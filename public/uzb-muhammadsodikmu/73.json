{
    "chapter": [
        {
            "chapter": 73,
            "verse": 1,
            "text": "Эй ўраниб ётувчи"
        },
        {
            "chapter": 73,
            "verse": 2,
            "text": "Кечани озгинасидан бошқасини (ибодатда) тик туриб ўтказ"
        },
        {
            "chapter": 73,
            "verse": 3,
            "text": "Ярмини ёки ундан бир оз қисқароғини"
        },
        {
            "chapter": 73,
            "verse": 4,
            "text": "Ёки у(ярим)га яна қўш ва Қуръонни тартил билан тиловат қил. (Қуръонни тартил билан ўқиш деб уни дона-дона қилиб, ҳар бир ҳарфини ўз ўрнидан чиқариб, оятларини алоҳида-алоҳида қилиб, тажвид қоидалари асосида ўқишга айтилади)"
        },
        {
            "chapter": 73,
            "verse": 5,
            "text": "Албатта, Биз устингга оғир сўзни ташлармиз"
        },
        {
            "chapter": 73,
            "verse": 6,
            "text": "Албатта, кечасиги ибодат кўпроқ мувофиқ келадир ва қироати тўғрироқ бўладир"
        },
        {
            "chapter": 73,
            "verse": 7,
            "text": "Албатта, кундузи сенинг узоқ ишлашинг бор"
        },
        {
            "chapter": 73,
            "verse": 8,
            "text": "Ва Роббингнинг исмини зикр эт ва Унинг ибодатига бутунлай ажралиб чиқ"
        },
        {
            "chapter": 73,
            "verse": 9,
            "text": "У машриқу мағрибнинг Роббисидир. Ундан ўзга ибодатга сазовор илоҳ йўқ. Бас, Уни ўзингга вакил тут"
        },
        {
            "chapter": 73,
            "verse": 10,
            "text": "Ва уларнинг гапларига сабр қил ва улардан чиройли четлашла, четлаб тур"
        },
        {
            "chapter": 73,
            "verse": 11,
            "text": "Аҳли неъмат бўлган, ёлғонга чиқарувчиларни Ўзимга қўйиб қўй ва уларга озгина муҳлат бер"
        },
        {
            "chapter": 73,
            "verse": 12,
            "text": "Албатта, Бизда оғир кишанлар ва жаҳаннам бор"
        },
        {
            "chapter": 73,
            "verse": 13,
            "text": "Ва (томоққа) тиқиладиган таом ва аламли азоб бор"
        },
        {
            "chapter": 73,
            "verse": 14,
            "text": "Бир кундаки, унда еру тоғлар ларзага келадир ва тоғлар оқувчи қумтепаларга айланадир"
        },
        {
            "chapter": 73,
            "verse": 15,
            "text": "Албатта, Биз сизларга, худди Фиръавнга Расул юборганимиздек, сиз ҳақингизда гувоҳлик берувчи Расулни юбордик"
        },
        {
            "chapter": 73,
            "verse": 16,
            "text": "Бас, Фиръавн Расулга осий бўлди ва Биз уни шиддатли азоб билан тутдик"
        },
        {
            "chapter": 73,
            "verse": 17,
            "text": "Агар кофир бўлсангиз, болаларнинг сочини оқартиб юборадиган кундан қандай сақланасиз?! («болаларнинг сочини оқартиб юборадиган кун»–қиёмат куни экани ҳаммага маълум)"
        },
        {
            "chapter": 73,
            "verse": 18,
            "text": "Унда осмон парчаланувчидир, У зотнинг ваъдаси амалга ошадир"
        },
        {
            "chapter": 73,
            "verse": 19,
            "text": "Албатта, булар эслатмадир, Ким хоҳласа, ўз Робиси томон йўл оладир"
        },
        {
            "chapter": 73,
            "verse": 20,
            "text": "Албатта, Роббинг сени кечанинг учдан биридан озроғини, ё ярмини, ё учдан бирини қоим бўлиб ўтказаётганингни ва сен билан бирга бўлганлардан ҳам бир тоифа (шундоқ қилаётганларини) биладир. Ва Аллоҳ кечаю кундузни Ўзи ўлчайдир. У сизлар ҳеч чидай олмаслигингизни билиб, сизларга (енгилликни) қайтарди. Бас (энди), Қуръондан муяссар бўлганича ўқинглар. Сизлардан келажакда касаллар бўлишини ҳам билди. Бошқалар ер юзида юриб, Аллоҳнинг фазлини ахтаришини, яна бошқалар эса, Аллоҳнинг йўлида жиҳод қилишларини (ҳам билди). Бас, ундан муяссар бўлганича қироат қилинглар. Ва намозни қоим қилинглар, закот беринглар ва Аллоҳга яхши қарз беринглар. Ўзингиз учун нима яхшилик қилган бўлсангиз, Аллоҳнинг ҳузурида ундан яхшироғини ва улканроқ ажрни топарсизлар. Аллоҳга истиғфор айтинглар. Албатта, Аллоҳ мағфират қилувчи ва раҳмдилдир. (Бу оят билан Аллоҳ таоло суранинг аввалидаги оятларга биноан фарз қилинган кечаси қоим бўлишни бекор қилди. Шундан сўнг кечада фарз намозлардан ташқари ибодат қилиш ихтиёрийга аланади. Ислом таълимотлари ҳар бир нарсада юксак инсоний фазилатлар ҳукм суришини йўлга қўйиб келган ва иншааллоҳ шундай бўлиб қолади)"
        }
    ]
}
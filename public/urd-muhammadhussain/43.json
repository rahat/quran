{
    "chapter": [
        {
            "chapter": 43,
            "verse": 1,
            "text": "حا۔ میم۔"
        },
        {
            "chapter": 43,
            "verse": 2,
            "text": "قَسم ہے اس واضح کتاب کی۔"
        },
        {
            "chapter": 43,
            "verse": 3,
            "text": "کہ ہم نے اس کو عربی زبان کا قرآن بنایا ہے تاکہ تم سمجھو۔"
        },
        {
            "chapter": 43,
            "verse": 4,
            "text": "بےشک وہ (قرآن) اصل کتاب (لوحِ محفوظ) میں جو ہمارے پاس ہے بلند مرتبہ (اور) حکمت والا ہے۔"
        },
        {
            "chapter": 43,
            "verse": 5,
            "text": "کیا ہم محض اس لئے نصیحت سے منہ پھیرلیں کہ تم حد سے تجاوز کرنے والے لوگ ہو۔"
        },
        {
            "chapter": 43,
            "verse": 6,
            "text": "اور ہم نے پہلے لوگوں میں کتنے ہی نبی(ع) بھیجے ہیں۔"
        },
        {
            "chapter": 43,
            "verse": 7,
            "text": "اور ان کے پاس کوئی نبی(ع) نہیںایا مگریہ کہ وہ اس کامذاق اڑاتے تھے۔"
        },
        {
            "chapter": 43,
            "verse": 8,
            "text": "پھر ہم نے ان لوگوں کو ہلاک کر دیا جو ان (موجودہ منکرین) سے زیادہ طاقتور تھے اور پہلے لوگوں کی مثال (حالت) گزر چکی ہے۔"
        },
        {
            "chapter": 43,
            "verse": 9,
            "text": "اور اگر آپ ان سے پوچھیں کہ آسمانوں اور زمین کو کس نے پیدا کیا ہے؟ تو وہ ضرور کہیں گے کہ انہیں اس ہستی نے پیدا کیا ہے جو غالب ہے اور ہمہ دان۔"
        },
        {
            "chapter": 43,
            "verse": 10,
            "text": "وہی جس نے زمین کو تمہارے لئے گہوارہ بنایا اور اس میں تمہارے لئے راستے بنا دئیے تاکہ تم (منزل تک) راہ پاؤ۔"
        },
        {
            "chapter": 43,
            "verse": 11,
            "text": "اور جس نے ایک خاص مقدارمیں آسمان سے پا نی اتارا پھر ہم نے اس سے مردہ (خشک) زمین کو زندہ کر دیا اسی طرح تم (قبروں سے) نکالے جاؤ گے۔"
        },
        {
            "chapter": 43,
            "verse": 12,
            "text": "اور جس نے تمام اِقسام کی چیزیں پیدا کیں اور تمہارے لئے کشتیاں اور چوپائے بنائے جن پر تم سوار ہوتے ہو۔"
        },
        {
            "chapter": 43,
            "verse": 13,
            "text": "تاکہ تم ان کی پیٹھوں پر جم کر بیٹھو اور پھر اپنے پروردگار کی نعمت کو یاد کرو اور کہو پاک ہے وہ ذات جس نے ان چیزوں کو ہمارے لئے مسخر کر دیا اور ہم ایسے نہ تھے کہ ان کو اپنے قابو میں کرتے۔"
        },
        {
            "chapter": 43,
            "verse": 14,
            "text": "اور بےشک ہم اپنے پروردگار کی طرف لو ٹنے والے ہیں۔"
        },
        {
            "chapter": 43,
            "verse": 15,
            "text": "اور ان لوگوں نے خدا کے بندوں میں سے اس کا جزو قرار دیا ہے بیشک انسان کھلا ہوا ناشکراہے۔"
        },
        {
            "chapter": 43,
            "verse": 16,
            "text": "کیا خدا نے اپنی مخلوق میں سے اپنے لئے بیٹیاں منتخب کی ہیں اور تمہیں بیٹوں کے ساتھ مخصوص کر دیا؟"
        },
        {
            "chapter": 43,
            "verse": 17,
            "text": "اور جب ان میں سے کسی کو اس (بیٹی) کی بشارت دی جاتی ہے جسے وہ خدا کی صفت قرار دیتا ہے تو اس کا چہرہ سیاہ ہو جاتا ہے اور اس کا دل غم سے بھر جاتا ہے۔"
        },
        {
            "chapter": 43,
            "verse": 18,
            "text": "کیا (خدا کیلئے وہ ہے) جو زیوروں میں پرورش پائے اور بحث و تکرار میں اپنا مدعا واضح نہ کر سکے؟"
        },
        {
            "chapter": 43,
            "verse": 19,
            "text": "اور انہوں نے فرشتوں کو جو خدائے رحمٰن کے خاص بندے ہیں عورتیں قرار دے رکھا ہے کیا وہ ان کی پیدائش (اور جسمانی ساخت) کے وقت موجود تھے ان کی گواہی لکھ لی جائے گی اور ان سے بازپرس کی جائے گی۔"
        },
        {
            "chapter": 43,
            "verse": 20,
            "text": "اور وہ کہتے ہیں کہ اگر اللہ چاہتا تو ہم ان (بتوں) کی عبادت نہ کرتے انہیں اس بارے میں کوئی علم نہیں ہے۔ وہ محض اٹکل پچو باتیں کرتے ہیں۔"
        },
        {
            "chapter": 43,
            "verse": 21,
            "text": "کیا ہم نے انہیں اس سے پہلے کوئی کتاب دی ہے جسے وہ مضبوطی سے پکڑے ہوئے ہیں۔"
        },
        {
            "chapter": 43,
            "verse": 22,
            "text": "بلکہ وہ تو کہتے ہیں کہ ہم نے اپنے باپ دادا کو ایک طریقہ پر دیکھا ہے اور ہم انہی کے نقشِ قدم پر راہ یاب ہیں۔"
        },
        {
            "chapter": 43,
            "verse": 23,
            "text": "اور اسی طرح ہم نے آپ(ص) سے پہلے کسی بستی میں کوئی ڈرا نے والا (پیغمبر(ع)) نہیں بھیجا مگر یہ کہ وہاں آسودہ حال لوگوں نے کہا کہ ہم نے اپنے باپ دادا کو ایک طریقہ پر پایا اور ہم تو انہی کے نقوشِ پاکی پیروی کر رہے ہیں۔"
        },
        {
            "chapter": 43,
            "verse": 24,
            "text": "اس (نذیر) نے کہا گرچہ میں تمہارے پاس اس سے زیادہ ہدایت بخش طریقہلے کرایا ہوں جس پر تم نے اپنے باپ دادا کو پایا ہے؟ ان لوگوں نے کہا کہ تم جس(دین) کے ساتھ بھیجے گئے ہو ہم اس کے منکر ہیں۔"
        },
        {
            "chapter": 43,
            "verse": 25,
            "text": "سو ہم نے ان سے انتقام لیا تو دیکھو کہ جھٹلا نے والوں کا کیا انجام ہوا؟"
        },
        {
            "chapter": 43,
            "verse": 26,
            "text": "اور وہ وقت یاد کرو جب ابراہیم(ع) نے اپنے باپ (تایا) اور اپنی قوم سے کہا میں ان سے بیزار ہوں جن کی تم عبادت کرتے ہو۔"
        },
        {
            "chapter": 43,
            "verse": 27,
            "text": "مگر وہ جس نے مجھے پیدا کیا اور وہی میری راہنمائی کرے گا (میں صرف اسی کی عبادت کرتا ہوں)۔"
        },
        {
            "chapter": 43,
            "verse": 28,
            "text": "اور وہ (ابراہیم(ع)) اسی (عقیدۂ توحید) کو اپنی اولاد میں باقی رہنے والا کلمہ قرار دے گئے تاکہ وہ اس کی طرف رجوع کریں۔"
        },
        {
            "chapter": 43,
            "verse": 29,
            "text": "اور (باوجود ان کی خلاف ورزی کرنے کے) میں ان کو اور ان کے باپ دادا کو دنیا کے ساز و سامان سے بہرہ مندہ کرتا رہا یہاں تک کہ انکے پاس حق اور کھول کر بیان کرنے والا رسول آگیا۔"
        },
        {
            "chapter": 43,
            "verse": 30,
            "text": "اور جب ان کے پاس حق آگیا تو انہوں نے کہا کہ یہ تو جادو ہے اور ہم اس کے منکر ہیں۔"
        },
        {
            "chapter": 43,
            "verse": 31,
            "text": "اور وہ کہتے ہیں کہ یہ قرآن دو (مشہور) بستیوں (مکہ و طائف) کے کسی بڑے آدمی پر کیوں نہیں نازل کیا گیا؟"
        },
        {
            "chapter": 43,
            "verse": 32,
            "text": "کیا یہ لوگ آپ کے پروردگار کی رحمت تقسیم کرتے ہیں؟ (حالانکہ) دنیاوی زندگی میں ان کے درمیان ان کی روزی ہم نے تقسیم کر دی ہے اور ہم نے بعض کو بعض پر کئی درجے فوقیت دی ہے تاکہ وہ ایک دوسرے سے خد متلے سکیں اور آپ کے پروردگار کی رحمت اس مال و دولت سے بہتر ہے جو وہ جمع کرتے ہیں۔"
        },
        {
            "chapter": 43,
            "verse": 33,
            "text": "اور اگر یہ بات نہ ہوتی کہ سب لوگ ایک ہی طریقے کے ہو جائیں گے تو ہم خدائے رحمٰن کا انکار کرنے والوں کے مکانوں کی چھتیں اور سیڑھیاں جن پر وہ چڑھتے ہیں۔"
        },
        {
            "chapter": 43,
            "verse": 34,
            "text": "اور ان کے گھروں کے دروازے اور تخت جن پر وہ تکیہ لگاتے ہیں سب چا ندی اور سونے کے بنوا دیتے۔"
        },
        {
            "chapter": 43,
            "verse": 35,
            "text": "اور یہ سب کچھ دنیاوی زندگی کا ساز و سامان ہے اور تمہارے پروردگار کے ہاں آخرت تو متقیوں کے لئے ہے۔"
        },
        {
            "chapter": 43,
            "verse": 36,
            "text": "اور جوشخص خدا کی یاد سے اندھا بنتا ہے تو ہم اس کیلئے ایک شیطان مقرر کر دیتے ہیں جو اس کا ساتھی ہوتا ہے۔"
        },
        {
            "chapter": 43,
            "verse": 37,
            "text": "اور وہ (شیاطین) ان (اندھوں) کو راہ (راست) سے روکتے ہیں اور وہ خیال کرتے ہیں کہ وہ ہدایت یافتہ ہیں۔"
        },
        {
            "chapter": 43,
            "verse": 38,
            "text": "یہاں تک کہ جب وہ ہمارے پاس آئیگا تو (اپنے شیطان سے) کہے گا اے کاش! میرے اور تیرے درمیان مشرقومغرب کی دوری ہوتی تو بہت برا ساتھی ہے۔"
        },
        {
            "chapter": 43,
            "verse": 39,
            "text": "(ان سے کہا جائے گا کہ) جب تم (دنیا میں) ظلم کر چکے تو (آج) یہ بات تمہیں کوئی فائدہ نہیں پہنچا سکتی تم سب عذاب میں ایک دوسرے کے شریک ہو۔"
        },
        {
            "chapter": 43,
            "verse": 40,
            "text": "کیا آپ(ص) بہروں کو سنائیں گےیا اندھوں کو راہ دکھائیں گے اور ان کو جو کھلی ہوئی گمراہی میں ہیں؟"
        },
        {
            "chapter": 43,
            "verse": 41,
            "text": "پس اگر ہم آپ کو (دنیا سے) اٹھائیں تو پھر بھی ہم ان لوگوں سے بدلہ لینے والے ہیں۔"
        },
        {
            "chapter": 43,
            "verse": 42,
            "text": "یا ہم ان کو (آپ کے عینِ حیات) وہ (عذاب) دکھا دیں گے جس کا ہم نے ان سے وعدہ کیا ہے سو ہم ان پر پوری طرح قادر ہیں۔"
        },
        {
            "chapter": 43,
            "verse": 43,
            "text": "پس آپ(ص) مضبوطی سے اسے تھامے رہیں جس کی آپ(ص) کی طرف وحی کی گئی ہے۔ یقیناً آپ سیدھے راستہ پر ہیں۔"
        },
        {
            "chapter": 43,
            "verse": 44,
            "text": "اور بےشک وہ (قرآن) آپ(ص) کیلئے اور آپ(ص) کی قوم کیلئے بڑا شرف اور اعزاز ہے اور عنقریب تم لوگوں سے اس کے بارے میں پوچھا جائے گا۔"
        },
        {
            "chapter": 43,
            "verse": 45,
            "text": "آپ(ص) پیغمبروں(ع) سے پوچھیں جنہیں ہم نے آپ(ص) سے پہلے بھیجا تھا کہایا ہم نے خدائے رحمٰن کے علاوہ بھی کوئی ایسے خدا مقرر کئے تھے جن کی عبادت کی جائے۔"
        },
        {
            "chapter": 43,
            "verse": 46,
            "text": "اور بےشک ہم نے موسیٰ (ع) کو اپنی نشانیاں (معجزے) دے کر فرعون اور اس کے عمائدِ سلطنت کے پاس بھیجا۔ پس آپ(ع) نے (ان سے) کہا کہ میں عالمین کے پروردگار کا رسول(ع) ہوں۔"
        },
        {
            "chapter": 43,
            "verse": 47,
            "text": "پس جب وہ ہماری نشانیوں کے ساتھ ان کے پاس آئے تو وہ لوگ ان (نشانیوں) پر ہنسنے لگے (مذاق اڑا نے لگے)۔"
        },
        {
            "chapter": 43,
            "verse": 48,
            "text": "اور ہم انہیں کوئی نشانی نہیں دکھاتے تھے مگر وہ پہلی سے بڑی ہوتی تھی اور ہم نے انہیں عذاب میں پکڑا تاکہ وہ (اپنی روش سے) باز آئیں۔"
        },
        {
            "chapter": 43,
            "verse": 49,
            "text": "اور انہوں نے کہا کہ اے جادوگر! اپنے پروردگار سے ہمارے لئے دعا کرو۔ہم ضرور ہدایت پا جائیں گے۔"
        },
        {
            "chapter": 43,
            "verse": 50,
            "text": "تو جب ہم نے ان سے عذاب دور کر دیا تو ایکدم وہ عہد توڑ دیتے تھے۔"
        },
        {
            "chapter": 43,
            "verse": 51,
            "text": "اور فرعون نے اپنی قوم میں منادی کرائی اے میری قوم! کیا مصر کی سلطنت میری نہیں ہے؟ اور یہ نہریں جو میرے نیچے بہہ رہی ہیں تو کیا تم دیکھتے نہیں ہو؟"
        },
        {
            "chapter": 43,
            "verse": 52,
            "text": "(مجھے بتا‎ؤ) کیا میں اس سے بہتر نہیں ہوں جو ذلیل و حقیر ہے اور صاف بول بھی نہیں سکتا۔"
        },
        {
            "chapter": 43,
            "verse": 53,
            "text": "(اگر یہ برحق نبی ہے) تو اس پر سو نے کے کنگن کیوں نہیں اتارے گئے؟ یا اس کے ہمراہ فرشتے پر باندھ کر آتے۔"
        },
        {
            "chapter": 43,
            "verse": 54,
            "text": "اس طرح اس (فرعون) نے اپنی قوم کو احمق بنایا اور انہوں نے اس کی اطاعت کی۔ بےشک یہ نافرمان قِسم کے لوگ تھے۔"
        },
        {
            "chapter": 43,
            "verse": 55,
            "text": "پس انہوں نے ہمیں ناراض کیا تو ہم نے ان سے انتقام لیا اور ان سب کو غرق کر دیا۔"
        },
        {
            "chapter": 43,
            "verse": 56,
            "text": "اور انہیں گیا گزرا اور بعد والوں کیلئے نمونۂ عبرت بنا دیا۔"
        },
        {
            "chapter": 43,
            "verse": 57,
            "text": "اور جب ابنِ مریم (ع) (عیسےٰ(ع)) کی مثال دی گئی تو ایک دم آپ(ص) کی قوم والے چیخنے چلا نے لگے۔"
        },
        {
            "chapter": 43,
            "verse": 58,
            "text": "اور کہنے لگے کہ ہمارے معبود بہتر ہیں یاوہ(عیسیٰ(ع))؟ وہ یہ بات محض آپ(ص) سے کج بحثی کیلئے کرتے ہیں بلکہ یہ لوگ تو ہیں ہی بڑے جھگڑالو۔"
        },
        {
            "chapter": 43,
            "verse": 59,
            "text": "وہ (عیسیٰ (ع)) تو بس ہمارا ایک بندہ تھا جس پر ہم نے انعام کیا اور اسے بنی اسرائیل کیلئے ایک مثال (نمونہ) بنا دیا۔"
        },
        {
            "chapter": 43,
            "verse": 60,
            "text": "اگر ہم چاہیں تو تمہارے بدلے زمین میں فرشتے بسا دیں جو تمہارے جانشین ہوں۔"
        },
        {
            "chapter": 43,
            "verse": 61,
            "text": "وہ(عیسیٰ(ع)) تو صرف قیامت کی ایک نشانی ہے تم لوگ اس میں شک نہ کرو اور میری پیروی کرو۔ یہی سیدھا راستہ ہے۔"
        },
        {
            "chapter": 43,
            "verse": 62,
            "text": "(دیکھو خیال رکھنا کہیں) شیطان تمہیں اس سے روک نہ دے۔ بےشک وہ تمہارا کھلا ہوا دشمن ہے۔"
        },
        {
            "chapter": 43,
            "verse": 63,
            "text": "اور جب عیسیٰ(ع) کھلی نشانیاں (معجزے)لے کر آئے تو کہا میں تمہارے پاس حکمتلے کرایا ہوں تاکہ تم پر بعض وہ باتیں واضح کردوں جن میں تم اختلاف کرتے ہو سو تم اللہ سے (آپ(ع) کی نافرمانی سے) ڈرو اور میری اطاعت کرو۔"
        },
        {
            "chapter": 43,
            "verse": 64,
            "text": "بےشک اللہ ہی میرا پروردگار ہے اور تمہارا بھی پروردگار۔ تو تم اسی کی عبادت کرو یہی سیدھا راستہ ہے۔"
        },
        {
            "chapter": 43,
            "verse": 65,
            "text": "پس مختلف گروہوں نے آپس میں اختلاف کیا پس تباہی ظالموں کیلئے ایک بڑے دردناک دن (قیامت) کے عذاب سے۔"
        },
        {
            "chapter": 43,
            "verse": 66,
            "text": "کیا یہ لوگ بس قیامت کا انتظار کر رہے ہیں کہ وہ اچانک ان پر آجائے کہ انہیں خبر بھی نہ ہو۔"
        },
        {
            "chapter": 43,
            "verse": 67,
            "text": "اس دن سب دوست ایک دوسرے کے دشمن ہوں گے سوائے پرہیزگاروں کے۔"
        },
        {
            "chapter": 43,
            "verse": 68,
            "text": "(خدا ان سے فرمائے گا) اے میرے بندو! آج نہ تم پر کوئی خوف ہے اور نہ ہی تم غمگین ہو گے۔"
        },
        {
            "chapter": 43,
            "verse": 69,
            "text": "(یہ وہ لوگ ہیں) جو ہماری آیتوں پر ایمان لائے اور مطیع و فرمانبردار بن کر رہے۔"
        },
        {
            "chapter": 43,
            "verse": 70,
            "text": "(حکم ہوگا) تم اور تمہاری بیویاں جنت میں داخل ہو جاؤ تم خوش کئے جاؤ گے۔"
        },
        {
            "chapter": 43,
            "verse": 71,
            "text": "ان پر سو نے کے تھال اور جام گردش میں ہوں گے اور وہاں ہر وہ چیز موجود ہوگی جو دل چاہیں گے اور آنکھوں کو لذت ملے گی اور تم اس میں ہمیشہ رہو گے۔"
        },
        {
            "chapter": 43,
            "verse": 72,
            "text": "یہ وہ جنت ہے جس کے تم وارث بنائے گئے ہواپنے ان اعمال کے صلہ میں جو تم کرتے تھے۔"
        },
        {
            "chapter": 43,
            "verse": 73,
            "text": "تمہارے لئے اس میں بہت سے میوے ہیں جن سے تم کھاؤ گے۔"
        },
        {
            "chapter": 43,
            "verse": 74,
            "text": "بےشک مجرم لوگ دوزخ کے عذاب میں ہمیشہ رہیں گے۔"
        },
        {
            "chapter": 43,
            "verse": 75,
            "text": "وہ عذاب کبھی ان سے ہلکا نہیں کیا جائے گا اور وہ اس میں مایوس ہو کر پڑے رہیں گے۔"
        },
        {
            "chapter": 43,
            "verse": 76,
            "text": "اور ہم نے ان پر ظلم نہیں کیا لیکن وہ خود (اپنے اوپر) ظلم کرنے والے تھے۔"
        },
        {
            "chapter": 43,
            "verse": 77,
            "text": "اور وہ پکاریں گے کہ اے مالک! تمہارا پروردگار ہمارا کام ہی تمام کر دے (تو بہتر) وہ کہے گا کہ تم یوں ہی پڑے رہو گے۔"
        },
        {
            "chapter": 43,
            "verse": 78,
            "text": "بےشک ہم تمہارے پاس (دین) حقلے کر آئے مگر تم میں سے اکثر حق کو ناپسند کرتے رہے۔"
        },
        {
            "chapter": 43,
            "verse": 79,
            "text": "کیا انہوں نے کوئی قطعی فیصلہ کر لیا ہے تو ہم بھی کوئی فیصلہ کر لیتے ہیں۔"
        },
        {
            "chapter": 43,
            "verse": 80,
            "text": "کیا وہ خیال کرتے ہیں کہ ہم ان کے رازوں اور ان کی سرگوشیوں کو نہیں سنتے؟ ہاں (ہم سنتے ہیں) اور ہمارے فرشتے ان کے پاس لکھتے بھی جاتے ہیں۔"
        },
        {
            "chapter": 43,
            "verse": 81,
            "text": "آپ(ص) کہہ دیجئے! کہ اگر خدائے رحمٰن کی کوئی اولاد ہوتی تو سب سے پہلا عبادت گزار میں ہوتا۔"
        },
        {
            "chapter": 43,
            "verse": 82,
            "text": "پاک ہے آسمانوں اور زمین کا پروردگار جو عرش کامالک ہے اس سے جو یہ لوگ بیان کرتے ہیں۔"
        },
        {
            "chapter": 43,
            "verse": 83,
            "text": "آپ ان کو چھوڑیں کہ وہ بحث کریں اور تفریح کریں (کھیلیں) یہاں تک کہ ان کو اس دن سے سابقہ پڑے جس کا ان سے وعدہ کیا جا رہا ہے۔"
        },
        {
            "chapter": 43,
            "verse": 84,
            "text": "اور وہ وہی ہے جو آسمان میں بھی خدا ہے اور زمین میں بھی وہی خدا ہے اور وہ بڑا حکمت والا، بڑا جاننے والا ہے۔"
        },
        {
            "chapter": 43,
            "verse": 85,
            "text": "بڑی بابرکت ہے وہ ذات جس کے قبضۂ قدرت میں آسمانوں اور زمین اور ہر اس چیز کی بادشاہی ہے جو کچھ ان دونوں کے درمیان ہے اسی کے پاس قیامت کا عِلم ہے اور اسی کی طرف تم لوٹائے جاؤ گے۔"
        },
        {
            "chapter": 43,
            "verse": 86,
            "text": "اورجن کو یہ لوگ اللہ کے سوا پکارتے ہیں وہ سفارش کرنے کا کوئی اختیار نہیں رکھتے۔ سوائے ان کے جو حق کی گواہی دیں اور وہ جانتے بھی ہوں۔"
        },
        {
            "chapter": 43,
            "verse": 87,
            "text": "اور اگر آپ(ص) ان سے پوچھیں کہ انہیں کس نے پیدا کیا؟ تو وہ کہیں گے کہ اللہ نے تو وہ کہاں بھٹکتے پھرتے ہیں۔"
        },
        {
            "chapter": 43,
            "verse": 88,
            "text": "اور اسی (اللہ) کو رسول(ص) کے اس قول کا عِلم ہے کہ اے میرے پروردگار! یہ لوگ ایمان نہیں لاتے۔"
        },
        {
            "chapter": 43,
            "verse": 89,
            "text": "اے رسول(ص)) درگزر کرو۔اور کہو سلام ہو (خداحافظ) عنقریب انہیں (اپنا انجام) معلوم ہو جائے گا۔"
        }
    ]
}
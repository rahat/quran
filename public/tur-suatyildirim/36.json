{
    "chapter": [
        {
            "chapter": 36,
            "verse": 1,
            "text": "Yâ sîn"
        },
        {
            "chapter": 36,
            "verse": 2,
            "text": "Hikmetli Kur'ân’a andolsun"
        },
        {
            "chapter": 36,
            "verse": 3,
            "text": "Sen elbette gönderilen resullerdensin"
        },
        {
            "chapter": 36,
            "verse": 4,
            "text": "Dosdoğru yol üzerindesin"
        },
        {
            "chapter": 36,
            "verse": 5,
            "text": "O, azîz ve rahîmden indirilen bir tenzil olup, ataları uyarılmamış, hâliyle, kendileri de gaflette giden, bir topluluğu uyarmak için gönderilmişsin"
        },
        {
            "chapter": 36,
            "verse": 6,
            "text": "O, azîz ve rahîmden indirilen bir tenzil olup, ataları uyarılmamış, hâliyle, kendileri de gaflette giden, bir topluluğu uyarmak için gönderilmişsin"
        },
        {
            "chapter": 36,
            "verse": 7,
            "text": "Onların çoğunun hakkında ilahî hüküm hak olarak kesinleşti. Artık imân etmezler onlar"
        },
        {
            "chapter": 36,
            "verse": 8,
            "text": "Boyunlarına öyle boyunduruklar koyduk ki onlar çenelerine dayanmaktadır. Boyunları yukarı, çeneleri kalkık, gözleri havada bir durumdadırlar"
        },
        {
            "chapter": 36,
            "verse": 9,
            "text": "Hem önlerinden hem arkalarından bir set yaparak, öylesine çepeçevre sardık ki,artık hiç göremezler onlar"
        },
        {
            "chapter": 36,
            "verse": 10,
            "text": "Kendilerine müsavidir: ha uyardın onları, ha uyarmadın, artık iman etmezler onlar"
        },
        {
            "chapter": 36,
            "verse": 11,
            "text": "Sen ey Resulüm, şu kimseyi uyar: İrşâda can kulağıyla tâbi olur, görmediği Rahman'a saygı duyup O’ndan çekinir. Müjdele onu: Mağfiret onun, şerefli mükâfat onun"
        },
        {
            "chapter": 36,
            "verse": 12,
            "text": "Ölüleri diriltecek Biz'iz.Yaptıkları her şeyi ve bütün izlerini bir bir kaydeden Biz’iz.Velhasıl her bir şeyi, apaçık bir kitap’ta sayıp döken Biz’iz"
        },
        {
            "chapter": 36,
            "verse": 13,
            "text": "Sen şimdi onlara bir misâl getir:Mâlum şehir halkını, hani onlara da elçiler gelmişti"
        },
        {
            "chapter": 36,
            "verse": 14,
            "text": "Evet, iki resul gönderdik onlara,“Yalancı!” dediler onlara.Bunun üzerine, güçlendirdik onları bir üçüncü resulle,Dediler hep birden: “Biz Allah'ın elçileriyiz size!”"
        },
        {
            "chapter": 36,
            "verse": 15,
            "text": "Ahali dedi ki: “Doğrusu Rahman'ın indirdiği bir şey yok!Siz de bizim gibi bir beşersiniz, evet evet... siz sadece yalancısınız!”"
        },
        {
            "chapter": 36,
            "verse": 16,
            "text": "Resuller dediler: “Elbette biliyor Rabbimiz,Size gönderilen elçileriz biz.”"
        },
        {
            "chapter": 36,
            "verse": 17,
            "text": "“Açıkça tebliğden başka bir şeyle yükümlü değiliz biz.”"
        },
        {
            "chapter": 36,
            "verse": 18,
            "text": "Ahâli dedi ki: “Uğursuzsunuz siz, şayet vazgeçmezseniz, sizi taşlarız, acı mı acı bir azap size dokundururuz.”"
        },
        {
            "chapter": 36,
            "verse": 19,
            "text": "Resuller cevap verdiler:“Uğursuzluğunuz sizinle beraber, çünkü siz imânsızsınız, irşâd edildiniz diye mi böyle söylüyorsunuz?Haddi aşan toplumun tekisiniz siz!”"
        },
        {
            "chapter": 36,
            "verse": 20,
            "text": "Derken... şehrin öte başından, koşarak bir adam geldi ve onlara dedi ki:“N'olur ey kavmim! Gelin siz bu resullere uyun!”"
        },
        {
            "chapter": 36,
            "verse": 21,
            "text": "“Sizden bir ücret istemeyen, sizden hiç menfaat beklemeyen, dosdoğru yolda yürüyen bu kimselere uyun!”"
        },
        {
            "chapter": 36,
            "verse": 22,
            "text": "“Hem ne olmuş ki bana? Neden tapmayayım beni yaratana?Hem sizlerin de dönüşü ancak olacak O'na!”"
        },
        {
            "chapter": 36,
            "verse": 23,
            "text": "“Hiç O'ndan başka tanrı edinir miyim! Zirâ Rahman bana zarar vermek dilerse, onların şefaati fayda etmez, hem kurtaramazlar da...”"
        },
        {
            "chapter": 36,
            "verse": 24,
            "text": "“O durumda ben, besbelli bir sapıklıkta olurum"
        },
        {
            "chapter": 36,
            "verse": 25,
            "text": "Amma bakın:Ben Rabbinize inanıyorum, sizler de bunu işitmiş olun!”"
        },
        {
            "chapter": 36,
            "verse": 26,
            "text": "Ona “Buyur cennete gir!” denildi.O ise halkını hatırlayarak: “Ah halkım bir bilseydi!” dedi"
        },
        {
            "chapter": 36,
            "verse": 27,
            "text": "“Ah bir bilseler: Rabbimin beni affettiğini, beni ikramlara gark ettiğini!”"
        },
        {
            "chapter": 36,
            "verse": 28,
            "text": "Onun vefatından sonra, kavminin üzerine, gökten bir ordu indirmedik, zaten bu âdetimizden de değildi"
        },
        {
            "chapter": 36,
            "verse": 29,
            "text": "(Orduya ne lüzum?), bir tek ses yeter! Bir de bakmışsınız: Sönüp kalmışlar"
        },
        {
            "chapter": 36,
            "verse": 30,
            "text": "Yazıklar olsun o kullara ki, kendilerine gelen her resul ile, mutlaka alay ederlerdi"
        },
        {
            "chapter": 36,
            "verse": 31,
            "text": "Kendilerinden önce nice nesilleri imhâ ettiğimizi, ve onların da kendilerine dönmediğini görmezler miydi"
        },
        {
            "chapter": 36,
            "verse": 32,
            "text": "Hiç kimse hariç kalmamak üzere, hepsi huzurumuza toplanacaklar"
        },
        {
            "chapter": 36,
            "verse": 33,
            "text": "Delil mi isterler? İşte ölmüş arz! Hayatı ona Biz veriyoruz.Oradan onların yiyecekleri habbeleri çıkarıyoruz. Kendileri de ondan yiyip dururlar"
        },
        {
            "chapter": 36,
            "verse": 34,
            "text": "Orada üzüm bağları ve hurmalıklar yaptık, orada pınarlar fışkırttık"
        },
        {
            "chapter": 36,
            "verse": 35,
            "text": "Ta ki onun meyvelerinden yesinler,O meyveleri onlar yapmadılar,Hâlâ şükretmez mi onlar"
        },
        {
            "chapter": 36,
            "verse": 36,
            "text": "Münezzehtir o Allah, her noksandan münezzeh!Yerin bitirdiği her şeyi, ve kendilerini, ve daha nice bilmedikleri şeyleri çift yaratan, münezzehtir, Yücedir"
        },
        {
            "chapter": 36,
            "verse": 37,
            "text": "Onlara bir delil de gecedir ki.Biz ondan gündüzü sıyırıp soyarız, birden karanlığa gömülürler"
        },
        {
            "chapter": 36,
            "verse": 38,
            "text": "Güneş de bir delildir onlara, akar gider yörüngesinde...O azîz ve alîmin (o üstün kudret sahibinin ve her şeyi bilenin), yaratması böyle olur işte"
        },
        {
            "chapter": 36,
            "verse": 39,
            "text": "Ay için de birtakım safhalar, duraklar tâyin ettik; dolaşa dolaşa, nihayet eski hurma salkımının çöpü gibi kuru, sarı, kavisli bir hâle gelir"
        },
        {
            "chapter": 36,
            "verse": 40,
            "text": "Ne Güneş Ay'a kavuşabilir, ne gece gündüzün önüne geçebilir.O gök cisimlerinden her biri, birer yörüngede akar, durur"
        },
        {
            "chapter": 36,
            "verse": 41,
            "text": "Bir delil daha onlara:Nesillerini dopdolu gemilerde taşımamızdır"
        },
        {
            "chapter": 36,
            "verse": 42,
            "text": "Biz, onlar için, gemiye benzer, daha nice binekler yaratırız"
        },
        {
            "chapter": 36,
            "verse": 43,
            "text": "Şayet dileseydik onları boğardıkNe feryatlarına koşan bir kimse bulabilir, ne de başka türlü kurtarılırlardı"
        },
        {
            "chapter": 36,
            "verse": 44,
            "text": "Sadece Biz'den ulaşacak bir rahmet ve onları bir vâdeye kadar yaşatma irademizle hayatta kalabilirler"
        },
        {
            "chapter": 36,
            "verse": 45,
            "text": "Onlara ne zaman: “Hem geçmişte yaptıklarınıza, hem de istikbalde yapacaklarınıza dikkat edin!böylelikle merhamet edilmeye layık olun!” denilse, yüz çevirirler"
        },
        {
            "chapter": 36,
            "verse": 46,
            "text": "Ne zaman Rab'lerinin âyetlerinden bir âyet, gelse, yüz çevirirler"
        },
        {
            "chapter": 36,
            "verse": 47,
            "text": "Onlara ne zaman: “Allah'ın size lütfettiğinden, siz de muhtaçlar için harcayın” denilse, kâfirler müminlere şöyle derler: “Size kalsa Allah’ın dilediği takdirde bol bol rızıklandıracağı kimseyi doyurmak bizim mi işimiz?Siz, böyle ne sapık düşünürsünüz!”"
        },
        {
            "chapter": 36,
            "verse": 48,
            "text": "Ve yine derler ki: “Eğer doğru söylüyorsanız, bizi tehdid ettiğiniz bu mezarlardan kalkma ne zaman"
        },
        {
            "chapter": 36,
            "verse": 49,
            "text": "Onların beklediği: Sadece bir ses!..Çekişip dururlarken kendilerini çarpacak bir ses"
        },
        {
            "chapter": 36,
            "verse": 50,
            "text": "İşte o zaman...Ne vasiyette bulunabilir, ne de evlerine dönebilirler"
        },
        {
            "chapter": 36,
            "verse": 51,
            "text": "Sura üflendi, “Kalk!” borusu çaldı!..İşte mezarlarından kalkıp, Rab'lerinin huzurunda duruşmaya koşuyorlar"
        },
        {
            "chapter": 36,
            "verse": 52,
            "text": "“Eyvah bize! Kim kaldırdı bizi yatağımızdan?” diyorlar...“İşte Rahmân'ın vâdi: Resuller doğru söylerler!”"
        },
        {
            "chapter": 36,
            "verse": 53,
            "text": "Bütün olay, bir çağrıdan ibâret! İşte hepsi duruşma için toplanmışlar"
        },
        {
            "chapter": 36,
            "verse": 54,
            "text": "Artık bugün, kimseye zulmedilmez, hakkınızdan başka size bir karşılık verilmez"
        },
        {
            "chapter": 36,
            "verse": 55,
            "text": "Amma bugün cennetlikler, zevk ve eğlence içindedirler"
        },
        {
            "chapter": 36,
            "verse": 56,
            "text": "Hem kendileri, hem eşleri gölgeliklerde, tahtlarına kurulurlar"
        },
        {
            "chapter": 36,
            "verse": 57,
            "text": "Orada turfanda yemişler onlara, hâsılı istedikleri her şey onlara"
        },
        {
            "chapter": 36,
            "verse": 58,
            "text": "Rabb-i Rahim'den sözle olan bir selâm yine onlara"
        },
        {
            "chapter": 36,
            "verse": 59,
            "text": "“Fakat bugün sizler, şöyle bir tarafa çekilin ey mücrimler!”"
        },
        {
            "chapter": 36,
            "verse": 60,
            "text": "“Ey Âdem'in evlatları!Size emretmemiş miydim:“Şeytana tapmayın sakın!”“Çünkü o size âşikar düşman"
        },
        {
            "chapter": 36,
            "verse": 61,
            "text": "Lâkin Bana tapın: işte sırat-ı müstakim!”"
        },
        {
            "chapter": 36,
            "verse": 62,
            "text": "Şeytan, içinizden nice nesilleri saptırdı. Bunu düşünmeli değil miydiniz"
        },
        {
            "chapter": 36,
            "verse": 63,
            "text": "İşte tehdid edildiğiniz cehennem"
        },
        {
            "chapter": 36,
            "verse": 64,
            "text": "İnkârınız sebebiyle bugün oraya girin"
        },
        {
            "chapter": 36,
            "verse": 65,
            "text": "Bugün mühür vuracağız ağızlarına, elleri Bize söyler, ayakları şahitlik eder, kendi yaptıklarına"
        },
        {
            "chapter": 36,
            "verse": 66,
            "text": "Eğer dileseydik gözlerini dümdüz, silme kör ederdik, o zaman yola dökülür, hidayete ulaşmak için yarışırlardı.Fakat o takdirde nasıl görebilirlerdi"
        },
        {
            "chapter": 36,
            "verse": 67,
            "text": "Eğer dileseydik, oldukları yerde, hemen baş üstü, mâhiyetlerini değiştirir, çirkin mi çirkin, tersyüz ederdik...Artık ne ileriye devam edebilir, ne de geriye dönüş yapabilirlerdi"
        },
        {
            "chapter": 36,
            "verse": 68,
            "text": "Onlardan ömrünü uzattığımız kimsenin ise, hilkatini tersyüz ederiz.Hâlâ akıllanmazlar mı"
        },
        {
            "chapter": 36,
            "verse": 69,
            "text": "Biz Resûl'e Kur’ân öğrettik, şiir öğretmedik, o zaten ona yaraşmaz.O sırf bir irşâd ve parlak bir Kur’ân’dır"
        },
        {
            "chapter": 36,
            "verse": 70,
            "text": "Yaşayan her kişiyi uyarsın diye, böylece ilahî hüküm kâfirler hakkında kesinleşsin diye, gönderilmiştir"
        },
        {
            "chapter": 36,
            "verse": 71,
            "text": "Şunu da görmediler mi:Ellerimizle yaptığımız eserlerden kendileri için davarlar yarattık da onlara mâlik bulunuyorlar"
        },
        {
            "chapter": 36,
            "verse": 72,
            "text": "Onları emirlerine âmade kıldık. Onlardan hem binek edinir, hem de yerler"
        },
        {
            "chapter": 36,
            "verse": 73,
            "text": "Onlardan içecekler elde ederler, daha nice menfaatlerinden yararlanırlar. Halâ şükretmezler mi"
        },
        {
            "chapter": 36,
            "verse": 74,
            "text": "Tuttular, Allah'tan başka tanrılar peşine düştüler, güyâ ki yardıma nâil olacaklar"
        },
        {
            "chapter": 36,
            "verse": 75,
            "text": "O putlar kendilerine yardım edemezler, nasıl olur?Zaten bunlar, onlar için hazırlanmış askerler"
        },
        {
            "chapter": 36,
            "verse": 76,
            "text": "O halde ey Resulüm, üzülme sen onların laflarına, onların gizlediklerini de iyi biliriz, açıkladıklarını da, sen hiç tasalanma"
        },
        {
            "chapter": 36,
            "verse": 77,
            "text": "İnsan şunu hiç görüp düşünmedi mi:Biz kendisini bir nutfeden yaratmışken, yaman bir hasım kesildi Bize"
        },
        {
            "chapter": 36,
            "verse": 78,
            "text": "Nasıl yaratıldığını unutarak, bir de misâl fırlattı Bize:“O çürümüş kemikleri kim diriltecek!” diye"
        },
        {
            "chapter": 36,
            "verse": 79,
            "text": "De ki: “Onları ilk defa yaratan diriltir, hem O, yaratmanın her türlüsünü bilir.”"
        },
        {
            "chapter": 36,
            "verse": 80,
            "text": "O'dur ki sizin için yeşil ağaçtan bir ateş yaratır, siz de onu tutuşturup durursunuz"
        },
        {
            "chapter": 36,
            "verse": 81,
            "text": "Gökleri ve yeri yaratan, onlar gibisini yaratmaya olmaz mı kadir!Elbette kadir!Hallâk O'dur, alîm O’dur!(Her şeyi yaratan, her şeyi bilen O’dur)"
        },
        {
            "chapter": 36,
            "verse": 82,
            "text": "Bir şeyi dilediğinde O'nun buyruğu, sadece “Ol!” demektir, hemen oluverir"
        },
        {
            "chapter": 36,
            "verse": 83,
            "text": "Sübhandır, münezzehdir o Zât ki, her şey üzerinde hâkimiyet elindedir.Ve... hepinizin de dönüşü,O'na olacaktır"
        }
    ]
}
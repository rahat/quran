{
    "chapter": [
        {
            "chapter": 43,
            "verse": 1,
            "text": "Ha, Mim"
        },
        {
            "chapter": 43,
            "verse": 2,
            "text": "Pasha librin (Kur´anin) sqarues"
        },
        {
            "chapter": 43,
            "verse": 3,
            "text": "S´ka dyshim se Ne e bëmë atë Kur´an arabisht, në mënyrë që ju ta kuptoni"
        },
        {
            "chapter": 43,
            "verse": 4,
            "text": "Dhe se në librin amzë (Levhi Mahfudh) te Ne, gëzon famë të lartë dhe është plot urtësi"
        },
        {
            "chapter": 43,
            "verse": 5,
            "text": "A thua Ne ta lëmë këshillimin ndaj ju e t´ju braktisim, pse ju jeni popull i shfrenuar"
        },
        {
            "chapter": 43,
            "verse": 6,
            "text": "E sa pejgamberë kemi dërguar te popujt e lashtë"
        },
        {
            "chapter": 43,
            "verse": 7,
            "text": "Dhe nuk u erdhi atyre asnjë pejgamber, e të mos tallen me të"
        },
        {
            "chapter": 43,
            "verse": 8,
            "text": "Andaj, Ne i zhdukëm ata që ishin më të fuqishëm se këta dhe shembulli i atyre të mëparshmëve është përmendur më parë (në Kur´an)"
        },
        {
            "chapter": 43,
            "verse": 9,
            "text": "Nëse ti i pyet ata: \"Kush i krijoi qiejt e tokën?\" Me siguri do të thonë: \"Ato i krijoi i gjithëfuqishmi, i dijshmi"
        },
        {
            "chapter": 43,
            "verse": 10,
            "text": "Ai që tokën e bëri djep për ju dhe mundësoi të keni rrugë nëpër të, e të mund të orientoheni (për qëllimet tuaja)"
        },
        {
            "chapter": 43,
            "verse": 11,
            "text": "Dhe Ai që lëshon nga qielli ujë (shi) me masë. Ne i japim me të jetë një vendi të vdekur. Ja, kështu edhe ju do të nxirreni (të gjallë nga varrezat)"
        },
        {
            "chapter": 43,
            "verse": 12,
            "text": "Dhe Ai që krijoi të gjitha llojet (çiftet) dhe ju mundësoi të udhëtoni hipur në anije ose në kafshë"
        },
        {
            "chapter": 43,
            "verse": 13,
            "text": "Të uleni mbi to dhe atëherë, pasi të jeni vendosur mbi to, ta përkujtoni të mirën që ua dha Zoti juaj e të thoni: \"Falënderuar qoftë Ai që i nënshtroi këto për ne, sepse ne nuk do të kishim mundësi ta bënim këtë"
        },
        {
            "chapter": 43,
            "verse": 14,
            "text": "Dhe ne me siguri do të kthehemi te Zoti ynë"
        },
        {
            "chapter": 43,
            "verse": 15,
            "text": "Megjithëse (pranuan se Zoti është i vetmi krijues), ata i përshkruan Atij pjesë (fëmijë) nga robërit e Tij. Njeriu i tillë njëmend është mohues i hapët"
        },
        {
            "chapter": 43,
            "verse": 16,
            "text": "A mos Ai nga ato që krijoi, për vete përcaktoi vajza, kurse juve u dalloi me djem"
        },
        {
            "chapter": 43,
            "verse": 17,
            "text": "E kur ndonjëri prej jush lajmërohet me (lindje të vajzës) atë që ia pat përshkruar Zotit shembull, fytyra e tij nxihet dhe i zihet fryma"
        },
        {
            "chapter": 43,
            "verse": 18,
            "text": "A, atë që rritet me stoli e në dialog është i paqartë (ia përshkruajnë Zotit)"
        },
        {
            "chapter": 43,
            "verse": 19,
            "text": "Edhe engjëjt që janë adhurues të Zotit i quajnë femra? A prezentuan ata në krijimin e tyre (melekëve)? Dëshmia e tyre do të regjistrohet dhe ata do të merren në pyetje"
        },
        {
            "chapter": 43,
            "verse": 20,
            "text": "Ata pastaj thanë: \"Sikur të kishte dashur All-llahu, ne nuk do t´i adhuronim ata (as idhujt e as melaiket). Ata nuk kanë për këtë (që thonë) ndonjë fakt, ata vetëm gënjejnë"
        },
        {
            "chapter": 43,
            "verse": 21,
            "text": "A mos u kemi dhënë ndonjë libër para tij (para Kur´anit), e ata i përmbahen atij"
        },
        {
            "chapter": 43,
            "verse": 22,
            "text": "Jo, por ata thanë: \"Ne i kemi gjetur të parët tanë në këtë fé dhe vazhdojmë gjurmëve të tyre"
        },
        {
            "chapter": 43,
            "verse": 23,
            "text": "Ja pra, Ne nuk kemi dërguar para teje pejgamber në ndonjë vendbanim, që të mos i ketë thënë paria e begatshme e tij: \"Ne i gjetëm të parët tanë në këtë fé dhe ne jemi të orientuar gjurmëve të tyre"
        },
        {
            "chapter": 43,
            "verse": 24,
            "text": "Ai tha: \"A edhe nëse u kam sjellë rrugë më të mirë nga ajo që i gjetët të parët tuaj?\" Ata thanë: \"Ne nuk i besojmë asaj me çka ju jeni dërguar"
        },
        {
            "chapter": 43,
            "verse": 25,
            "text": "Atëherë Ne ndërmorëm ndëshkime kundër tyre, e shih si ishte përfundimi i gënjeshtarëve"
        },
        {
            "chapter": 43,
            "verse": 26,
            "text": "(Përkujto, o i dërguar) Kur Ibrahimi babait të vet dhe popullit të tij i tha: \"Unë jam i larguar prej asaj që adhuroni ju"
        },
        {
            "chapter": 43,
            "verse": 27,
            "text": "përveç Atij që më krijoi, dhe që Ai do të më drejtojë"
        },
        {
            "chapter": 43,
            "verse": 28,
            "text": "Dhe ai (Ibrahimi) e la të përjetshme atë fjalë (besimin në një Zot) ndër pasardhësit e vet, me shpresë që ata të kthehen prej rrugës së gabuar në rrugën e drejtë"
        },
        {
            "chapter": 43,
            "verse": 29,
            "text": "Por, Unë u dhashë mundësi këtyre dhe të parëve të tyre të kënaqen derisa nuk u erdhi e vërteta dhe i dërguari me fakte"
        },
        {
            "chapter": 43,
            "verse": 30,
            "text": "Po, kur u erdhi atyre e vërteta, ata thanë: \"Kjo është magji dhe se ne kësaj nuk i besojmë"
        },
        {
            "chapter": 43,
            "verse": 31,
            "text": "Pastaj thanë: \"Përse të mos i ketë zbritur ky Kur´an një njeriu të madh nga dy qytete"
        },
        {
            "chapter": 43,
            "verse": 32,
            "text": "A thua ata e përcaktojnë mëshirën (pejgamberllëkun) e Zotit tënd? Ne kemi përcaktuar ndër ta gjendjen e jetës në këtë botë; Ne kemi dalluar disa në shkallë më të lartë se të tjerët, që të shfrytëzojnë njëri-tjetrin për shërbime. E mëshira (caktimi për pej)"
        },
        {
            "chapter": 43,
            "verse": 33,
            "text": "E sikur të mos ishte që njerëzit (do të lakmonin) të jenë të një feje (jobesimtarë), Ne atyre që nuk e besojnë Zotin do t´ua bënim pullazet e shtëpive të tyre nga argjendi si dhe shkallët nga argjendi, mbi të cilat ata do të ngriheshin"
        },
        {
            "chapter": 43,
            "verse": 34,
            "text": "E edhe dyert e shtëpive të tyre nga argjendi edhe kolltukët, mbi të cilët do të mbështeteshin"
        },
        {
            "chapter": 43,
            "verse": 35,
            "text": "Edhe stoli të ndryshme (ari etj.). E, të gjitha këto nuk janë gjë tjetër pos kënaqësi e jetës së kësaj bote, kurse bota e ardhshme te Zoti është për besimtarët e ruajtur"
        },
        {
            "chapter": 43,
            "verse": 36,
            "text": "Kush mbyll sytë para këshillave të Zotit, atij ia shoqërojmë një djall që nuk i ndahet kurrë"
        },
        {
            "chapter": 43,
            "verse": 37,
            "text": "E ata (djajt) do t´i shmangin nga rruga e drejtë, kurse (jobesimtarët) mendojnë se janë duke i udhëzuar"
        },
        {
            "chapter": 43,
            "verse": 38,
            "text": "E kur të vijë ai (jobesimtari) para Nesh, do të thotë: \"Ah, të kishim qenë larg mes vete sa Lindja me Perëndimin; sa shok i keq je ti"
        },
        {
            "chapter": 43,
            "verse": 39,
            "text": "Dhe sot, për shkak se ishit zullumqarë, shoqërimi juaj nuk do t´ju bëjë dobi në vuajtjet tuaja"
        },
        {
            "chapter": 43,
            "verse": 40,
            "text": "A mos ti do të bësh të dëgjojë i shurdhëti, ose ta drejtosh të verbërin, apo atë që është zhytur në humbje të thellë"
        },
        {
            "chapter": 43,
            "verse": 41,
            "text": "E, nëse të tërheqim ty (ta marrim jetën ose të shpërngulim), Ne patjetër do t´u hakmirremi atyre"
        },
        {
            "chapter": 43,
            "verse": 42,
            "text": "Ose, mund të bëjmë që ti ta shohësh atë që ne u premtuam (dënimin), ngase Ne kemi fuqi kundër tyre"
        },
        {
            "chapter": 43,
            "verse": 43,
            "text": "Andaj, ti përmbaju asaj që po të shpallet, e s´ka dyshim se ti je në rrugë të drejtë"
        },
        {
            "chapter": 43,
            "verse": 44,
            "text": "Dhe se ajo (shpallja) është lëvdatë e madhe për ty dhe për popullin tënd, dhe për këtë (lëvdatë) më vonë do të përgjigjeni"
        },
        {
            "chapter": 43,
            "verse": 45,
            "text": "E ti pra, pyeti ata të dërguarit që i dërguam para teje, a kemi lejuar që në vend të All-llahut të adhurohen zota të tjerë"
        },
        {
            "chapter": 43,
            "verse": 46,
            "text": "Ne e patëm dërguar Musain me argumentet tona te faraoni dhe rrethi i tij, e ai tha: \"Unë jam i dërguari i Zotit të gjithësisë"
        },
        {
            "chapter": 43,
            "verse": 47,
            "text": "E kur ua solli ai argumentet Tona, ata u tallën me to"
        },
        {
            "chapter": 43,
            "verse": 48,
            "text": "Dhe Ne nuk u treguam asnjë mrekulli (ndëshkuese) që nuk ishin më të mëdha se njëra-tjetra dhe ashtu i ndëshkuam në mënyrë që të tërhiqeshin nga rruga që praktikonin"
        },
        {
            "chapter": 43,
            "verse": 49,
            "text": "Dhe ata thanë: \"O ti magjistar, lute për ne Zotin tënd sipas besës që ta ka dhënë (të na e largojë dënimin), se ne po besojmë"
        },
        {
            "chapter": 43,
            "verse": 50,
            "text": "E kur ua hoqëm atyre dënimin, qe, ata e thyen besën"
        },
        {
            "chapter": 43,
            "verse": 51,
            "text": "Ndërsa, faraoni thirri popullin e vet e tha: \"O popull imi, a nuk është imi pushteti i Egjiptit (i Misirit) dhe i këtyre lumenjve që rrjedhin nën pallatin tim, a nuk po shihni"
        },
        {
            "chapter": 43,
            "verse": 52,
            "text": "Pra, unë jam më i mirë se ky qyqar që mezi flet"
        },
        {
            "chapter": 43,
            "verse": 53,
            "text": "Përse nuk i janë vënë atij bylyzykë nga ari, ose të kenë ardhur bashkë me të engjëjt shoqërues"
        },
        {
            "chapter": 43,
            "verse": 54,
            "text": "Dhe ashtu ai e frikësoi popullin e vet, e ata e respektuan, por ata ishin vërtet popull i shkatërruar"
        },
        {
            "chapter": 43,
            "verse": 55,
            "text": "Kur ata nxitën hidhërimin Tonë, Ne iu hakmorëm atyre dhe i përmbytëm të gjithë"
        },
        {
            "chapter": 43,
            "verse": 56,
            "text": "Dhe i bëmë ata shembull e përvojë për të tjerët"
        },
        {
            "chapter": 43,
            "verse": 57,
            "text": "Kur iu përmend popullit tënd si shembull biri i Merjemes, ata brohoritën"
        },
        {
            "chapter": 43,
            "verse": 58,
            "text": "Dhe thanë: \"A janë më të mirë zotat tanë apo ai?\" Ata nuk të thanë atë, vetëm si polemikë, por ata janë njerëz ngatërrestarë"
        },
        {
            "chapter": 43,
            "verse": 59,
            "text": "Ai (Isai) ka qenë vetëm një rob, të cilin e bëmë pejgamber dhe e bëmë shembull të jashtëzakonshëm si përvojë për beni israilët"
        },
        {
            "chapter": 43,
            "verse": 60,
            "text": "Po sikur të duam Ne, do të bënim prej jush engjëj që do t´ju zëvendësonin në tokë"
        },
        {
            "chapter": 43,
            "verse": 61,
            "text": "E ai (Isai) është parashenjë e momentit (e kijametit), pra kurrsesi mos dyshoni në të (në katastrofë) dhe eni pas meje, kjo është rruga e drejtë"
        },
        {
            "chapter": 43,
            "verse": 62,
            "text": "E të mos u pengojë djalli, se ai për ju është armik i hapët"
        },
        {
            "chapter": 43,
            "verse": 63,
            "text": "Po kur Isai erdhi me argumente tha: \"Erdha te ju me pejgamberllëk dhe erdha t´ua sqaroj atë pjesë që e kundërshtonit, pra kini frikë All-llahun dhe më respektoni mua"
        },
        {
            "chapter": 43,
            "verse": 64,
            "text": "S´ka dyshim, All-llahu është Ai, Zoti im dhe Zoti juaj, andaj Atë adhurojeni! Kjo është rruga e drejtë"
        },
        {
            "chapter": 43,
            "verse": 65,
            "text": "Dhe grupet u përçanë mes vete, e të mjerët ata që janë zullumqarë nga dënimi i ditës së dhembshme"
        },
        {
            "chapter": 43,
            "verse": 66,
            "text": "Nuk presin tjetër ato (grupe) përveç katastrofës, t´u vijë befas duke mos e hetuar fare"
        },
        {
            "chapter": 43,
            "verse": 67,
            "text": "Atë ditë shokët e ngushtë do të jenë armiq të njëri-tjetrit, përveç atyre që ishin të sinqertë në miqësi"
        },
        {
            "chapter": 43,
            "verse": 68,
            "text": "(Atyre besimtarëve, që ishin shoqëruar për hir të Zotit, u thuhet): \"O adhuruesit e Mi, sot nuk ka as frikë për ju, e as që do të jeni të pikëlluar"
        },
        {
            "chapter": 43,
            "verse": 69,
            "text": "(Robërit e Mi) të cilët besuan argumentet Tona dhe ishin muslimanë"
        },
        {
            "chapter": 43,
            "verse": 70,
            "text": "Hyni në xhennet, ju dhe gratë tuaja, të gëzuar"
        },
        {
            "chapter": 43,
            "verse": 71,
            "text": "Atyre u shërbejnë me enë e gastare nga ari, aty do të kenë çka t´u dëshirojë shpirti dhe t´u kënaqet syri. Ju do të jeni aty përgjithmonë"
        },
        {
            "chapter": 43,
            "verse": 72,
            "text": "E ky është xhenneti që u është dhënë për atë që keni punuar"
        },
        {
            "chapter": 43,
            "verse": 73,
            "text": "Aty keni shumë pemë prej të cilave do të hani"
        },
        {
            "chapter": 43,
            "verse": 74,
            "text": "Ndërkaq, kriminelët janë në vuajtje të përjetshme të xhehennemit"
        },
        {
            "chapter": 43,
            "verse": 75,
            "text": "Atyre as nuk u lehtësohet (vuajtja) dhe aty janë të dëshpëruar"
        },
        {
            "chapter": 43,
            "verse": 76,
            "text": "Ne nuk u bëmë atyre padrejtësi, por ata vetë kanë qenë horra"
        },
        {
            "chapter": 43,
            "verse": 77,
            "text": "Dhe ata thërrasin: \"O Malik, le të na e marrë shpirtin Zoti yt!\". Ai thotë: \"Ju do të jeni aty përgjithmonë"
        },
        {
            "chapter": 43,
            "verse": 78,
            "text": "Ne u patëm sjellë të vërtetën, por shumica prej jush ishit urrejtës të së vërtetës"
        },
        {
            "chapter": 43,
            "verse": 79,
            "text": "A mos vendosët për ndonjë çështje (grackë kundër Muhammedit), por edhe Ne kemi vendosur (ta ndihmojmë)"
        },
        {
            "chapter": 43,
            "verse": 80,
            "text": "A mendojnë se Ne nuk dëgjojmë ndjenjën e fshehtë të tyre dhe bisedën midis tyre? Po, e dëgjojmë dhe të dërguarit tanë (engjëjt përcjellës) që janë pranë tyre, shkruajnë"
        },
        {
            "chapter": 43,
            "verse": 81,
            "text": "Thuaj: \"Sikur Mëshiruesi (All-llahu) të kishte fëmijë, unë do të jem i pari adhurues (pse unë e di më së miri se ajo është gënjeshtër)"
        },
        {
            "chapter": 43,
            "verse": 82,
            "text": "Larg asaj është Zoti i qiejve e i tokës, Zoti i Arshit, nga ajo që ata i përshkruajnë"
        },
        {
            "chapter": 43,
            "verse": 83,
            "text": "Po ti lëri ata të zhyten edhe më thellë dhe të argëtohen derisa të arrijnë në ditën që u është përcaktuar"
        },
        {
            "chapter": 43,
            "verse": 84,
            "text": "Ai është që në qiell është All-llah dhe në tokë All-llah, Ai është i urti, i dijshmi"
        },
        {
            "chapter": 43,
            "verse": 85,
            "text": "I lartësuar qoftë Ai, që vetëm i Tij është sundimi i qiejve e i tokës dhe çka ka ndërmjet tyre dhe vetëm Ai di për momentin e kijametit dhe te Ai ktheheni"
        },
        {
            "chapter": 43,
            "verse": 86,
            "text": "Ata që i adhuruan pos Tij, nuk mund të ndërmjetësojnë (të bëjnë shefaat), përveç kush dëshmoi të vërtetën, e ata e dinë"
        },
        {
            "chapter": 43,
            "verse": 87,
            "text": "Po nëse ti i pyet: Kush i krijoi ata, me siguri do të thonë: \"All-llahu!\" E si pra, i kthejnë shpinën"
        },
        {
            "chapter": 43,
            "verse": 88,
            "text": "(Zoti e di) Edhe thënien e tij (të Muhammedit): \"O Zoti im, këta janë një popull që nuk beson"
        },
        {
            "chapter": 43,
            "verse": 89,
            "text": "(E, Zoti iu përgjegj): Hiqju tyre pra, dhe thuaj: \"Qofshi braktisur, e më vonë do ta kuptojnë"
        }
    ]
}
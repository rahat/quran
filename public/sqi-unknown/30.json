{
    "chapter": [
        {
            "chapter": 30,
            "verse": 1,
            "text": "Elif, Lam, Mim"
        },
        {
            "chapter": 30,
            "verse": 2,
            "text": "Bizantinët (rumët) u mundën"
        },
        {
            "chapter": 30,
            "verse": 3,
            "text": "në tokën më afër (tokës së arabëve), po pas disfatës së tyre, ata do të ngadhënjejnë"
        },
        {
            "chapter": 30,
            "verse": 4,
            "text": "brenda pak viteve. Çështja është vendim i All-llahut, fillim e mbarim (për disfatë dhe për fitore). E atë ditë (kur do të fitojnë bizantinët) besimtarët do të gëzohen"
        },
        {
            "chapter": 30,
            "verse": 5,
            "text": "për ndihmën e All-llahut. Ai ndihmon atë që do dhe Ai është i gjithëfuqishëm, mëshirues"
        },
        {
            "chapter": 30,
            "verse": 6,
            "text": "Premtimi i All-llahut është (ky), All-llahu nuk e thyen premtimin e Vet, por shumica e njerëzve nuk po dinë"
        },
        {
            "chapter": 30,
            "verse": 7,
            "text": "Edhe atë që dinë nga jeta e kësaj bote, është dije e cekët, por ndaj jetës së përjetshme (ndaj Ahiretit) ata janë plotësisht të verbëruar (të painteresuar)"
        },
        {
            "chapter": 30,
            "verse": 8,
            "text": "Dhe, a nuk menduan ata me veten e tyre se All-llahu nuk krijoi qiejt dhe tokën dhe çdo gjë që gjendet ndërmjet tyre pa ndonjë qëllim të caktuar dhe për një kohë të kufizuar, por një pjesë e njerëzve janë mohues të takimit me Zotin e tyre (në momentin e ri)"
        },
        {
            "chapter": 30,
            "verse": 9,
            "text": "A nuk udhëtuan ata nëpër tokë e të shohin se si qe përfundimi i atyre që ishin para tyre!? Ata ishin edhe më të fortë se këta, ata e lëruan tokën dhe e rindërtuan atë më shumë se sa këta, e rindërtuan, atyre u patën ardhur të dërguarit e vet me fakte të q"
        },
        {
            "chapter": 30,
            "verse": 10,
            "text": "Mandej përfundimi i atyre që bënë punë të këqija ishte më i keqi, për shkak se argumentet e All-llahut i përgënjeshtruan dhe talleshin me to"
        },
        {
            "chapter": 30,
            "verse": 11,
            "text": "All-llahu e fillon krijimin, mandej e përsërit atë, e më në fund tek Ai do të ktheheni"
        },
        {
            "chapter": 30,
            "verse": 12,
            "text": "E ditën kur të ndodhë kijameti, kriminelët heshtin"
        },
        {
            "chapter": 30,
            "verse": 13,
            "text": "Ata nuk do të kenë ndërmjetësues (ndihmëtarë) prej shokëve (zotave) të tyre, e me shokët (zotat) e tyre ata ishin jobesimtarë"
        },
        {
            "chapter": 30,
            "verse": 14,
            "text": "Dhe ditën kur të ndodhë kijameti, atë ditë do të ndahen (njerëzit)"
        },
        {
            "chapter": 30,
            "verse": 15,
            "text": "E ata, të cilët besuan dhe bënë vepra të mira, ata do të jenë të gëzuar në një kopsht (të xhennetit)"
        },
        {
            "chapter": 30,
            "verse": 16,
            "text": "E për sa u përket atyre që nuk besuan, dhe i bënë të rreme argumentet Tona dhe takimin në botën tjetër, ata do të kenë mundime (azab) të vazhdueshme"
        },
        {
            "chapter": 30,
            "verse": 17,
            "text": "Atëherë, All-llahun lartësojeni kur të vijë mbrëmja dhe kur të agojë mëngjesi"
        },
        {
            "chapter": 30,
            "verse": 18,
            "text": "Falënderimi i takon vetëm Atij prej gjithë çka ka në qiej e në tokë, edhe në mbrëmje edhe ditën"
        },
        {
            "chapter": 30,
            "verse": 19,
            "text": "Ai krijon të gjallin prej të vdekurit dhe të vdekurin prej të gjallit, Ai e ngjall tokën pas vdekjes së saj, e po ashtu edhe ju do të nxirreni (të gjallë prej varrezave)"
        },
        {
            "chapter": 30,
            "verse": 20,
            "text": "Nga faktet (e fuqisë) e Tij është edhe ajo, se Ai ju krijoi prej dheu, e mandej ju (u zhvilluat në) njerëz që veproni të shpërndarë"
        },
        {
            "chapter": 30,
            "verse": 21,
            "text": "Dhe nga faktet (e madhërisë së) e Tij është që për të mirën tuaj, Ai krijoi nga vetë lloji juaj palën (gratë), ashtu që të gjeni prehje tek ato dhe në mes jush krijoi dashuri dhe mëshirë. Në këtë ka argumente për njerëzit që mendojnë"
        },
        {
            "chapter": 30,
            "verse": 22,
            "text": "Nga argumentet e Tij është krijim i qiejve e i tokës, ndryshimi i gjuhëve tuaja dhe i ngjyrave tuaja. Edhe në këtë ka argumente për njerëz"
        },
        {
            "chapter": 30,
            "verse": 23,
            "text": "Nga argumentet e Tij është edhe gjumi juaj natën dhe ditën, edhe përpjekja juaj për të fituar nga të mirat e Tij. Në këtë ka argumente për popullin që dëgjon"
        },
        {
            "chapter": 30,
            "verse": 24,
            "text": "Nga argumentet e Tij është edhe ajo që ua dëfton vetëtimën edhe si frikë edhe si shpresë, dhe nga qielli lëshon shi e me të e ngjall tokën pas vdekjes së saj. Në këtë ka argumente për një popull që di të mendojë"
        },
        {
            "chapter": 30,
            "verse": 25,
            "text": "Nga argumentet e Tij është që me fuqinë e Tij bëri të qëndrojë (pa shtyllë) qielli e Toka, mandej kur t´ju thërret juve me një të thirrme prej tokës, ju menjëherë dilni"
        },
        {
            "chapter": 30,
            "verse": 26,
            "text": "E Tij është ç´ka në qiej e në tokë dhe të gjithë vetëm Atij i përulen"
        },
        {
            "chapter": 30,
            "verse": 27,
            "text": "Dhe Ai është që e shpik jetën dhe pastaj e përsërit atë, e ajo (përsëritja) është edhe më e lehtë për Te (sipas mendimit tuaj). Shëmbëlltyra më e lartë është vetëm e Tij në qiej e në tokë dhe Ai është mbizotëruesi, i urti"
        },
        {
            "chapter": 30,
            "verse": 28,
            "text": "Ai (Zoti) ju jep një shembull nga vetë ju; a i keni shokë (ortakë) ata që janë në posedim tuaj (shërbëtorët), në atë që Ne ua dhamë juve (në pronësi), që të jeni ju dhe ata të barabartë në të, (në përdorimin e saj) e të frikësoheni prej tyre (se po marrin)"
        },
        {
            "chapter": 30,
            "verse": 29,
            "text": "Jo (ata nuk kanë fakt), por ata që i bënë të padrejtë vetes, pa ndonjë fakt të dijes, shkuan pas dëshirave të epshit të vet. Po kush mund ta vërë në rrugë të drejtë atë që All-llahu e ka lënë të humbur, e ata nuk do të kenë ndihmëtarë"
        },
        {
            "chapter": 30,
            "verse": 30,
            "text": "Përqëndro vetveten tënde sinqerisht në fenë, i larguar prej çdo të kote, (e ajo fé), feja e All-llahut në të cilën i krijoi njerëzit, s´ka ndryshim (mos ndryshoni) të asaj natyrshmërie të krijuar nga All-llahu, ajo është feja e drejtë por shumica e njerëz"
        },
        {
            "chapter": 30,
            "verse": 31,
            "text": "(përqëndrohuni në atë fé) Të kthyer sinqerish tek Ai, kini frikë prej Atij dhe faleni namazin e mos u bëni nga idhujtarët"
        },
        {
            "chapter": 30,
            "verse": 32,
            "text": "Të cilët e përçanë fenë e tyre dhe u ndanë në grupe, ku secili grup i gëzohet idesë së vet"
        },
        {
            "chapter": 30,
            "verse": 33,
            "text": "Kur njerëzit i prek ndonjë e keqe, ata me përulje i luten Zotit të tyre, duke iu drejtuar vetëm Atij, e kur Ai nga të mirat e veta u shijon atyre, ja, që një grup prej tyre i përshkruajnë shok Zotit të vet"
        },
        {
            "chapter": 30,
            "verse": 34,
            "text": "Le të mohojnë atë që Ne u kemi dhënë, pra kënaquni, e më vonë do ta kuptoni"
        },
        {
            "chapter": 30,
            "verse": 35,
            "text": "A mos Ne u kemi shpallur atyre ndonjë argument, që ia vërteton (flet) për atë që ata Mua më përshkruajnë shok"
        },
        {
            "chapter": 30,
            "verse": 36,
            "text": "E kur Ne u japim njerëzve begati të mira, ata u gëzohen atyre, e nëse ata i godet ndonjë e keqe për shkak të veprimit të tyre, atëherë ata e humbin shpresën"
        },
        {
            "chapter": 30,
            "verse": 37,
            "text": "Vallë, po a nuk shohin ata se All-llahu i jep furnizim të mjaftueshëm atij që do Ai dhe ia pakëson. Në këtë, për një popull që beson, ka argument"
        },
        {
            "chapter": 30,
            "verse": 38,
            "text": "Andaj, jepja të afërmit atë që i takon, e edhe të varfërit edhe udhëtarit, e kjo është shumë më e dobishme për ata që veprojnë për hir të All-llahut dhe të tillët janë ata të shpëtuarit"
        },
        {
            "chapter": 30,
            "verse": 39,
            "text": "Dhe çka të jepni nga pasuria për ta shtuar e rritur (me kamatë), në pasurinë e njerëzve, ajo nuk do të shtohet tek All-llahu, e çka të jepni nga sadakaja (bamirësia) me qëllim që t´i afroheni All-llahut, të tillët janë ata që u shumëfishohet (shpërblimi)"
        },
        {
            "chapter": 30,
            "verse": 40,
            "text": "All-llahu është Ai që ju krijoi, që ju furnizoi, që ju bën të vdisni e pastaj ju ngjall. A ka ndonjë prej zotave tuaj që mund të bëjë diçka nga këto? I pastër është Ai, i pa të meta, i madhëruar është Ai nga çka ata ia mveshin dhe trillojnë"
        },
        {
            "chapter": 30,
            "verse": 41,
            "text": "Për shkak të veprave (të këqija) të njerëzve, janë shfaqur në tokë e në det të zeza (bela, skamje, katastrofa, humbje e bereqetit etj.), e për ta përjetuar ata një pjesë të asaj të keqeje që e bënë, ashtu që të tërhiqen (nga të këqijat)"
        },
        {
            "chapter": 30,
            "verse": 42,
            "text": "Thuaj: \"Ecni nëpër tokë dhe shikoni se si ishte përfundimi i atyre që ishin më parë, shumica e tyre ishin jobesimtarë"
        },
        {
            "chapter": 30,
            "verse": 43,
            "text": "Ti përmbaju fuqimisht fesë së drejtë, para se të vijë dita që nuk ka kthim, pse prej All-llahut është caktuar, atë ditë ata (njerëzit) ndahen"
        },
        {
            "chapter": 30,
            "verse": 44,
            "text": "Kush nuk besoi, barrën e mosbesimit të vet e ka kundër vetes, e kush bëri punë të mirë, ata vetvetes i përgatitën vendin (xhennetin)"
        },
        {
            "chapter": 30,
            "verse": 45,
            "text": "Që t´i shpërblejë Ai (All-llahu) nga të mirat e veta, ata që besuan dhe bënë vepra të mira, vërtet, Ai nuk i do jobesimtarët"
        },
        {
            "chapter": 30,
            "verse": 46,
            "text": "Nga argumentet e Tij është edhe: që Ai t´i lëshojë erërat myzhdexhinj dhe t´ua shijojë juve nga mëshira e vet (shiun); dhe që të lundrojnë anijet me vullnetin e Tij, dhe që të përfitoni nga të mirat e Tij dhe ashtu, ju të jeni mirënjohës"
        },
        {
            "chapter": 30,
            "verse": 47,
            "text": "Ne edhe para teje popujve të tyre u dërguam pejgamberë dhe ata u erdhën atyre me argumente të qarta, e kundër atyre që bën krim, Ne ndërmorëm masa ndëshkuese. Obligim Yni ishte të ndihmojmë besimtarët"
        },
        {
            "chapter": 30,
            "verse": 48,
            "text": "All-llahu është Ai që i lëshon erërat, e ato lëkundin retë dhe Ai i shtrinë lart si të dojë, i bën ato edhe të ndara në pjesë, dhe përmes tyre e sheh se si bie shi, e kur ia lëshon atë kujt të dojë prej robërve të vet, qe, ata gëzohen"
        },
        {
            "chapter": 30,
            "verse": 49,
            "text": "Edhe pse para se t´u binte (shiu) atyre, ata para tij ishin të dëshpëruar"
        },
        {
            "chapter": 30,
            "verse": 50,
            "text": "Shiko pra gjurmët e mëshirës së All-llahut, se si e ngjall tokën pas vdekjes së saj, e s´ka dyshim se Ai është që do t´i ngjallë të vdekurit, se Ai për çdo send është i plotfuqishëm"
        },
        {
            "chapter": 30,
            "verse": 51,
            "text": "E sikur Ne të lëshojmë një erë e ta shohin atë (të mbjellat) e zverdhura, pa dyshim ata pas kësaj do të jenë mohues (përbuzës)"
        },
        {
            "chapter": 30,
            "verse": 52,
            "text": "Në të vërtetë, ti (Muhammed) nuk mund t´i bësh të dëgjojnë të vdekurit e as nuk mund ta bësh që të shurdhëtit të dëgjojnë thirrjen, kur ata kthejnë shpinën"
        },
        {
            "chapter": 30,
            "verse": 53,
            "text": "Dhe as që je ti udhëzues i të verbërve nga humbja e tyre, ti nuk mund ta bësh të dëgjojë tjetër vetëm atë që u beson argumenteve Tona, se ata janë të bindur"
        },
        {
            "chapter": 30,
            "verse": 54,
            "text": "All-llahu është Ai që ju krijoi në një gjendje të dobët, pastaj pas asaj dobësie ju dha fuqi, e pas fuqisë, dobësi e pleqëri. Ai krijon çka të dojë, Ai është më i dijshmi, më i fuqishmi"
        },
        {
            "chapter": 30,
            "verse": 55,
            "text": "E ditën kur të bëhet kijameti (ditën e gjykimit), kriminelët betohen se nuk qëndruan (në Dunja) gjatë, por vetëm një çast të shkurtër. Kështu kanë qenë ata që i bishtëruan të së vërtetës"
        },
        {
            "chapter": 30,
            "verse": 56,
            "text": "E atyre që u është dhënë dija dhe besimi thonë: \"Ju keni qëndruar aq sa u pat caktuar All-llahu deri në ditën e ringjalljes, e kjo pra është dita e ringjalljes, por ju ishit që nuk e pranonit"
        },
        {
            "chapter": 30,
            "verse": 57,
            "text": "E atë ditë për ata që bënë zullum, arsyetimi nuk u bën dobi e as që kërkohet prej tyre të justifikohen"
        },
        {
            "chapter": 30,
            "verse": 58,
            "text": "Ne në këtë Kur´an u kemi sjellë njerëzve nga të gjithë shembujt, po pasha All-llahun, edhe sikur t´u sillje çfarëdo mrekullie ti atyre, ata që nuk besuan do të thonin: Ju (Muhammedi me besimtarë) nuk jeni tjetër veçse mashtrues (gënjeshtarë)"
        },
        {
            "chapter": 30,
            "verse": 59,
            "text": "Në këtë mënyrë All-llahu vulos zemrat e atyre që nuk kuptojnë"
        },
        {
            "chapter": 30,
            "verse": 60,
            "text": "Ti pra bën durim, pse premtimi i All-llahut është i saktë, e kurrsesi të mos luhasin ty ata që janë të dyshimtë"
        }
    ]
}
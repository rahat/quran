{
    "chapter": [
        {
            "chapter": 67,
            "verse": 1,
            "text": "I madhëruar është Ai, që në dorën e fuqisë së Tij është i tërë sundimi dhe Ai ka fuqi mbi çdo send"
        },
        {
            "chapter": 67,
            "verse": 2,
            "text": "Ai është që krijoi vdekjen dhe jetën, për t´ju provuar se cili prej jush është më vepërmirë. Ai është ngadhënjyesi, mëkatfalësi"
        },
        {
            "chapter": 67,
            "verse": 3,
            "text": "Ai është që krijoi shtatë qiej palë mbi palë. Në krijimin e Mëshiruesit nuk mund të shohësh ndonjë kontrast, andaj drejto shikimin se a sheh ndonjë çarje"
        },
        {
            "chapter": 67,
            "verse": 4,
            "text": "Mandej, herë pas here drejto shikimin, e shikimi do të kthehet te ti i përulur dhe i molisur"
        },
        {
            "chapter": 67,
            "verse": 5,
            "text": "Ne qiellin më të afërt e kemi zbukuruar me kandila (yje ndriçues) dhe ata i kemi bërë gjuajtës kundër djajve, të cilëve u kemi përgatitur dënim me zjarr shumë të madh"
        },
        {
            "chapter": 67,
            "verse": 6,
            "text": "Dënimi në xhehennem është edhe për ata që nuk i besuan Zotit të tyre; sa vend i keq është ai"
        },
        {
            "chapter": 67,
            "verse": 7,
            "text": "Kur të hidhen në të, ata do t´ia dëgjojnë atij ushtimën e ai vlon"
        },
        {
            "chapter": 67,
            "verse": 8,
            "text": "Nga zemërimi, ai gati copëtohet. Sa herë që hidhet në të ndonjë turmë, roja i pyet: \"A nuk ju pat ardhur juve ndonjë pejgamber (qortues)"
        },
        {
            "chapter": 67,
            "verse": 9,
            "text": "Ata thonë: \"Po, na erdhi pejgamberi, por ne e përgënjeshtruam dhe ne u thamë: \"All-llahu nuk shpalli asgjë, e ju nuk jeni tjetër vetëm se në një humbje të madhe"
        },
        {
            "chapter": 67,
            "verse": 10,
            "text": "Dhe thonë: \"Sikur të kishim dëgjuar dhe pasur mend, ne nuk do të ishim ndër banuesit e zjarrit"
        },
        {
            "chapter": 67,
            "verse": 11,
            "text": "Pra, i pranojnë mëkatet e veta; banuesit e zjarrit qofshin larg mëshirës"
        },
        {
            "chapter": 67,
            "verse": 12,
            "text": "Ata, që pa e parë i frikësohen Zotit të vet, për ta ka falje dhe shpërblim të madh"
        },
        {
            "chapter": 67,
            "verse": 13,
            "text": "E ju, fshiheni ose thuajeni fjalën tuaj haptas; s´ka dyshim se Ai e di çka fshihni në zemrat tuaja"
        },
        {
            "chapter": 67,
            "verse": 14,
            "text": "A nuk e di Ai që ka krijuar, kur dihet se Ai depërton në thellësi të sekreteve, i njeh hollësitë"
        },
        {
            "chapter": 67,
            "verse": 15,
            "text": "Ai është që juve tokën ua bëri të përshtatshme, andaj ecni nëpër pjesë të saj dhe shfrytëzoni begatitë e Tij, meqë vetëm te Ai është e ardhmja"
        },
        {
            "chapter": 67,
            "verse": 16,
            "text": "A u garantuat ju prej Atij që është në qiell, që të mos ju shafit (të mos u lëshojë) toka kur të dridhet"
        },
        {
            "chapter": 67,
            "verse": 17,
            "text": "A u garantuat ju prej Atij që është në qiell, që të mos lëshojë kundër jush ndonjë stuhi me rrebesh gurësh. E pra, do ta kuptoni se si është ndëshkimi Im"
        },
        {
            "chapter": 67,
            "verse": 18,
            "text": "Edhe ata që ishin para tyre përgënjeshtruan, por çfarë ishte dënimi Im"
        },
        {
            "chapter": 67,
            "verse": 19,
            "text": "A nuk i shikuan ata shpezët përmbi ta krahëhapur dhe kur krahët i palojnë, ato nuk i mban kush në ajër pos Fuqiplotit. Ai është që çdo send e sheh dhe e di"
        },
        {
            "chapter": 67,
            "verse": 20,
            "text": "Kush është ajo ushtri juaja që do t´ju ndihmojë, pos Mëshiruesit? Është e vërtetë se jobesimtarët gjenden në një mashtrim të madh"
        },
        {
            "chapter": 67,
            "verse": 21,
            "text": "Kush është ai që ju ushqen, po qe se Ai ua ndërpret furnizimin e vet? Jo, askush, por ata vazhdojnë me arrogancë e kundërvënie"
        },
        {
            "chapter": 67,
            "verse": 22,
            "text": "A është më i udhëzuar ai që ec i përmbysur me fytyrë në tokë, apo ai që ec në pozicion qëndrues rrugës së drejtë"
        },
        {
            "chapter": 67,
            "verse": 23,
            "text": "Thuaj: \"Ai është që ju krijoi, ua dhuroi të dëgjuarit, të parit dhe mendjen, kurse pak po e falënderoni"
        },
        {
            "chapter": 67,
            "verse": 24,
            "text": "Thuaj: \"Ai është që ju krijoi e ju shumoi në tokë dhe vetëm te Ai do të tuboheni"
        },
        {
            "chapter": 67,
            "verse": 25,
            "text": "E ata po thonë: \"Kur do të sendërtohet ky premtim, po qe se jeni të vërtetë"
        },
        {
            "chapter": 67,
            "verse": 26,
            "text": "Thuaj: \"Atë e di vetëm All-llahu, e unë jam vetëm një qortues që ju bëj me dije"
        },
        {
            "chapter": 67,
            "verse": 27,
            "text": "Kur ta shohin atë (xhehennemin) se po u afrohet, fytyrat e atyre që nuk besuan u shëmtohen dhe u thuhet: \"Ky është ai që ju e kërkonit sa më shpejtë"
        },
        {
            "chapter": 67,
            "verse": 28,
            "text": "Thuaj: \"Më tregoni pra, nëse All-llahu më merr shpirtin mua dhe atyre që janë me mua, ose na mëshiron, kush do t´i mbrojë jobesimtarët prej një dënimi të mundimshëm"
        },
        {
            "chapter": 67,
            "verse": 29,
            "text": "Thuaj: \"Ai është Mëshiruesi, Atij i kemi besuar dhe vetëm tek Ai jemi mbështetur, kurse ju do ta kuptoni se kush njëmend është ai i humburi"
        },
        {
            "chapter": 67,
            "verse": 30,
            "text": "Thuaj: \"Më tregoni, nëse uji juaj humbet në thellësi, kush do t´ju sjell ujë mbitokësor (burimor)"
        }
    ]
}
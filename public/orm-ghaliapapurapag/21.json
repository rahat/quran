{
    "chapter": [
        {
            "chapter": 21,
            "verse": 1,
            "text": "Namootaaf, odoo isaan gara galanii daguu keessa jiranuu qormaanni isaanii isaaniif dhihaatee jira"
        },
        {
            "chapter": 21,
            "verse": 2,
            "text": "Gorsi haaraan Rabbii isaanii irraa kan isaan taphachaatuma isa dhaggeeffatan ta’an malee isaanitti hin dhufu"
        },
        {
            "chapter": 21,
            "verse": 3,
            "text": "Onneen isaanii dagattuu taatee malee (hin dhaggeeffattu)Miidhaa hojjattoonnis iccitiin marii taasisanii “Sila kun namuma akka keessaniitii mitii? Sila isin odoo argitan falfalatti dhaqxuu?\" (waliin jedhu)"
        },
        {
            "chapter": 21,
            "verse": 4,
            "text": "(Muhammad-SAW) ni jedhe: “Gooftaan kiyya jecha samiifi dachii keessatti (dubbatamu hunda) ni beekaInnis dhaga’aa, beekaadha"
        },
        {
            "chapter": 21,
            "verse": 5,
            "text": "Dhugumatti, isaan ni jedhan: “(Qur’aanni) kun abjuu laaqamaadhaLakkii! Soba inni of irraa uumeeLakkii! Inni weellisaadha(Yoo dhugaa ta’e) raajii akka warri durii ittiin ergameen nutti haa dhufu.”"
        },
        {
            "chapter": 21,
            "verse": 6,
            "text": "Gandi Nuti ishee balleessine tokkolleen hin amanne; sila isaan ni amanuu"
        },
        {
            "chapter": 21,
            "verse": 7,
            "text": "Si duras dhiirota wahyii gara isaanii goonu malee hin ergineYoo kan hin beekne taatan warra beekumsa qaban gaafadhaa"
        },
        {
            "chapter": 21,
            "verse": 8,
            "text": "Nuti isaan (ergamoota Rabbii) qaamota nyaata hin nyaanne hin taasifnes; kan (addunyaa keessa) yeroo hunda jiraatanis hin taane"
        },
        {
            "chapter": 21,
            "verse": 9,
            "text": "Sana booda waadicha isaaniif dhugaa goonee isaaniifi nama feenes ni baraarsinee; daanga dabartoota immoo ni balleessine"
        },
        {
            "chapter": 21,
            "verse": 10,
            "text": "Dhugumatti, Nuti kitaaba yaadannoon (gorsi) keessan isa keessa jiru gara keessanitti buufnee jirraSila hin xiinxaltanuu"
        },
        {
            "chapter": 21,
            "verse": 11,
            "text": "(Warra) gandaa miidhaa hojjattu taatee baay'ee balleessine; erga isheetii ummata biraa uumne"
        },
        {
            "chapter": 21,
            "verse": 12,
            "text": "Yeroo adabbii keenya argan, yeroma san isaan ishee irraa gulufu"
        },
        {
            "chapter": 21,
            "verse": 13,
            "text": "Hin gulufinaa; akka gaafatamtaniif jecha gara waan isa keessatti qanansiifamtaniifi (gara) manneen keessanii deebi’aa"
        },
        {
            "chapter": 21,
            "verse": 14,
            "text": "(Isaan) ni jedhan: “Yaa badii keenya! Dhugumatti, nuti miidhaa hojjattoota turre"
        },
        {
            "chapter": 21,
            "verse": 15,
            "text": "Hanga haamamoo, dhaamoo isaan taasifnutti jechi (nuti miidhaa raawwattoota taane) jedhu watwaata isaanii ta’uu irraa hin deemne"
        },
        {
            "chapter": 21,
            "verse": 16,
            "text": "Nuti samii, dachiifi wantoota isaan lamaan gidduu jiran taphattoota taanee hin uumne"
        },
        {
            "chapter": 21,
            "verse": 17,
            "text": "Odoo tapha godhachuu feenee silaa of biraa isa taasifanna; kana hojjatoo hin taane"
        },
        {
            "chapter": 21,
            "verse": 18,
            "text": "Lakkii; dhugaa soba irratti darbina (ol taasifna)Sammuu isa dhoosee (isa balleessa); yoosuu inni (sobni) dhabamaadhaIsiniifis waan (Rabbi) irratti uumtaniif badiitu (mirkanaa’ee) jira"
        },
        {
            "chapter": 21,
            "verse": 19,
            "text": "Wantoonni samiifi dachii keessa jiran hundi kan IsaatiIsaan Isa (Allaah) bira jiranis (maleykonnis) Isa gabbaruu irraa hin boonan; hin hifatanis"
        },
        {
            "chapter": 21,
            "verse": 20,
            "text": "Halkaniifi guyyaa (Rabbiin) qulqulleessu; hin boqatanis"
        },
        {
            "chapter": 21,
            "verse": 21,
            "text": "Sila gabbaramtoota (gabbaran), kanneen (namoota) du’aa kaasan, dachii irraa godhatuu"
        },
        {
            "chapter": 21,
            "verse": 22,
            "text": "Odoo isaan lamaan (samiifi dachii) keessa Rabbiin malee gabbaramtoonni biraa jiraatanii lamaan isaaniituu ni badu tureRabbiin Gooftaa Arshii ta’e waan kaafiroonni (Isaan) jedhan irraa qulqullaa’e"
        },
        {
            "chapter": 21,
            "verse": 23,
            "text": "Inni waan dalagu irraa hin gaafatamu; isaan immoo ni gaafatamu"
        },
        {
            "chapter": 21,
            "verse": 24,
            "text": "Sila isaan Rabbiin ala gabbaramtoota taasifatuu? “Ragaa keessan fidadhaa” jedhiinKun gorsa namoota ana waliin jiraniifi gorsa namoota ana dura turaniitiGaruu irra hedduun isaanii dhugaa hin beekanuKanaafuu (isa) irraa garagalu"
        },
        {
            "chapter": 21,
            "verse": 25,
            "text": "(Yaa Muhammad!) Si dura ergamaa irraa tokkoyyuu “Ana malee dhugaan gabbaramaan hin jiru; kanaafuu Ana (qofa) gabbaraa” jechuun wahyii gara isaatti buufnu malee hin ergine"
        },
        {
            "chapter": 21,
            "verse": 26,
            "text": "Isaanis “Rahmaan ilma godhate” jedhuInni qulqullaa’eeraLakkii isaan (maleykoonni) gabroota (Rabbii) kabajamoodha"
        },
        {
            "chapter": 21,
            "verse": 27,
            "text": "Jechaan Isa hin dursanu; isaan ajaja Isaatiin hojjatu"
        },
        {
            "chapter": 21,
            "verse": 28,
            "text": "Inni waan isaaniin duraatiifi waan isaaniin duubaas ni beekaNama Inni jaalateef malee isaan hin manguddoomanuIsaanis (ofiifuu) sodaa Isaa (Allaah) irraa na’u"
        },
        {
            "chapter": 21,
            "verse": 29,
            "text": "Isaan irraa nama “Isaan alatti anatu gabbaramaadha” jedhe, isa sana jahannam isaaf galata galchinaAkkasitti miidhaa hojjattoota galata galchina"
        },
        {
            "chapter": 21,
            "verse": 30,
            "text": "Sila isaan kafaran akka samiifi dachiin walitti maxxantuu (qaama tokko) turanii, ergasii addaan isaan baafne hin beekanuu? Bishaan irraas lubbu qabeeyyii hunda ni uumneSila hin amananuu"
        },
        {
            "chapter": 21,
            "verse": 31,
            "text": "Dachii keessatti akka isheen isaaniin hin sochoone gaarreen lafa qabataa taasifneerraIshee keessattis daandiwwan gugurdaa akka ittiin qajeelaniif isaaniif taasifneerra"
        },
        {
            "chapter": 21,
            "verse": 32,
            "text": "Samiis jaarmaya (kan gubbaa) eegamaa isa taasifnee jirraGaruu isaan mallattoolee ishee irraa garagalu"
        },
        {
            "chapter": 21,
            "verse": 33,
            "text": "Inni Isa halkaniifi guyyaa, aduufi baatii uumeedha; hunduu orbitii (isaanii) keessa daaku (deemu)"
        },
        {
            "chapter": 21,
            "verse": 34,
            "text": "(Yaa Muhammad!) Si duras ilma namaatiif jireenya waaru (yeroo hundaa) hin taasifneSila yoo ati duute, isaan ni waaruu"
        },
        {
            "chapter": 21,
            "verse": 35,
            "text": "Lubbuun hundi du’a dhandhamtuudhaIsin qormaatuuf hamtuufi gaariin isin mokkorraGaruma keenyatti deebifamtu"
        },
        {
            "chapter": 21,
            "verse": 36,
            "text": "Isaan kafaran yeroo si argan odoo Rahmaaniin dubbachuutti kafaranii jiranuu “sila kun isa gabbaramtoota keessan (hamtuun) maqaa dhahu sani mitii?” (jechuun) qishnaa qofa si taasifatu"
        },
        {
            "chapter": 21,
            "verse": 37,
            "text": "Namni hunduu jarjara irraa uumameAni mallattoolee kiyya isinittin agarsiisaa Ana hin jerjersiifatinaa"
        },
        {
            "chapter": 21,
            "verse": 38,
            "text": "“Yoo kan dhugaa dubbattan taataniif, waadaan kun yoom (raawwatama)?” jedhu"
        },
        {
            "chapter": 21,
            "verse": 39,
            "text": "Isaan kafaran odoo yeroo ibidda fuula isaanii irraafi dugda isaanii irraa qabuu hin dandeenyeefi tumsas hin arganne san beekanii (hin jerjerfatanu ture)"
        },
        {
            "chapter": 21,
            "verse": 40,
            "text": "Dhugumaatti, isheen (Qiyaaman) tasuma isaanitti dhuftee, isaan dhamaaftiIshee (of irraa) deebisuu hin danda’anu; yeroonis isaaniif hin kennamu"
        },
        {
            "chapter": 21,
            "verse": 41,
            "text": "Dhugumatti, si duras ergamtootatti qishnamee (baacamee) isaan irraa warri baacan wanti isaan itti qishnaa turan isaan marse"
        },
        {
            "chapter": 21,
            "verse": 42,
            "text": "Jedhi: “Eenyutu halkaniifi guyyaa (adabbii) Rahmaan irraa isin eega?” Dhugumatti, isaan yaadannoo Rabbii isaanii irraa garagaloodha"
        },
        {
            "chapter": 21,
            "verse": 43,
            "text": "Moo isaan gabbaramtoota Nu irraa isaan tiksan qabu? Lubbuu isaaniituu tumsuu hin danda’anuIsaanis Nu irraa tikfamuu hin danda’an"
        },
        {
            "chapter": 21,
            "verse": 44,
            "text": "Dhugumatti, Nuti isaan kanaafi abbootii isaaniis hanga yeroon isaan irratti dheeratutti qanansiifneSila Nuti dachii moggaa ishee irraa suuta suutaan hirdhisaa akka deemnu hin arganuu? Moo isaantu injifatoodhaa"
        },
        {
            "chapter": 21,
            "verse": 45,
            "text": "(Yaa Muhammad!) Jedhi: “Kan ani isin sodaachisuun wahyii qofaaniNamoonni gurri isaanii (haqa irraa) duude yeroo dinniinni isaaniif godhamu hin dhagayanu.”"
        },
        {
            "chapter": 21,
            "verse": 46,
            "text": "Rabbiin kakadhee! gosti adabbii Gooftaa kee irraa ta’e yoo isaan tuqe ni jedhu: “Yaa badii keenya! Dhugumatti nuti miidhaa raawwattoota taaneerra.”"
        },
        {
            "chapter": 21,
            "verse": 47,
            "text": "Nuti Guyyaa Qiyaamatiif madaala haqaa lafa keenyaLubbuun takkas homaa hin miidhamtuYoo waan ulfina hanga firii (ija) raafuu qabu ta’es Nuti ishee ni fidnaQormaataafis Nuti ga’oodha"
        },
        {
            "chapter": 21,
            "verse": 48,
            "text": "Dhugumatti, Nuti Muusaafi Haaruuniif (kitaaba) adda baasaa, ifnanaafi yaadannoo warra Rabbiin sodaataniif ta’e kenninee jirra"
        },
        {
            "chapter": 21,
            "verse": 49,
            "text": "(Isaan) warra Gooftaa isaanii fageenyatti sodaataniifi isaan Qiyaamaa irraa sodaataniidha"
        },
        {
            "chapter": 21,
            "verse": 50,
            "text": "Kun (Qur’aanni) gorsa barakeeffamaa Nuti buufneedhaSila isin isa mormituu"
        },
        {
            "chapter": 21,
            "verse": 51,
            "text": "Dhugumatti, Nuti kana duras qajeelfama Ibraahiimiif kenninee jirraNuti isa beekoo taanee jirra"
        },
        {
            "chapter": 21,
            "verse": 52,
            "text": "Yeroo inni abbaafi ummata isaatiin “Siidaawwan isin (Ibaadaaf) ishee irra teessan kun maali?” jedhe (kennineef)"
        },
        {
            "chapter": 21,
            "verse": 53,
            "text": "[Isaan] ni jedhan: “Abbootii keenya kan ishee gabbaran agarre.”"
        },
        {
            "chapter": 21,
            "verse": 54,
            "text": "[Inni] ni jedhe: “Dhugumatti, isiniifi abbootiin keessanis jallina ifa bahaa keessa jirtan.”"
        },
        {
            "chapter": 21,
            "verse": 55,
            "text": "[Isaan] ni jedhaniin: “Sila dhugaan nutti dhufte moo ati warra taphatan irraayi?”"
        },
        {
            "chapter": 21,
            "verse": 56,
            "text": "Ni jedhe: “Baraa, Rabbiin keessan Gooftaa samiifi dachii, kan isaan uume saniAnis kana irratti warra ragaa ba’an irraa tokko.”"
        },
        {
            "chapter": 21,
            "verse": 57,
            "text": "“Allaah’n kakadhee! Ani erga isin dugda gara galtanii deemtan booda dhugumatti, tooftaan ittiin taabota keessan (mancaasun) qopheeffadha” (of keessatti jedhe)"
        },
        {
            "chapter": 21,
            "verse": 58,
            "text": "Akka isaan gara isaa (taabota guddichaa) deebi'aniif jecha guddaa isaaniif ta’e tokko qofa (dhiisee) caccabaa isaan godhe"
        },
        {
            "chapter": 21,
            "verse": 59,
            "text": "(Isaan) ni jedhan: “Namni gabbaramtoota keenyatti kana hojjate dhugumatti, inni miidhaa raawwattoota irraayi.”"
        },
        {
            "chapter": 21,
            "verse": 60,
            "text": "“Dargaggeessa Ibraahiim isaan jedhamu tokko kan maqaa isaanii (hamtuun) dubbatu dhageenyeerra” jedhan"
        },
        {
            "chapter": 21,
            "verse": 61,
            "text": "Ni jedhan: “Akka isaan ragaa irratti bahaniif jecha ija namootaa dura fidaa.”"
        },
        {
            "chapter": 21,
            "verse": 62,
            "text": "“Sila situ gabbaramtoota keenya irratti (yakka) kana raawwatee Yaa Ibraahiim?” jedhan"
        },
        {
            "chapter": 21,
            "verse": 63,
            "text": "(Ibraahiimis) “Lakkii, guddaa isaaniitu kana hojjateYoo kan dubbatan ta’aniif isaan gaafadhaa” jedhe"
        },
        {
            "chapter": 21,
            "verse": 64,
            "text": "Gara lubbuu isaanii deebi’anii “isin isinumatu miidhaa raawwattoota” jedhan"
        },
        {
            "chapter": 21,
            "verse": 65,
            "text": "Sana booda mataa isaanii lafatti gadi deebisanii “ati dhugumatti, isaan kun hin dubbatanuu beektee jirta (maaliif kana jetta?)” jedhan"
        },
        {
            "chapter": 21,
            "verse": 66,
            "text": "(Ibraahiim) ni jedhe: “Sila Rabbiin ala waan homaa isin hin fayyadneefi isin hin miine gabbartuu"
        },
        {
            "chapter": 21,
            "verse": 67,
            "text": "Isiniifi wantoota isin Allaah’n ala gabbartaniinis ‘uffi’ (jedheera)! Sila hin xiinxaltanuu?”"
        },
        {
            "chapter": 21,
            "verse": 68,
            "text": "Ni jedhan: “Yoo kan hojjattan taataniif isa gubaa; gabbaramtoota keessanis gargaaraa.”"
        },
        {
            "chapter": 21,
            "verse": 69,
            "text": "Nutis “Yaa ibiddaa! Ibraahiim irratti qabbanaafi nagaa ta’i\" jenne"
        },
        {
            "chapter": 21,
            "verse": 70,
            "text": "Isaanis hamtuu itti yaadanNuti isaanuma irra hoonga’oo goone"
        },
        {
            "chapter": 21,
            "verse": 71,
            "text": "Isaafi Luuxiin gara dachii ishee keessa aalama hundaaf barakaa gooneetti bilisa baafne"
        },
        {
            "chapter": 21,
            "verse": 72,
            "text": "Isihaaqiin isaaf kenninee, Ya’aquubis dabalataan (isaaf kennine)Hundaayyuu gaggaarii goone"
        },
        {
            "chapter": 21,
            "verse": 73,
            "text": "Imaamota ajaja keenyaan qajeelchan isaan taasifnee jirraWantoota gaggaarii hojjachuu, salaata dhaabuufi zakaa baafachuus gara isaanitti wahyii gooneWarra Numa (qofa) gabbaran turan"
        },
        {
            "chapter": 21,
            "verse": 74,
            "text": "Luuxiinis murtii haqaafi beekumsa (amantii) isaaf kenninee jirra(Ummata) ganda badii fokkatoo ta’an hojjatan san irraas isa baraarsinee jirraDhugumatti, isaan ummata badoo, finciltoota turan"
        },
        {
            "chapter": 21,
            "verse": 75,
            "text": "Rahmata keenya keessas isa seensifneDhugumatti, inni warra gaggaarii irraayi"
        },
        {
            "chapter": 21,
            "verse": 76,
            "text": "Nuuhiinis ‘yeroo inni sana dura (Nutti) lallabee isaaf owwaannee, isaafi maatii isaas cinqaa guddaa irraa baraarsine’ [yaadadhu]"
        },
        {
            "chapter": 21,
            "verse": 77,
            "text": "Namoota keeyyattoota keenya sobsiisan irraas nagaya isa baafneDhugumatti, isaan warra hamtuu turanKanaaf hunda isaanii bishaaniin dhidhimsine"
        },
        {
            "chapter": 21,
            "verse": 78,
            "text": "Daawuudiifi Suleeymaaniinis ‘yeroo isaan lamaan lafa qonnaa (oyruu) re’oonni ummataa (halkan) dheedan keessatti murtii kennan” [yaadadhu]Nutis murtii isaanii ni beekna turre"
        },
        {
            "chapter": 21,
            "verse": 79,
            "text": "Ishee (murtittii) Suleeymaaniin hubachiifneHundaafuu beekumsa murtii haqaafi beekumsa (amantiis) kennineerraGaarreeniifi allaattiinis Daawuudii waliin akka Ana qulqulleessan laaffifneNutis hojjatoo taane"
        },
        {
            "chapter": 21,
            "verse": 80,
            "text": "Uffata sibiilaa kan yeroo wal loltan waraana irraa isin ittisan hojjachuus isa barsiifnee jirraSila isin (Nu) hin galatoomfattanuu"
        },
        {
            "chapter": 21,
            "verse": 81,
            "text": "Suleeymaanifis qilleensa bubbisaa, kan ajaja isaatiin gara dachii ishee keessatti barakaa goonee yaatu (laaffifnee jirra)Nutis waan hunda beekoo taaneerra"
        },
        {
            "chapter": 21,
            "verse": 82,
            "text": "Sheyxaanota irraas isaan (faaya baasuuf garba keessa) isaaf lixaniifi sana malees hojii biraa hojjatantu jiraNutis tiksoo isaanii taaneerra"
        },
        {
            "chapter": 21,
            "verse": 83,
            "text": "Ayyuubiinis ‘yeroo inni Gooftaa isaatti lallabee “ani dhugumatti, rakkoon na tuqeera; Ati irra rahmata godhaa warra rahmata godhaniiti” (jedhu yaadadhu)"
        },
        {
            "chapter": 21,
            "verse": 84,
            "text": "Isaaf owwaannee cinqaa irraa waan isarra jiru irraa furreRahmata Nu biraa ta'eefi warra Rabbiin gabbaran yaadachisuuf jecha maatii isaatiifi fakkaataa isaaniis isaanii wajjin isaaf kennine"
        },
        {
            "chapter": 21,
            "verse": 85,
            "text": "Ismaa’iil, Idriisiifi Zalkifliis (yaadadhu); hunduu obsitoota irraayi"
        },
        {
            "chapter": 21,
            "verse": 86,
            "text": "Rahmata keenya keessas isaan seensifneDhugumatti, isaan warra gaggaarii irraayi"
        },
        {
            "chapter": 21,
            "verse": 87,
            "text": "Zannuuniinis (Yuunusiinis yaadadhu); yeroo inni dallanaa deemee, Nuti hamtuu isa irratti dhiphisuu dhabuu yaadeDukkana keessaa “Si malee dhugaan gabbaramaan hin jiruAti qulqulloofteDhugumatti, ani miidhaa hojjataa irraa ta’een jira” (jechuun) lallabe"
        },
        {
            "chapter": 21,
            "verse": 88,
            "text": "Isaaf owwaanne; cinqaa irraas isa baraarsineAkka kanatti mu’uminoota nagaa baafna"
        },
        {
            "chapter": 21,
            "verse": 89,
            "text": "Zakariyyaas (yaadadhu); yeroo inni Gooftaa isaatti lallabee “Gooftaa kiyya! Kophaa (ilma malee) ana hin dhiisin; Ati irra caalaa dhaaltotaati” (jedhe)"
        },
        {
            "chapter": 21,
            "verse": 90,
            "text": "Kanaafuu isaaf owwaannee Yahyaas isaaf kennineNiitii isaas (akka deessu) isaaf tolchineDhugumatti, isaan (nabiyy-oonni) toltuu keessatti kan daddafan ta'anii kajeellaafi sodaan (guutamanii) kan Nu kadhataniifi Nu sodaatan ta'an"
        },
        {
            "chapter": 21,
            "verse": 91,
            "text": "Ishee qaama saalaa ishee tikfattes (Maryamiinis yaadadhu)Ruuhii (uumama) keenya irraa ta’e ishee keessatti afuufneIsheefi ilma ishees aalama hundaaf mallattoo taasifne"
        },
        {
            "chapter": 21,
            "verse": 92,
            "text": "Dhugumatti, isheen kun amantii keessan amantii tokkittiidhaAnis Gooftaa keessanii Ana (qofa) gabbaraa"
        },
        {
            "chapter": 21,
            "verse": 93,
            "text": "Amantii isaanii keessatti adda qoodamanHunduu gara keenya deebi’oodha"
        },
        {
            "chapter": 21,
            "verse": 94,
            "text": "Namni mu’umina ta’ee gaggaarii irraa hojjate, hojii isaa hoonga’uun hin jiruNuti isaaf galmeessaadha"
        },
        {
            "chapter": 21,
            "verse": 95,
            "text": "Ganda ishee balleessine irratti (duniyatti deebi'uun) dhorgaadha; isaan hin deebi'an"
        },
        {
            "chapter": 21,
            "verse": 96,
            "text": "Hanga yeroo (hidhaan) Ya’ajuujiifi Ma’ajuuj banamee isaanis tabba hunda irraan dhangala’anuutti (hin deebi'anu)"
        },
        {
            "chapter": 21,
            "verse": 97,
            "text": "Waadaan dhugaas dhihaatee jiraYeroo san ijji warra kafaree akkuma banamtetti haftuudha“Yaa badii keenya! Dhugumatti, nuti kana irraa daguu keessa turre(Yoom kana qofa) inumaa miidhaa raawwattoota irraa taane\" jedhu"
        },
        {
            "chapter": 21,
            "verse": 98,
            "text": "Dhugumatti, isiniifi wantoonni isin Rabbiin ala gabbartanis qoraan (ibidda) jahannami; isin ishee (Jahannam) seenoodha"
        },
        {
            "chapter": 21,
            "verse": 99,
            "text": "Isaan (taabotoonni) kunniin odoo gabbaramtoota ta’anii silaa ishee hin seenan tureHundi isaaniis ishee keessatti waaru (hafu)"
        },
        {
            "chapter": 21,
            "verse": 100,
            "text": "Isaaniif ishee keessatti halaaka (iyyaansa) harreetu jira; akkasumas isaan ishee keessatti hin dhaga’an"
        },
        {
            "chapter": 21,
            "verse": 101,
            "text": "Dhugumatti, warra Nu irraa milkiin isaaniif dabarte, isaan sun ishee irraa fageeffamoodha"
        },
        {
            "chapter": 21,
            "verse": 102,
            "text": "Sagalee ishee hin dhaga’anuIsaanis waan lubbuun isaanii jaallattu keessatti hafoodha"
        },
        {
            "chapter": 21,
            "verse": 103,
            "text": "(Guyyaa Qiyaamaa) naasuun guddaan isaan hin gaddisiisuMaleykonnis isaan qunnamuun “Kun guyyaa keessan kan waadaa isiniif galamaa tureedha” (jedhuun)"
        },
        {
            "chapter": 21,
            "verse": 104,
            "text": "Guyyaa samii akka barreessan xalayaa (galmee) marutti marru san [yaadadhu]Akkuma uumaa duraa jalqabnetti isa deebifna(Kun) waadaa Nu irra jiruudhaDhugumatti, Nuti raawwattoota taanee jirra"
        },
        {
            "chapter": 21,
            "verse": 105,
            "text": "Dhugumatti, Nuti erga ‘Lawhal Mahfuuz’ keessatti barreessinee booda kitaabota keessatti “dachii gabroota kiyya gaggaariitu dhaalaa” barreessineerra"
        },
        {
            "chapter": 21,
            "verse": 106,
            "text": "Dhugumatti, (Qur’aana) kana keessa ergaa ga'aa ta’etu namoota (Rabbiin) gabbaraniif jira"
        },
        {
            "chapter": 21,
            "verse": 107,
            "text": "Aalama hundaaf rahmata taasifnee malee (waan biraatiif) si hin ergine"
        },
        {
            "chapter": 21,
            "verse": 108,
            "text": "(Yaa Muhammad!) Jedhi: “Ani wanti gara kiyyatti wahyii godhamu ‘dhugaan gabbaramaan keessan gabbaramaa tokkicha’ (kan jedhuu dha)Sila isin Muslimoota hin taatanuu ree?”"
        },
        {
            "chapter": 21,
            "verse": 109,
            "text": "Yoo gara galan “Ani ifaan ifatti isin beeksiseAni wanti waadaa isiniif galame dhihoo moo, fagoo ta’aa isaa hin beeku” jedhi"
        },
        {
            "chapter": 21,
            "verse": 110,
            "text": "Dhugumatti, Inni jecha ol fuudhamaa ni beekaWaan isin dhoksitanis ni beeka"
        },
        {
            "chapter": 21,
            "verse": 111,
            "text": "Ani inni (an isinitti himu kun) mokkoroo isiniif ta’uufi qananii yeroo gabaabaa (isiniif) ta’aa hin beeku"
        },
        {
            "chapter": 21,
            "verse": 112,
            "text": "(Muhammad) ni jedhe: “(Yaa) Rabbi! (Anaafi warra ana sobsiisan giddutti) dhugaan murtii godhiGooftaan keenyas Rahmaani, waan isin jettan irrattis gargaarsifatamaadha"
        }
    ]
}
{
    "chapter": [
        {
            "chapter": 27,
            "verse": 1,
            "text": "S. Waɗancan ayoyin Alƙur'ani ne da Littafi mai bayyanawa"
        },
        {
            "chapter": 27,
            "verse": 2,
            "text": "Shiriya ce da bushara ga muminai"
        },
        {
            "chapter": 27,
            "verse": 3,
            "text": "Waɗanda suke tsayar da salla kuma su bayar da zakka, alhali kuwa su, game da Lahira, to, su, suna yin yaƙini"
        },
        {
            "chapter": 27,
            "verse": 4,
            "text": "Lalle ne waɗanda suke ba su yin imani da Lahira, Mun ƙawata musu ayyukansu, saboda haka suna ɗimuwa"
        },
        {
            "chapter": 27,
            "verse": 5,
            "text": "Waɗannan ne waɗanda suke suna da mugunyar azaba (a duniya), kuma su, a Lahira, su ne mafiya hasara"
        },
        {
            "chapter": 27,
            "verse": 6,
            "text": "Kuma lalle ne haƙiƙa, ana haɗa* ka da Alƙur'ani daga gun Mai hikima, Masani"
        },
        {
            "chapter": 27,
            "verse": 7,
            "text": "A lokacin da Musa ya ce wa iyalinsa \"Lalle ni, na tsinkayi wata wuta, ni mai zo muku daga gare ta ne, da wani labari, ko kuwa mai zo muku ne da Yula, makamashi, tsammaninku, ku ji ɗimi"
        },
        {
            "chapter": 27,
            "verse": 8,
            "text": "To, a lokacin da ya je mata, sai aka kira shi cewa, \"An tsarkake wanda yake cikin (wurin) wutar da yanda yake a gefenta kuma tsarki ya tabbata ga Allah Ubangijin halittu"
        },
        {
            "chapter": 27,
            "verse": 9,
            "text": "Ya Musa lalle ne shi, Ni ne Allah, Mabuwayi, Mai hikima"
        },
        {
            "chapter": 27,
            "verse": 10,
            "text": "Kuma ka jefa sandarka.\" To, a lokacin da ya gan ta tana girgiza kamar dai ita ƙaramin maciji ne, sai ya juya yana mai bayar da baya, kuma bai koma ba, \"Ya Musa! Kada ka ji tsoro lalle Ni, Manzanni ba sujin tsoro a wuri Na"
        },
        {
            "chapter": 27,
            "verse": 11,
            "text": "Sai wanda ya yi zalunci, sa'an nan ya musanya kyau a bayan cuta, to, lalle Ni, Mai gafara ne, Mai jin ƙai"
        },
        {
            "chapter": 27,
            "verse": 12,
            "text": "Kuma ka shigar da hannunka a cikin wuyan rigarka, ya fita fari, babu wata cuta, a cikinwasu ayoyi tara zuwa ga Fir'auna da mutanensa. Lalle ne su, sun kasance mutane ne fasiƙai"
        },
        {
            "chapter": 27,
            "verse": 13,
            "text": "To, a lokacin da ayoyin Mu suka je musu, suna masu wayar da kai suka ce wannan sihiri ne bayyananne"
        },
        {
            "chapter": 27,
            "verse": 14,
            "text": "Kuma suka yi musunsu, alhali zukatansu sun natsu da su domin zalunci da girman kai. To, ka dubi yadda aƙibar maɓarnata ta kasance"
        },
        {
            "chapter": 27,
            "verse": 15,
            "text": "Kuma lalle ne, haƙiƙa, Mun bai wa Dawuda da Sulaiman ilmi kuma suka ce: \"Godiya* ta tabbata ga Allah, Wanda Ya fifita mu a kan masu yawa daga bayin Sa muminai"
        },
        {
            "chapter": 27,
            "verse": 16,
            "text": "Kuma sulaiman ya gaji Dawuda ya ce: \"Ya ku mutane! An sanar da mu maganar tsuntsaye, kuma an ba mu daga kowane abu. Lalle ne wannan haƙiƙa shi ne falalar (Allah) bayyananna"
        },
        {
            "chapter": 27,
            "verse": 17,
            "text": "Kuma aka tattara, domin Sulaiman, rundunoninsa, daga aljannu da mutane da tsuntsaye, to, su ana kange su (ga tafiya)"
        },
        {
            "chapter": 27,
            "verse": 18,
            "text": "Har a lokacin da suka je a kan rafin tururuwa wata tururuwa ta ce, \"Ya ku jama'ar tururuwa! Ku shiga gidajenku, kada Sulaiman da rundunoninsa su kakkarya ku, alhali kuwa su, ba su sani ba"
        },
        {
            "chapter": 27,
            "verse": 19,
            "text": "Sai ya yi murmushi yana mai dariya daga maganarta, kuma ya ce, \"Ya Ubangijina! Ka cusa mini in gode wa ni'imarKa wadda Ka ni'imta ta a gare ni da kuma ga mahaifana biyu, kuma in aikata aiki na ƙwarai, wanda Kake yarda da shi, kuma Ka shigar da ni, saboda rahamarKa, a cikin bayinKa salihai"
        },
        {
            "chapter": 27,
            "verse": 20,
            "text": "Kuma ya binciki* tsuntsaye, sai ya ce: \"Me ya kare ni ba ni ganin hudhudu, ko ya kasance daga masu fakuwa ne"
        },
        {
            "chapter": 27,
            "verse": 21,
            "text": "Lalle ne za ni azabta shi azaba mai tsanani ko kuwa lalle in yanka shi, ko kuwa lalle ya zo mini da dalili bayyananne"
        },
        {
            "chapter": 27,
            "verse": 22,
            "text": "Sai ya zauna ba nesa ba, sa'an nan ya ce: \"Na san abin da ba ka sani ba, kuma na zo maka daga Saba da wani labari tabbatacce"
        },
        {
            "chapter": 27,
            "verse": 23,
            "text": "Lalle ni na sami wata mace wadda tana mulkinsu kuma an ba ta daga dukkan kome, kuma tana da gadon sarauta mai girma"
        },
        {
            "chapter": 27,
            "verse": 24,
            "text": "Na same ta ita da mutanenta, suna yin sujada ga rana, baicin Allah, kuma Shaiɗan ya ƙawace musu ayyukansu, saboda haka ya karkatar da su daga hanya, sa'an nan su, ba su shiryuwa"
        },
        {
            "chapter": 27,
            "verse": 25,
            "text": "Ga* su yi sujada ga Allah Wanda Yake fitar da abin da yake a ɓoye, a cikin sammai da ƙasa, kuma Ya san abin da kuke ɓoyewada abin da kuke bayyanawa"
        },
        {
            "chapter": 27,
            "verse": 26,
            "text": "Allah babu abin bautawa face shi Ubangijin* Al'arshi, mai girma"
        },
        {
            "chapter": 27,
            "verse": 27,
            "text": "Ya ce: \"Za mu duba shin ka yi gaskiya ne, ko kuwa ka kasance daga maƙaryata"
        },
        {
            "chapter": 27,
            "verse": 28,
            "text": "Ka tafi da takardata wannan, sa'an nan ka jefa ta zuwa gare su, sa'an nan kuma ka juya daga barinsu, sa'an nan ka ga mene ne suke mayarwa"
        },
        {
            "chapter": 27,
            "verse": 29,
            "text": "Ta ce: \"Ya ku mashawarta! Lalle ne, an jefo, zuwa gareni, wata takarda mai girma"
        },
        {
            "chapter": 27,
            "verse": 30,
            "text": "Lalle ita daga Sulaiman take, kuma lalle ita da sunan Allah, Mai rahama, Mai jin ƙai ne"
        },
        {
            "chapter": 27,
            "verse": 31,
            "text": "Kada ku yi girman kai a gare ni, kuma ku zo mini kuna masu sallamawa"
        },
        {
            "chapter": 27,
            "verse": 32,
            "text": "Ta ce: \"Ya ku mashawarta*! Ku yi Mini fatawa ga al'amarina, ban kasance mai yanke wani al'amari ba, sai kun halarta"
        },
        {
            "chapter": 27,
            "verse": 33,
            "text": "Suka ce: \"Mu ma'abuta ƙarfi ne, kuma ma'abbuta yaƙi mai tsanani ne, kuma al'amari ya koma zuwa gare ki, saboda haka ki dubamene ne za ki yi umarni (da shi)"
        },
        {
            "chapter": 27,
            "verse": 34,
            "text": "Ta ce: \"Lalle sarakuna idan sun shiga wata alƙarya, sai su ɓata ta, kuma su sanya masu darajar mutanenta ƙasƙantattu. Kuma kamar wancan ne suke likatawa"
        },
        {
            "chapter": 27,
            "verse": 35,
            "text": "Kuma lalle ni mai aikawa ce zuwa gare su da kyauta, sa'an nan mai dubawa ce: Da me manzannin za su komo"
        },
        {
            "chapter": 27,
            "verse": 36,
            "text": "To, a lokacin da ya je wa Sulaiman ya ce: \"Shin, za ku ƙara ni da dukiya ne? To, abin daAllah Ya ba ni, shi ne mafi alheridaga abin da Ya ba ku. A'a, ku nekuke yin farin ciki da kyautarku"
        },
        {
            "chapter": 27,
            "verse": 37,
            "text": "Ka koma zuwa gare su. Sa'an nan lalle muna je musu da rundunoni, babu wata taɓukawa gare su game da su, kuma lalle muna fitar da su daga gare ta, suna mafi wulakantuwa, kuma suna ƙasƙantattu"
        },
        {
            "chapter": 27,
            "verse": 38,
            "text": "Ya ce: \"Ya ku mashawarta! Wannenku zai zo mini da gadonta a gabanin su zo, suna masu sallamawa"
        },
        {
            "chapter": 27,
            "verse": 39,
            "text": "Wani mai ƙarfi daga aljannu ya ce: \"Ni ina zo maka da shi a gabanin ka tashi daga matsayinka. Kuma llale ni a gare shi, haƙiƙa, mai ƙarfi ne amintacce"
        },
        {
            "chapter": 27,
            "verse": 40,
            "text": "Wanda yake a wurinsa akwai* wani ilmi daga Littafin ya ce: \"Ni ina zo maka da shi a gabanin ƙyaftawar ganinka ta koma gare ka.\" To, a lokacin da ya gan shi matabbaci a wurinsa, ya ce: \"Wannan daga falalar Ubangijina yake, domin Ya jarraba ni: Shin, zan gode ne, ko kuwa zan butulce! Kuma wanda ya gode, to, yana godewa ne domin kansa, kuma wanda ya kafirta, to, lalle Ubangijina Wadatacce ne, Karimi"
        },
        {
            "chapter": 27,
            "verse": 41,
            "text": "Ya ce: \"Ku canza kamar gadonta gare ta, mu gani, shin za ta shiryu, ko kuwa tana kasancewa daga waɗanda ba su shiryuwa"
        },
        {
            "chapter": 27,
            "verse": 42,
            "text": "To a lokacin da ta je aka ce \"Shin, kamar wannan gadon sarautarki yake?\" Ta ce: \"Kamar dai shine. Kuma an ba mu ilmi daga gabaninta kuma mun kasance masu sallamawar (al'amari ga Allah)"
        },
        {
            "chapter": 27,
            "verse": 43,
            "text": "Kuma abin da ta kasance tana bautawa, baicin Allah, ya kange ta. Lalle ita, ta kasance daga mutane kafirai"
        },
        {
            "chapter": 27,
            "verse": 44,
            "text": "Aka ce mata, \"Ki shiga a gidan sarauta.\" To, a lokacin da ta gan shi, ta yi zatona wai gurbi ne, kuma ta kuranye* daga ƙwaurinta. Ya ce: \"Lalle ne shi, gidan sarauta ne mai santsi daga madubai.\" Ta ce: \"Ya Ubangijina! Ba a roƙon Allah sai da sunayensa masu kyau, tis'in da taran nan, sai dai a dunƙule kamar a ce, \"Ina roƙon Allah da sunayenSa da na sani da waɗanda ban sani ba.\" Lalle ni, na zalunci kaina, kuma na sallama al'amari tare da Sulaiman ga Allah, Ubangijin halittu"
        },
        {
            "chapter": 27,
            "verse": 45,
            "text": "Kuma lalle ne, haƙiƙa, mun aika zuwa Samudawa da ɗan'uwansu, Salihu (ya ce), \"Ku bauta wa Allah.\" Sai ga su ƙungiyoyi biyu suna ta husuma"
        },
        {
            "chapter": 27,
            "verse": 46,
            "text": "Ya ce: \"Ya mutanena! Don me kuke neman gaggawa game da munanawa, a gabanin kyautatawa. Don me ba ku neman Allah gafara, tsammaninku, za a yi muku rahama"
        },
        {
            "chapter": 27,
            "verse": 47,
            "text": "Suka ce: \"Muna shu'umci da kai, kuma da wanda ke tare da kai.\" Ya ce: \"Shu'umcinku a wurin Allah yake. A'a, ku mutane ne, ana fitinar ku"
        },
        {
            "chapter": 27,
            "verse": 48,
            "text": "Kuma waɗansu jama'a tara* sun kasance a cikin birnin, suna yin ɓarna, kuma ba su kyautatawa. Suka ce: \"Ku yi rantsuwa da Allah, lalle za mu kwanan masa,** shi da mutanensa sa'an nan mu ce wa waliyyinsa. 'Ba mu halarci halakar mutanensa ba kuma mu, haƙi ƙa, masu gaskiya ne"
        },
        {
            "chapter": 27,
            "verse": 49,
            "text": "Kuma suka ƙulla makirci, kuma Muka ƙulla sakamakon makirci, alhali su ba su sani ba"
        },
        {
            "chapter": 27,
            "verse": 50,
            "text": "Ka duba yadda aƙibar makircinsu ta kasance lalle Mu Mun darkake su da mutanensu, gaba ɗaya"
        },
        {
            "chapter": 27,
            "verse": 51,
            "text": "Waɗancan, gidajensu ne, wofintattu saboda zaluncin da suka yi, lalle ne a wancan akwai aya ga mutane waɗanda suke sani"
        },
        {
            "chapter": 27,
            "verse": 52,
            "text": "Muka tsirar da waɗanda suka yi imani, kuma sun kasance suna taƙawa"
        },
        {
            "chapter": 27,
            "verse": 53,
            "text": "Da Ludu, a lokacin da ya ce wa mutanensa, \"Shin kuna je wa alfasha* ne, alhali, kuwa kuna gani"
        },
        {
            "chapter": 27,
            "verse": 54,
            "text": "Shin lalle ku haƙiƙa kuna je wa maza da sha'awa baicin mata? A'a, ku wasu irin mutane ne kuna aikin jahilci"
        },
        {
            "chapter": 27,
            "verse": 55,
            "text": "Lalle ne ku, haƙiƙa kuna je wa maza da sha'awa, baicin mata; A'a, ku mutane ne maɓarnata"
        },
        {
            "chapter": 27,
            "verse": 56,
            "text": "Babu abin da ya kasance jawabin mutanensa face suka ce \"Ku fitar da mutanen Luɗu daga alƙaryarku, lalle su, wasu irin mutane ne masu da'awar suna da tsarki"
        },
        {
            "chapter": 27,
            "verse": 57,
            "text": "Sai Muka tsirar da shi, shi da mutanensa,* face matarsa, Mun ƙaddara ta a cikin masu wanzuwa"
        },
        {
            "chapter": 27,
            "verse": 58,
            "text": "Kuma Muka yi ruwa a kansu da wani irin ruwa. To, ruwan waɗanda ake yi wa gargaɗi ya munana"
        },
        {
            "chapter": 27,
            "verse": 59,
            "text": "Ka ce: \"Godiya ta tabbata ga Alah, kuma aminci ya tabbata bisa ga bayin Sa, waɗanda Ya zaɓa.\" Shin Allah ne Mafi alheri koabin da suke yin shirki da Shi"
        },
        {
            "chapter": 27,
            "verse": 60,
            "text": "Ko wane ne Ya halitta sammai da ƙasa kuma Ya saukar muku, daga, sama, wani ruwa, Muka tsirar, game da shi, gonaki masu sha'awa, ba ya kasancewa gare ku, ku tsirar da itacensu? Shin, akwai abin bautawa tare da Allah? A'a, su mutane ne suna daidaitawa (Allah da wani)"
        },
        {
            "chapter": 27,
            "verse": 61,
            "text": "Ko kuwa wane ne Ya sanya ƙasa tabbatacciya, kuma Ya sanya koguna a tsakaninta kuma Ya sanya mata manyan duwatsu tabatattu, kuma Ya sanya wani shamaki a tsakanin tekuna biyu? Shin akwai wani abin bautawa tare da Allah. A'a, mafi yawansu ba su sani ba"
        },
        {
            "chapter": 27,
            "verse": 62,
            "text": "Ko wane ne yake karɓa, kuma ya sanya ku mamayan ƙasa? Shin akwai wani abin bautawa tare da Allah? Kaɗan ƙwarai kuke yin tunani"
        },
        {
            "chapter": 27,
            "verse": 63,
            "text": "Ko wane ne yake shiryarwa a cikin duffan ƙasa da teku, kuma wane ne Yake aikowar iskoki domin bayar da bushara a gaba ga rahamar Sa? Ashe akwai wani abin bautawa tare da Allah? tsarki ya tabbata ga Allah daga barin abin da suke shirki da Shi"
        },
        {
            "chapter": 27,
            "verse": 64,
            "text": "Ko wane ne yake fa ra halitta sa'an nan kuma ya mayar da ita, kuma Wane ne Ya azurta ku daga sama da ƙasa? Ashe, akwai wani abin bautawa tare da Allah? Ka ce: \"Ku kawo dalilinku idan kun kasance masu gaskiya"
        },
        {
            "chapter": 27,
            "verse": 65,
            "text": "Ka ce: \"Babu wanda ya san gaibi a cikin sammai da ƙasa face Allah. Kuma ba su sansancewar a yaushe ne za a tayar da su"
        },
        {
            "chapter": 27,
            "verse": 66,
            "text": "A'a, saninsu ya kai a cikin Lahira A'a, suna cikin shakka daga gare ta. A'a, su da gare ta makafin zuci ne"
        },
        {
            "chapter": 27,
            "verse": 67,
            "text": "Kuma waɗanda suka kafirta suka ce: \"Shin idan mun kasance turɓaya, mu da ubanninmu, shin, haƙiƙa, waɗanda ake fitarwa ne"
        },
        {
            "chapter": 27,
            "verse": 68,
            "text": "Lalle ne, haƙiƙa, an yi mana wa'adi ga wannan, mu da ubanninmu, daga gabanin haka. Wannan ba kome ba ne face tatsuniyoyin farko"
        },
        {
            "chapter": 27,
            "verse": 69,
            "text": "Ka ce: \"Ku yi tafiya a cikin ƙasa, sa'an nan ku duba, yaya aƙibar masu laifi take"
        },
        {
            "chapter": 27,
            "verse": 70,
            "text": "Kuma kada ka yi baƙin ciki a kansu, kuma kada ka kasance a cikin ƙuncin rai daga abin da suke ƙullawa na makirci"
        },
        {
            "chapter": 27,
            "verse": 71,
            "text": "Kuma suna cewa, \"A yaushe wannan wa'adi (zai auku), idan kun kasance masu gaskiya"
        },
        {
            "chapter": 27,
            "verse": 72,
            "text": "Ka ce: \"Akwai fatan sashen abin da kuke, neman gaggawarsa, ya kasance ya kuturta* a gare ku"
        },
        {
            "chapter": 27,
            "verse": 73,
            "text": "Kuma lalle ne Ubangijinka, haƙiƙa Mai falala ne a kanmutane kuma amma mafi yawansu, ba su godewa"
        },
        {
            "chapter": 27,
            "verse": 74,
            "text": "Kuma lalle Ubangijinka, haƙiƙa Yana sanin abin da ƙirazansu suke, ɓoyewa, da abin da suke hayyanawa"
        },
        {
            "chapter": 27,
            "verse": 75,
            "text": "Kuma babu wata (mas'ala) mai boyuwa, a cikin sama da ƙasa face tana a cikin littafi bayyananne"
        },
        {
            "chapter": 27,
            "verse": 76,
            "text": "Lalle ne wannan Alƙur'ani* yana gaya wa Bani Israila mafi yawan abin da su suke saɓa wa junansu a ciki"
        },
        {
            "chapter": 27,
            "verse": 77,
            "text": "Kuma lalle shi haƙiƙa shiriya ce da rahama ga muminai"
        },
        {
            "chapter": 27,
            "verse": 78,
            "text": "Lalle Ubangijinka Yana yin hukunci a tsakaninsu da hukuncinsa, kuma Shi ne Mabuwayi, Masani"
        },
        {
            "chapter": 27,
            "verse": 79,
            "text": "Saboda haka, ka dogara ga Allah, lalle ne, kai ne a kan gaskiya bayyananniya"
        },
        {
            "chapter": 27,
            "verse": 80,
            "text": "Lalle ne kai, ba ka jiyar da matattu, kuma ba ka sa kurame su ji kiranka, idan sun juya suna masu bayar da baya"
        },
        {
            "chapter": 27,
            "verse": 81,
            "text": "Kuma kai ba ka zama mai shiryar da ɗimammu daga ɓata ba. Ba ka jiyarwa face wanda yake yin imani da ayoyin Mu. To, su ne masu sallamawa (al'amari zuwa ga Allah)"
        },
        {
            "chapter": 27,
            "verse": 82,
            "text": "Kuma idan magana ta auku a kansu, Muna fitar musu da wata dabba* daga ƙasa, tana yi musu magana, cewa \"Lalle mutane sun kasance game da ayoyin Mu, ba su yin imanin yaƙini"
        },
        {
            "chapter": 27,
            "verse": 83,
            "text": "Kuma a ranar da Muke tarawa daga kowace al'umma, wata ƙungiya daga waɗanda suke ƙaryata ayoyin Mu, sai ga su ana kangesu. (ga kora)"
        },
        {
            "chapter": 27,
            "verse": 84,
            "text": "Har idan sun zo, (Allah) zai ce, \"Ashe kun ƙaryata ayoyinNa, kuma ba ku kewaye su da sani ba? To, mene ne kuka kasance kuna aikatawa"
        },
        {
            "chapter": 27,
            "verse": 85,
            "text": "Kuma magana ta auku a kansu, saboda zaluncin da suka yi. To, su ba su da ta cewa"
        },
        {
            "chapter": 27,
            "verse": 86,
            "text": "Shin, ba su gani ba, cewa, lalle Mu, Mun sanya dare domin su natsu a cikinsa, kuma da yini mai sanya gani? Lalle a cikin wancan akwai ayoyi! Domin mutane waɗanda suka yi imani"
        },
        {
            "chapter": 27,
            "verse": 87,
            "text": "Kuma da ranar* da ake husa a cikin ƙaho, sai wandayake a cikin sammai da waɗanda suke a cikin ƙasa su firgita, face wanda Allah Ya so, kuma dukansu, su je Masa suna ƙasƙantattu"
        },
        {
            "chapter": 27,
            "verse": 88,
            "text": "Kuma kana ganin duwatsu, kana zaton su sandararru, alhali kuwa su suna shuɗewa shuɗewar girgije, bisa sana'ar Allah wanda Ya kyautata kowane abu. Lalle Shi, Mai labartawa ne game da abin da kuke aikatawa"
        },
        {
            "chapter": 27,
            "verse": 89,
            "text": "Wanda ya zo da kyakkyawan aiki guda, to, yana da mafi alheri daga gare shi. Kuma su daga wata firgita,* a yinin nan, amintattu ne"
        },
        {
            "chapter": 27,
            "verse": 90,
            "text": "Kuma wanda ya zo da mugun aiki, to, an kife fuskokinsu a cikin wuta. Ko za a saka muku face da abin da kuka kasance kuna aikatawa"
        },
        {
            "chapter": 27,
            "verse": 91,
            "text": "(Ka ce): \"An umurce ni, in bauta wa Ubangijin wannan Gari,* Wanda Ya mayar da shi Hurumi, kuma Yana da dukan kome. Kuma an umurce ni da in kasance daga masu sallamawa"
        },
        {
            "chapter": 27,
            "verse": 92,
            "text": "Kuma ina karanta Alƙur'ani.\" To, wanda ya shiryu, ya shiryu ne domin kansa kawai. Kuma wanda ya ɓace, to, ka ce: \"Ni daga masu gargaɗi kawai nake"
        },
        {
            "chapter": 27,
            "verse": 93,
            "text": "Kuma ka ce: \"Godiya ta tabbata ga Allah. Zai nuna muku ayoyin Sa, har ku sansu.\" Kuma Ubangijinka bai zama Mai shagala daga barin abin da kuke aikatawa ba"
        }
    ]
}
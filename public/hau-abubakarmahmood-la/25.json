{
    "chapter": [
        {
            "chapter": 25,
            "verse": 1,
            "text": "Albarka ta tabbata ga wanda Ya saukar da (Littafi) mai rarrabewa a kan bawanSa, domin ya kasance mai gargaɗi ga halitta"
        },
        {
            "chapter": 25,
            "verse": 2,
            "text": "wanda Yake da mulkin sammai da ƙasa kuma bai riƙi abin haihuwa ba, kuma abokin tarayya bai kasance a gare Shi ba a cikin mulkin Sa kuma Ya halitta dukan kowane abu, sa'an nan Ya ƙaddara shi ƙaddarawa"
        },
        {
            "chapter": 25,
            "verse": 3,
            "text": "Kuma suka riƙi abubuwan bautawa, baicin Shi, ba su yin halittar kome alhali su ne ake halittawa kuma ba su mallakar wa kansu wata cuta ko wani amfani, kuma ba su mallakar mutuwa kuma ba su mallakar rayarwa, kuma ba su mallakar tayarwa"
        },
        {
            "chapter": 25,
            "verse": 4,
            "text": "Kuma waɗanda suka kafirta suka ce: \"Wannan ba kome ba ne face ƙiron ƙarya da (Muhammadu) ya ƙirƙira shi, kuma waɗansu mutane na dabam suka taimake shi a kansa.\" To, lalle ne sun je wa zalunci da karkacewar magana"
        },
        {
            "chapter": 25,
            "verse": 5,
            "text": "Kuma suka ce: \"Tatsuniyoyi ne na farko ya rurrbuta, sai su ake shibtarsu a gare shi safe da yamma"
        },
        {
            "chapter": 25,
            "verse": 6,
            "text": "Ka ce: \"wanda Yake sanin asiri a cikin, sammai da ƙasane Ya saukar da shi. Lalle ne shi Ya kasance Mai gafara, Mai, jin ƙai"
        },
        {
            "chapter": 25,
            "verse": 7,
            "text": "Kuma suka ce: \"Mene ne ga wannan Manzo, yana cin abinci, kuma yana tafiya a cikin kasuwanni! Don me ba a saukar da mala'ika zuwa gare shi ba, domin ya kasance mai gargaɗi tare da shi"
        },
        {
            "chapter": 25,
            "verse": 8,
            "text": "Ko kuwa a jefo wata taska zuwa gare shi, ko kuwa wata gona ta kasance a gare shi, yana ci daga gare ta?\" Kuma azzalumai suka ce: \"Ba ku bin kowa, face mutum sihirtacce"
        },
        {
            "chapter": 25,
            "verse": 9,
            "text": "Ka duba yadda suka buga maka misalai sai suka ɓace, domin haka ba su iya bin tafarki"
        },
        {
            "chapter": 25,
            "verse": 10,
            "text": "Albarka ta tabbata ga wanda idan Ya so, Ya sanya maka mafi alheri daga wannan (abu): gonaki, ƙoramu na gudana daga ƙarƙashinsu, kuma Ya sanya maka manyan gidaje"
        },
        {
            "chapter": 25,
            "verse": 11,
            "text": "A'a, sun ƙaryata game da Sa'a, alhali kuwa Mun yi tattalin wuta mai tsanani ga wanda ya ƙaryata (manzanni) game da Sa'a"
        },
        {
            "chapter": 25,
            "verse": 12,
            "text": "Idan ta gan su daga wani wuri mai nisa, sai su ji sautin fushi da wani ruri nata"
        },
        {
            "chapter": 25,
            "verse": 13,
            "text": "Kuma idan an jefa su a wani wuri mai ƙunci daga gare ta, suna waɗanda aka ɗaure ciki daidai, sai su kirayi halaka a can"
        },
        {
            "chapter": 25,
            "verse": 14,
            "text": "Kada ku kirayi halaka guda, kuma ku kirayi halaka mai yawa"
        },
        {
            "chapter": 25,
            "verse": 15,
            "text": "Ka ce: \"Shin, wancan ne mafi alheri, ko kuwa Aljannar dawwama wadda aka yi wa'adi ga masu taƙawa? Ta zama, a gare su, sakamako da makoma"
        },
        {
            "chapter": 25,
            "verse": 16,
            "text": "Suna da abin da suke so, a cikinta suna madawwama. Wannan ya kasance wa'adi abin tambaya a kan Ubangijinka"
        },
        {
            "chapter": 25,
            "verse": 17,
            "text": "Kuma ranar da Yake tara su da abin da suke bauta wa, baicin Allah sai Ya ce: \"Shin ku nekuka ɓatar, da bayiNa, waɗannan, ko kuwa su ne suka ɓata daga hanya"
        },
        {
            "chapter": 25,
            "verse": 18,
            "text": "suka ce: \"Tsarki ya tabbata a gare Ka, ba ya kasancewa agare mu, mu riƙi waɗansu majiɓinta, baicin Kai, kuma amma Ka jiyar da su daɗi su da ubanninsu har suka manta da Tunatarwa, kuma sun kasance mutane ne halakakku"
        },
        {
            "chapter": 25,
            "verse": 19,
            "text": "To, lalle ne, sun ƙaryata game da abin da kuke cewa, saboda haka ba ku iya karkatarwa ga (maganarsu), kuma ba ku iya taimako (ga hana azaba), kuma wanda ya yi zalunci a cikinku za Mu ɗanɗana masa azaba mai girma"
        },
        {
            "chapter": 25,
            "verse": 20,
            "text": "Kuma ba Mu aika ba, a gabaninka daga Manzanni, face lalle su haƙiƙa suna cin abinci kuma suna tafiya a cikin kasuwoyi. Kuma Mun sanya sashen mutane fitina ga sashe. Shin kuna yin haƙuri? Kuma Ubangijia Ya kasance Mai gani"
        },
        {
            "chapter": 25,
            "verse": 21,
            "text": "Kuma waɗanda ba su fatan haɗuwa da Mu suka ce: \"Don me ba a saukar da mala'iku ba a kanmu, ko kuwa mu ga Ubangijinmu?\" Lalle ne sun kangara a cikin rayukansu, kuma suka yi tsaurin kai, tsaurin kai mai girma"
        },
        {
            "chapter": 25,
            "verse": 22,
            "text": "A ranar da suke ganin mala'iku babu bushara a yinin nan ga masu laifi kuma suna cewa,\"Allah Ya kiyashe* mu"
        },
        {
            "chapter": 25,
            "verse": 23,
            "text": "Kuma Muka gabata zuwa ga abin da suka aikata daga aiki, sai Muka sanya shi ƙura watsattsiya"
        },
        {
            "chapter": 25,
            "verse": 24,
            "text": "Ma'abuta Aljanna a ranar nan su ne mafi alheri ga matabbata kuma mafi kyaun wurin ƙailula"
        },
        {
            "chapter": 25,
            "verse": 25,
            "text": "Kuma a ranar da sama take tsattsagewa tare da gizagizai, kuma a saukar da mala'iku, saukarwa"
        },
        {
            "chapter": 25,
            "verse": 26,
            "text": "Mulki a ranar nan, na gaskiya, yana ga Mai rahama, kuma ya zama yini, a kan kafirai, mai tsanani"
        },
        {
            "chapter": 25,
            "verse": 27,
            "text": "Kuma ranar da azzalumi yake cizo a kan hannayensa, yana cewa \"Ya kaitona! (A ce dai) na riƙi hanya tare da Manzo"
        },
        {
            "chapter": 25,
            "verse": 28,
            "text": "Ya kaitona! (A ce dai) ban riƙi wane masoyi ba"
        },
        {
            "chapter": 25,
            "verse": 29,
            "text": "Lalle ne, haƙiƙa ya ɓatar da ni daga Tunawa a bayan (Tunawar) ta je mini.\"Kuma Shaiɗan ya zama mai zumɓulewa ga mutum"
        },
        {
            "chapter": 25,
            "verse": 30,
            "text": "Kuma Manzo ya ce: \"Ya Ubangijina! Lalle mutanena sun riƙi wannan Alƙur'ani abin ƙauracewa"
        },
        {
            "chapter": 25,
            "verse": 31,
            "text": "Kuma kamar haka ne, Muka sanya maƙiyi daga masu laifi ga kowane Annabi. Kuma Ubangijinka Ya isa ga zama Mai Shiryarwa, kuma Mai taimako"
        },
        {
            "chapter": 25,
            "verse": 32,
            "text": "Kuma waɗanda suka kafirta suka ce: \"Don me ba a saukar da Alƙur'ani a kansa ba, jimla guda?\" kamar wancan! Domin Mu ƙarfafa zuciyarka game da shi, kuma Mun jeranta karanta shi da hankali jerantawa"
        },
        {
            "chapter": 25,
            "verse": 33,
            "text": "Kuma ba za su zo maka da wani misali ba, face Mun je maka da gaskiya da mafi kyau ga fassara"
        },
        {
            "chapter": 25,
            "verse": 34,
            "text": "Waɗanda ake tayarwa a kan fuskokinsu, zuwa ga Jahannama, waɗancan su ne mafi sharri ga wuri, kuma mafi ɓacewa ga hanya"
        },
        {
            "chapter": 25,
            "verse": 35,
            "text": "Kuma lalle ne, Mun bai wa Musa Littafi, kuma Mun sanya ɗan'uwansa, Haruna, mataimaki tare da shi"
        },
        {
            "chapter": 25,
            "verse": 36,
            "text": "Sai Muka ce: \"Ku tafi, ku biyu, zuwa ga mutanen nan waɗanda suka ƙaryata game da ayo yin Mu.\" sai Muka darkake su, darkakewa"
        },
        {
            "chapter": 25,
            "verse": 37,
            "text": "Kuma mutanen Nuhu, a lokacin da suka ƙaryata Manzanni, Muka nutsar da su, kuma Muka sanya su wata aya ga mutane, kuma Muka yi tattalin azaba mai raɗaɗi ga azzalumai"
        },
        {
            "chapter": 25,
            "verse": 38,
            "text": "Da Adawa da Samudawa, da mutanen Rassi, da waɗansu al'ummomi, a tsakanin wannan, masu yawa"
        },
        {
            "chapter": 25,
            "verse": 39,
            "text": "Kuma kowannensu Mun buga masa misalai, kuma kowanne Mun halakar da (shi), halakarwa"
        },
        {
            "chapter": 25,
            "verse": 40,
            "text": "Kuma lalle ne, haƙiƙa, (¡uraishi) sun je a kan alƙaryar nan wadda aka yi wa ruwa, ruwan azaba. Shin, ba su kasance sun gan ta ba? A'a, sun kasance ba su ƙaunar tayarwa (a ¡iyama)"
        },
        {
            "chapter": 25,
            "verse": 41,
            "text": "Kuma idan sun gan ka, ba su rikon ka face da izgili, (suna cewa) \"Shin, wannan ne wanda Allah Ya aiko, Manzo"
        },
        {
            "chapter": 25,
            "verse": 42,
            "text": "Lalle ne, ya yi kusa ya ɓatar da mu daga Ubangijinmu, in ba domin da muka yi haƙuri a kansu ba.\"Kuma za su sani a lokacin da suke ganin azaba, wane ne mafi ɓacewa ga hanya"
        },
        {
            "chapter": 25,
            "verse": 43,
            "text": "Shin, ka ga wanda ya riƙi UbangiJinsa son zuciyarsa? shin, to, kai ne ke kasancewa mai tsaro a kansa"
        },
        {
            "chapter": 25,
            "verse": 44,
            "text": "Ko kana zaton cewa mafi yawansu suna ji, ko kuwa suna hankali? su ba su zama ba face dabbobin gida* suke. A'a, su ne mafi ɓacewa ga hanya"
        },
        {
            "chapter": 25,
            "verse": 45,
            "text": "Ashe, ba ka duba ba zuwa ga Ubangijinka, yadda Ya miƙe inuwa? Kuma da Ya so da Ya bar ta tsaye cif, sa'an nan Muka sanya rana mai nuni a kanta"
        },
        {
            "chapter": 25,
            "verse": 46,
            "text": "Sa'an nan Muka karɓe ta (inuwa) zuwa gare Mu, karɓa mai sauƙi"
        },
        {
            "chapter": 25,
            "verse": 47,
            "text": "Kuma shi ne wanda Ya sanya muku dare ya zama tufa da barci ya zama hutawa, da yini ya zama lokacin tashi (kamar Tashin ¡iyama)"
        },
        {
            "chapter": 25,
            "verse": 48,
            "text": "Kuma Shi ne Ya aika iskokin bushara gaba ga rahamar Sa, kuma Muka saukar da ruwa mai tsarkakewa daga sama"
        },
        {
            "chapter": 25,
            "verse": 49,
            "text": "Domin Mu rayar, game da shi, gari matacce, kuma Mu shayar da shi dabbobi da mutane masu yawa daga abin da Muka halitta"
        },
        {
            "chapter": 25,
            "verse": 50,
            "text": "Kuma lalle ne haƙiƙa Mun sarrafa* shi (Alƙur'ani) a tsakaninsu, domin su yi tunani, sai dai mafi yawan mutanen sun ƙi face kafirci"
        },
        {
            "chapter": 25,
            "verse": 51,
            "text": "Kuma da Mun so, haƙiƙa da Mun aika da mai gargaɗi* a ciƙin kowace alƙarya"
        },
        {
            "chapter": 25,
            "verse": 52,
            "text": "Saboda haka kada ka yi ɗa'a ga kafirai, ka yake su, da shi, yaƙi mai girma"
        },
        {
            "chapter": 25,
            "verse": 53,
            "text": "Kuma shi ne Ya gauwaya tekuna biyu, wannan mai dadi, mai sauƙin haɗiya, kuma wannan gishiri gurbatacce, kuma Ya sanya wani shamaki a tsakaninsu da kariya mai shamakacewa"
        },
        {
            "chapter": 25,
            "verse": 54,
            "text": "Kuma Shi ne Ya halitta mutum daga ruwa, sai Ya sanya shi nasaba da surukuta, kuma Ubangijinka Ya kasance Mai ikon yi"
        },
        {
            "chapter": 25,
            "verse": 55,
            "text": "Kuma suna bauta wa, baicin Allah, abin da ba ya amfanin su, kuma ba ya cutar su, kuma kafiri ya kasance mai taimakon (Shaiɗan) a kan Ubangijinsa"
        },
        {
            "chapter": 25,
            "verse": 56,
            "text": "Ba Mu aika ka ba sai kana mai bayar da bushara, kuma mai gargaɗi"
        },
        {
            "chapter": 25,
            "verse": 57,
            "text": "Ka ce: \"Ba ni tambayar ku wata ijara a kansa face wanda ya so ya riƙi wata hanya* zuwa ga Ubangijinsa"
        },
        {
            "chapter": 25,
            "verse": 58,
            "text": "kuma ka dogara a kan Rayayye wanda ba Ya mutuwa, kuma ka yi tasbihi game da gode Masa. Kuma Ya isa zama Mai ƙididdigewa ga laifuffukan bayinSa"
        },
        {
            "chapter": 25,
            "verse": 59,
            "text": "Wanda Ya halitta sammai da ƙasa da abin da yake a tsakaninsu, a cikin kwanuka shida sa'an nan Ya daidaitu a kan Al'arshi Mai rahama, sai ka tambayi mai bayar da labari game da Shi"
        },
        {
            "chapter": 25,
            "verse": 60,
            "text": "Idan aka ce musu, \"Ku yi sujada ga Mai rahama.\" Sai su ce: \"Mene ne Mai rahama? Ashe za mu yi sujada ga abin da kuke umurnin mu?\"Kuma wannan (magana* ta ƙara musu gudu)"
        },
        {
            "chapter": 25,
            "verse": 61,
            "text": "Albarka ta tabbata ga Wanda Ya sanya masaukai* (na tafiyar wata) a cikin sama kuma Ya sanya fitila da wata mai haskakewa a cikinta"
        },
        {
            "chapter": 25,
            "verse": 62,
            "text": "Kuma Shi ne wanda Ya sanya dare da yini a kan mayewa, ga wanda yake son ya yi tunani, ko kuwa ya yi nufin ya gode"
        },
        {
            "chapter": 25,
            "verse": 63,
            "text": "Kuma bayin Mai rahama* su ne waɗanda ke yin tafiya a kan ƙasa da sauƙi, kuma idan jahilai sun yi musu magana, sai su ce: \"Salama\" (a zama lafiya)"
        },
        {
            "chapter": 25,
            "verse": 64,
            "text": "Kuma waɗanda suke kwana suna masu sujada da tsayi a wurin Ubangijinsu"
        },
        {
            "chapter": 25,
            "verse": 65,
            "text": "Kuma waɗanda suke cewa \"Ya Ubangijinmu! Ka karkatar da azabar Jahannama daga gare mu. Lalle ne, azabarta ta zama tara"
        },
        {
            "chapter": 25,
            "verse": 66,
            "text": "Lalle ne ita ta munana ta zama wurin tabbata da mazauni"
        },
        {
            "chapter": 25,
            "verse": 67,
            "text": "Kuma waɗanda suke idan sun ciyar, ba su yin ɓarna, kuma ba su yin ƙwauro, kuma (ciyarwarsu) sai ta kasance a tsakanin wancan da tsakaitawa"
        },
        {
            "chapter": 25,
            "verse": 68,
            "text": "Kuma waɗanda ba su kiran wani ubangiji tare da Allah, kuma ba su kashe rai wanda Allah Ya haramta face da hakki kuma ba su yin zina. Kuma wanda ya aikata wancan, zai gamu da laifuffuka"
        },
        {
            "chapter": 25,
            "verse": 69,
            "text": "A riɓanya masa azaba a Ranar ¡iyama. Kuma ya tabbata a cikinta yana wulakantacce"
        },
        {
            "chapter": 25,
            "verse": 70,
            "text": "Sai wanda ya tuba, kuma ya yi imani, kuma ya aikata aiki na ƙwarai to, waɗancan Allah Yana musanya miyagun ayyukansu da masu kyau. Allah Ya kasance Mai gafara Mai jin ƙai"
        },
        {
            "chapter": 25,
            "verse": 71,
            "text": "Kuma wanda ya tuba,* kuma ya aikata aiki mai kyau, to, lalle ne sai ya tuba zuwa gaAllah"
        },
        {
            "chapter": 25,
            "verse": 72,
            "text": "Kuma waɗanda suke ba su yin shaidar zur, kuma idan sun shuɗe ga yasassar magana sai su shuɗe suna masu mutumci"
        },
        {
            "chapter": 25,
            "verse": 73,
            "text": "Kuma waɗanda suke idan an tunatar da su da ayoyin Allah, ba su saukar da kai, suna kurame* da makafi"
        },
        {
            "chapter": 25,
            "verse": 74,
            "text": "Kuma waɗanda suke cewa \"Ya Ubangijinmu! Ka ba mu sanyin idanu daga matanmu da zuriyarmu, kuma Ka sanya* mu shugabanni ga masu taƙawa"
        },
        {
            "chapter": 25,
            "verse": 75,
            "text": "Waɗannan ana saka musu da bene, saboda haƙurin da suka yi, kuma a haɗa su, a cikinsa, da gaisuwa da aminci"
        },
        {
            "chapter": 25,
            "verse": 76,
            "text": "Suna madawwama a cikinsa. Ya yi kyau ga zama matabbaci da mazauni"
        },
        {
            "chapter": 25,
            "verse": 77,
            "text": "Ka ce: \"Ubangijina ba Ya kula da ku in ba domin addu'arku* ba. To, lalle ne, kun ƙaryata, saboda haka al'amarin za ya zama malizimci"
        }
    ]
}
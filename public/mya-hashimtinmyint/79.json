{
    "chapter": [
        {
            "chapter": 79,
            "verse": 1,
            "text": "(ကာဖိရ်များ၏ အသက်ဝိညာဉ်များကို) အပြင်းအထန်ဆွဲငင်ထုတ်နှုတ်ယူကြ‌သောသူ(‌ကောင်းကင်တမန်)များကို သက်‌သေထူ‌တော်မူသည်။"
        },
        {
            "chapter": 79,
            "verse": 2,
            "text": "(အီမာန် ယုံကြည်သူများ၏ အသက်ဝိညာဉ်များကို) အထုံးအဖွဲ့‌ဖြေ‌ပေးပြီး ညင်သာစွာ နှုတ်ယူကြ‌သောသူ(‌ကောင်းကင်တမန်)များကို သက်‌သေထူ‌တော်မူသည်။"
        },
        {
            "chapter": 79,
            "verse": 3,
            "text": "ထို့ပြင် အမြန်ကူးခတ်သွားကြ‌သောသူ(‌ကောင်းကင်တမန်)များကို သက်‌သေထူ‌တော်မူသည်။"
        },
        {
            "chapter": 79,
            "verse": 4,
            "text": "ထို့ပြင်သူ့ထက် ငါအလျင်‌ပြေးကြ‌သောသူ(‌ကောင်းကင်တမန်)များကို သက်‌သေထူ‌တော်မူသည်။"
        },
        {
            "chapter": 79,
            "verse": 5,
            "text": "ထို့ပြင် အ‌ရေးကိစ္စများကို စီမံ‌နေရာချကြ‌သောသူ(‌ကောင်းကင်တမန်)များကို သက်‌သေထူ‌တော်မူသည်။"
        },
        {
            "chapter": 79,
            "verse": 6,
            "text": "ထို‌နေ့တွင် တုန်လှုပ်‌စေ‌သောအရာ(ပထမအကြိမ် တံပိုးခရာမှုတ်ခြင်း)သည် တုန်လှုပ်‌စေမည်ဖြစ်သည်။"
        },
        {
            "chapter": 79,
            "verse": 7,
            "text": "‌နောက်ကလိုက်‌သောအရာ(ဒုတိယအကြိမ် တံပိုးခရာမှုတ်ခြင်း)သည် ထို(ပထမအကြိမ် တုန်လှုပ်‌စေ‌သော)အရာ‌နောက်မှ လိုက်လာမည်ဖြစ်သည်။"
        },
        {
            "chapter": 79,
            "verse": 8,
            "text": "ထို‌နေ့တွင် စိတ်နှလုံးအ‌မြောက်အမြားသည် တုန်လှုပ်‌ချောက်ချား‌နေကြမည်။"
        },
        {
            "chapter": 79,
            "verse": 9,
            "text": "ထိုသူများ၏ မျက်စိများသည် ‌အောက်သို့ စိုက်ကျ‌နေကြမည်။"
        },
        {
            "chapter": 79,
            "verse": 10,
            "text": "သူတို့က ‌ပြောဆိုကြသည်- “ကျွန်ုပ်တို့သည် မူလအ‌ခြေအ‌နေကို တစ်ဖန်ပြန်ပြီး အမှန်ပင်‌ရောက်ကြမည်‌လော”။"
        },
        {
            "chapter": 79,
            "verse": 11,
            "text": "“ကျွန်ုပ်တို့သည် ‌ဆွေးမြည့်သည့်အရိုးများပင်ကျန်ရှိသည့်အခါ (နဂိုအတိုင်း ပြန်ရှင်ကြရဦးမည်)‌လော။”"
        },
        {
            "chapter": 79,
            "verse": 12,
            "text": "“ထိုသို့ဆိုလျှင်မူ ထို(ရှင်ပြန်ထခြင်း)သည် (ကျွန်ုပ်တို့အတွက်) ဆုံးရှုံး‌သော ရှင်ပြန်ထခြင်းပင် ဖြစ်‌တော့မည်ပင်” ဟု ‌ပြောဆိုကြသည်။"
        },
        {
            "chapter": 79,
            "verse": 13,
            "text": "ထို့ပြင် ထိုအရာသည် ပြင်းထန်‌သော တံပိုးမှုတ်သံတစ်ခုပင် ဖြစ်မည်။"
        },
        {
            "chapter": 79,
            "verse": 14,
            "text": "ထိုအခါ လူသားအားလုံးသည် ‌မြေမျက်နှာပြင်‌ပေါ်သို့ ရုတ်တရက် ‌ရောက်ရှိလာကြမည်ဖြစ်သည်။ ###၁"
        },
        {
            "chapter": 79,
            "verse": 15,
            "text": "အသင်၏ထံသို့ (တမန်‌တော်)မူစာ အ‌ကြောင်း ‌ရောက်လာခဲ့ပြီ‌လော။"
        },
        {
            "chapter": 79,
            "verse": 16,
            "text": "တစ်ခါက(တမန်‌တော်)မူစာအား ‌မွေးမြူဖန်ဆင်း‌တော်မူ‌သောအရှင်မြတ်က ၎င်းကို သွုဝါဟူသည့် ထွတ်မြတ်‌သော ‌တောင်ကြားအရပ်တွင် ဟစ်‌ခေါ်ခဲ့သည်။"
        },
        {
            "chapter": 79,
            "verse": 17,
            "text": "အသင်သည် ဖိရ်‌အောင်န်ထံသို့ သွားပါ။ အမှန်စင်စစ် သူသည် အလွန်ဆိုးသွမ်း‌သောင်းကျန်း(ရက်စက်ကြမ်းကြုတ်)‌နေပြီဖြစ်သည်။"
        },
        {
            "chapter": 79,
            "verse": 18,
            "text": "ထို့‌နောက် (အို-တမန်‌တော်)အသင် ‌ပြောလိုက်ပါ- (အို-ဖိရ်‌အောင်န် )၊ အသင့်တွင် အသင် သန့်ရှင်းစင်ကြယ် အပြစ်ကင်းရန်အတွက်နှင့်၊"
        },
        {
            "chapter": 79,
            "verse": 19,
            "text": "ကျွန်ုပ်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့ အသင့်အား လမ်းညွှန်‌ပေးရန်အတွက် ဆန္ဒရှိသ‌လော။ သို့ဖြစ်လျှင် အသင်သည် (အရှင်မြတ်အား)‌ကြောက်ရွံ့‌လေးစားသူဖြစ်လာမည်။"
        },
        {
            "chapter": 79,
            "verse": 20,
            "text": "ထို့ပြင် ၎င်းသည်ဖိရ်‌အောင်န်ကို အကြီးကျယ်ဆုံး သက်‌သေလက္ခဏာ တန်ခိုး‌တော်ကို ပြသခဲ့သည်။"
        },
        {
            "chapter": 79,
            "verse": 21,
            "text": "ထို့‌နောက်လည်း သူသည် မဟုတ်မမှန်ဟု စွပ်စွဲငြင်းပယ်ခဲ့သည့်အပြင် (၎င်း၏ မိန့်ကြားချက်များကိုလည်း)ဖီဆန်ခဲ့သည်။"
        },
        {
            "chapter": 79,
            "verse": 22,
            "text": "ထို့‌နောက် သူသည် ‌ကျောခိုင်းပြီး (ဆူပူ‌သောင်းကျန်းရန်)ကြိုးပမ်း‌တော့သည်။"
        },
        {
            "chapter": 79,
            "verse": 23,
            "text": "၎င်းပြင် ထိုဖိရ်‌အောင်န်သည် (တိုင်းသူပြည်သားများအား)စုရုံးပြီးဟစ်‌အော်(‌ကြေညာ)ခဲ့သည်။"
        },
        {
            "chapter": 79,
            "verse": 24,
            "text": "“ငါပင် အသင်တို့၏ အကြီးဆုံးအရှင်ဖြစ်သည်” ဟု ‌ပြောဆိုခဲ့သည်။"
        },
        {
            "chapter": 79,
            "verse": 25,
            "text": "သို့ဖြစ်ရာ အလ္လာဟ်အရှင်မြတ်သည် သူ့အား တမလွန်ဘဝ၏ပြစ်ဒဏ်နှင့် ဤဘဝ၏ပြစ်ဒဏ်ကို အ‌ရေးယူကွပ်မျက်‌တော်မူခဲ့သည်။ ###၂"
        },
        {
            "chapter": 79,
            "verse": 26,
            "text": "အမှန်စင်စစ် ထိုအထဲတွင် (အရှင်မြတ်ကို)‌ကြောက်ရွံ့ ရို‌သေသူများအတွက် သင်ခန်းစာရယူစရာအမှန်ပင်ရှိသည်။"
        },
        {
            "chapter": 79,
            "verse": 27,
            "text": "အသင်တို့အား ဖန်ဆင်း‌တော်မူခြင်းသည် ပိုခက်သ‌လော၊ သို့မဟုတ်မိုး‌ကောင်းကင်ကို ဖန်ဆင်းခြင်းသည်ပိုခက်သ‌လော။ အရှင်မြတ်သည် ထိုမိုး‌ကောင်းကင်ကို ပြုလုပ်(ဖန်ဆင်း)‌တော်မူခဲ့သည်။"
        },
        {
            "chapter": 79,
            "verse": 28,
            "text": "အရှင်မြတ်သည် ထို မိုး‌ကောင်းကင်၏မျက်နှာကြက်ကို မြင့်မားစွာ ပြုလုပ်‌တော်မူခဲ့သည်။ ထို့‌နောက် ထိုမိုး‌ကောင်းကင်ကို အပြစ်အနာအဆာ ကင်းမဲ့‌အောင် ‌နေသားတကျပြုလုပ်‌တော်မူခဲ့သည်။"
        },
        {
            "chapter": 79,
            "verse": 29,
            "text": "ထို့ပြင် အရှင်မြတ်သည် ထိုမိုး‌ကောင်းကင်၏ညကို‌မှောင်မိုက်‌စေ‌တော်မူခဲ့ပြီး သူ၏‌နေ့ကိုမူ (လင်းဝင်း)ထင်ရှား‌စေ‌တော်မူခဲ့သည်။"
        },
        {
            "chapter": 79,
            "verse": 30,
            "text": "ထို့ပြင် အရှင်မြတ်သည်ထို့‌နောက်တွင် ‌မြေပထဝီကို ဖြန့်ခင်း‌တော်မူခဲ့သည်။"
        },
        {
            "chapter": 79,
            "verse": 31,
            "text": "အရှင်မြတ်သည် ထို‌မြေပထဝီမှ ‌ရေနှင့်အပင်များကိုထွက်‌စေ‌တော်မူခဲ့သည်။"
        },
        {
            "chapter": 79,
            "verse": 32,
            "text": "ထို့ပြင် အရှင်မြတ်သည်‌တောင်များကို (ထို‌မြေတွင်)‌ကျောက်ဆူး(အဖြစ်)ချထား‌တော်မူသည်။"
        },
        {
            "chapter": 79,
            "verse": 33,
            "text": "အသင်တို့နှင့် အသင်တို့၏ တိရစ္ဆာန်များ၏ အကျိုးအတွက်ဖြစ်သည်။"
        },
        {
            "chapter": 79,
            "verse": 34,
            "text": "ထို့‌နောက် ထိုကြီးကျယ်‌သော ‌ဘေးဒုက္ခကြီးဆိုက်‌ရောက်လာခဲ့သည့်အခါ၊"
        },
        {
            "chapter": 79,
            "verse": 35,
            "text": "ထို‌နေ့တွင် လူသားများသည် သူတို့ပြုလုပ်ခဲ့သမျှကို သတိရကြမည်ဖြစ်သည်။"
        },
        {
            "chapter": 79,
            "verse": 36,
            "text": "ထို့ပြင် ဂျဟန္နမ်ငရဲသည် ကြည့်ရှုသည့်သူများ၏‌ရှေ့၌ ထင်ရှားစွာ‌ပေါ်လာ‌စေခြင်းခံရမည်။"
        },
        {
            "chapter": 79,
            "verse": 37,
            "text": "ထို့ပြင် အကြင်သူသည် အလွန်‌သွေဖည်ခဲ့သည်။"
        },
        {
            "chapter": 79,
            "verse": 38,
            "text": "ထို့ပြင် သူသည် ‌လောကီဘဝကို ဦးစား‌ပေးခဲ့သည်။"
        },
        {
            "chapter": 79,
            "verse": 39,
            "text": "သို့ဖြစ်ရာ အမှန်စင်စစ် ဂျဟန္နမ် ငရဲမီးသည် (သူ့အတွက်)ခိုကိုးရာဌာန ဖြစ်လိမ့်မည်။"
        },
        {
            "chapter": 79,
            "verse": 40,
            "text": "ထို့ပြင် အကြင်သူသည် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ရှေ့တွင် မတ်တတ်ရပ် (ပြီးအစစ်‌ဆေးခံ)ရမည်ကို ‌ကြောက်ရွံ့စိုးရိမ်ခဲ့သည်။ ထို့ပြင် သူသည်စိတ်ကိုလည်း (မ‌ကောင်းသည့်)အလိုဆန္ဒများမှတားမြစ်ခဲ့သည်။"
        },
        {
            "chapter": 79,
            "verse": 41,
            "text": "သို့ဖြစ်ရာ အမှန်စင်စစ် ဂျန္နသ်သုခဘုံသည် (သူ၏)ခိုကိုးရာ‌နေရာဖြစ်လိမ့်မည်။"
        },
        {
            "chapter": 79,
            "verse": 42,
            "text": "သူတို့သည် အသင့်အားကိယာမသ်‌နေ့နှင့် ပတ်သက်၍ ထို‌နေ့သည် မည်သည့်အခါ ဆိုက်‌ရောက်မည်နည်းဟု ‌မေးမြန်းကြသည်။"
        },
        {
            "chapter": 79,
            "verse": 43,
            "text": "ထို‌နေ့ကို ထုတ်‌ဖော်‌ပြောပြရန်အသင်နှင့် မည်သို့ပတ်သက်သနည်း။"
        },
        {
            "chapter": 79,
            "verse": 44,
            "text": "ထို‌နေ့၏ ဆုံးခန်းတိုင်ခြင်း(အသိ)သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်၌သာဖြစ်သည်။"
        },
        {
            "chapter": 79,
            "verse": 45,
            "text": "အသင်သည် ထိုကိယာမသ်‌နေ့ကို ‌ကြောက်ရွံ့စိုးရိမ်သည့်သူများကို သတိ‌ပေးနှိုး‌ဆော်သူသာဖြစ်သည်။"
        },
        {
            "chapter": 79,
            "verse": 46,
            "text": "သူတို့သည်ထို ကိယာမသ်ကို‌တွေ့မြင်ကြသည့်‌နေ့တွင် သူတို့သည် (‌လောကတွင်)တစ်ည‌နေမျှ၊ သို့မဟုတ် ထို ည‌နေ၏ တစ်နံနက်ခင်းမျှသာ ‌နေထိုင်ခဲ့ကြသကဲ့သို့ ထင်မှတ်ကြလိမ့်မည်။"
        }
    ]
}
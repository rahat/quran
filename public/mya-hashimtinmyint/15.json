{
    "chapter": [
        {
            "chapter": 15,
            "verse": 1,
            "text": "အလိဖ် လာမ် ရာ။ ဤသည် ကျမ်းဂန်၏ အာယသ်‌တော်များဖြစ်ပြီး ထင်ရှား‌သော ကုရ်အာန်ကျမ်း‌တော်မြတ်၏ အာယသ်‌တော်များလည်းဖြစ်သည်။"
        },
        {
            "chapter": 15,
            "verse": 2,
            "text": "ကာဖိရ်ငြင်းပယ်သူများက (ကိယာမသ်‌နေ့တွင်) အကယ်၍ သူတို့သည် မွတ်စ်လင်မ်များဖြစ်ခဲ့ကြလျှင် ‌ကောင်း‌လေစွဟု အကြိမ်ကြိမ် ‌တောင့်တကြလိမ့်မည်။"
        },
        {
            "chapter": 15,
            "verse": 3,
            "text": "အသင်သည် သူတို့အား လွှတ်ထားလိုက်ပါ။ သူတို့သည် စားပါ‌စေ၊ အကျိုးခံစားပါ‌စေ၊ (သူတို့၏)‌မျှော်လင့်ချက်များက သူတို့အား နစ်မွန်း‌နေ‌အောင် လုပ်ပါ‌စေ။ မကြာမီ သူတို့သည် သိကြရလိမ့်မည်။"
        },
        {
            "chapter": 15,
            "verse": 4,
            "text": "ထို့ပြင် ငါအရှင်မြတ်သည် မည်သည့်မြို့ရွာကိုမှ ထိုမြို့ရွာနှင့်ပတ်သက်၍ သတ်မှတ်ထား‌သောအချိန်(ဆိုက်‌ရောက်ခြင်း)မရှိဘဲ ဖျက်ဆီး‌တော်မမူခဲ့‌ပေ။"
        },
        {
            "chapter": 15,
            "verse": 5,
            "text": "မည်သည့်လူမျိုးမှ သူတို့၏အချိန်ထက်‌စောပြီး သွားနိုင်ကြမည် မဟုတ်‌ပေ၊ ထို့ပြင် ‌နောက်ဆိုင်း၍လည်း ‌နေနိုင်ကြမည် မဟုတ်‌ပေ။"
        },
        {
            "chapter": 15,
            "verse": 6,
            "text": "ထို့ပြင် သူတို့က(အသင့်အား)- “အို- ကျမ်းစာချ‌ပေးခြင်းခံရသူ၊ စင်စစ် အသင်သည် အရှုးပင်ဖြစ်သည်“ဟု ‌ပြောဆိုကြသည်။"
        },
        {
            "chapter": 15,
            "verse": 7,
            "text": "“အကယ်၍ အသင်သည် မှန်ကန်စွာ ‌ပြောဆိုသူဖြစ်လျှင် အဘယ့်အတွက်‌ကြောင့် အသင်သည် ‌ကောင်းကင်တမန်များကို ကျွန်ုပ်တို့ထံ ‌ခေါ်မလာသနည်း။“"
        },
        {
            "chapter": 15,
            "verse": 8,
            "text": "ငါအရှင်မြတ်သည် မှန်ကန်‌သော(ဆုံးဖြတ်ချက်)မရှိဘဲ ‌ကောင်းကင်တမန်များအား ချ‌ပေး‌တော်မမူ‌ပေ။ ထို့ပြင် သူတို့သည် ထို(‌ကောင်းကင်တမန်များ ‌ရောက်လာ‌သော)အခါ ဆိုင်းငံ့ခွင့် ‌ပေးခံရမည်မဟုတ်‌တော့‌ပေ။"
        },
        {
            "chapter": 15,
            "verse": 9,
            "text": "အမှန်စင်စစ် ငါအရှင်မြတ်သည်ပင် ထိုဆုံးမဩဝါဒ(ကုရ်အာန်ကျမ်း‌တော်မြတ်)ကို ချ‌ပေး‌တော်မူခဲ့သည်။ ထို့‌နောက် အမှန်စင်စစ် ငါအရှင်မြတ်သည်ပင် ထိုဆုံးမဩဝါဒကို ထိန်းသိမ်း‌စောင့်‌ရှောက်‌တော်မူမည့်အရှင် အမှန်ပင်ဖြစ်‌တော်မူသည်။"
        },
        {
            "chapter": 15,
            "verse": 10,
            "text": "ထို့ပြင် အမှန်စင်စစ် ငါအရှင်မြတ်သည် အသင်၏မတိုင်မီ အုပ်စုများတွင်လည်း (တမန်‌တော်များ)‌စေလွှတ်‌တော်မူခဲ့သည်။"
        },
        {
            "chapter": 15,
            "verse": 11,
            "text": "ထို့ပြင် သူတို့ထံသို့ တမန်‌တော်တစ်ပါးပါး‌ရောက်လာတိုင်း သူတို့သည် ထိုတမန်‌တော်ကို ‌ပြောင်‌လှောင်‌လေ့ရှိခဲ့ကြသည်။"
        },
        {
            "chapter": 15,
            "verse": 12,
            "text": "ဤသို့ပင် ငါအရှင်မြတ်သည် အပြစ်ကျူးလွန်သူများ၏ စိတ်နှလုံးများထဲ၍ ထို(‌ပြောင်‌လှောင်မှု)ကို ထည့်‌ပေး‌တော်မူသည်။"
        },
        {
            "chapter": 15,
            "verse": 13,
            "text": "(သို့ဖြစ်ရာ) သူတို့သည် ထို(ကုရ်အာန်ကျမ်း‌တော်မြတ်)ကို မယုံကြည်ကြ‌ပေ။ ထို့‌နောက် ‌ရှေး‌ဟောင်းလူများ၏ အစဉ်အလာသည်လည်း အမှန်စင်စစ် (ဤအတိုင်းပင်)ကုန်လွန်ပြီးဖြစ်သည်။"
        },
        {
            "chapter": 15,
            "verse": 14,
            "text": "ထို့ပြင် အကယ်၍ ငါအရှင်မြတ်သည် သူတို့အ‌ပေါ်တွင် မိုး‌ကောင်းကင်တံခါး‌ပေါက်တစ်စုံတစ်ခုကို ဖွင့်‌ပေး‌တော်မူခဲ့လျှင် ၎င်း‌နောက် သူတို့သည် ‌နေ့ခင်း‌ကြောင်‌တောင်၌ ထိုတံခါး‌ပေါက်မှ တက်သွားခဲ့ကြမည်ဆိုလျှင်လည်း။"
        },
        {
            "chapter": 15,
            "verse": 15,
            "text": "“ကျွန်ုပ်တို့၏မျက်စိများသည် (လှည့်စား)ပိတ်ဆို့ထားခြင်းကို ခံလိုက်ကြရပြီဖြစ်သည်။ အမှန်စင်စစ် ကျွန်ုပ်တို့သည် စုန်းပြူးစားခြင်းကို ခံခဲ့ကြရ‌သော လူများပင်ဖြစ်ကြသည်“*ဟု သူတို့က ‌ပြောဆိုကြမည် အမှန်ပင်။"
        },
        {
            "chapter": 15,
            "verse": 16,
            "text": "ထို့ပြင် အမှန်စင်စစ် ငါအရှင်မြတ်သည် မိုး‌ကောင်းကင်တွင် ကြယ်များကို ပြုလုပ်‌တော်မူပြီး ထိုမိုးကို ကြည့်ရှုသူများအတွက် မျက်စိကြည်နူးမှု ဖြစ်‌စေ‌တော်မူခဲ့သည်။"
        },
        {
            "chapter": 15,
            "verse": 17,
            "text": "ထို့ပြင် ငါအရှင်မြတ်သည် ထိုမိုးကို နှင်ထုတ်ခြင်းခံရ‌သော ရှိုင်သွာန်တိုင်းမှ ထိန်းသိမ်း‌စောင့်‌ရှောက်‌တော်မူသည်။"
        },
        {
            "chapter": 15,
            "verse": 18,
            "text": "သို့ရာတွင် မည်သည့်ရှိုင်သွာန်မဆို လျှို့ဝှက်(စကားကိုခိုး)နား‌ထောင်ခဲ့လျှင် ထို(သို့ နား‌ထောင်သည့်)အတွက် လင်းဝင်‌သော မီး‌တောက်မီးလျှံသည် သူ၏‌နောက်သို့ လိုက်‌တော့သည်။"
        },
        {
            "chapter": 15,
            "verse": 19,
            "text": "ထို့ပြင် ငါအရှင်မြတ်သည် ‌မြေပထဝီကို ဖြန့်ခင်း‌တော်မူပြီး ထိုအ‌ပေါ်တွင် (‌လေးလံ‌သော)‌တောင်ကြီးများကို စိုက်ထား‌တော်မူသည်။ ထို့ပြင် ငါအရှင်မြတ်သည် ထို‌မြေပထဝီတွင် သတ်မှတ်ထားသည့်အရာတိုင်းကို ‌ပေါက်‌ရောက်ဖြစ်ထွန်း‌စေ‌တော်မူသည်။"
        },
        {
            "chapter": 15,
            "verse": 20,
            "text": "ထို့ပြင် ငါအရှင်မြတ်သည် ထို‌မြေပထဝီတွင် အသင်တို့အတွက်နှင့် အသင်တို့ စရိတ်မ‌ထောက်ပံ့‌သောသူများ(တိရစာ္ဆန်)အတွက် အသက်‌မွေးဝမ်း‌ကျောင်းမှုများကို ပြုလုပ်ထား‌တော်မူသည်။"
        },
        {
            "chapter": 15,
            "verse": 21,
            "text": "ထို့ပြင် မည်သည့်အရာမဆို ငါအရှင်မြတ်ထံ‌တော်၌ ထိုအရာများ၏စုပုံထားမှု (ဘဏ္ဍာများသည် ပြည့်လျှံလျက်)ရှိသည်။ ထို့‌နောက် ငါအရှင်မြတ်သည် ထိုအရာများကို သတ်မှတ်ထားသည့် အတိုင်းအတာနှင့် ချိန်ဆပြီး‌နောက် ချ‌ပေးခြင်းဖြစ်သည်။"
        },
        {
            "chapter": 15,
            "verse": 22,
            "text": "ထို့ပြင် ငါအရှင်မြတ်သည် ‌ရေများသယ်‌ဆောင်လာ‌သော‌လေများကို ‌စေလွှတ်‌တော်မူခဲ့သည်။ ၎င်း‌နောက် အရှင်မြတ်သည် မိုး‌ကောင်းကင်မှ မိုး‌ရေကို ရွာသွန်း‌စေ‌တော်မူခဲ့သည်။ ၎င်း‌နောက် အသင်တို့သည် ထို‌ရေကိုစု‌ဆောင်းထားသူများ မဟုတ်ကြပါဘဲလျက်* ငါအရှင်မြတ်သည် အသင်တို့အား ထို‌ရေကို တိုက်‌ကျွေး‌တော်မူခဲ့သည်။"
        },
        {
            "chapter": 15,
            "verse": 23,
            "text": "ထို့ပြင် အမှန်စင်စစ် ငါအရှင်မြတ်သည် ရှင်‌စေ‌တော်မူသည်၊ ၎င်း‌နောက် ငါအရှင်မြတ်သည်ပင် ‌သေ‌စေ‌တော်မူသည်။ ၎င်း‌နောက် ငါအရှင်မြတ်သည်ပင် (အမြဲကျန်‌နေမည့်) အ‌မွေစားအ‌မွေခံဖြစ်‌တော်မူသည်။"
        },
        {
            "chapter": 15,
            "verse": 24,
            "text": "ထို့ပြင် အမှန်စင်စစ် ငါအရှင်မြတ်သည် အသင်တို့ထဲမှ ယခင်က လူများကိုလည်း သိ‌တော်မူသည်၊ ၎င်း‌နောက် အသင်တို့ထဲမှ ‌နောင်လာမည့်သူများကိုလည်း သိ‌တော်မူသည်။"
        },
        {
            "chapter": 15,
            "verse": 25,
            "text": "ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် သူတို့အား (ကိယာမသ်‌နေ့တွင်) စုရုံး‌စေ‌တော်မူမည်။* အမှန်စင်စစ် အလ္လာဟ်အရှင်မြတ်သည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 15,
            "verse": 26,
            "text": "ထို့ပြင် အမှန်ပင် ငါအရှင်မြတ်သည် လူသားအား ပုံသွင်းထား‌သော အသံမြည်သည့် ရွှံ့‌ခြောက်နှင့် ဖန်ဆင်း‌တော်မူခဲ့သည်။"
        },
        {
            "chapter": 15,
            "verse": 27,
            "text": "ထို့ပြင် ဂျင်န်သတ္တဝါကို (လူသား မဖန်ဆင်းမီ)ယခင်က အလွန်ပူပြင်း‌သော မီးနှင့် ဖန်ဆင်း‌တော်မူခဲ့သည်။"
        },
        {
            "chapter": 15,
            "verse": 28,
            "text": "ထို့ပြင် တစ်ခါက အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် ‌ကောင်းကင်တမန်များကို မိန့်ကြား‌တော်မူခဲ့သည်။ အမှန်စင်စစ် ငါအရှင်မြတ်သည် လူသားအား ပုံသွင်းထား‌သော အသံမြည်သည့် ရွှံ့‌ခြောက်နှင့် ဖန်ဆင်း‌တော်မူမည်။"
        },
        {
            "chapter": 15,
            "verse": 29,
            "text": "၎င်း‌နောက် ငါအရှင်မြတ်သည် ထို‌မြေရုပ်ကို ပြီးစီး‌အောင်ပြုလုပ်၍ ၎င်းထဲသို့ အရှင်မြတ်ထံ‌တော်မှ ဝိညာဉ်ကို မှုတ်ထည့်‌တော်မူ‌သောအခါ အသင်တို့သည် ထိုလူသား‌ရှေ့၌ ပျပ်ဝပ်ဦးချကြ‌လော့။"
        },
        {
            "chapter": 15,
            "verse": 30,
            "text": "သို့ဖြစ်ရာ ‌ကောင်းကင်တမန်အားလုံးတို့သည် စဂျ်ဒဟ်ဦးချခဲ့ကြသည်။"
        },
        {
            "chapter": 15,
            "verse": 31,
            "text": "အိဗ်လီစ်မှလွဲ၍၊ သူကမူ စဂ်ျဒဟ်ဦးချသူများထဲ၌ အပါအဝင်ဖြစ်ရန် ငြင်းပယ်ခဲ့သည်။"
        },
        {
            "chapter": 15,
            "verse": 32,
            "text": "အရှင်မြတ်က အမိန့်ရှိ‌တော်မူသည်၊ အို- အိဗ်လီစ်၊ အသင်သည် ဦးချ‌သောသူများထဲ၌ အပါအဝင်မဖြစ်ရန် အသင့်တွင် မည်သည့်အ‌ကြောင်းရှိသနည်း။"
        },
        {
            "chapter": 15,
            "verse": 33,
            "text": "သူ(အိဗ်လီစ်)က‌လျှောက်ထားသည်- “ကျွန်ုပ်သည် အရှင်မြတ်က ပုံသွင်းထား‌သော အသံမြည်သည့် ရွှံ့နှင့် ဖန်ဆင်း‌တော်မူခဲ့‌သော လူသားကို ဦးချမည် မဟုတ်‌ပေ“။"
        },
        {
            "chapter": 15,
            "verse": 34,
            "text": "အရှင်မြတ်က မိန့်ကြား‌တော်မူသည်- သို့ဖြစ်လျှင် အသင်သည် ဤ‌ကောင်းကင်ဘုံမှ ထွက်သွားလိုက်ပါ။ အမှန်စင်စစ် အသင်သည် နှင်ထုတ်ခံရ‌သောသူပင်ဖြစ်သည်။"
        },
        {
            "chapter": 15,
            "verse": 35,
            "text": "ထို့ပြင် အမှန်စင်စစ် ကရုဏာ‌တော်မှ ကင်း‌ဝေးခြင်းသည် အစား‌ပေးမည့်‌နေ့အထိ အသင့်အ‌ပေါ်တွင် ရှိလိမ့်မည်။"
        },
        {
            "chapter": 15,
            "verse": 36,
            "text": "အိဗ်လီစ်က‌ပြောသည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ သို့ဖြစ်လျှင် အရှင်မြတ်သည် ကျွန်ုပ်ကို ရှင်ပြန်ထမည့်‌နေ့ထိ (‌သေခြင်းနှင့် ပြစ်ဒဏ်ခတ်ခြင်းမှ)ဆိုင်းငံ့ထား‌ပေး‌တော်မူပါ။"
        },
        {
            "chapter": 15,
            "verse": 37,
            "text": "အရှင်မြတ်က မိန့်ကြား‌တော်မူသည်- သို့ဖြစ်ရာ အမှန်ပင် အသင်သည် ဆိုင်းငံ့ခြင်းခံရသူများထဲမှ တစ်ဦးဖြစ်သည်။"
        },
        {
            "chapter": 15,
            "verse": 38,
            "text": "သတ်မှတ်ထားပြီးဖြစ်‌သော အချိန်ကာလအထိဖြစ်သည်။"
        },
        {
            "chapter": 15,
            "verse": 39,
            "text": "အိဗ်လီစ်က‌ပြောသည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်ကို လမ်းလွဲ‌စေ‌တော်မူခဲ့ပြီဖြစ်သည့်အတွက် အမှန်ပင် ကျွန်ုပ်သည် ‌လောကတွင် လူသားများ၏အမြင်၌ (မ‌ကောင်းမှုများကို) လှပတင့်တယ်‌အောင် တန်ဆာဆင်လိုက်ပါမည်။ ၎င်း‌နောက် အမှန်ပင် သူတို့အားလုံးကို လမ်းလွဲ‌အောင်ပြုလုပ်ပါမည်။"
        },
        {
            "chapter": 15,
            "verse": 40,
            "text": "သို့ရာတွင် သူတို့ထဲမှ (အရှင်မြတ်၏)‌ရွေးချယ်ခံရ‌သောကျွန်များကိုမူ (လမ်းလွဲ‌အောင် မလုပ်နိုင်ပါ)။"
        },
        {
            "chapter": 15,
            "verse": 41,
            "text": "အရှင်မြတ်က အမိန့်ရှိ‌တော်မူသည်- ဤသည် ငါအရှင်မြတ်ထံ‌တော်သို့ (‌ရောက်‌စေမည့်)‌ဖြောင့်မတ်‌သောလမ်းပင်ဖြစ်သည်။"
        },
        {
            "chapter": 15,
            "verse": 42,
            "text": "အမှန်စင်စစ် ငါအရှင်မြတ်၏ကျွန်များအ‌ပေါ်တွင် အသင့်အတွက် လွှမ်းမိုးမှုရရှိမည် မဟုတ်‌ပေ။ သို့ရာတွင် လမ်းလွဲ‌သောသူများထဲမှ အသင့်‌နောက်ကို လိုက်‌သောသူများအ‌ပေါ်တွင်သာ (အသင်၏အာဏာ တည်ရှိမည်)။"
        },
        {
            "chapter": 15,
            "verse": 43,
            "text": "၎င်း‌နောက် အမှန်စင်စစ် ဂျဟန္နမ်ငရဲဘုံသည် သူတို့အားလုံး၏ သတ်မှတ်ပြီးဖြစ်‌သော ဌာနပင်ဖြစ်သည်။"
        },
        {
            "chapter": 15,
            "verse": 44,
            "text": "ထိုငရဲဘုံတွင် တံခါး‌ပေါက်ခုနစ်‌ပေါက်ရှိပြီး* တံခါး‌ပေါက်တိုင်းအတွက် အိဗ်လီစ်၏‌နောက်လိုက်သားများထဲမှ (လူများအတွက်)ခွဲ‌ဝေထား‌သော ‌ဝေစုရှိသည်။"
        },
        {
            "chapter": 15,
            "verse": 45,
            "text": "အမှန်စင်စစ် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကမူ* ဥယျာဉ်များနှင့် စမ်း‌ချောင်းများတွင် ရှိ‌နေကြမည်။"
        },
        {
            "chapter": 15,
            "verse": 46,
            "text": "(ကိယာမသ်‌နေ့တွင် သူတို့သည် ဤသို့ မိန့်ကြားခံကြရမည်) “အသင်တို့သည် ထိုဥယျာဉ်များထဲသို့ ငြိမ်းချမ်းမှုဖြင့် ‌ဘေးကင်းစွာ ဝင်‌ရောက်ကြပါ။“"
        },
        {
            "chapter": 15,
            "verse": 47,
            "text": "ထို့ပြင် ငါအရှင်မြတ်သည် သူတို့၏စိတ်နှလုံးများထဲ၌ (ကျန်)ရှိ‌နေ‌သေး‌သော ရန်ငြိုးကို ထုတ်ပစ်‌တော်မူမည်။ (သူတို့သည်)မြင့်မား‌သောထိုင်ခုံများ‌ပေါ်၌ မျက်နှာချင်းဆိုင်(ထိုက်ပြီး) ညီရင်းအစ်ကိုများ ဖြစ်‌နေကြမည်။"
        },
        {
            "chapter": 15,
            "verse": 48,
            "text": "သူတို့(သုခဘုံသားများ)အ‌ပေါ်တွင် ထို(သုခဘုံ)ထဲ၌ မည်သည့် ဒုက္ခပင်ပန်းမှုမှ သက်‌ရောက်မည် မဟုတ်‌ပေ။ ထို့‌နောက် သူတို့သည် ၎င်းထဲမှ နှင်ထုတ်ခံရမည်လည်း မဟုတ်‌ပေ။"
        },
        {
            "chapter": 15,
            "verse": 49,
            "text": "အသင်(တမန်‌တော်)သည် ငါအရှင်မြတ်၏ကျွန်များအား ‌ပြောလိုက်ပါ- အမှန်စင်စစ် ငါအရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 15,
            "verse": 50,
            "text": "ထို့ပြင် အမှန်စင်စစ် ငါအရှင်မြတ်၏ အပြစ်ဒဏ်သည်လည်း အလွန်ပြင်းထန်‌သော အပြစ်ဒဏ်ဖြစ်သည်။"
        },
        {
            "chapter": 15,
            "verse": 51,
            "text": "ထို့ပြင် အသင်(တမန်‌တော်)သည် သူတို့အား (တမန်‌တော်)အိဗ်ရာဟီမ်၏ ဧည့်သည်များအ‌ကြောင်း ‌ပြောပြလိုက်ပါ။"
        },
        {
            "chapter": 15,
            "verse": 52,
            "text": "တစ်ခါက ထိုဧည့်သည်များသည် ၎င်း(တမန်‌တော်အိဗ်ရာဟီမ်)ထံသို့ ဝင်‌ရောက်ခဲ့ကြသည်။ သူတို့က စလာမ်ငြိမ်းချမ်းသာယာမှု သက်‌ရောက်ပါ‌စေဟု ‌ပြောဆိုခဲ့ကြသည်။ ၎င်း(တမန်‌တော်အိဗ်ရာဟီမ်)က အမှန်စင်စစ် ကျွန်ုပ်တို့သည် အသင်တို့အား စိုးရိမ်ကြပါသည်ဟု ‌ပြောဆိုခဲ့သည်။"
        },
        {
            "chapter": 15,
            "verse": 53,
            "text": "ထိုဧည့်သည်များက ‌ပြောခဲ့ကြသည်- အသင်မ‌ကြောက်ပါနှင့်၊ အမှန်စင်စစ် ကျွန်ုပ်တို့သည် အသင့်အား အလွန်အသိဉာဏ်ပညာနှင့်ပြည့်စုံ‌သော သား‌တော်တစ်ပါးရရှိမည့်အ‌ကြောင်း သတင်း‌ကောင်း‌ပေးကြပါသည်။"
        },
        {
            "chapter": 15,
            "verse": 54,
            "text": "၎င်း(တမန်‌တော်အိဗ်ရာဟီမ်)က ကျွန်ုပ်တွင် အိုမင်းရင့်‌ရော်မှုဆိုက်‌ရောက်‌နေပါလျက် အသင်တို့သည် ကျွန်ုပ်အား သတင်း‌ကောင်း‌ပေးကြသ‌လော၊ သို့ဖြစ်ရာ အသင်တို့သည် မည်သည့်အရာနှင့် သတင်း‌ကောင်း‌ပေးကြသနည်းဟု ‌ပြောဆို‌မေးမြန်းခဲ့သည်။"
        },
        {
            "chapter": 15,
            "verse": 55,
            "text": "သူတို့က ‌ပြောဆိုခဲ့ကြသည်- ကျွန်ုပ်တို့သည် အသင့်အား အမှန်(ဖြစ်မည့်အရာ)နှင့်ပတ်သက်၍ သတင်း‌ကောင်း‌ပေးကြခြင်းဖြစ်ပါသည်။ သို့ဖြစ်ရာ အသင်သည် ‌မျှော်လင့်ချက်မဲသည့်သူများထဲမှ မဖြစ်‌လေနှင့်။"
        },
        {
            "chapter": 15,
            "verse": 56,
            "text": "၎င်းက ‌ပြောဆိုခဲ့သည်- ထို့‌နောက် လမ်းလွဲသူများမှလွဲ၍ မည်သူသည် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်၏ကရုဏာ‌တော်မှ ‌မျှော်လင့်ချက်ကင်းပါမည်နည်း။ (လမ်းလွဲသူများသာ ‌မျှော်လင့်ချက်ကင်းမဲ့ကြသည်)။"
        },
        {
            "chapter": 15,
            "verse": 57,
            "text": "၎င်းက ဆက်လက်‌ပြောဆိုခဲ့သည်- အို- ‌စေလွှတ်ခြင်းခံရ‌သောသူများ၊ ထို့‌နောက် အသင်တို့သည် မည်သည့်ကိစ္စရှိပါ‌သေးသနည်း။"
        },
        {
            "chapter": 15,
            "verse": 58,
            "text": "သူတို့က ‌ပြောဆိုခဲ့ကြသည်- အမှန်စင်စစ် ကျွန်ုပ်တို့သည် အပြစ်ကျူးလွန်ကြ‌သော အမျိုးသားများထံသို့ ‌စေလွှတ်ခြင်းခံရခြင်း ဖြစ်ကြပါသည်။"
        },
        {
            "chapter": 15,
            "verse": 59,
            "text": "သို့ရာတွင် (တမန်‌တော်)လူသွ်၏မိသားစုမှာမူ မပါဝင်‌ပေ။ အမှန်စင်စစ် ကျွန်ုပ်တို့သည် သူတို့အားလုံးကို ကယ်တင်မည့်သူများဖြစ်ကြပါသည်။"
        },
        {
            "chapter": 15,
            "verse": 60,
            "text": "သို့ရာတွင် (တမန်‌တော်)လူသွ်၏ကြင်ရာမှလွဲ၍၊ ထိုကြင်ရာနှင့်ပတ်သက်၍ (အရှင်မြတ်က မိန့်‌တော်မူသည်) အမှန်စင်စစ် ထိုသူမသည် ‌နောက်ကျန်ရစ်‌နေမည့်သူမျာထဲ၌ တစ်ဦးအပါအဝင်ဖြစ်မည်ဟု ငါအရှင်မြတ် သတ်မှတ်‌တော်မူပြီးဖြစ်သည်။"
        },
        {
            "chapter": 15,
            "verse": 61,
            "text": "ထို့‌နောက် (‌စေလွှတ်ခြင်းခံကြရ)သူတို့သည် (တမန်‌တော်)လူသွ်၏အိမ်‌ထောင်စုထံသို့ ‌ရောက်ရှိကြ‌သောအခါ။"
        },
        {
            "chapter": 15,
            "verse": 62,
            "text": "၎င်းက ‌ပြောဆိုသည်- အမှန်စင်စစ် အသင်တို့သည် သူစိမ်းများပင်ဖြစ်ကြသည်။"
        },
        {
            "chapter": 15,
            "verse": 63,
            "text": "သူတို့က ‌ပြောဆိုကြသည်- ထိုသို့မဟုတ်‌ပေ၊ အမှန်စင်စစ် ကျွန်ုပ်တို့သည် အသင်၏ထံသို့ သူတို့ သံသယဖြစ်‌နေကြ‌သောကိစ္စကို ယူ‌ဆောင်လာခဲ့ကြခြင်းဖြစ်ပါသည်။"
        },
        {
            "chapter": 15,
            "verse": 64,
            "text": "ထို့ပြင် ကျွန်ုပ်တို့သည် အသင်၏ထံသို့ အမှန်ဖြစ်မည့်ကိစ္စကို ယူ‌ဆောင်လာခဲ့ကြပါသည်။ ထို့ပြင် အမှန်ပင် ကျွန်ုပ်တို့သည် အမှန်‌ပြောဆိုသူများဖြစ်ကြပါသည်။"
        },
        {
            "chapter": 15,
            "verse": 65,
            "text": "သို့ဖြစ်ရာ အသင်သည် အသင်၏အိမ်သူအိမ်သားများအား ည၏အစိတ်အပိုင်း တစ်စုံတစ်ခု(အချိန်တစ်ချိန်)တွင် ‌ခေါ်‌ဆောင်ပြီး ထွက်ခွာသွားပါ။* ထို့‌နောက် အသင်သည် အသင်သည် သူတို့၏‌နောက်မှလိုက်သွားပါ။ ၎င်း‌နောက် အသင်တို့ထဲမှ မည်သူမှ ‌နောက်ပြန် လှည့်မကြည့်ရ‌ပေ။ ၎င်း‌နောက် အသင်တို့သည် အသင်တို့ အမိန့်‌ပေးခြင်းခံရ‌သော‌နေရာထံသို့သာ သွားကြပါ။"
        },
        {
            "chapter": 15,
            "verse": 66,
            "text": "ထို့ပြင် ငါအရှင်မြတ်သည် (တမန်‌တော်)လူသွ်ထံသို့ ထိုဆုံးဖြတ်ချက် ‌ပေးပို့‌တော်မူခဲ့သည်- “အမှန်စင်စစ် ဤမြို့သားများ၏အ‌ခြေအမြစ်သည် နံနက်မိုးလင်းချိန်တွင် ဖြတ်‌တောက်ပြီးဖြစ်လိမ့်မည်။“"
        },
        {
            "chapter": 15,
            "verse": 67,
            "text": "ထို့‌နောက် မြို့သားများသည် ဝမ်း‌မြောက်ဝမ်းသာစွာ လာခဲ့ကြသည်။"
        },
        {
            "chapter": 15,
            "verse": 68,
            "text": "၎င်း(တမန်‌တော်လူသွ်)က ‌ပြောဆိုခဲ့သည်- အမှန်စင်စစ် ဤသူများသည် ငါ၏ဧည့်သည်များပင် ဖြစ်ကြသည့်အတွက် အသင်တို့သည် ငါ့အား အရှက်မခွဲကြနှင့်။"
        },
        {
            "chapter": 15,
            "verse": 69,
            "text": "ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ငါ့အား ‌သေးသိမ်‌အောင် မပြုကြနှင့်။"
        },
        {
            "chapter": 15,
            "verse": 70,
            "text": "သူတို့က ‌ပြောဆိုခဲ့ကြသည်- ကျွန်ုပ်တို့သည် အသင့်အား လူများ(မတည်းခိုကြရန်)မှ တားမြစ်ခဲ့ကြသည် မဟုတ်‌လော။"
        },
        {
            "chapter": 15,
            "verse": 71,
            "text": "၎င်းက ‌ပြောဆိုခဲ့သည်- အကယ်၍ အသင်တို့သည် အမှန်ပင် ပြုလုပ်ကြ‌တော့မည့်သူများဖြစ်ကြလျှင် ဤသည် ငါ၏သမီးများပင်၊ (အသင်တို့သည် သူမတို့နှင့် ထိမ်းမြားနိုင်ကြသည်)။"
        },
        {
            "chapter": 15,
            "verse": 72,
            "text": "(အို- တမန်‌တော်မုဟမ္မဒ်-ဆွ) အသင်၏အသက်ဝိညာဉ်ကို တိုင်တည်‌ပြောဆိုသည်၊* အမှန်စင်စစ် သူတို့သည် သူတို့၏မူးယစ်မှု(မာန်တက်မှု)ထဲ၌ပင် ‌တွေ‌ဝေ‌နေကြသည်။"
        },
        {
            "chapter": 15,
            "verse": 73,
            "text": "သို့ဖြစ်ရာ ကျယ်‌လောင်‌သောအသံသည် သူတို့အား ‌နေထွက်ချိန်၌ ဖမ်းဆီးကွပ်မျက်ခဲ့သည်။"
        },
        {
            "chapter": 15,
            "verse": 74,
            "text": "ထို့‌နောက် ငါအရှင်မြတ်သည် ထိုမြ့ို၏မျက်နှာပြင်အ‌ပေါ်ပိုင်းကို ‌အောက်ပိုင်းပြုလုပ်‌တော်မူခဲ့သည်။ (အထက်‌အောက်လှန်‌တော်မူလိုက်သည်)။ ထို့ပြင် ငါအရှင်မြတ်သည် သူတို့အ‌ပေါ်တွင် ရွှံ့‌စေးနှင့်ပြုလုပ်ထား‌သော ‌ကျောက်ခဲများကို ရွာသွန်း‌စေ‌တော်မူခဲ့သည်။"
        },
        {
            "chapter": 15,
            "verse": 75,
            "text": "အမှန်စင်စစ် ထိုအထဲတွင် စဉ်းစားဆင်ခြင်တတ်သူများအတွက် သက်‌သေလက္ခဏာများ အမှန်စင်စစ် ရှိသည်။"
        },
        {
            "chapter": 15,
            "verse": 76,
            "text": "ထို့ပြင် အမှန်စင်စစ် ထို(မြို့ရွာ)သည် စည်ကား‌နေ‌သောလမ်းတွင် အမှန်ပင် တည်ရှိသည်။"
        },
        {
            "chapter": 15,
            "verse": 77,
            "text": "အမှန်စင်စစ် ထိုအထဲတွင် အီမာန်ယုံကြည်သူများအတွက် သက်‌သေလက္ခဏာ အမှန်ပင်ရှိသည်။"
        },
        {
            "chapter": 15,
            "verse": 78,
            "text": "ထို့ပြင် အမှန်စင်စစ် အိုင်ကဟ်‌တောအုပ်တွင် ‌နေထိုင်‌သောသူများသည်လည်း* မတရားကျူးလွန်သူများဖြစ်ကြသည်။"
        },
        {
            "chapter": 15,
            "verse": 79,
            "text": "သို့ဖြစ်ရာ ငါအရှင်မြတ်သည် သူတို့ကို တန်ပြန်အ‌ရေးယူ‌တော်မူခဲ့သည်။ ထို့ပြင် အမှန်စင်စစ် ထိုမြို့ရွာနှစ်ခုစလုံးသည် ထင်ရှား‌သောလမ်း‌ပေါ်၌ အမှန်ပင်ရှိ‌နေကြသည်။"
        },
        {
            "chapter": 15,
            "verse": 80,
            "text": "ထို့ပြင် အမှန်စင်စစ် ဟိဂျ်ရ်တွင် ‌နေထိုင်‌သောသူများသည်လည်း* ‌စေလွှတ်ခြင်းခံရ‌သော တမန်‌တော်များကို မဟုတ်မမှန်ဟု ငြင်းပယ်ခဲ့ကြသည်။"
        },
        {
            "chapter": 15,
            "verse": 81,
            "text": "ထို့ပြင် ငါအရှင်မြတ်သည် ငါအရှင်မြတ်၏သက်‌သေလက္ခဏာ‌တော်များကို သူတို့အား ‌ပေးသနား‌တော်မူခဲ့သည်။ ထို့‌နောက် သူတို့သည် ထိုသက်‌သေလက္ခဏာ‌တော်များမှ မျက်နှာလွှဲဖယ်သူများပင် ဖြစ်ခဲ့ကြသည်။"
        },
        {
            "chapter": 15,
            "verse": 82,
            "text": "ထို့ပြင် သူတို့သည် ‌တောင်များကို အိမ်များအဖြစ် ‌ဖောက်ထွင်း၍ ငြိမ်းချမ်စွာ ‌နေထိုင်ခဲ့ကြသည်။"
        },
        {
            "chapter": 15,
            "verse": 83,
            "text": "ထို့‌နောက် သူတို့အား နံနက်မိုးလင်းချိန်တွင် ကျယ်‌လောင်‌သောအသံက ဖမ်းဆီးကွပ်မျက်ခဲ့သည်။"
        },
        {
            "chapter": 15,
            "verse": 84,
            "text": "သို့ဖြစ်ရာ သူတို့ရှာ‌ဖွေဆည်းပူးခဲ့သမျှသည် သူတို့အတွက် အသုံးမဝင်ခဲ့‌ပေ။"
        },
        {
            "chapter": 15,
            "verse": 85,
            "text": "ထို့ပြင် ငါအရှင်မြတ်သည် မိုး‌ကောင်းကင်များနှင့် ‌မြေပထဝီသာမက ထိုမိုးနှင့်‌မြေစပ်ကြားတွင်ရှိသမျှအရာများကိုလည်း မှန်ကန်‌သောရည်ရွယ်ချက်နှင့် ဖန်ဆင်း‌တော်မူခဲ့သည်။ ထို့ပြင် အမှန်စင်စစ် ကိယာမသ်သည် အမှန်ပင် ဆိုက်‌ရောက်လာမည်ဖြစ်သည်။ သို့ဖြစ်ရာ အသင်(တမန်‌တော်)သည် (သူတို့၏ ‌နှောက်ယှက်မှုများအား) ‌ကောင်း‌သောခွင့်လွှတ်နည်းဖြင့် ခွင့်လွှတ်လိုက်ပါ။"
        },
        {
            "chapter": 15,
            "verse": 86,
            "text": "အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည်ပင် အရာအားလုံးကို အကြိမ်ကြိမ် ဖန်ဆင်း‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 15,
            "verse": 87,
            "text": "ထို့ပြင် အမှန်စင်စစ် ငါအရှင်မြတ်သည် အသင့်အား အကြိမ်ကြိမ်အဖန်ဖန်ရွတ်ဖတ်ရ‌သော(အာယသ်‌တော်)ခုနစ်ပါးနှင့်* အလွန်ကြီးကျယ်မြင့်မြတ်လှ‌သော ကုရ်အာန်ကျမ်း‌တော်မြတ်ကို ‌ပေးသနား‌တော်မူခဲ့သည်။"
        },
        {
            "chapter": 15,
            "verse": 88,
            "text": "အသင်(တမန်‌တော်)သည် အကြင်အရာများဘက်သို့ လုံးဝ ‌မော်မကြည့်ပါနှင့်၊* ထိုအရာများအား ငါအရှင်မြတ်သည် ထို(ကာဖိရ်)များထဲမှ လူအမျိုးမျိုးကို စည်းစိမ်ခံရန်‌ပေးထား‌တော်မူခဲ့သည်။ ၎င်း‌နောက် အသင်(တမန်‌တော်)သည် သူတို့အ‌ပေါ်တွင် ဝမ်းနည်းပူ‌ဆွေးမှု မဖြစ်ပါနှင့်၊* ၎င်း‌နောက် အသင်သည် အသင်၏ပုခုံးအား ယုံကြည်သူများအတွက် နှိမ့်ချ(သနားကြင်နာ)ပါ။"
        },
        {
            "chapter": 15,
            "verse": 89,
            "text": "ထို့ပြင် (အို-တမန်‌တော်)အသင် ‌ပြောလိုက်ပါ- အမှန်စင်စစ် ငါသည် ထင်ရှားစွာ သတိ‌ပေးနှိုုး‌ဆော်သူပင်* ဖြစ်သည်။"
        },
        {
            "chapter": 15,
            "verse": 90,
            "text": "ငါအရှင်မြတ်သည် (ချ‌ပေး‌တော်မူထား‌သော ကျမ်းဂန်အချို့ကို လက်ခံပြီး အချို့ကိုငြင်းပယ်) ခွဲ‌ဝေသူများအ‌ပေါ်တွင် (ပြစ်ဒဏ်)ချ‌ပေး‌တော်မူသကဲ့သို့ (သူတို့အ‌ပေါ်တွင်လည်း အပြစ်ဒဏ်ချ‌ပေး‌တော်မူမည်)။"
        },
        {
            "chapter": 15,
            "verse": 91,
            "text": "ထိုသူများသည် ကုရ်အာန်ကျမ်း‌တော်မြတ်ကို အစိတ်စိတ်အပိုင်းပိုင်း ပြုလုပ်ခဲ့ကြသည်။"
        },
        {
            "chapter": 15,
            "verse": 92,
            "text": "သို့ဖြစ်ရာ အသင်(တမန်‌တော်)အား ဖန်ဆင်း‌မွေးမြူ‌တော်မူ‌သောအရှင်မြတ်အား တိုင်တည်‌ပြောဆိုသည်၊ အမှန်စင်စစ် ငါအရှင်မြတ်သည် သူတို့အားလုံးကို အမှန်ပင် စစ်‌ဆေး‌မေးမြန်း‌တော်မူမည်။"
        },
        {
            "chapter": 15,
            "verse": 93,
            "text": "သူတို့ပြုမူခဲ့‌သောကိစ္စများနှင့်ပတ်သက်၍။"
        },
        {
            "chapter": 15,
            "verse": 94,
            "text": "သို့ဖြစ်ရာ အသင်(တမန်‌တော်)သည် အသင် အမိန့်‌ပေးခြင်းခံရ‌သောအ‌ကြောင်းအရာကို အတိအလင်း ‌ကြေညာလိုက်ပါ။* ထို့ပြင် အသင်သည် မုရှ်ရိက်များအား လျစ်လျူရှုထားလိုက်ပါ။"
        },
        {
            "chapter": 15,
            "verse": 95,
            "text": "အမှန်စင်စစ် ငါအရှင်မြတ်သည် ‌ပြောင်‌လှောင်‌သောသူများအား (ဆန့်ကျင်ရန်) အသင့်အတွက် လုံ‌လောက်‌တော်မူသည်။"
        },
        {
            "chapter": 15,
            "verse": 96,
            "text": "အကြင်သူများသည် အလ္လာဟ်အရှင်မြတ်နှင့်အတူ အခြားကိုးကွယ်ရာများအား (တွဲဖက် ကိုးကွယ်မှု)ပြုလုပ်ကြသည်။ သို့ဖြစ်ရာ ထိုသူများသည် မကြာမီ (သူတို့လုပ်ရပ်၏အကျိုးကို) သိရှိကြလိမ့်မည်။"
        },
        {
            "chapter": 15,
            "verse": 97,
            "text": "ထို့ပြင် အမှန်စင်စစ် သူတို့၏‌ပြောဆိုမှု‌ကြောင့် အသင်၏စိတ်နှလုံးသည် ကျဉ်းကျပ်သည်ကို အမှန်ပင် ငါအရှင်မြတ် သိရှိ‌တော်မူသည်။"
        },
        {
            "chapter": 15,
            "verse": 98,
            "text": "သို့ဖြစ်ရာ အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ကို ချီးမွမ်းမှုနှင့်အတူ သန့်ရှင်းစင်ကြယ်‌ကြောင်း ‌ပြောဆိုပါ။ ထို့ပြင် အသင်သည် စဂျ်ဒဟ်ဦးချသူများထဲ၌ အပါအဝင်ဖြစ်လိုက်ပါ။"
        },
        {
            "chapter": 15,
            "verse": 99,
            "text": "ထို့ပြင် အသင်သည် အသင့်ထံသို့ အမှန်ဖြစ်မည့်ကိစ္စ (‌သေခြင်းတရား)‌ရောက်လာသည်အထိ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ကို (အမြဲ)ကိုးကွယ်‌နေပါ။"
        }
    ]
}
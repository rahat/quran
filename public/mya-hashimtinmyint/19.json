{
    "chapter": [
        {
            "chapter": 19,
            "verse": 1,
            "text": "ကာဖ် ဟာ ယာ အိုင်န် စွာဒ်။"
        },
        {
            "chapter": 19,
            "verse": 2,
            "text": "ဤသည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်က အရှင်မြတ်၏ကျွန် ဇကရိယာ*၏အ‌ပေါ်တွင် ကရုဏာပြု‌တော်မူခဲ့သည်ကို ထုတ်‌ဖော်မိန့်ကြား‌တော်မူခြင်းဖြစ်သည်။"
        },
        {
            "chapter": 19,
            "verse": 3,
            "text": "တစ်ခါက ၎င်း(တမန်‌တော်ဇကရိယာ)သည် ၎င်းအား ဖန်ဆင်း‌မွေးမြူ‌တော်မူ‌သော အရှင်မြတ်အား တီးတိုးစွာ ‌လျှောက်ထားခဲ့သည်။"
        },
        {
            "chapter": 19,
            "verse": 4,
            "text": "၎င်း(တမန်‌တော်ဇကရိယာ)က ‌ပြောဆို‌လျှောက်ထားခဲ့သည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်၊ အမှန်စင်စစ် ကျွန်ုပ်၏အရိုးများသည် အားအင်ချည့်နဲ့‌နေပြီဖြစ်ပါသည်။ ထို့ပြင် ဦး‌ခေါင်းမှာလည်း အိုမင်းရင့်‌ရော်မှု(ဆံဖြူများ)‌ကြောင့် ဖြူ‌ဖွေး‌တောက်ပ‌နေပြီဖြစ်ပါသည်။ ထို့ပြင် အို- ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်၊ ကျွန်ုပ်သည် အရှင်မြတ်ကို ဟစ်‌ခေါ်တမ်းတ‌လျှောက်ထားမှု‌ကြောင့် (မည်သည့်အခါကမှ)လက်မဲ့ မဖြစ်ခဲ့ဖူးပါ။"
        },
        {
            "chapter": 19,
            "verse": 5,
            "text": "အမှန်စင်စစ် ကျွန်ုပ်သည် ကျွန်ုပ်၏‌နောက်တွင် ‌ဆွေမျိုးသားချင်းများနှင့်ပတ်သက်၍ စိုးရိမ်ခဲ့ပါသည်။ ထို့ပြင် ကျွန်ုပ်၏ဇနီးသည်လည်း သားသမီးမရ‌သော အမြုံပင်ဖြစ်‌နေပါသည်။ သို့ဖြစ်ရာ အရှင်မြတ်သည် ကျွန်ုပ်အား အရှင်မြတ်ထံ‌တော်မှ သား‌ကောင်းရတနာ အ‌မွေစားအ‌မွေခံတစ်ဦးကို ‌ပေးသနား‌တော်မူပါ။"
        },
        {
            "chapter": 19,
            "verse": 6,
            "text": "ထိုအ‌မွေစားအ‌မွေခံသည် ကျွန်ုပ်၏ဆက်ခံသူလည်း ဖြစ်‌စေ‌တော်မူပါ။ ထို့ပြင် (တမန်‌တော်)ယအ်ကူဗ်၏သား‌မြေးများ၏ ဆက်ခံသူလည်း ဖြစ်‌စေ‌တော်မူပါ။ ထို့ပြင် အို- ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်၊ အရှင်မြတ်သည် ၎င်းအား(အရှင်မြတ်ထံ‌တော်တွင်)နှစ်သက်ခံရသူလည်း ဖြစ်‌စေ‌တော်မူပါ။"
        },
        {
            "chapter": 19,
            "verse": 7,
            "text": "အို- ဇကရိယာ၊ အမှန်စင်စစ် ငါအရှင်မြတ်သည် အသင့်အား ယဟ်ယာအမည်*ရှိ‌သော သားရတနာတစ်ပါးနှင့်ပတ်သက်၍ သတင်း‌ကောင်း‌ပေး‌တော်မူသည်။ ငါအရှင်မြတ်သည် ထိုအမည်မျိုးကို ယခင်က မည်သူ့ကိုမှ ထားမ‌ပေးခဲ့‌ပေ။"
        },
        {
            "chapter": 19,
            "verse": 8,
            "text": "၎င်း(တမန်‌တော် ဇကရီယာ)က ‌ပြောဆို‌လျှောက်ထားခဲ့သည် - အို- ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်၊ ကျွန်ုပ်၏ဇနီးသည်လည်း သားသမီးမရနိုင်‌သော အမြုံဖြစ်‌နေရုံသာမက အမှန်စင်စစ် ကျွန်ုပ်သည်လည်း အိုမင်းရင့်‌ရော်မှုကို အဆုံးစွန်သို့ ‌ရောက်‌နေပြီဖြစ်ပါလျက် ကျွန်ုပ်တွင် မည်သို့ သားရတနာ ရနိုင်ပါမည်နည်း။"
        },
        {
            "chapter": 19,
            "verse": 9,
            "text": "သူ(‌ကောင်းကင်တမန်)က ‌ပြောသည်- ဤသို့ပင်ဖြစ်မည်၊ အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်က မိန့်ကြား‌တော်မူသည်၊ ၎င်းသည် ငါအရှင်မြတ်အ‌ပေါ်တွင် အလွန်လွယ်ကူသည်၊ ထို့ပြင် အမှန်စင်စစ် ငါအရှင်မြတ်သည် ယခင်က အသင့်အား ဖန်ဆင်း‌တော်မူခဲ့သည်၊ ထို့ပြင် အသင်သည် (ထိုစဉ်က)မည်သည့်အရာမျှ မရှိခဲ့‌ပေ။"
        },
        {
            "chapter": 19,
            "verse": 10,
            "text": "၎င်းက ‌ပြောဆို‌လျှောက်ထားသည်-အို- ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်၊ အရှင်မြတ်သည် (ကျွန်ုပ်၏ဇနီး ကိုယ်ဝန်‌ဆောင်သည်ကို သိရှိရန်) သက်‌သေလက္ခဏာတစ်စုံတစ်ရာကို ကျွန်ုပ်အတွက် ပြုလုပ်‌ပေး‌တော်မူပါ။ အရှင်မြတ်က အမိန့်ရှိ‌တော်မူသည်- အသင်သည် သုံးညတိတိ လူများနှင့် စကား‌ပြောနိုင်မည် မဟုတ်‌ပေ။ ၎င်းသည် အသင့်(ဇနီး ကိုယ်ဝန်ရှိခြင်း၏) သက်‌သေလက္ခဏာပင်ဖြစ်သည်။"
        },
        {
            "chapter": 19,
            "verse": 11,
            "text": "ထို့‌နောက် ၎င်း(တမန်‌တော် ဇကရိယာ)သည် ဝတ်ပြု‌ဆောင်မှ ၎င်း၏အမျိုးသားများ၏‌ရှေ့၌ ထွက်ခဲ့၍ အသင်တို့သည် နံနက်နှင့်ည‌နေတွင် သတ်စ်ဗီဟ်ရွတ်ဆိုကြပါဟု(လက်ရိပ်နှင့်)ညွှန်ကြားခဲ့သည်။"
        },
        {
            "chapter": 19,
            "verse": 12,
            "text": "အို- ယဟ်ယာ၊ အသင်သည် ကျမ်းဂန်*ကို စွဲမြဲစွာကိုင်ထားပါ။ ထို့ပြင် ငါအရှင်မြတ်သည် ၎င်းအား က‌လေးဘဝ၌ပင် ပညာဉာဏ်အ‌မြော်အမြင်ကို ‌ပေးသနား‌တော်မူခဲ့သည်။"
        },
        {
            "chapter": 19,
            "verse": 13,
            "text": "ထို့ပြင် အရှင်မြတ်ထံ‌တော်မှ အကြင်နာနှင့် စင်ကြယ်မှုကို* (‌ပေး‌တော်မူခဲ့သည်)။ ထို့ပြင် ၎င်းသည် အလွန်‌ကြောက်ရွံ့ အပြစ်‌ရှောင်ပြီး ‌ကောင်းကျိုး‌ဆောင်သူဖြစ်ခဲ့သည်။"
        },
        {
            "chapter": 19,
            "verse": 14,
            "text": "ထို့ပြင် ၎င်း၏မိဘနှစ်ပါးကို အလွန်‌ကျေးဇူးပြုတတ်သူလည်း ဖြစ်ခဲ့သည်။* ထို့ပြင် ၎င်းသည် မာန်မာန‌ထောင်လွှားသူ၊ အမိန့်ဖီဆန်သူ မဖြစ်ခဲ့‌ပေ။"
        },
        {
            "chapter": 19,
            "verse": 15,
            "text": "ထို့ပြင် ၎င်းအ‌ပေါ်တွင် ၎င်းဖွားမြင်သည့်‌နေ့နှင့် ကွယ်လွန်မည့်‌နေ့အပြင် ရှင်ပြန်ထရမည့်‌နေ့၌လည်း ငြိမ်းချမ်းသာယာမှုကျ‌ရောက်ပါ‌စေ။"
        },
        {
            "chapter": 19,
            "verse": 16,
            "text": "ထို့ပြင် အသင်(တမန်‌တော်)သည် (ဤကုရ်အာန်)ကျမ်း‌တော်မြတ်မှ မရ်ယမ်၏အ‌ကြောင်းကို ဖတ်ပြလိုက်ပါ။ တစ်ခါက သူမသည် သူမ၏အိမ်သူ အိမ်သားများထံမှခွဲခွာပြီး အ‌ရှေ့ဘက်တွင်ရှိ‌သော အခန်းတစ်ခန်းထံသို့ သွား‌နေခဲ့သည်။"
        },
        {
            "chapter": 19,
            "verse": 17,
            "text": "ထို့‌နောက် သူမသည် အိမ်သူအိမ်သားများ‌ရှေ့မှ လိုက်ကာတစ်ခုချခဲ့သည်။ ထို့ပြင် ငါအရှင်မြတ်သည် သူမထံသို့ ငါအရှင်မြတ်၏‌ကောင်းကင်တမန်ကို ‌စေလွှတ်‌တော်မူခဲ့သည်။ ထို့‌နောက် ထို‌ကောင်းကင်တမန်သည် သူမ၏‌ရှေ့၌ ပကတိလူသားတစ်ဦး၏ပုံသဏ္ဍာန်နှင့် ကိုယ်ထင်ပြခဲ့သည်။"
        },
        {
            "chapter": 19,
            "verse": 18,
            "text": "သူမက‌ပြောသည်- အကယ်၍ အသင်သည် (အလ္လာဟ်အရှင်မြတ်အား)‌ကြောက်ရွံ့သူတစ်ဦးဖြစ်ခဲ့လျှင် အမှန်စင်စစ် ကျွန်မသည် အသင်၏(အန္တရာယ်)မှ ရဟ်မာန် အနန္တကရုဏာ‌တော်ရှင်ထံတွင် ခိုလှုံပါသည်။"
        },
        {
            "chapter": 19,
            "verse": 19,
            "text": "‌ကောင်းကင်တမန်က ‌ပြောသည်- ကျွန်ုပ်သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏‌စေတမန်ပင်ဖြစ်သည်။ ကျွန်ုပ်သည် အသင့်အား စင်ကြယ်အပြစ်ကင်း‌သော သားရတနာတစ်ဦး‌ပေးရန် (လာ‌ရောက်ခြင်း)ဖြစ်သည်။"
        },
        {
            "chapter": 19,
            "verse": 20,
            "text": "သူမက‌ပြောသည်- ကျွန်မကို မည်သည့်‌ယောက်ျားတစ်ဦးတစ်‌ယောက်ကမှ မထိ‌တွေ့ဖူးဘဲနှင့်၊ ထို့ပြင် ကျွန်မသည် အကျင်းမ‌ကောင်းသူတစ်ဦးလည်း မဖြစ်ပါဘဲလျက်နှင့် ကျွန်မထံတွင် မည်သို့ သားရတနာရရှိနိုင်ပါမည်နည်း။"
        },
        {
            "chapter": 19,
            "verse": 21,
            "text": "‌ကောင်းကင်တမန်က ‌ပြောသည်- ဤသို့ပင်ဖြစ်မည်။ အသင်မအား ဖန်ဆင်း‌မွေးမြူ‌တော်မူ‌သော အရှင်မြတ်က မိန့်ကြား‌တော်မူသည်- “ဤသည် ငါအရှင်မြတ်အတွက် အလွန်လွယ်ကူ‌တော်မူသည်။ ထို့ပြင် ငါအရှင်မြတ်သည် ထိုသားရတနာကို လူများအတွက် သက်‌သေလက္ခဏာတစ်ခုအဖြစ်နှင့် ငါအရှင်မြတ်ထံ‌တော်မှ ကရုဏာ‌တော်အဖြစ် ပြုလို‌တော်မူသည်။ ထို့ပြင် ဤသည် ဆုံးဖြတ်ပြီး‌သောကိစ္စတစ်ခုဖြစ်သည်။"
        },
        {
            "chapter": 19,
            "verse": 22,
            "text": "ထို့‌နောက် သူမသည် ထိုသားရတနာကို ကိုယ်ဝန်‌ဆောင်ခဲ့သည်။ ထို့ပြင် သူမသည် ထိုကိုယ်ဝန်နှင့်အတူ ‌ဝေးလံသည့်‌နေရာတစ်ခုကို ‌ရှောင်ထွက်သွားခဲ့သည်။"
        },
        {
            "chapter": 19,
            "verse": 23,
            "text": "ထို့‌နောက် သားဖွားမှု၏‌ဝေဒနာသည် သူမကို စွန်ပလွံပင်ရှိရာသို့ ‌ခေါ်‌ဆောင်သွားခဲ့သည်။ သူမက ‌ပြောသည်- ‌ဪ- ဖြစ်မှဖြစ်ရ‌လေခြင်း၊ ငါသည် ဤသို့(အ‌ဖေမရှိသည့်သားကို)မ‌မွေးခင် ‌သေဆုံးသွားခဲ့လျှင် ‌ကောင်း‌လေစွ။ ထို့‌နောက် ငါသည် ‌မေ့‌ပျောက်သွား‌စေခြင်းကို ခံရလျှင် ‌ကောင်း‌လေစွ။ (လူများ ငါ့ကို ‌မေ့သွားလျှင် ‌ကောင်း‌လေစွ)။"
        },
        {
            "chapter": 19,
            "verse": 24,
            "text": "ထို့‌နောက် သူမအား သူမရှိ‌နေသည့်‌နေရာ‌အောက်နားမှ ‌ကောင်းကင်တမန်က ‌ပြောကြားခဲ့သည်။ အသင်မသည် စိတ်မပူပါနှင့်။ အမှန်စင်စစ် အသင်မကို ဖန်ဆင်း‌မွေးမြူ‌တော်မူ‌သော အရှင်မြတ်သည် အသင်မ၏‌အောက်၌ ‌ချောင်းတစ်ခုကို ပြုလုပ်‌ပေး‌တော်မူခဲ့သည်။"
        },
        {
            "chapter": 19,
            "verse": 25,
            "text": "ထို့ပြင် အသင်မသည် စွန်ပလွံပင်၏ပင်စည်ကို အသင်မဘက်သို့ လှုပ်လိုက်လျှင် စွန်ပလွံသီး လတ်လတ်ဆတ်ဆတ်သည် အသင်မ၏‌ရှေ့၌ ‌ကြွေကျလာပါလိမ့်မည်။"
        },
        {
            "chapter": 19,
            "verse": 26,
            "text": "ထို့ပြင် အသင်မသည် (ထိုစွန်ပလွံသီးကို)စားပြီး (ထို‌ချောင်း‌ရေကို)‌သောက်သုံးပါ။ ထို့ပြင် (က‌လေးအား ကြည့်ပြီး) မျက်စိကြည်လင်‌အေးမြ‌အောင် ‌နေပါ။ ထို့‌နောက် အကယ်၍ အသင်မသည် လူသားထဲမှ တစ်ဦးတစ်‌ယောက်ကို ‌တွေ့ခဲလျှင် အမှန်စင်စစ် ကျွန်မသည် ရဟ်မာန် အနန္တကရုဏာ‌တော်ရှင်ကို ရည်ရွယ်ပြီး ဆိတ်ဆိတ်‌နေရန် အဓိဋ္ဌာန်ပြုထားပြီးဖြစ်သည့်အတွက် ကျွန်မသည် ယ‌နေ့ မည်သူနှင့်မျှ လုံးဝ စကား‌ပြောဆိုမည်မဟုတ်‌ကြောင်း ‌ပြောလိုက်ပါ။"
        },
        {
            "chapter": 19,
            "verse": 27,
            "text": "ထို့‌နောက် သူမသည် ထိုသားရတနာကို ‌ပွေ့ချီပြီး သူမ၏အမျိုးသားများထံသို့ လာခဲ့သည်။ သူတို့က ‌ပြောဆိုကြသည်- အို- မရ်ယမ်၊ အမှန်ပင် အသင်မသည် အလွန်ဆိုးဝါးလှ‌သော အပြစ်ကို ကျူးလွန်လာခဲ့ပြီ။"
        },
        {
            "chapter": 19,
            "verse": 28,
            "text": "အို- ဟာရူန်၏နှမ၊ အသင်မ၏ဖခင်သည်လည်း အကျင့်မ‌ကောင်းသူ မဟုတ်ခဲ့‌ပေ။ ထို့ပြင် အသင်မ၏မိခင်သည်လည်း အကျင့်ပျက်သူ မဟုတ်ခဲ့‌ပေ။"
        },
        {
            "chapter": 19,
            "verse": 29,
            "text": "သို့ဖြစ်ရာ သူမသည် သူမ၏သားရတနာကို ညွှန်ပြခဲ့သည်။ ထိုအမျိုးသားများက ‌ပြောဆိုကြသည်- ကျွန်ုပ်တို့သည် ပုခက်ထဲမှ က‌လေးဘဝ၌ပင်ရှိသည့်သူနှင့် မည်သို့ စကား‌ပြောရပါမည်နည်း။"
        },
        {
            "chapter": 19,
            "verse": 30,
            "text": "ထိုက‌လေးက ‌ပြောဆိုသည်- အမှန်စင်စစ် ကျွန်ုပ်သည် အလ္လာဟ်အရှင်မြတ်၏ကျွန်ဖြစ်သည်။* အရှင်မြတ်သည် ကျွန်ုပ်အား(အင်ဂျီလ်)ကျမ်းဂန်ကို ‌ပေးသနား‌တော်မူခဲ့သည်။* ထို့ပြင် အရှင်မြတ်သည် ကျွန်ုပ်အား တမန်‌တော်အဖြစ်လည်း ပြုလုပ်‌တော်မူခဲ့သည်။"
        },
        {
            "chapter": 19,
            "verse": 31,
            "text": "ထို့ပြင် အရှင်မြတ်သည် ကျွန်ုပ်အား အသက်ရှင်‌နေသမျှ မည်သည့်‌နေရာမှာပင် ကျွန်ုပ်ရှိသည်ဖြစ်‌စေ၊ ဗရကသ်မဂင်္လာနှင့် ပြည့်စုံသူအဖြစ် ပြုလုပ်‌တော်မူခဲ့သည်။ ထို့ပြင် အရှင်မြတ်သည် ကျွန်ုပ်အား အသက်ရှင်‌နေသမျှ စွလာသ်ဝတ်ပြုရန်နှင့် ဇကာသ်‌ပေး‌ဆောင်ရန် အမိန့်‌ပေး‌တော်မူခဲ့သည်။"
        },
        {
            "chapter": 19,
            "verse": 32,
            "text": "ထို့ပြင် ကျွန်ုပ်၏မိခင်ကို ‌ကောင်းမွန်စွာ ဆက်ဆံပြုစုရန်လည်း (အမိန့်‌ပေး‌တော်မူခဲ့သည်)။* ထို့ပြင် အရှင်မြတ်သည် ကျွန်ုပ်ကို မာန်မာန‌ထောင်လွှားသူ၊ နဖူးစာဆိုးသူအဖြစ် ပြုလုပ်‌တော်မမူခဲ့‌ပေ။"
        },
        {
            "chapter": 19,
            "verse": 33,
            "text": "ထို့ပြင် ကျွန်ုပ်အ‌ပေါ်တွင် ကျွန်ုပ်‌မွေးဖွားခဲ့သည့်‌နေ့နှင့် ကျွန်ုပ်‌သေဆုံးမည့်‌နေ့အပြင် ကျွန်ုပ်ရှင်ပြန်ထ‌စေခြင်း ခံရမည့်‌နေ့၌လည်း (အရှင်မြတ်ထံ‌တော်မှ) ငြိမ်းချမ်းသာယာမှု ကျ‌ရောက်ပါ‌စေ။"
        },
        {
            "chapter": 19,
            "verse": 34,
            "text": "ဤသည် မရ်ယမ်၏သား‌တော် အီစာပင်ဖြစ်သည်။ ဤသည် အကြင်မှန်ကန်သည့်စကားဖြစ်သည်၊ ထိုစကားနှင့်ပတ်သက်၍ သူတို့သည် သံသယဖြစ်ပြီး အငြင်းအခုုံပြုလုပ်‌နေကြခြင်းဖြစ်သည်။"
        },
        {
            "chapter": 19,
            "verse": 35,
            "text": "အလ္လာဟ်အရှင်မြတ်အတွက် သားသမီးပြုလုပ်‌တော်မူခြင်းသည် လုံးဝမရှိ‌ပေ။ အရှင်မြတ်သည် (သားမယားရှိခြင်းမှ)လုံးဝ ကင်းစင်‌တော်မူသည်။ အရှင်မြတ်သည် ကိစ္စတစ်ခုကို ဆုံးဖြတ်‌တော်မူလျှင် အရှင်မြတ်သည် ထိုကိစ္စကို ဖြစ်‌စေဟု မိန့်ကြားလိုက်ရုံနှင့် ထိုကိစ္စသည် ဖြစ်သွား‌တော့သည်။"
        },
        {
            "chapter": 19,
            "verse": 36,
            "text": "ထို့ပြင် အမှန်စင်စစ် အလ္လာဟ်အရှင်မြတ်သည် ကျွန်ုပ်နှင့်အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ပင် ဖြစ်‌တော်မူသည်။ သို့ဖြစ်ရာ အသင်တို့သည် ထိုအရှင်မြတ်ကိုသာ ကိုးကွယ်ကြပါ။ ဤသည် ‌ဖြောင့်မတ်မှန်ကန်‌သော တရားလမ်းပင်ဖြစ်သည်။"
        },
        {
            "chapter": 19,
            "verse": 37,
            "text": "ထို့‌နောက် သူတို့(နတ်စွ်ရာနီ)များထဲမှ အုပ်စုတိုင်းသည် အယူအဆ ကွဲပြားခဲ့ကြသည်။* သို့ဖြစ်ရာ ကြီးကျယ်‌သော(ကိယာမသ်)‌နေ့‌ရောက်သည့်အခါ ကာဖိရ်များအတွက် ပျက်စီးမှုရှိလိမ့်မည်။"
        },
        {
            "chapter": 19,
            "verse": 38,
            "text": "ထို‌နေ့တွင် ငါအရှင်မြတ်ထံသို့ သူတို့လာသည့်အခါ သူတို့သည် မည်မျှ‌ကောင်း‌ကောင်းကြားမည့်သူများ၊ မြင်မည့်သူများ ဖြစ်လိုက်ကြမည်နည်း။ သို့ရာတွင် ယ‌နေ့မူ မတရားကျူးလွန်သူများသည် အလွန်ထင်ရှား‌သော လမ်းမှားမှုထဲ၌ပင် ရှိ‌နေကြသည်။"
        },
        {
            "chapter": 19,
            "verse": 39,
            "text": "ထို့ပြင် အသင်(တမန်‌တော်)သည် သူတို့အား ဝမ်းနည်း‌ကြေကွဲဖွယ်ရာ‌နေ့နှင့်ပတ်သက်၍ သတိ‌ပေးနှိုး‌ဆော်လိုက်ပါ။ သူတို့သည် (ထို‌နေ့ကို)‌မေ့‌လျော့လျက် ရှိ‌နေကြသည်သာမက မယုံကြည်ဘဲလျက်လည်း ရှိ‌နေကြသည်။ ထို‌နေ့တွင် (လူ့‌လောက)အမှုကိစ္စများသည် ဆုံးဖြတ်ပြီး ဖြစ်လိမ့်မည်။"
        },
        {
            "chapter": 19,
            "verse": 40,
            "text": "အမှန်စင်စစ် ငါအရှင်မြတ်သည် ကမာ္ဘ‌မြေနှင့် ထိုထဲတွင်ရှိသမျှကို ‌နောက်ဆုံးပိုင်ဆိုင်‌တော်မူ‌သော အရှင်မြတ်အဖြစ် ကျန်ရစ်‌တော်မူမည်။ ထို့ပြင် သူတို့သည် ငါအရှင်မြတ်ထံ‌တော်သို့ပင် ပြန်လည်‌ရောက်ကြရမည်ဖြစ်သည်။"
        },
        {
            "chapter": 19,
            "verse": 41,
            "text": "ထို့ပြင် အသင်သည် ဤကျမ်းထဲမှ (တမန်‌တော်)အိဗ်ရာဟီမ်၏အ‌ကြောင်းကို ‌ပြောပြလိုက်ပါ။ အမှန်စင်စစ် ၎င်းသည် အလွန်မှန်ကန်သူဖြစ်ခဲ့သည်။ တမန်‌တော်လည်း ဖြစ်ခဲ့သည်။"
        },
        {
            "chapter": 19,
            "verse": 42,
            "text": "တစ်ခါက ၎င်းသည် ၎င်း၏ဖခင်ကို‌ပြောခဲ့သည်- အို- ကျွန်ုပ်၏ဖခင်၊ အသင်သည် ကြားလည်းမကြား၊ မြင်လည်းမမြင်သည့်အပြင် အသင့်အတွက် မည်သည့်အရာမျှလည်း အသုံးမဝင်သည့်အရာကို အဘယ့်‌ကြောင့် ကိုးကွယ်‌နေရသနည်း။"
        },
        {
            "chapter": 19,
            "verse": 43,
            "text": "အို- ကျွန်ုပ်၏ဖခင်၊ အသင့်ထံသို့ မ‌ရောက်ခဲ့‌သော အသိပညာ(အရှင်မြတ်၏အမိန့်‌တော်)သည်* အမှန်စင်စစ် ကျွန်ုပ်ထံသို့‌ရောက်ခဲ့သည့်အတွက် အသင်သည် ကျွန်ုပ်၏‌နောက်သို့ လိုက်ပါ၊ ကျွန်ုပ်သည် အသင့်အား ‌ဖြောင့်မတ်မှန်ကန်‌သော တရားလမ်းမှန်ကို ပြသပါမည်။"
        },
        {
            "chapter": 19,
            "verse": 44,
            "text": "အို- ကျွန်ုပ်၏ဖခင်၊ အသင်သည် ရှိုင်သွာန်ကို မကိုးကွယ်ပါနှင့်။* အမှန်စင်စစ် ထိုရှိုင်သွာန်သည် ရဟ်မာန်အနန္တကရုဏာ‌တော်ရှင်ကို ဖီဆန်သူဖြစ်ခဲ့သည်။"
        },
        {
            "chapter": 19,
            "verse": 45,
            "text": "အို- ကျွန်ုပ်၏ဖခင်၊ အမှန်စင်စစ် ကျွန်ုပ်သည် ရဟ်မာန်အနန္တကရုဏာ‌တော်ရှင်ထံ‌တော်မှ အပြစ်ဒဏ်သည် အသင့်အား သက်‌ရောက်မည်ကို စိုးရိမ်ပါသည်။ သို့ဖြစ်လျှင် အသင်သည် ရှိုင်သွာန်၏အ‌ဖော် ဖြစ်သွားပါလိမ့်မည်။"
        },
        {
            "chapter": 19,
            "verse": 46,
            "text": "သူ(ဖခင်)က ‌ပြောဆိုသည်- အို- အိဗ်ရာဟီမ်၊ အသင်သည် ငါ၏ကိုးကွယ်ရာများဘက်မှ မျက်နှာလွှဲသူ‌လော။ အကယ်၍ အသင်သည် (အသင်၏အယူဝါဒ ‌ပြောဆိုမှုကို) မရပ်တန့်လျှင် ငါသည် အမှန်ပင် အသင့်အား ခဲနှင့်ပစ်‌ပေါက်သတ်မည်။ ထို့ပြင် အသင်သည် ငါ့ကို အချိန်ကြာမြင့်စွာပင် စွန့်လွှတ်သွားလိုက်‌တော့။"
        },
        {
            "chapter": 19,
            "verse": 47,
            "text": "၎င်းက ‌ပြောဆိုခဲ့သည်- ငြိမ်းချမ်းသာယာမှုသည် အသင့်အ‌ပေါ်တွင် ကျ‌ရောက်ပါ‌စေ၊ (ကျွန်ုပ်သည် လမ်းခွဲသွားပါ‌တော့မည်)။ မကြာမီ ကျွန်ုပ်သည် အသင်(ဖခင်)အတွက် ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင် လွတ်ငြိမ်းချမ်းသာခွင့် ‌တောင်းခံပါမည်။* အမှန်စင်စစ ်အရှင်မြတ်သည် ကျွန်ုပ်အ‌ပေါ်တွင် အလွန်‌ကျေးဇူးပြု‌တော်မူ‌သောအရှင် ဖြစ်‌တော်မူပါသည်။"
        },
        {
            "chapter": 19,
            "verse": 48,
            "text": "ထို့ပြင် ကျွန်ုပ်သည် အသင်နှင့်တကွ အလ္လာဟ်အရှင်မြတ်ကိုစွန့်၍ အသင်တို့ ဟစ်‌ခေါ်‌နေ‌သောအရာများမှ သီးခြားခွဲခွာပြီး‌နေ‌တော့မည်။ ထို့ပြင် ကျွန်ုပ်သည် မိမိအား ဖန်ဆင်း‌မွေးမြူ‌တော်မူ‌သော အရှင်မြတ်ကိုသာ ဟစ်‌ခေါ်‌တော့မည်။ ကျွန်ုပ်သည် ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်ကို ဟစ်‌ခေါ်ရာတွင် အလိုမပြည့်သူဖြစ်မည် မဟုတ်ဟု ‌မျှော်လင့်ပါသည်။"
        },
        {
            "chapter": 19,
            "verse": 49,
            "text": "ထို့‌နောက် ၎င်း(တမန်‌တော်အိဗ်ရာဟီမ်)သည် သူတို့(မုရှ်ရိက်များ)နှင့် အလ္လာဟ်အရှင်မြတ်အား စွန့်ပြီး သူတို့ကိုးကွယ်ကြသည့်အရာများကပါ သီးခြားခွဲခွာ၍ ‌နေသည့်အခါတွင် ငါအရှင်မြတ်သည် ၎င်း(တမန်‌တော်အိဗ်ရာဟီမ်)အား (သား‌တော်)အစ္စဟာက်နှင့် (‌မြေး‌တော်)ယအ်ကူဗ်ကို ‌ပေး‌တော်မူခဲ့သည်။ ထို့ပြင် ငါအရှင်မြတ်သည် ၎င်း(အစ္စဟာက်နှင့်ယအ်ကူဗ်)နှစ်ဦးစလုံးကို တမန်‌တော်အဖြစ် ချီးမြှင့်‌တော်မူခဲ့သည်။"
        },
        {
            "chapter": 19,
            "verse": 50,
            "text": "ထို့ပြင် ငါအရှင်မြတ်သည် ၎င်း(နဗီတမန်‌တော်များ)အား ငါအရှင်မြတ်၏ ကရုဏာ‌တော်ကို ‌ပေးသနား‌တော်မူခဲ့သည့်အပြင် ငါအရှင်မြတ်သည် ၎င်းတို့၏ မှန်ကန်သည့် ဂုဏ်သတင်းကိုလည်း ‌ကျော်ကြားမြင့်မား‌စေ‌တော်မူခဲ့သည်။"
        },
        {
            "chapter": 19,
            "verse": 51,
            "text": "ထို့ပြင် အသင်(တမန်‌တော်)သည် (ဤ)ကျမ်းထဲမှ (တမန်‌တော်)မူစာအ‌ကြောင်းကို ‌ပြောပြလိုက်ပါ။ အမှန်စင်စစ် ၎င်းသည် သီးသန့် ‌ရွေးချယ်‌တော်မူခြင်းခံရသူဖြစ်သည့်အပြင် ရစူလ်တမန်‌တော်လည်း ဖြစ်ခဲ့သည်။ နဗီတမန်‌တော်လည်းဖြစ်ခဲ့သည်။"
        },
        {
            "chapter": 19,
            "verse": 52,
            "text": "ထို့ပြင် ငါအရှင်မြတ်သည် ထို(တမန်‌တော်)မူစာကို (၎င်း၏)လက်ယာဘက်၌ရှိ‌သော သွူရ်‌တောင်ဘက်မှ ဟစ်‌ခေါ်‌တော်မူခဲ့သည်။ ထို့ပြင် ငါအရှင်မြတ်သည် ၎င်းအား လျှို့ဝှက်စကား‌ပြောကြားခံရသူအဖြစ် ပြုလုပ်‌တော်မူပြီး အရှင်မြတ်၏နီးကပ်မှုကို ချီးမြှင့်‌တော်မူခဲ့သည်။"
        },
        {
            "chapter": 19,
            "verse": 53,
            "text": "ထို့ပြင် ငါအရှင်မြတ်သည် ၎င်းအတွက် ငါအရှင်မြတ်၏ရဟ်မသ်ကရုဏာ‌တော်မှ ၎င်း၏အစ်ကို ဟာရူန်ကို တမန်‌တော်အဖြစ် ‌ပေးသနား‌တော်မူခဲ့သည်။"
        },
        {
            "chapter": 19,
            "verse": 54,
            "text": "ထို့ပြင် အသင်သည် ဤကျမ်းထဲမှ (တမန်‌တော်)အစ္စမာအီလ်အ‌ကြောင်းကို ‌ပြောပြလိုက်ပါ။ အမှန်စင်စစ် ၎င်းသည် ကတိတည်သူဖြစ်ခဲ့သည့်အပြင် ရစူလ်တမန်‌တော်လည်း ဖြစ်ခဲ့သည်။ နဗီတမန်‌တော်လည်း ဖြစ်ခဲ့သည်။"
        },
        {
            "chapter": 19,
            "verse": 55,
            "text": "ထို့ပြင် ၎င်းသည် ၎င်း၏အိမ်သူအိမ်သားများအား စွလာသ်ဝတ်ပြုရန်နှင့် ဇကာသ်‌ပေး‌ဆောင်ရန် အမိန့်‌ပေးညွှန်ကြား‌လေ့ရှိခဲ့သည်။ ထို့ပြင် ၎င်းသည် ၎င်းအား ဖန်ဆင်း‌မွေးမြူ‌သောမူ‌သော အရှင်မြတ်ထံ‌တော်တွင် နှစ်မြို့ဖွယ်ရာလည်းဖြစ်ခဲ့သည်။"
        },
        {
            "chapter": 19,
            "verse": 56,
            "text": "ထို့ပြင် အသင်သည် ဤကျမ်းထဲမှ (တမန်‌တော်)အိဒ်ရီစ်*အ‌ကြောင်းကို ‌ပြောပြလိုက်ပါ။ အမှန်စင်စစ် ၎င်းသည် အလွန်မှန်ကန်သူလည်းဖြစ်သည်။ နဗီတမန်‌တော်လည်း ဖြစ်ခဲ့သည်။"
        },
        {
            "chapter": 19,
            "verse": 57,
            "text": "ထို့ပြင် ငါအရှင်မြတ်သည် ၎င်းအား အလွန်မြင့်မားသည့်‌နေရာသို့ ‌ခေါ်ယူ‌တော်မူသည်။"
        },
        {
            "chapter": 19,
            "verse": 58,
            "text": "၎င်းတို့သည် အကြင်သူများပင်ဖြစ်ကြသည်၊ ၎င်းတို့အ‌ပေါ်တွင် အလ္လာဟ်အရှင်မြတ်‌ကျေးဇူးပြု‌တော်မူခဲ့ခြင်း ဖြစ်သည်။ ၎င်းတို့သည် တမန်‌တော်များထဲမှပင် ဖြစ်ကြသည်။ အချို့သည် အာဒမ်၏သားသမီးများ၊ အချို့သည် ငါအရှင်မြတ်က (တမန်‌တော်)နူးဟ်နှင့်အတူ (သ‌ဘေင်္ာ‌ပေါ်)တင်‌ဆောင်‌တော်မူခဲ့သည့်သူများ၏ သားသမီးများ၊ အချို့သည် (တမန်‌တော်)အိဗ်ရာဟီမ်၏သားသမီးများ၊ အချို့သည် (တမန်‌တော်)အစ္စရာအီလ်(ယအ်ကူဗ်)၏သားသမီးများ ဖြစ်ကြသည်။* ထို့ပြင် ၎င်းတို့အားလုံးမှာ ငါအရှင်မြတ် တရားလမ်းမှန်ညွှန်ကြားပြသ‌တော်မူခဲ့ပြီး ငါအရှင်မြတ် ‌ရွေးချယ်‌တော်မူခဲ့‌သောသူများထဲမှလည်း ဖြစ်ခဲ့ကြသည်။ မည်သည့်အခါပင်ဖြစ်‌စေ ၎င်းတို့‌ရှေ့၌ ရဟ်မာန်အနန္တကရုဏာ‌တော်ရှင်၏ အာယသ်‌တော်များကို ဖတ်ကြားခဲ့လျင်၊ ၎င်းတို့သည် ဦးချ၍ ငို‌ကြွေးကြလျက် (‌မြေ‌ပေါ်)ကျလာကြသည်။"
        },
        {
            "chapter": 19,
            "verse": 59,
            "text": "၎င်းတို့၏‌နောက်တွင် အကြင်ဆိုးရွား‌သော ဆက်ခံသူများသည် ဆက်ခံခဲ့ကြသည်။ သူတို့သည် စွလာသ်ဝတ်ပြုမှုကို ဖျက်ဆီးခဲ့ကြသည်။ ထို့ပြင် စိတ်အလိုဆန္ဒများကို လိုက်စားခဲ့ကြသည်။ သို့ဖြစ်ရာ သူတို့သည် မကြာမီ (လမ်းမှားမှု‌ကြောင့်)ပျက်စီးနှင့် ရင်ဆိုင်ကြရမည်ဖြစ်သည်။"
        },
        {
            "chapter": 19,
            "verse": 60,
            "text": "သို့ရာတွင် အကြင်သူသည် ဝန်ချ‌တောင်းပန်ခဲ့သည်။ ထို့ပြင် သူသည် အီမာန်ယုံကြည်ခဲ့ပြီး ‌ကောင်းမြတ်‌သော လုပ်ရပ်များကိုလည်း ပြုလုပ်ခဲ့သည်။ သို့ဖြစ်ရာ သူတို့သည် သုခဘုံကို ဝင်ကြရမည်။ ထို့ပြင် သူတို့သည် အနည်းငယ်စိုးစဉ်းမျှပင် မတရားပြုလုပ်ခြင်းကို ခံကြရမည်မဟုတ်‌ပေ။"
        },
        {
            "chapter": 19,
            "verse": 61,
            "text": "(သူတို့သည်) အကြင်အမြဲတည်ရှိမည့် ဥယျာဉ်များတွင် (‌နေကြရမည်)။ ထိုဥယျာဉ်များကို ရဟ်မာန် အနန္တကရုဏာ‌တော်ရှင်က အရှင်မြတ်၏ကျွန်များအား အကွယ်တွင် ကတိပြုထားခဲ့ခြင်းဖြစ်သည်။ အမှန်စင်စစ် အရှင်မြတ်၏ကတိ‌တော်သည် ပြည့်မည့်အရာပင် ဖြစ်သည်။"
        },
        {
            "chapter": 19,
            "verse": 62,
            "text": "သူတို့သည် ထိုသုခဘုံတွင် စလာမ်‌မေတ္တာပို့သခြင်းမှလွဲ၍ အကျိုးမဲ့စကားကို ကြားကြရမည် မဟုတ်‌ပေ။ ထို့ပြင် သူတို့အတွက် ထိုသုခဘုံတွင် သူတို့၏ စား‌သောက်ဖွယ်ရာများသည် နံနက်နှင့်ည‌နေတွင် ရှိလိမ့်မည်။"
        },
        {
            "chapter": 19,
            "verse": 63,
            "text": "ဤသည် အကြင်သုခဘုံဖြစ်သည်။ (ထိုသုခဘုံကို) ငါအရှင်မြတ်သည် ငါအရှင်မြတ်၏ကျွန်များထဲမှ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သည့်သူများအား အ‌မွေဆက်ခံ‌စေ‌တော်မူမည် ဖြစ်သည်။"
        },
        {
            "chapter": 19,
            "verse": 64,
            "text": "ထို့ပြင် ကျွန်ုပ်တို့(‌ကောင်းကင်တမန်များ)သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏အမိန့်‌တော်မရှိဘဲနှင့် ဆင်းသက်ကြသည် မဟုတ်‌ပေ။ ကျွန်ုပ်တို့‌ရှေ့နှင့်‌နောက်တွင်သာမက ‌ရှေ့နှင့်‌နောက်ကြားတွင်ရှိသည့် အရာဟူသမျှသည် အရှင်မြတ်ပင် ပိုင်ဆိုင်သည့်အရာများဖြစ်ကြသည်။ ထို့ပြင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်သည် ‌မေ့‌လျော့‌တော်မူ‌သောအရှင် မဟုတ်‌ပေ။"
        },
        {
            "chapter": 19,
            "verse": 65,
            "text": "(အရှင်မြတ်သည်) မိုး‌ကောင်းကင်များနှင့်၊ ‌မြေပထဝီသာမက ထိုမိုး‌ကောင်းကင်နှင့် ‌မြေပထဝီနှစ်ခု၏ကြားတွင် ရှိသမျှအရာများကို ဖန်ဆင်း‌တော်မူ‌သောအရှင်မြတ် ဖြစ်‌တော်မူသည်။ သို့ဖြစ်ရာ အသင်သည် ထိုအရှင်မြတ်အား ကိုးကွယ်ပါ။ ထို့ပြင် အရှင်မြတ်အား ကိုးကွယ်ရာတွင် ကြံ့ကြံ့ခံပါ။* ထိုအရှင်မြတ်နှင့် အမည်အားဖြင့်တူညီမှု (မည်သည့်အရာတွင်မျှ ဆင်တူယိုးမှားပင် မရှိနိုင်သည်)ကို အသင်သိပါသ‌လော။"
        },
        {
            "chapter": 19,
            "verse": 66,
            "text": "ထို့ပြင် လူသားက‌ပြောဆိုသည်- ကျွန်ုပ်‌သေပြီး‌နောက် မကြာမီ(ပြန်)အသက်ရှင်လျက် (သချင်္ီုင်းထဲမှ)ထွက်‌စေခြင်းကို အမှန်ပင် ခံရဦးမည်‌လော။"
        },
        {
            "chapter": 19,
            "verse": 67,
            "text": "ထို့ပြင် လူသားသည် ယခင်က သူသည် မည်သည့်အရာမျှ မရှိခဲ့ပါဘဲလျက် ငါအရှင်မြတ်ကပင် သူ့အား ဖန်ဆင်း‌တော်မူခဲ့သည်ကို သတိမရသ‌လော။"
        },
        {
            "chapter": 19,
            "verse": 68,
            "text": "ထို့‌နောက် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ကု တိုင်တည်‌ပြောမည်၊ အမှန်စင်စစ် ငါအရှင်မြတ်သည် သူတို့နှင့် ရှိုင်သွာန်များကို စုရုံး‌တော်မူပြီးလျှင် အမှန်ပင် ငါအရှင်မြတ်သည် သူတို့အား ငရဲဘုံ၏ပတ်ဝန်းကျင်တွင် ဒူးတုပ်လျက် အသင့်‌ရောက်‌စေ‌တော်မူမည်။"
        },
        {
            "chapter": 19,
            "verse": 69,
            "text": "ထို့‌နောက် အနန္တကရုဏာ‌တော်ရှင်အား အဆိုးဆုံး ပုန်ကန်ဆန့်ကျင်သူများကို ငါအရှင်မြတ်သည် အုပ်စုတိုင်းမှ အမှန်ပင် ‌ရွေးထုတ်‌တော်မူမည်။"
        },
        {
            "chapter": 19,
            "verse": 70,
            "text": "ထို့‌နောက် အမှန်စင်စစ် ထိုငရဲဘုံတွင် မီး‌လောင်‌စေရန်အတွက် ပစ်ချခံရရန် အထိုက်တန်ဆုံးသူများကို ငါအရှင်မြတ်သည် အသိဆုံးဖြစ်‌တော်မူသည်။"
        },
        {
            "chapter": 19,
            "verse": 71,
            "text": "ထို့ပြင် အသင်တို့ထဲမှ မည်သူမဆို ထိုဂျဟန္နမ်ငရဲဘုံ‌ပေါ်တွင် ဖြတ်သန်းသွားရမည့်သူများချည်းသာ ဖြစ်သည်။* (ဤသည်) အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်က အရှင်မြတ်အ‌ပေါ်တွင် ဆုံးဖြတ်ထား‌သော တာဝန်တစ်ခုပင်ဖြစ်သည်။"
        },
        {
            "chapter": 19,
            "verse": 72,
            "text": "ထို့‌နောက် ငါအရှင်မြတ်သည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများအား လွတ်‌မြောက်‌စေ‌တော်မူမည်။ ထို့ပြင် မတရားကျူးလွန်သူများကို ငါအရှင်မြတ်သည် ထိုငရဲဘုံ၌ပင် ဒူးတုပ်ထားလျက် စွန့်ပစ်ထား‌တော်မူမည်။"
        },
        {
            "chapter": 19,
            "verse": 73,
            "text": "ထို့ပြင် သူတို့၏‌ရှေ့၌ ငါအရှင်မြတ်၏အာယသ်‌တော်များကို ရှင်းလင်းထင်ရှားစွာ ဖတ်ကြားသည့်အခါ ကာဖိရ်များက အီမာန်ယုံကြည်သူများကို ‌ပြောဆိုကြသည်- “(ကျွန်ုပ်တို့နှင့် အသင်တို့)အုပ်စုနှစ်စုထဲမှ မည်သည့်အုပ်စုသည် အ‌ခြေအ‌နေပို‌ကောင်းပြီး အ‌ပေါင်းအ‌ဖော်လည်း ပို‌ကောင်းသနည်း။“"
        },
        {
            "chapter": 19,
            "verse": 74,
            "text": "ထို့ပြင် ငါအရှင်မြတ်သည် သူတို့မတိုင်မီ အုပ်စုများစွာကို ဖျက်ဆီး‌တော်မူခဲ့ပြီးဖြစ်သည်။ ထို(ဖျက်ဆီးခြင်းခံရသည့်)အုပ်စုများသည် ပစ္စည်းဥစ္စာ၊ အမြင်အ‌နေဖြင့် (သူတို့ထက်)ပို‌ကောင်းသူများ ဖြစ်ခဲ့ကြသည်။"
        },
        {
            "chapter": 19,
            "verse": 75,
            "text": "(အို- တမန်‌တော်)အသင်‌ပြောလိုက်ပါ- မည်သူမဆို လမ်းမှားတွင်ရှိခဲ့လျှင် ရဟ်မာန်အနန္တကရုဏာ‌တော်ရှင်သည် ထိုသူ့အား အချိန်ကြာကြာ ‌ရွှေ့ဆိုင်းထား‌တော်မူသည်။ ‌နောက်ဆုံးတွင် ထိုသူများသည် သူတို့ ချိန်းဆိုထားခြင်းခံရ‌သော ပြစ်ဒဏ်ကိုဖြစ်‌စေ၊ ကိယာမသ်ကိုဖြစ်‌စေ ‌တွေ့မြင်ကြသည့်အခါ မည်သူသည် ‌နေရာထိုင်ခင်းအ‌နေဖြင့် အ‌ခြေအ‌နေ ပိုဆိုးသူဖြစ်‌ကြောင်းနှင့် မည်သူသည် အုပ်စုအ‌နေဖြင့် ပိုအားနည်းသူဖြစ်‌ကြောင်းကို သူတို့ မကြာမီ သိရှိကြလိမ့်မည်။"
        },
        {
            "chapter": 19,
            "verse": 76,
            "text": "ထို့ပြင် အလ္လာဟ်အရှင်မြတ်သည် တရားလမ်းမှန်ရရှိသူများကို ပိုပြီး တရားလမ်းမှန်တိုးပွား‌စေ‌တော်မူသည်။ ထို့ပြင် အမြဲတည်ရှိ‌နေမည့် ‌ကောင်းမြတ်‌သော လုပ်ရပ်များသည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင် ကုသိုလ်အကျိုးအ‌နေဖြင့်လည်း အ‌ကောင်းဆုံးဖြစ်သည်။ ‌နောက်ဆုံးအကျိုးဆက်အ‌နေဖြင့်လည်း အ‌ကောင်းဆုံးပင် ဖြစ်သည်။"
        },
        {
            "chapter": 19,
            "verse": 77,
            "text": "အသင်(တမန်‌တော်)သည် အကြင်သူ့ကို မြင်ခဲ့သ‌လော။ ထိုသူသည် ငါအရှင်မြတ်၏ အာယသ်‌တော်များကို ငြင်းပယ်ခဲ့သည်။ ထို့ပြင် အမှန်စင်စစ် ကျွန်ုပ်သည် (တမလွန်ဘဝတွင်) ပစ္စည်းဥစ္စာနှင့် သားသမီးကို ‌ပေးသနားခံရဦးမည်ဟု ‌ပြောဆိုခဲ့သည်။"
        },
        {
            "chapter": 19,
            "verse": 78,
            "text": "သူသည် အကွယ်၌ရှိသည်ကို သိခဲ့သ‌လော။ သို့မဟုတ် သူသည် ရဟ်မာန်အနန္တကရုဏာ‌တော်ရှင်ထံတွင် ကတိတစ်စုံတစ်ခု ပြုလုပ်ခဲ့သ‌လော။"
        },
        {
            "chapter": 19,
            "verse": 79,
            "text": "လုံးဝ မဟုတ်‌ပေ။ ငါအရှင်မြတ်သည် သူ‌ပြောသည်ကို ‌ရေးမှတ်‌တော်မူမည်။ ထို့ပြင် ငါအရှင်မြတ်သည် သူ့ကို ပြစ်ဒဏ်တိုး‌ပေး‌တော်မူမည်။"
        },
        {
            "chapter": 19,
            "verse": 80,
            "text": "ထို့ပြင် သူ‌ပြောသည့်အရာများကို ငါအရှင်မြတ်ပင် ပိုင်ဆိုင်‌တော်မူမည်။ ထို့‌နောက် သူသည် ငါအရှင်မြတ်ထံ‌တော်သို့ တစ်ကိုယ်တည်းပင် ‌ရောက်ရှိလာလိမ့်မည်။"
        },
        {
            "chapter": 19,
            "verse": 81,
            "text": "ထို့ပြင် သူတို့သည် သူတို့အတွက် ကူညီသူများအဖြစ် အလ္လာဟ်အရှင်မြတ်အားစွန့်ပြီး ကိုးကွယ်ရာများ ပြုလုပ်ထားကြသည်။"
        },
        {
            "chapter": 19,
            "verse": 82,
            "text": "လုံးဝ(ကူညီမည်)မဟုတ်‌ပေ။ မကြာမီ သူတို့(၏ ကိုးကွယ်ရာများ)သည် ကိုးကွယ်မှုကို ငြင်းပယ်ပြီး သူတို့(ကို ကိုးကွယ်သူများ)၏ ဆန့်ကျင်ဘက်ရန်သူများပင် ဖြစ်သွားကြလိမ့်မည်။"
        },
        {
            "chapter": 19,
            "verse": 83,
            "text": "အသင်(တမန်‌တော်)မသိမြင်ခဲ့သ‌လော။ အမှန်စင်စစ် ငါအရှင်မြတ်သည် ကာဖိရ်များအ‌ပေါ်တွင် ရှိုင်သွာန်များကို ‌စေလွှတ်ထား‌တော်မူခဲ့သည်။ သူတို့သည် ကာဖိရ်များကို အလွန်လှုံ့‌ဆော်လျက်ရှိကြသည်။"
        },
        {
            "chapter": 19,
            "verse": 84,
            "text": "သို့ဖြစ်ရာ အသင်သည် သူတို့နှင့်ပတ်သက်၍ အလျင်စလိုမပြုပါနှင့်။ ငါအရှင်မြတ်ကိုယ်တိုင်ပင် သူတို့(၏ အပြုအမူများ)ကို ‌ရေတွက်(မှတ်သား)‌နေ‌တော်မူသည်။"
        },
        {
            "chapter": 19,
            "verse": 85,
            "text": "(ထိုပြစ်ဒဏ်သည် အကြင်‌နေ့တွင် ကျ‌ရောက်မည်ဖြစ်သည်။) ထို‌နေ့တွင် ငါအရှင်မြတ်သည် မုသ်သကီ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကို ရဟ်မာန်အနန္တကရုဏာ‌တော်ရှင်ထံသို့ (ဂုဏ်သ‌ရေရှိ)ဧည့်သည်‌တော်များအဖြစ် စုရုံး‌စေ‌တော်မူမည်။"
        },
        {
            "chapter": 19,
            "verse": 86,
            "text": "ထို့ပြင် ငါအရှင်မြတ်သည် အပြစ်ကျူးလွန်သူများကို (ထို‌နေ့တွင်)ငရဲဘုံသို့ ‌ရေဆာ‌လောင် ငတ်မွတ်‌စေလျက် (တိရစာ္ဆန်များကဲ့သို့)‌မောင်းနှင်‌တော်မူမည်။"
        },
        {
            "chapter": 19,
            "verse": 87,
            "text": "(ထို‌နေ့တွင်) ရဟ်မာန်အနန္တကရုဏာ‌တော်ရှင်ထံမှ ကတိတစ်စုံ ရရှိပြီးဖြစ်သူမှလွဲ၍ အခြားသူများသည် ကြားဝင်အသနားခံပိုင်ခွင့် ရှိကြမည်မဟုတ်‌ပေ။"
        },
        {
            "chapter": 19,
            "verse": 88,
            "text": "ထို့ပြင် သူတို့က ရဟ်မာန်အနန္တကရုဏာ‌တော်ရှင်သည် သားသမီးပြုလုပ်(‌မွေးစား)‌တော်မူခဲ့သည်ဟု (စွပ်စွဲ)‌ပြောဆိုခဲ့ကြသည်။"
        },
        {
            "chapter": 19,
            "verse": 89,
            "text": "အမှန်စင်စစ် အသင်တို့သည် အလွန်ဆိုးရွားသည့်အရာကို ကျူးလွန်(‌ပြောဆို)ခဲ့ကြသည်။"
        },
        {
            "chapter": 19,
            "verse": 90,
            "text": "ထို‌ပြောဆိုမှု‌ကြောင့် မိုး‌ကောင်းကင်များသည် ပြိုမည့်ဆဲဆဲနှင့် ‌မြေပထဝီသည် အက်ကွဲမည့်ဆဲဆဲဖြစ်သည့်အပြင် ‌တောင်များသည်လည်း တုန်လှုပ်ပြီး ပြိုလဲကျမည့်ဆဲဆဲဖြစ်ကြသည်။"
        },
        {
            "chapter": 19,
            "verse": 91,
            "text": "သူတို့သည် ရဟ်မာန်အနန္တကရုဏာ‌တော်ရှင်၌ သားသမီး(ရှိသည်ဟု) စွပ်စွဲခဲ့ကြသည့်အတွက်‌ကြောင့်ဖြစ်သည်။"
        },
        {
            "chapter": 19,
            "verse": 92,
            "text": "ထို့ပြင် သားသမီးတစ်ဦးဦး ပြုလုပ်ခြင်းသည် ရဟ်မာန်အနန္တကရုဏာ‌တော်ရှင်နှင့် လုံးဝ မအပ်စပ်‌ပေ။"
        },
        {
            "chapter": 19,
            "verse": 93,
            "text": "မိုး‌ကောင်းကင်များနှင့် ‌မြေပထဝီတွင် ရှိသမျှသူများသည် ရဟ်မာန်အနန္တကရုဏာ‌တော်ရှင်၏ ‌ရှေ့၌ ကျွန်အဖြစ်နှင့် လာ‌ရောက်ရမည့်သူချည်းသာဖြစ်သည်။"
        },
        {
            "chapter": 19,
            "verse": 94,
            "text": "အမှန်စင်စစ် အရှင်မြတ်သည် သူတို့အား လွှမ်းခြုံသိ‌တော်မူသည့်အပြင် သူတို့အား ‌ရေတွက်၍လည်း ထား‌တော်မူသည်။"
        },
        {
            "chapter": 19,
            "verse": 95,
            "text": "ထို့ပြင် သူတို့ထဲမှ လူတိုင်းသည် အရှင်မြတ်ထံ‌တော်သို့ ကိယာမသ်‌နေ့တွင် တစ်ဦးချင်း လာ‌ရောက်ရမည့်သူများပင် ဖြစ်ကြသည်။"
        },
        {
            "chapter": 19,
            "verse": 96,
            "text": "အမှန်စင်စစ် အကြင်သူများသည် အီမာန်ယုံကြည်ပြီး ‌ကောင်းမြတ်သည့်လုပ်ရပ်များကို ပြုလုပ်ခဲ့ကြသည်။ ရဟ်မာန်အနန္တကရုဏာ‌တော်ရှင်သည် ထိုသူများအတွက် မကြာမီ (အဖန်ဆင်းခံများ၏ စိတ်နှလုံးများထဲတွင်)ချစ်ခင်မှုကို ‌ပေါက်ဖွား‌စေ‌တော်မူမည်ဖြစ်သည်။"
        },
        {
            "chapter": 19,
            "verse": 97,
            "text": "ထို့ပြင် ငါအရှင်မြတ်ကပင် ထို(ကုရ်အာန် ကျမ်း‌တော်မြတ်)ကို အသင်၏ဘာသာစကားနှင့် လွယ်ကူ‌အောင် ပြုလုပ်‌တော်မူခဲ့သည်။ (မည်သည့်အတွက်‌ကြောင့်ဆိုလျှင်) အသင်သည် ထိုအရာနှင့် မုသ်သကီ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကို သတင်း‌ကောင်း‌ပေးရန်နှင့် ‌စောဒက အတက်သန်သည့်အမျိုးသားများကို ထိုအရာနှင့် သတိ‌ပေးနှိုး‌ဆော်မှု ပြုလုပ်နိုင်ရန်အတွက်ဖြစ်သည်။"
        },
        {
            "chapter": 19,
            "verse": 98,
            "text": "ထို့ပြင် ငါအရှင်မြတ်သည် သူတို့မတိုင်မီ အုပ်စုများစွာကို ဖျက်ဆီး‌တော်မူခဲ့သည်။ အသင်သည် သူတို့ထဲမှ မည်သူ့အား မြင်ပါ‌သေးသနည်း။ သို့မဟုတ် အသင်သည် သူတို့၏အသံ သဲ့သဲ့ကိုပင် ကြားပါ‌သေး၏‌လော။"
        }
    ]
}
{
    "chapter": [
        {
            "chapter": 71,
            "verse": 1,
            "text": "အမှန်စင်စစ် ငါအရှင်မြတ်သည် (တမန်‌တော်)နူးဟ်ကို အသင်သည် အသင်၏အမျိုးသားများအား သူတို့ထံ နာကျင်‌စေသည့်ပြစ်ဒဏ် ဆိုက်‌ရောက်မလာမီ သတိ‌ပေးလိုက်ပါဟု ‌ပြောဆိုမိန့်ကြား၍ ၎င်း၏အမျိုးသားများထံသို့ ‌စေလွှတ်‌တော်မူခဲ့သည်။"
        },
        {
            "chapter": 71,
            "verse": 2,
            "text": "၎င်း(တမန်‌တော်နူးဟ်)က‌ပြောခဲ့သည်- အို-ငါ၏ အမျိုးသားတို့၊ အမှန်စင်စစ် ငါသည် အသင်တို့အတွက် ထင်ရှား‌သော သတိ‌ပေးနှိုး‌ဆော်သူဖြစ်သည်။"
        },
        {
            "chapter": 71,
            "verse": 3,
            "text": "အ‌ကြောင်းမှာ အသင်တို့သည် အလ္လာဟ်အရှင်မြတ်ကိုပင် ကိုးကွယ်ကြပြီး အသင်တို့သည် အရှင်မြတ်အား ‌ကြောက်ရွံ့ကြပါ၊ ထို့ပြင် အသင်တို့သည် ငါ၏အမိန့်ကို နာခံကြပါ။"
        },
        {
            "chapter": 71,
            "verse": 4,
            "text": "အရှင်မြတ်သည် အသင်တို့၏ ပြစ်မှုများကို ခွင့်လွှတ်ချမ်းသာ‌ပေး‌တော်မူမည့်အပြင် အရှင်မြတ်သည် အသင်တို့အား သတ်မှတ်ထားသည့်အချိန်ထိ ဆိုင်းငံ့ခွင့်‌ပေး‌တော်မူမည်။ အမှန်စင်စစ် အလ္လာဟ်အရှင်မြတ် သတ်မှတ်ထားသည့်အချိန်‌ရောက်လာလျှင် ဆိုင်းငံ့၍ရမည်မဟုတ်‌ပေ။ အကယ်၍ အသင်တို့သည် သိရှိခဲ့ကြလျှင် ‌ကောင်း‌လေစွ။"
        },
        {
            "chapter": 71,
            "verse": 5,
            "text": "၎င်း(တမန်‌တော်နူးဟ်)က‌လျှောက်ထားခဲ့သည်- အို-ကျွန်ုပ်အားဖန်ဆင်း‌မွေးမြူ‌တော်မူ‌သောအရှင်၊ အမှန်စင်စစ်ကျွန်ုပ်သည် ကျွန်ုပ်၏အမျိုးသားများအား‌နေ့သာမက ည၌လည်းဖိတ်‌ခေါ်ခဲ့ပါသည်။"
        },
        {
            "chapter": 71,
            "verse": 6,
            "text": "ထို့‌နောက်လည်းကျွန်‌တော်၏ဖိတ်‌ခေါ်မှုသည် သူတို့အား ထွက်‌ပြေးတိမ်း‌ရှောင်မှုကိုပင် တိုး‌စေခဲ့ပါသည်။"
        },
        {
            "chapter": 71,
            "verse": 7,
            "text": "ထို့ပြင် အမှန်စင်စစ်ကျွန်ုပ်သည် အရှင်မြတ်က သူတို့အား ခွင့်လွှတ်‌တော်မူရန်အတွက် မည်သည့်အခါပင်ဖြစ်‌စေ ကျွန်ုပ်သည် သူတို့အား ဖိတ်‌ခေါ်ခဲ့တိုင်း သူတို့သည် သူတို့၏နားများကို သူတို့၏ လက်‌ချောင်းများနှင့် ပိတ်ဆို့ထားခဲ့ကြပါသည်။ ထို့ပြင် သူတို့သည် သူတို့၏ အဝတ်များကို (သူတို့၏ မျက်နှာနှင့် ကိုယ်‌ပေါ်တွင်)ဖုံးအုပ်ထားခဲ့ကြပါသည်။(သူတို့ကလည်း ကျွန်ုပ်အားမမြင်ရ‌အောင်၊ ကျွန်ုပ်လည်းသူတို့အား မမှတ်မိ‌အောင် အတွက်ဖြစ်သည်)။ ထို့ပြင် သူတို့သည် (ငြင်းပယ်မှုထဲ၌ပင်)ဇွတ်‌ပေ‌နေခဲ့ကြသည့်အပြင် မာနလည်း‌ထောင်‌နေခဲ့ကြပါသည်။"
        },
        {
            "chapter": 71,
            "verse": 8,
            "text": "ထို့‌နောက် အမှန်ပင် ကျွန်ုပ်သည် သူတို့အား အသံကျယ်ကျယ်ဖြင့်လည်း ဖိတ်‌ခေါ်ခဲ့ပါသည်။"
        },
        {
            "chapter": 71,
            "verse": 9,
            "text": "ထို့ပြင် အမှန်ပင် ကျွန်ုပ်သည် သူတို့အား ပွင့်လင်းစွာ ‌ကြေညာ၍လည်း ဖိတ်‌ခေါ်ခဲ့သည့်အပြင် ကျွန်ုပ်သည် သူတို့အား လျှို့ဝှက်စွာလည်း ဖိတ်‌ခေါ်မှုပြုခဲ့ပါသည်။"
        },
        {
            "chapter": 71,
            "verse": 10,
            "text": "ထို့‌နောက် ကျွန်ုပ်က (သူတို့အား)‌ပြောပါသည်-အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် လွတ်ငြိမ်းချမ်းသာခွင့်‌တောင်းခံကြပါ။အမှန်စင်စစ် အရှင်မြတ်သည် အကြိမ်ကြိမ်လွတ်ငြိမ်းချမ်းသာခွင့်‌ပေး‌တော်မူ‌သော အရှင်ဖြစ်‌တော်မူသည်။"
        },
        {
            "chapter": 71,
            "verse": 11,
            "text": "အရှင်မြတ်သည် အသင်တို့အ‌ပေါ်တွင် ‌ကောင်းမွန်စွာ(များပြားစွာ)ရွာချသည့်မိုးကို‌စေလွှတ်‌တော်မူမည်ဖြစ်သည်။ ###၁"
        },
        {
            "chapter": 71,
            "verse": 12,
            "text": "ထို့ပြင် အရှင်မြတ်သည် အသင်တို့အား ပစ်္စည်းဥစ်္စာများ၊ သားသမီးများနှင့် ကူညီ‌တော်မူ(၍တိုးတက်‌စေ‌တော်မူ)မည်။ ထို့ပြင် အသင်တို့အတွက် ဥယျာဉ်များ ဖန်ဆင်း‌ပေး‌တော်မူမည့်အပြင် ‌ချောင်းများကိုလည်း စီးဆင်း‌စေ‌တော်မူမည်။"
        },
        {
            "chapter": 71,
            "verse": 13,
            "text": "အသင်တို့သည် အလ္လာဟ်အရှင်မြတ်၏ကြီးကျယ်မှုကို အဘယ့်‌ကြောင့် မ‌ကြောက်ကြသနည်း။ (ယုံကြည်မှုနှင့် အမိန့်နာခံမှုကို အဘယ့်‌ကြောင့် မပြုလုပ်ကြသနည်း)။"
        },
        {
            "chapter": 71,
            "verse": 14,
            "text": "ထို့ပြင် အမှန်စင်စစ် ထိုအရှင်မြတ်သည် အသင်တို့ကို အဆင့်ဆင့်‌ပြောင်းလဲပြီးဖန်ဆင်း‌တော်မူခဲ့သည်။"
        },
        {
            "chapter": 71,
            "verse": 15,
            "text": "အလ္လာဟ်အရှင်မြတ်သည် မိုးခုနစ်ခုကို မည်သို့အထပ်ထပ်ဖန်ဆင်း‌တော်မူခဲ့သည်ကို အသင်တို့သည် မမြင်ခဲ့ကြသ‌လော။"
        },
        {
            "chapter": 71,
            "verse": 16,
            "text": "ထို့ပြင် အရှင်မြတ်သည် ထို‌ကောင်းကင်များတွင် လကို လင်း‌ရောင်ခြည်ဖြစ်‌စေ‌တော်မူခဲ့ပြီး ‌နေကို မီးရှူးမီးတိုင် ပြုလုပ်‌တော်မူခဲ့သည်။"
        },
        {
            "chapter": 71,
            "verse": 17,
            "text": "ထို့ပြင် အလ္လာဟ်အရှင်မြတ်သည် အသင်တို့အား ‌မြေကြီးမှ (အ‌ကောင်းဆုံးနည်းလမ်း‌ပေါ်တွင်)ဖန်ဆင်း‌တော်မူခဲ့သည်။"
        },
        {
            "chapter": 71,
            "verse": 18,
            "text": "ထို့‌နောက် အရှင်မြတ်သည် အသင်တို့အား ထို‌မြေပထဝီထဲသို့ပင် ပြန်‌ရောက်‌စေ‌တော်မူမည်။ ထို့‌နောက် အသင်တို့အား (ထို‌မြေထဲမှ) အပြင်သို့ထွက်‌စေ‌တော်မူမည်။"
        },
        {
            "chapter": 71,
            "verse": 19,
            "text": "ထို့ပြင် အလ္လာဟ်အရှင်မြတ်သည် အသင်တို့အတွက် ‌မြေပထဝီကို အခင်းပြုလုပ်‌တော်မူခဲ့သည်။"
        },
        {
            "chapter": 71,
            "verse": 20,
            "text": "အသင်တို့သည် ထို‌မြေပထဝီ၏ လမ်းကျယ်များတွင် သွားလာနိုင်ကြရန်အတွက်ဖြစ်သည်။"
        },
        {
            "chapter": 71,
            "verse": 21,
            "text": "(တမန်‌တော်)နူးဟ်က‌လျှောက်ထားခဲ့သည်-အို-ကျွန်ုပ်အားဖန်ဆင်း‌မွေးမြူ‌တော်မူ‌သောအရှင်မြတ်၊ အမှန်စင်စစ်ထို အမျိုးသားများသည် ကျွန်ုပ်ကိုဖီဆန်ပြီး အကြင်(‌ခေါင်း‌ဆောင်) သူများ၏‌နောက်သို့လိုက်သွားခဲ့ကြပါသည်။ ထို(‌ခေါင်း‌ဆောင်)သူများ၏ပစ္စည်းဥစ္စာများနှင့် သားသမီးများသည် ထို(‌ခေါင်း‌ဆောင်)သူများအား(နှစ်ဘဝစလုံးတွင်)ပျက်စီးဆုံးရှုံးခြင်း မှလွဲ၍မည်သည့်အရာမျှ တိုးပွား‌စေခြင်းမရှိ‌ပေ။"
        },
        {
            "chapter": 71,
            "verse": 22,
            "text": "ထို့ပြင် ထိုအမျိုးသားများသည်ကြီးကျယ်‌သော အကြံအစည်များကို ကြံစည်ခဲ့ကြပါသည်။"
        },
        {
            "chapter": 71,
            "verse": 23,
            "text": "ထို့ပြင် သူတို့က (လက်‌အောက်ငယ်သားများကို)‌ပြောဆိုခဲ့ကြပါသည်။ အသင်တို့သည် အသင်တို့၏ ကိုးကွယ်ရာများကို လုံးဝမစွန့်လွှတ်ကြနှင့်။ ထို့ပြင် အသင်တို့သည် ဝဒ်၊ စုဝါအ်၊ ယဂူဆ်၊ ယအူက်၊ နတ်စ်ရ်ရုပ်တုများကိုမစွန့်လွှတ်ကြနှင့်။ ###၂"
        },
        {
            "chapter": 71,
            "verse": 24,
            "text": "ထို့ပြင်အမှန်စင်စစ်သူတို့သည် လူအ‌မြောက်အမြားကို လမ်းလွဲမှား‌စေခဲ့ကြပါသည်။ (သို့ဖြစ်ရာ)အရှင်မြတ်သည် မတရားသည့်သူများတွင် လမ်းလွဲမှုကိုပင် ပိုတိုး‌စေ‌တော်မူပါ။"
        },
        {
            "chapter": 71,
            "verse": 25,
            "text": "သူတို့သည် သူတို့၏ပြစ်မှုများ‌ကြောင့်ပင် နစ်မြုပ်‌စေခြင်းကို ခံခဲ့ကြရသည်။ ထို့ပြင် သူတို့သည် ငရဲမီးထဲသို့လည်း ဝင်‌ရောက်‌စေခြင်းခံခဲ့ကြရသည်။ သို့ဖြစ်ရာ သူတို့သည် အလ္လာဟ်အရှင်မြတ်မှလွဲ၍ ကူညီမည့်သူ မည်သူ့ကိုမျှ မ‌တွေ့ခဲ့ကြ‌ပေ။"
        },
        {
            "chapter": 71,
            "verse": 26,
            "text": "ထို့ပြင် (တမန်‌တော်)နူးဟ်က ‌လျှောက်ထားခဲ့သည်-အို-ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ‌မြေပထဝီတွင် ကာဖိရ်များထဲမှမည်သည့် ‌နေထိုင် သူတစ်ဦးကိုမျှ ချန်ထား‌တော်မမူပါနှင့်။"
        },
        {
            "chapter": 71,
            "verse": 27,
            "text": "အမှန်ပင် အကယ်၍ အရှင်မြတ်သည် သူတို့အား ချန်ထား‌တော်မူခဲ့ပါလျှင် သူတို့သည် အရှင်မြတ်၏ကျွန်များကို လမ်းလွဲ‌စေကြမည့်အပြင် သူတို့သည် အလွန်‌ကျေးဇူးကန်း ငြင်းပယ်မည့်၊ အကျင့်စာရိတ္တ‌ဖောက်ပြန်မည့်သူများကိုသာ ‌မွေးဖွားကြမည်ပင် ဖြစ်ပါသည်။###၃"
        },
        {
            "chapter": 71,
            "verse": 28,
            "text": "အို-ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်၊ ကျွန်ုပ်မိဘနှစ်ပါးနှင့် ကျွန်ုပ်အိမ်တွင် ယုံကြည်သူအဖြစ်နှင့် ဝင်‌ရောက်သူများအပြင်အီမာန် ယုံကြည်သူ‌ယောက်ျားမိန်းမများကိုလည်း လွတ်ငြိမ်းချမ်းသာခွင့်‌ပေးသနား‌တော်မူပါ။ ###၄ ထို့ပြင် အရှင်မြတ်သည် မတရား‌သောသူများကိုမူ ပျက်စီးမှုကိုပင် တိုးပွား‌စေ‌တော်မူပါ။"
        }
    ]
}
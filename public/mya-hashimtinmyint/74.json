{
    "chapter": [
        {
            "chapter": 74,
            "verse": 1,
            "text": "အို-‌စောင်ခြုံထားသူ။ ###၁"
        },
        {
            "chapter": 74,
            "verse": 2,
            "text": "အသင်သည် ထ၍သတိ‌ပေးနှိုး‌ဆော်ပါ။ ###၂"
        },
        {
            "chapter": 74,
            "verse": 3,
            "text": "ထို့ပြင် အသင်သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ် ကြီးကဲမြင့်မြတ်‌တော်မူ‌ကြောင်း ‌ပြောဆိုပါ။ ###၃"
        },
        {
            "chapter": 74,
            "verse": 4,
            "text": "ထို့ပြင်အသင်သည် အသင်၏အဝတ်များကို သန့်ရှင်းစွာ ထားပါ။###၄"
        },
        {
            "chapter": 74,
            "verse": 5,
            "text": "ထို့ပြင်အသင်သည် ရုပ်တုများမှ လွတ်ကင်းစွာ‌နေပါ။"
        },
        {
            "chapter": 74,
            "verse": 6,
            "text": "ထို့ပြင် အသင်သည် ပို၍များစွာရလိုသည့်အ‌နေနှင့် ‌ကျေးဇူးပြု ‌ပေးကမ်းမှုမပြုပါနှင့်။"
        },
        {
            "chapter": 74,
            "verse": 7,
            "text": "ထို့ပြင် အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်အတွက် သည်းခံပါ။"
        },
        {
            "chapter": 74,
            "verse": 8,
            "text": "ထို့ပြင် တံပိုးခရာမှုတ်သည့်အခါ။"
        },
        {
            "chapter": 74,
            "verse": 9,
            "text": "ထိုအချိန်သည် ပြင်းထန်ခက်ခဲ‌သော‌နေ့ဖြစ်လိမ့်မည်။"
        },
        {
            "chapter": 74,
            "verse": 10,
            "text": "ကာဖိရ်များအတွက် လွယ်ကူမှုမရှိသည့်(‌နေ့ပင်ဖြစ်သည်)။"
        },
        {
            "chapter": 74,
            "verse": 11,
            "text": "အသင်(တမန်‌တော်)သည် ငါအရှင်မြတ်နှင့် ငါအရှင်မြတ်က တစ်ဦးတည်း ###၅ ဖန်ဆင်း‌တော်မူခဲ့‌သောသူကို လွှတ်ထားလိုက်ပါ။"
        },
        {
            "chapter": 74,
            "verse": 12,
            "text": "ထို့ပြင် ငါအရှင်မြတ်သည် သူ့အား ပစ္စည်းဥစ္စာအ‌မြောက်အမြား‌ပေး‌တော်မူခဲ့သည်။"
        },
        {
            "chapter": 74,
            "verse": 13,
            "text": "ထို့ပြင် ‌ရှေ့၌ အဆင်သင့်ရှိ‌နေကြ‌သော သား‌ယောက်ျားများကိုလည်း ‌ပေးသနား‌တော်မူခဲ့သည်။"
        },
        {
            "chapter": 74,
            "verse": 14,
            "text": "ထို့ပြင် ငါအရှင်မြတ်သည် သူ့အား (အစစအရာရာ)အဆင်သင့် ပြုလုပ်‌ပေး‌တော်မူပြီး အဆင်‌ပြေ‌အောင်ပြုလုပ်‌ပေး‌တော်မူခဲ့သည်။"
        },
        {
            "chapter": 74,
            "verse": 15,
            "text": "ထို့‌နောက်လည်း သူ့အားငါအရှင်မြတ်က ပို‌ပေး‌တော်မူရန် သူသည်လိုလား‌နေသည်။"
        },
        {
            "chapter": 74,
            "verse": 16,
            "text": "လုံးဝ(‌ပေး‌တော်မူမည်)မဟုတ်‌တော့‌ပေ။###၆ အမှန်စင်စစ်သူသည် ငါအရှင်မြတ်၏ အာယသ်‌တော်များကို ဆန့်ကျင်သူဖြစ်သည်။"
        },
        {
            "chapter": 74,
            "verse": 17,
            "text": "မကြာမီ ငါအရှင်မြတ်သည် သူ့အား (ငရဲ)‌တောင်‌ပေါ်သို့ အတင်းအကျပ်တက်ခိုင်း‌တော်မူမည်။"
        },
        {
            "chapter": 74,
            "verse": 18,
            "text": "အမှန်စင်စစ် သူသည် စဉ်းစားပြီး ဆုံးဖြတ်ခဲ့သည်။"
        },
        {
            "chapter": 74,
            "verse": 19,
            "text": "သို့ဖြစ်ရာ သူသည်ပျက်စီးပါ‌စေ၊ သူသည်မည်သို့(စဉ်းစားပြီး) ဆုံးဖြတ်လိုက်သနည်း။"
        },
        {
            "chapter": 74,
            "verse": 20,
            "text": "သူသည် ထပ်၍ပျက်စီးပါ‌စေ၊ သူသည်မည်သို့(စဉ်းစားပြီး)ဆုံးဖြတ်လိုက်သနည်း။"
        },
        {
            "chapter": 74,
            "verse": 21,
            "text": "ထို့ပြင် သူသည်(သူ၏လူများကို)ကြည့်ရှုပြီး (အာယသ်‌တော်များနှင့် ပတ်သက်၍ စဉ်းစားခဲ့သည်)။"
        },
        {
            "chapter": 74,
            "verse": 22,
            "text": "ထို့‌နောက် သူသည် မျက်‌မှောင်ကြုတ်ခဲ့ပြီး ရှုံ့မဲ့ခဲ့သည်။"
        },
        {
            "chapter": 74,
            "verse": 23,
            "text": "ထို့‌နောက် သူသည် ‌ကျောခိုင်းခဲ့သည်။ ထို့ပြင် မာန‌ထောင်ခဲ့သည်။"
        },
        {
            "chapter": 74,
            "verse": 24,
            "text": "ထို့ပြင်သူက‌ပြောသည်- ဤသည် ‌ရှေး‌ခေတ်ကတည်းက အဆင့်ဆင့်‌ရောက်လာခဲ့‌သော ‌မှော်အတတ်မှလွဲ၍ အခြားမဟုတ်‌ပေ။ ###၇"
        },
        {
            "chapter": 74,
            "verse": 25,
            "text": "ဤသည် လူသား၏‌ပြောဆိုချက်မှလွဲ၍ အခြားမည်သည့်အရာမျှ မဟုတ်‌ပေ။"
        },
        {
            "chapter": 74,
            "verse": 26,
            "text": "မကြာမီ ငါအရှင်မြတ်သည် သူ့အား စကရ်ဆို‌သော ငရဲထဲသို့ ဝင်‌ရောက် ‌စေ‌တော်မူမည်။"
        },
        {
            "chapter": 74,
            "verse": 27,
            "text": "ထို့ပြင် စကရ်ငရဲ ဟူသည် မည်သည့်အရာနည်း ဆိုသည်ကို အသင်(တမန်‌တော်)သိပါသ‌လော။"
        },
        {
            "chapter": 74,
            "verse": 28,
            "text": "ထိုအရာသည် (မည်သည့်ကာဖိရ်ကိုမျှ မ‌လောင်ကျွမ်း‌စေဘဲ)ချန်ထားမည်မဟုတ်‌ပေ၊ ထို့ပြင်(မည်သည့်ကာဖိရ်ကိုမျှ ၎င်းထဲသို့မထည့်ဘဲ)လွှတ်ထားမည်လည်းမဟုတ်‌ပေ။"
        },
        {
            "chapter": 74,
            "verse": 29,
            "text": "၎င်းသည် လူသား၏ အသားအ‌ရေကို ‌လောင်ကျွမ်းပျက်စီး‌စေ‌သောအရာဖြစ်သည်။"
        },
        {
            "chapter": 74,
            "verse": 30,
            "text": "ထို စကရ်ငရဲတွင်(‌ကောင်းကင်တမန်) ၁၉ပါးသည် (‌စောင့်ကြပ်လျက်)ရှိကြသည်။"
        },
        {
            "chapter": 74,
            "verse": 31,
            "text": "ထို့ပြင် ငါအရှင်မြတ်သည် ‌ကောင်းကင်တမန်များကိုပင် ငရဲ‌စောင့်များအဖြစ် ခန့်အပ်ထား‌တော်မူခဲ့သည်။ ထို့ပြင် ငါအရှင်မြတ်သည် ထိုအ‌စောင့်များ၏ အ‌ရေအတွက်ကိုကာဖိရ်များအတွက် စမ်းသပ်မှု ပြုလုပ်ထား‌တော်မူသည်။ (ထိုငရဲ‌စောင့်အ‌ရေအတွက်‌ပြောရခြင်းအ‌ကြောင်းမှာယခင်က) ကျမ်းရသူများသည် (သူတို့ကျမ်းများထဲတွင်လည်း ဤအ‌ရေအတွက်ပင်ပါရှိသည်ကိုသိပြီး ကုရ်အာန်မှန်ကန်‌ကြောင်း)ယုံကြည်လာကြရန်အတွက်နှင့် အီမာန်ယုံကြည်ပြီးသည့်သူများသည်လည်း အီမာန် ပိုတိုးလာ‌အောင်အတွက် ဖြစ်သည်။###၈ ထို့ပြင် ကျမ်းရသူများနှင့် အီမာန်ယုံကြည်သူများသည် သံသယမဖြစ်ကြ‌အောင်အတွက်လည်းဖြစ်သည်။ ၎င်းပြင် စိတ်နှလုံးထဲတွင် ‌ရောဂါရှိသည့်သူများနှင့် ကာဖိရ်များသည် ဤသို့‌သော(အံ့ဩဖွယ်ရာ)အ‌ကြောင်းအရာဖြင့် အလ္လာဟ်အရှင်မြတ်သည် မည်သည်ကို ရည်ရွယ်‌တော်မူပါသနည်းဟု ‌ပြောဆိုလာကြရန်အတွက်လည်းဖြစ်သည်။ ထိုသို့ပင် အလ္လာဟ်အရှင်မြတ်သည် အရှင်မြတ်အလိုရှိ‌တော်မူ‌သောသူကို လမ်းမှား၌ပင်ထား‌တော်မူပြီး အရှင်မြတ်သည် အရှင်မြတ်အလိုရှိ‌တော်မူ‌သောသူကို လမ်းမှန်ညွှန်ကြား ပြသ‌တော်မူသည်။ ထို့ပြင် အသင့်အားဖန်ဆင်း‌မွေးမြူ‌တော်မူ‌သောအရှင်မြတ်၏ စစ်တပ်များကို အရှင်မြတ်မှလွဲ၍ မည်သူမျှမသိ‌ပေ။ ###၉ ထို့ပြင် ဤ(ငရဲမီး)သည် လူသားများ အတွက် သတိ‌ပေး ဆုံးမခြင်းပင်ဖြစ်သည်။"
        },
        {
            "chapter": 74,
            "verse": 32,
            "text": "(ထိုငရဲ‌စောင့်၁၉ဦးမျှကိုမူ ငါတို့ ကာဖိရ်များ စု‌ပေါင်းပြီး အပြတ်ရှင်းလိုက်၍ရသည်ဟု မက္ကဟ်မြို့သားများက ‌ပြောဆိုကြသည်ကို အရှင်မြတ်ကမိန့်ကြား‌တော်မူသည်)-လုံးဝ မရ‌ပေ။ လကို သက်‌သေထူ‌တော်မူသည်။"
        },
        {
            "chapter": 74,
            "verse": 33,
            "text": "ထို့ပြင် ဆုတ်ခွာသွားပြီဖြစ်‌သောညကို သက်‌သေထူ‌တော်မူသည်။"
        },
        {
            "chapter": 74,
            "verse": 34,
            "text": "ထို့ပြင် လင်းလာပြီဖြစ်‌သော နံနက်ချိန်ကို သက်‌သေထူ‌တော်မူသည်။"
        },
        {
            "chapter": 74,
            "verse": 35,
            "text": "အမှန်စင်စစ် ထိုစကရ်သည် (ဂျဟန်္နမ်ငရဲ၏ ) အကြီးအကျယ် ‌ကြောက်စရာ‌ကောင်း‌သော(အထပ်များ)ထဲမှ တစ်ခုဖြစ်သည်။"
        },
        {
            "chapter": 74,
            "verse": 36,
            "text": "(ထိုစကရ်ငရဲသည်) လူသားကို သတိ‌ပေးနှိုး‌ဆော်လျက်ရှိသည်။"
        },
        {
            "chapter": 74,
            "verse": 37,
            "text": "အသင်တို့ထဲမှ ‌ရှေ့သို့တိုးရန်လိုလားသည့်သူ၊ သို့မဟုတ် ‌နောက်သို့ ဆုတ်ရန်လိုလားသည့်သူကို (သတိ‌ပေးနှိုး‌ဆော်‌နေခြင်းဖြစ်သည်)။"
        },
        {
            "chapter": 74,
            "verse": 38,
            "text": "လူတိုင်းသည် သူရှာ‌ဖွေဆည်းပူးခဲ့သည့်အရာများ၏အစား အ‌ပေါင်ခံပစ္စည်း(အာမခံထားသည့်ပစ္စည်းအဖြစ် ချုပ်‌နှောင်ထားပြီး)ဖြစ်သည်။ ###၁၀"
        },
        {
            "chapter": 74,
            "verse": 39,
            "text": "သို့ရာတွင် လက်ယာဘက်သားများကမူ၊"
        },
        {
            "chapter": 74,
            "verse": 40,
            "text": "ဥယျာဉ်များတွင် ရှိကြမည်။ သူတို့သည် ‌မေးမြန်းလျက်ရှိကြမည်။"
        },
        {
            "chapter": 74,
            "verse": 41,
            "text": "အပြစ်ရှိသူများနှင့် ပတ်သက်၍၊"
        },
        {
            "chapter": 74,
            "verse": 42,
            "text": "မည်သည့်အရာက အသင်တို့အား စကရ်ငရဲထဲ သွတ်သွင်းလိုက်သနည်း။"
        },
        {
            "chapter": 74,
            "verse": 43,
            "text": "သူတို့က ‌ပြောဆိုကြမည်-ကျွန်ုပ်တို့သည် စွလာသ်ဝတ်ပြုသူများထဲတွင် မပါဝင်ခဲ့ကြ‌ပေ။"
        },
        {
            "chapter": 74,
            "verse": 44,
            "text": "ထို့ပြင် ကျွန်ုပ်တို့သည် ဆင်းရဲသားများကိုလည်း ‌ကျွေး‌မွေး‌လေ့မရှိခဲ့ကြ‌ပေ။"
        },
        {
            "chapter": 74,
            "verse": 45,
            "text": "ထို့ပြင် ကျွန်ုပ်တို့သည် အလဟဿကိစ္စများကို ပြုလုပ်သည့်သူများနှင့်အတူ အလဟဿကိစ္စများကိုပင် ပြုလုပ်‌နေခဲ့ကြသည်။"
        },
        {
            "chapter": 74,
            "verse": 46,
            "text": "ထို့ပြင် ကျွန်ုပ်တို့သည် အစား‌ပေးမည့်‌နေ့ကိုလည်း မဟုတ်မမှန်ဟု စွပ်စွဲငြင်းပယ်‌နေခဲ့ကြသည်။"
        },
        {
            "chapter": 74,
            "verse": 47,
            "text": "‌နောက်ဆုံး‌တော့ ‌သေခြင်းသည် ကျွန်ုပ်တို့ထံသို့ ဆိုက်‌ရောက်လာခဲ့သည်။"
        },
        {
            "chapter": 74,
            "verse": 48,
            "text": "သို့ဖြစ်ရာ ကြားဝင်အသနားခံ ‌ပေးသူများ၏ ကြားဝင်အသနားခံ‌ပေးမှုသည် သူတို့အတွက် အကျိုး‌ပေးမည်မဟုတ်‌ပေ။"
        },
        {
            "chapter": 74,
            "verse": 49,
            "text": "သူတို့သည် အဘယ့်‌ကြောင့် ဆုံးမဩဝါဒဘက်မှ မျက်နှာလွှဲ‌နေကြသနည်း။"
        },
        {
            "chapter": 74,
            "verse": 50,
            "text": "သူတို့သည် ‌ကြောက်ကန်ကန်‌သော မြည်းရိုင်းသတ္တဝါများကဲ့သို့ပင် ဖြစ်ကြသည်။"
        },
        {
            "chapter": 74,
            "verse": 51,
            "text": "ထိုမြည်းသတ်္တဝါများသည် ခြ‌သေင့်္တိရစာဩန်မှ(လွတ်ရန်) ထွက်‌ပြေး‌နေကြသည်။"
        },
        {
            "chapter": 74,
            "verse": 52,
            "text": "ထို့ပြင် သူတို့ထဲမှ လူတိုင်းသည် ဖွင့်ထားသည့်ကျမ်းဂန်များကို ‌ပေးသနား‌တော်မူခြင်းကိုခံလိုကြသည်။"
        },
        {
            "chapter": 74,
            "verse": 53,
            "text": "လုံးဝ (‌ပေးသနားခံရမည်)မဟုတ်‌ပေ။ အမှန်စင်စစ် သူတို့သည် တမလွန်ဘဝကို ‌ကြောက်ရွံ့ စိုးရိမ်ကြသည်မဟုတ်‌ပေ။ ###၁၁"
        },
        {
            "chapter": 74,
            "verse": 54,
            "text": "(ကုရ်အာန် သည် သူတို့‌ပြောကြသကဲ့သို့ ‌မှော်အတတ်ပညာ) လုံးဝမဟုတ်‌ပေ။ အမှန်စင်စစ် ကုရ်အာန်သည် ဆုံးမဩဝါဒအမှန်ပင် ဖြစ်သည်။"
        },
        {
            "chapter": 74,
            "verse": 55,
            "text": "သို့ဖြစ်ရာ မည်သူမဆိုအလိုရှိခဲ့လျှင် ထိုဆုံးမဩဝါဒကို ‌လေ့လာကျက်မှတ် တရားရယူရမည်ဖြစ်သည်။ ###၁၂"
        },
        {
            "chapter": 74,
            "verse": 56,
            "text": "ထို့ပြင် သူတို့သည် အလ်္လာဟ် အရှင်မြတ်အလိုရှိ‌တော်မူမှပင် ‌လေ့လာကျက်မှတ် တရားရယူနိုင်ကြမည်ဖြစ်သည်။ ###၁၃ ထိုအရှင်မြတ်ပင် ‌ကြောက်ရွံ့ ထိုက်‌သောအရှင်၊ လွတ်ငြိမ်းချမ်းသာခွင့်‌ပေး‌တော်မူမည့်အရှင် ဖြစ်‌တော်မူသည်။"
        }
    ]
}
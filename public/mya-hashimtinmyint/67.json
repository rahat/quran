{
    "chapter": [
        {
            "chapter": 67,
            "verse": 1,
            "text": "အကြင်အရှင်မြတ်သည် မဂင်္လာအ‌ပေါင်းနှင့် ပြည့်စုံမြင့်မြတ်‌တော်မူသည်။ ထိုအရှင်မြတ်၏ လက်ထဲတွင် အုပ်ချုပ်မှုအာဏာရှိသည်။ ထို့ပြင်ထိုအရှင်မြတ်သည် အရာအားလုံး အ‌ပေါ် အလွန်စွမ်း‌ဆောင်နိုင်‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 67,
            "verse": 2,
            "text": "ထိုအရှင်မြတ်သည် အသင်တို့ထဲမှ မည်သူသည်လုပ်ရပ်အ‌နေနှင့် အ‌ကောင်းဆုံးဖြစ်သည်ကို အသင်တို့အား စမ်းသပ်‌တော်မူရန်အတွက် ‌သေခြင်းနှင့် ရှင်ခြင်းကို ဖန်ဆင်း‌တော် မူခဲ့သည်။ ထို့ပြင် အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 67,
            "verse": 3,
            "text": "ထိုအရှင်မြတ်သည် မိုး‌ကောင်းကင်ခုနစ်ထပ်ကို အဆင့်ဆင့် ဖန်ဆင်း‌တော်မူခဲ့သည်။ အသင်သည် ရဟ်မာန် အနန္တကရုဏာ‌တော်ရှင်၏ ဖန်ဆင်းမှုတွင် ကွာခြားမှု၊ မဆီ‌လျော်မှု ဟူ၍ လုံးဝ‌တွေ့ရှိရမည်မဟုတ်‌ပေ။ သို့ဖြစ်ရာ အသင်သည် မျက်စိကို ပြန်‌မော့ပြီးကြည့်ပါ၊ အသင်သည် အက်ကွဲမှု တစ်စုံတစ်ခု‌တွေ့ရ၏‌လော။"
        },
        {
            "chapter": 67,
            "verse": 4,
            "text": "ထို့‌နောက် အသင်သည်မျက်စိကိုပြန်‌မော့ပြီး အကြိမ်ကြိမ်ပြန်ကြည့်ပါ၊ မျက်စိပင် အသင့်ထံသို့ အလိုမပြည့်ဘဲ အရှက်ရကာ ‌ညောင်းလျက်ပြန်လာမည်ဖြစ်သည်။"
        },
        {
            "chapter": 67,
            "verse": 5,
            "text": "ထို့ပြင် အမှန်စင်စစ် ငါအရှင်မြတ်သည် အနီးဆုံးမိုး‌ကောင်းကင်(‌အောက်ဆုံးအထပ်)ကို မီးအိမ်များဖြင့် လှပစွာ ဆင်ယင်ထား‌တော်မူပြီး ထိုမီးအိမ်များကို ရှိုင်သွာန်များအား ပစ်ခတ်ရန် လက်နက်အဖြစ် ###၁ ပြုလုပ်‌တော်မူခဲ့သည်။ ထို့ပြင် ငါအရှင်မြတ်သည် သူတို့အတွက် ဂျဟန္နမ်ငရဲမီး၏ပြစ်ဒဏ်ကိုလည်း အဆင်သင့်ပြုလုပ်ပြီးထား‌တော်မူသည်။"
        },
        {
            "chapter": 67,
            "verse": 6,
            "text": "ထို့ပြင် သူတို့အားဖန်ဆင်း‌မွေးမြူ‌တော်မူ‌သောအရှင်မြတ်ကို ငြင်းပယ်သူများအတွက် ဂျဟန္နမ်ငရဲမီး၏ ပြစ်ဒဏ်ရှိမည်။ ထို့ပြင် ထိုဂျဟန္နမ် ငရဲသည် အဘယ်မျှဆိုးရွားလှ‌သော စခန်းဖြစ်လိုက်သနည်း။"
        },
        {
            "chapter": 67,
            "verse": 7,
            "text": "သူတို့အ‌နေနှင့် ဆူပွက်လျက်ရှိ‌သော ငရဲထဲတွင် ပစ်ချခြင်းခံခဲ့ကြရသည့်အခါ ထိုငရဲ၏ဟိန်းသံကိုကြားကြရမည်။ ထို့ပြင် ထိုငရဲသည် အဘယ်မျှ ဆူပွက်‌နေမည်နည်းဆိုလျှင်၊"
        },
        {
            "chapter": 67,
            "verse": 8,
            "text": "အမျက်‌ဒေါသ‌ကြောင့် ‌ပေါက်ကွဲမည့်ဆဲဆဲဖြစ်‌နေမည်။ ထို ဂျဟန္နမ် ငရဲထဲသို့ အုပ်စုတစ်စု ပစ်ချခံရတိုင်း ထိုငရဲကို ‌စောင့်ကြပ်‌သော ‌ကောင်းကင်တမန်များက “အသင်တို့ထံ သတိ‌ပေးနှိုး‌ဆော်သူ မည်သူမျှ မလာခဲ့သ‌လော”ဟု သူတို့အား ‌မေးမြန်းကြမည်။"
        },
        {
            "chapter": 67,
            "verse": 9,
            "text": "သူတို့က အဘယ့်‌ကြောင့် မလာရမည်နည်း၊ အမှန်ပင် သတိ‌ပေးနှိုး‌ဆော်သူသည် ကျွန်ုပ်တို့ထံသို့လာခဲ့သည်။ ထို့‌နောက်လည်း ကျွန်ုပ်တို့ကမဟုတ်မမှန်ဟုစွပ်စွဲငြင်းပယ်ခဲ့ကြ သည့်အပြင် အလ္လာဟ် အရှင်မြတ်သည် မည်သည့်အရာမျှ ချ‌ပေး‌တော်မူသည်မရှိ‌ပေ၊ အသင်တို့သည် ကြီးကျယ်‌သော လမ်းမှားတွင် ရှိ‌နေကြသည်ဟု ‌ပြောဆိုခဲ့ကြ‌ကြောင်း ‌ဖြေကြားကြမည်။"
        },
        {
            "chapter": 67,
            "verse": 10,
            "text": "ထို့ပြင် သူတို့က အကယ်၍ ကျွန်ုပ်တို့သည် နား‌ထောင်ခဲ့ကြလျှင် သို့မဟုတ် နားလည်ခဲ့ကြလျှင် ကျွန်ုပ်တို့သည် ငရဲသားများ ဖြစ်ကြမည်မဟုတ်‌ပေဟု ‌ပြောဆိုကြမည်။"
        },
        {
            "chapter": 67,
            "verse": 11,
            "text": "ထို့‌နောက် သူတို့သည် (ကိယာမသ်‌နေ့တွင်) သူတို့၏ အပြစ်ကျူးလွန်မှုကို ဝန်ခံကြလိမ့်မည်။ သို့ဖြစ်ရာ ဂျဟန္နမ်ငရဲသားများတွင် ကရုဏာမှကင်း‌ဝေးမှုရှိလိမ့်မည်။"
        },
        {
            "chapter": 67,
            "verse": 12,
            "text": "အမှန်စင်စစ် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ကိုမမြင်ဘဲနှင့် ‌ကြောက်ရွံ့‌သောသူများအတွက် လွတ်ငြိမ်းချမ်းသာခွင့်နှင့် ကြီးမား‌သော အကျိုး‌ကျေးဇူးရှိသည်။"
        },
        {
            "chapter": 67,
            "verse": 13,
            "text": "ထို့ပြင် အသင်တို့သည်အသင်တို့၏ စကားများကို လျှို့ဝှက်‌ပြောဆိုသည်ပင်ဖြစ်‌စေ၊ ကျယ်‌လောင်စွာ‌ပြောဆိုသည်ပင်ဖြစ်‌စေ အမှန်စင်စစ် အရှင်မြတ်သည် စိတ်နှလုံးများထဲတွင် ရှိသည်ကိုပင် အကြွင်းမဲ့သိရှိ‌တော်မူ‌သော အရှင်မြတ်ဖြစ်‌တော်မူသည်။"
        },
        {
            "chapter": 67,
            "verse": 14,
            "text": "အရှင်မြတ်သည် အရှင်မြတ်ဖန်ဆင်း‌တော်မူခဲ့‌သော အဖန်ဆင်းခံများကို မသိဘဲ‌နေမည်‌လော။ ထို့ပြင် အရှင်မြတ်သည် အလွန်နူးညံ့သိမ်‌မွေ့‌တော်မူ‌သောအရှင်၊ အကြွင်းမဲ့ ကြားသိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 67,
            "verse": 15,
            "text": "အရှင်မြတ်ပင် အသင်တို့အတွက် ‌မြေပထဝီကို လက်‌အောက်ခံပြုလုပ်‌ပေးထား‌တော်မူသည်။ သို့ဖြစ်ရာ အသင်တို့သည် ထို‌မြေပထဝီ၏ သွားရာလမ်းများတွင် လှုပ်ရှားသွား လာကြပါ။ ထို့ပြင် အသင်တို့သည် အရှင်မြတ်‌ပေးသနား‌တော်မူ‌သော ရိက္ခာမှစားသုံးကြပါ။ ထို့ပြင် (အသင်တို့သည်)ရှင်ပြန်ထ၍ အရှင်မြတ်ထံ‌တော်သို့ပင် ပြန်လည်‌ရောက်ရှိကြ ရမည်ဖြစ်သည်။"
        },
        {
            "chapter": 67,
            "verse": 16,
            "text": "အသင်တို့သည် မိုး‌ကောင်းကင်တွင်ရှိ‌တော်မူ‌သောအရှင်မြတ်ကို ထိုအရှင်မြတ်သည်အသင်တို့အား ‌မြေမျို‌စေ‌တော်မူမည်မဟုတ်‌ပေဆိုပြီး စိုးရိမ်မှုကင်း‌နေကြသ‌လော။ ထိုသို့ (‌မြေမျို‌စေ‌တော်မူ‌သော)အခါ ထို‌မြေပထဝီသည် ပြင်းထန်စွာ တုန်လှုပ်‌နေလိမ့်မည်။"
        },
        {
            "chapter": 67,
            "verse": 17,
            "text": "သို့မဟုတ် အသင်တို့သည် မိုး‌ကောင်းကင်တွင်ရှိ‌သော အရှင်မြတ်ကို ထိုအရှင်မြတ်သည် အသင်တို့ အ‌ပေါ်တွင်‌ကျောက်စရစ်မိုး ရွာသွန်း‌စေ ###၂ ‌တော်မူမည်မဟုတ် ‌ပေဟု စိုးရိမ်မှုကင်း‌နေကြသ‌လော။ သို့ဖြစ်လျှင် မကြာမီ ငါအရှင်မြတ်၏ သတိ‌ပေးနှိုး‌ဆော်မှုသည် မည်သို့ရှိခဲ့သည်ကို အသင်တို့ သိရှိကြလိမ့်မည်။"
        },
        {
            "chapter": 67,
            "verse": 18,
            "text": "ထို့ပြင် အမှန်စင်စစ် သူတို့မတိုင်မီ ရှိခဲ့ကြသည့်သူများလည်း မဟုတ်မမှန်ဟု စွပ်စွဲ ငြင်းပယ်ခဲ့ကြသည်။ သို့ဖြစ်ရာ ငါအရှင်မြတ်၏ ပြစ်ဒဏ်သည် မည်သို့ရှိခဲ့သနည်း။"
        },
        {
            "chapter": 67,
            "verse": 19,
            "text": "သူတို့သည် သူတို့၏အထက်တွင် ငှက်များကို အ‌တောင်ပံများဖြန့်‌နေသည်ကိုလည်း‌ကောင်း၊ (ထိုအ‌တောင်ပံများကို) ရုပ်သိမ်း‌နေသည်ကိုလည်း‌ကောင်း မမြင်ခဲ့ကြသ‌လော။ ထိုငှက်များအားရဟ်မာန် အနန္တကရုဏာ‌တော်ရှင်မှလွဲ၍ မည်သူကမျှ ထိန်းသိမ်းမထား‌ပေ။ အမှန်စင်စစ် အရှင်မြတ်သည် အရာအားလုံးကို အကြွင်းမဲ့မြင်‌တော်မူ‌သောအရှင်ဖြစ် ‌တော်မူသည်။"
        },
        {
            "chapter": 67,
            "verse": 20,
            "text": "ထို့ပြင် ရဟ်မာန် အနန္တကရုဏာ‌တော်ရှင်မှလွဲ၍ အသင်တို့၏ စစ်တပ်အဖြစ် အသင်တို့အား ကူညီမည့်သူ မည်သူရှိမည်နည်း။ ထို့ပြင် ကာဖိရ်များသည် လှည့်စားမှုထဲ၌ပင် ရှိ‌နေကြသည်။"
        },
        {
            "chapter": 67,
            "verse": 21,
            "text": "ထို့ပြင် အကယ်၍ အရှင်မြတ်သည် အရှင်မြတ်၏ ရိက္ခာကို ပိတ်ပင်‌တော်မူခဲ့လျှင် အသင်တို့အား ရိက္ခာမည်သူ‌ပေးမည်နည်း။ ထို့ပြင် သူတို့သည် ဆိုးသွမ်းမှုနှင့် စက်ဆုပ် ရွံရှာမှုထဲတွင် စွဲမြဲစွာရှိ‌နေကြသည်။"
        },
        {
            "chapter": 67,
            "verse": 22,
            "text": "သူ၏မျက်နှာ‌ပေါ်တွင် ‌မှောက်လျက်သွားသည့်သူသည် ပို၍လမ်းမှန်သူ‌လော၊ သို့မဟုတ်‌ဖြောင့်မတ်သည့်လမ်း‌ပေါ်တွင် တည့်မတ်စွာ သွား‌နေသူသည် ပို၍လမ်းမှန်သူ‌လော။"
        },
        {
            "chapter": 67,
            "verse": 23,
            "text": "(အို-တမန်‌တော်)အသင်‌ပြောလိုက်ပါ-အရှင်မြတ်ပင် အသင်တို့အား ဖန်ဆင်း‌တော်မူခဲ့သည့်အရှင်ဖြစ်‌တော်မူသည်။ ထို့ပြင် အသင်တို့အတွက်အရှင်မြတ်သည် နားများ၊ မျက်စိများနှင့် စိတ်နှလုံးများကို ပြုလုပ်‌ပေးသနား‌တော်မူခဲ့သည်။ အသင်တို့သည် အနည်းငယ်သာ ‌ကျေးဇူးသိတတ်ကြသည်။"
        },
        {
            "chapter": 67,
            "verse": 24,
            "text": "(အို-တမန်‌တော်)အသင်‌ပြောလိုက်ပါ-အရှင်မြတ်ပင် အသင်တို့အား ‌မြေပထဝီတွင် ပြန့်ပွား‌စေ‌တော်မူခဲ့သည့်အရှင် ဖြစ်‌တော်မူသည်။ ထို့ပြင် အရှင်မြတ်ထံသို့ပင် အသင်တို့ စုရုံးကြရမည်။"
        },
        {
            "chapter": 67,
            "verse": 25,
            "text": "ထို့ပြင် “အကယ်၍ အသင်တို့သည် မှန်ကန်သူများဖြစ်ကြလျှင် ဤချိန်းဆိုချက်သည် မည်သည့်အခါ ဖြစ်မည်နည်း”ဟု သူတို့က ‌ပြောဆိုကြသည်။"
        },
        {
            "chapter": 67,
            "verse": 26,
            "text": "(အို-တမန်‌တော်)အသင်‌ပြောလိုက်ပါ- “(ထို)အသိသည် အလ္လာဟ်အရှင်မြတ်၌ပင်ရှိသည်။ ထို့ပြင် ငါသည် ထင်ရှား‌သော သတိ‌ပေးနှိုး‌ဆော်သူတစ်ဦးသာဖြစ်သည်။"
        },
        {
            "chapter": 67,
            "verse": 27,
            "text": "ထို့‌နောက် သူတို့သည် ထို(ပြစ်ဒဏ်)ကို နီးကပ်စွာ ‌တွေ့မြင်ကြသည့်အခါ ကာဖိရ်များ၏မျက်နှာများသည် ပျက်သွားကြမည်။ ထို့ပြင် ဤသည်အသင်တို့ ‌တောင်းဆို‌နေ ခဲ့ကြသည့်အရာပင် ဖြစ်သည်ဟု‌ပြောဆိုခံကြရမည်။"
        },
        {
            "chapter": 67,
            "verse": 28,
            "text": "(အို-တမန်‌တော်)အသင်‌ပြောလိုက်ပါ- အကယ်၍ အလ္လာဟ်အရှင်မြတ်သည် ငါ့ကိုသာမက ငါနှင့်အတူရှိသည့်သူများကိုလည်း ဖျက်ဆီး‌တော်မူခဲ့လျှင် ###၃ သို့မဟုတ် အရှင်မြတ်သည် ငါတို့ကို သနားကရုဏာ ပြု‌တော်မူခဲ့လျှင် ကာဖိရ် များအား နာကျင်‌စေသည့်ပြစ်ဒဏ်မှ မည်သူကာကွယ်မည်နည်းဆိုသည်ကို အသင်တို့ ‌ပြောပြကြပါ။"
        },
        {
            "chapter": 67,
            "verse": 29,
            "text": "(အို-တမန်‌တော်)အသင်‌ပြောလိုက်ပါ-အရှင်မြတ်ပင် ရဟ်မာန်ဆို‌သော အနန္တကရုဏာ‌တော်ရှင် ဖြစ်‌တော်မူသည်။ အရှင်မြတ်ကိုပင် ငါတို့သည် ယုံကြည်ခဲ့ကြသည်။ ထို့ပြင် အရှင်မြတ် အ‌ပေါ်၌ပင် ငါတို့သည် ယုံပုံလွှဲအပ်ခဲ့ကြသည်။ ထို့ပြင် မည်သူသည်ထင်ရှားသည့်လမ်းမှား‌ပေါ်တွင် ရှိ‌နေသည်ကို မကြာမီ အသင်တု့ိ သိကြရမည်။"
        },
        {
            "chapter": 67,
            "verse": 30,
            "text": "(အို-တမန်‌တော်)အသင်‌ပြောလိုက်ပါ-အကယ်၍ အသင်တို့၏ ‌ရေသည် (‌မြေကြီးထဲသို့)တိမ်မြုပ် (စိမ့်ဝင်)‌ပျောက်ကွယ်သွားခဲ့လျှင် အသင်တို့ထံသို့ ကြည်လင်စီး‌တွေသည့် ‌ရေကိုမည်သူယူလာဦးမည်နည်း။ ###၄"
        }
    ]
}
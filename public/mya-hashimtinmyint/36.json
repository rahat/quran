{
    "chapter": [
        {
            "chapter": 36,
            "verse": 1,
            "text": "ယာစီန်။"
        },
        {
            "chapter": 36,
            "verse": 2,
            "text": "(ငါအရှင်မြတ်သည်)ပညာဉာဏ်အ‌မြော်အမြင်နှင့်ပြည့်စုံ‌သော ကုရ်အာန်ကျမ်း‌တော်မြတ်ကို သက်‌သေထူ‌တော်မူသည်။"
        },
        {
            "chapter": 36,
            "verse": 3,
            "text": "အမှန်စင်စစ် အသင်သည် တမန်‌တော်များထဲတွင် အမှန်ပင် တစ်ပါးအပါအဝင်ဖြစ်သည်။"
        },
        {
            "chapter": 36,
            "verse": 4,
            "text": "‌ဖြောင့်မတ်သည့်လမ်း‌ပေါ်တွင် တည်ရှိ‌နေသည်။"
        },
        {
            "chapter": 36,
            "verse": 5,
            "text": "တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်မြတ်ထံ‌တော်မှ ချ‌ပေး‌တော်(မူ‌သော ကျမ်းဖြစ်)သည်။"
        },
        {
            "chapter": 36,
            "verse": 6,
            "text": "(ထိုသို့ချ‌ပေး‌တော်မူခြင်းမှာ) အသင်(တမန်‌တော်)သည် အကြင်အမျိုးသားများကို သတိ‌ပေးနှိုး‌ဆော်ရန်အတွက်ဖြစ်သည်။* ထိုအမျိုးသားများ၏ အဘ၊ ဘိုး၊ ‌ဘေးများသည် သတိ‌ပေးနှိုး‌ဆော်ခြင်း မခံခဲ့ကြရ‌ပေ။ သို့ဖြစ်ရာ သူတို့သည် (တရား)မသိသူများဖြစ်‌နေကြသည်။"
        },
        {
            "chapter": 36,
            "verse": 7,
            "text": "အမှန်စင်စစ် သူတို့ထဲမှ အ‌မြောက်အမြားအ‌ပေါ်တွင် အမိန့်‌တော်သည် အတည်ဖြစ်ခဲ့သည်။ သို့ဖြစ်ရာ သူတို့သည် အီမာန်ယုံကြည်ကြမည် မဟုတ်‌ပေ။"
        },
        {
            "chapter": 36,
            "verse": 8,
            "text": "အမှန်စင်စစ် ငါအရှင်မြတ်သည် သူတို့၏လည်ကုပ်များတွင် လည်ထိပ်*များကို စွပ်ထား‌တော်မူခဲ့သည်။ သို့ဖြစ်ရာ ထိုလည်ထိပ်များသည် ‌မေး‌စေ့များအထိ ‌ရောက်‌နေပြီဖြစ်သည်။ ထိုအရာ‌ကြောင့် သူတို့သည် ‌ခေါင်း‌မေ့ာ‌နေကြသည်။"
        },
        {
            "chapter": 36,
            "verse": 9,
            "text": "ထို့ပြင် ငါအရှင်မြတ်သည် သူတို့‌ရှေ့၌ အကာအဆီးတစ်ခု၊ ထို့ပြင် သူတို့‌နောက်တွင် အကာအဆီးတစ်ခု ပြုလုပ်‌တော်မူခဲ့သည်။ ထို့‌နောက် ငါအရှင်မြတ်သည် သူတို့အား (အကာများနှင့်)ဖုံးလွှမ်းထားလိုက်သည့်အတွက် သူတို့သည် (မည်သည့်အရာကိုမျှ) မမြင်နိုင်ကြ‌တော့‌ပေ။"
        },
        {
            "chapter": 36,
            "verse": 10,
            "text": "ထို့ပြင် သူတို့အ‌ပေါ်၌ အတူတူပင်၊ အသင်(တမန်‌တော်)သည် သူတို့အား သတိ‌ပေးနှိုး‌ဆော်ခဲ့သည်ပင်ဖြစ်‌စေ၊ သတိ‌ပေးနှိုး‌ဆော်မှု မပြုခဲ့သည်ပင်ဖြစ်‌စေ၊ သူတို့ကမူ ယုံကြည်ကြမည် မဟုတ်‌ပေ။"
        },
        {
            "chapter": 36,
            "verse": 11,
            "text": "အသင်(တမန်‌တော်)သည် ဆုံးမဩဝါဒကို လိုက်နာပြီး ရဟ်မာန် အနန္တကရုဏာ‌တော်ရှင်အား အကွယ်မှ ‌ကြောက်ရွံ့သည့်သူကိုပင် သတိ‌ပေးနှိုး‌ဆော်နိုင်မည်ဖြစ်သည်။* သို့ဖြစ်ရာ အသင်သည် ထိုသူကို လွတ်ငြိမ်းချမ်းသာခွင့်နှင့် မြင့်မြတ်သည့်အကျိုးရှိသည့်အ‌ကြောင်း ဝမ်း‌မြောက်ဖွယ်ရာသတင်းကို ‌ပြောလိုက်ပါ။"
        },
        {
            "chapter": 36,
            "verse": 12,
            "text": "အမှန်စင်စစ် ငါအရှင်မြတ်သည် ‌သေသူများကို ရှင်‌စေ‌တော်မူမည်။ ထို့ပြင် ငါအရှင်မြတ်သည် သူတို့ ကြိုတင်ပို့ခဲ့ကြသည်များနှင့် သူတို့ ‌နောက်ချန်ထားခဲ့ကြသည်များကို ‌ရေးသားထား‌တော်မူသည်။ ထို့ပြင် ငါအရှင်မြတ်သည် အရာအားလုံးကို ထင်ရှား‌သောမှတ်တမ်းစာအုပ်တွင် ‌ရေးမှတ်ထားပြီးဖြစ်သည်။"
        },
        {
            "chapter": 36,
            "verse": 13,
            "text": "ထို့ပြင် အသင်(တမန်‌တော်)သည် သူတို့အား ထိုမြို့သူမြို့သားများ၏အ‌ကြောင်းတစ်ခုကို ‌ပြောပြလိုက်ပါ- တစ်ခါက ထိုမြ့ိုသူမြ့ိုသားများထံသို့ တမန်‌တော်များသည် ‌ရောက်ရှိလာခဲ့ကြသည်။"
        },
        {
            "chapter": 36,
            "verse": 14,
            "text": "ထိုစဉ်က ငါအရှင်မြတ်သည် သူတို့ထံသို့ တမန်‌တော်နှစ်ပါးကို ‌စေလွှတ်‌တော်မူခဲ့သည်။ ထို့‌နောက် သူတို့က ထိုနှစ်ပါးလုံးအား လိမ်လည်သူများဟု စွပ်စွဲငြင်းပယ်ခဲ့ကြသည်။ သို့ဖြစ်ရာ ငါအရှင်မြတ်သည် တတိယ တမန်‌တော်တစ်ပါးနှင့် အင်အားဖြည့်‌ပေး‌တော်မူခဲ့သည်။ ထို့ပြင် သူတို့က အမှန်စင်စစ် ကျွန်ုပ်တို့သည် အသင်တို့ထံသို့ ‌စေလွှတ်ခြင်းခံကြရ‌သော တမန်‌တော်များဖြစ်ကြသည်ဟု ‌ပြောဆိုခဲ့ကြသည်။"
        },
        {
            "chapter": 36,
            "verse": 15,
            "text": "ထိုမြို့သားများက “အသင်တို့သည် ကျွန်ုပ်တို့ကဲ့သို့ လူသားများပင်ဖြစ်ကြသည်။ ထို့ပြင် ရဟ်မာန် အနန္တကရုဏာ‌တော်ရှင်သည် အသင်တို့အ‌ပေါ်တွင် မည်သည့်အရာမျှ ချ‌ပေး‌တော်မူသည်မဟုတ်‌ပေ၊ အသင်တို့သည် လိမ်လည်‌ပြောဆို‌နေကြသည်သာဖြစ်သည်“ဟု ‌ပြောဆိုခဲ့ကြသည်။"
        },
        {
            "chapter": 36,
            "verse": 16,
            "text": "ထိုတမန်‌တော်များက ‌ပြောကြားခဲ့ကြသည်- “အမှန်စင်စစ် ကျွန်ုပ်တို့သည် အသင်တို့ထံသို့ ‌စေလွှတ်ခြင်းခံကြရသည့်သူများဖြစ်‌ကြောင်းကို ကျွန်ုပ်တို့အား ဖန်ဆင်း‌မွေးမြူ‌တော်မူ‌သော အရှင်မြတ်သည် သိရှိ‌တော်မူသည်။“"
        },
        {
            "chapter": 36,
            "verse": 17,
            "text": "ထို့ပြင် ကျွန်ုပ်တို့အ‌ပေါ်မှာမူ (အရှင်မြတ်၏အမိန့်‌တော်များကို) ထင်ရှားစွာ ပို့‌ဆောင်ရန်တာဝန်မှလွဲ၍ အခြား တာဝန်မရှိ‌ပေ။“"
        },
        {
            "chapter": 36,
            "verse": 18,
            "text": "ထိုမြ့ိုသားများက ‌ပြောဆိုခဲ့ကြသည်- “အမှန်စင်စစ် ကျွန်ုပ်တို့သည် အသင်တို့အား နမိတ်မ‌ကောင်းသည့်သူများဟု ယူဆကြသည်။ အကယ်၍ အသင်တို့သည် မရပ်စဲကြလျှင် အမှန်စင်စစ် ကျွန်ုပ်တို့သည် အသင်တို့အား ခဲများဖြင့် ပစ်‌ပေါက်သတ်ကြမည်ဖြစ်သည်။ ထို့ပြင် ကျွန်ုပ်တို့ထံမှ အသင်တို့ထံသို့ နာကျင်‌စေသည့်ပြစ်ဒဏ်လည်း အမှန်စင်စစ် ကျ‌ရောက်မည်ဖြစ်သည်။“"
        },
        {
            "chapter": 36,
            "verse": 19,
            "text": "တမန်‌တော်များက ‌ပြောဆိုခဲ့ကြသည်- “အသင်တို့၏ မ‌ကောင်းသည့်အတိတ်နမိတ်သည် အသင်တို့၌ပင် ရှိ‌နေသည်။ အသင်တို့အ‌နေဖြင့် ဆုံးမဩဝါဒ‌ပေးခံရခြင်းသည် မ‌ကောင်း‌သော အတိတ်နမိတ်‌လော။ ထိုသို့မဟုတ်‌ပေ၊ အမှန်စင်စစ် အသင်တို့ပင် စည်း‌ဖောက်သူများဖြစ်ကြသည်။“"
        },
        {
            "chapter": 36,
            "verse": 20,
            "text": "ထို့‌နောက် မြို့စွန်မှ လူတစ်‌ယောက်‌ပြေးလာပြီး ‌ပြောဆိုသည်- “အို- ကျွန်ုပ်၏အမျိုးသားတို့၊ အသင်တို့သည် တမန်‌တော်များ၏စကားကို နား‌ထောင်ကြပါ။“"
        },
        {
            "chapter": 36,
            "verse": 21,
            "text": "“အသင်တို့ထံမှ မည်သည့်အကျိုးမျှမ‌တောင်းဘဲ လမ်းမှန်ရရှိ‌နေကြသည့်သူများ၏‌နောက်ကို အသင်တို့လိုက်ကြပါ။“"
        },
        {
            "chapter": 36,
            "verse": 22,
            "text": "ကျွန်ုပ်မှာ ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်အား မကိုးကွယ်ရန် မည်သည့်အ‌ကြောင်းရှိသနည်း။ ထို့ပြင် အသင်တို့သည် အရှင်မြတ်ထံ‌တော်သို့ပင် ပြန်လည်‌ရောက်ရှိကြရမည်ဖြစ်သည်။"
        },
        {
            "chapter": 36,
            "verse": 23,
            "text": "ကျွန်ုပ်တို့သည် အရှင်မြတ်အား စွန့်၍ ထိုသို့‌သော အခြားအရာများအား ကိုးကွယ်ရမည်‌လော၊ အကယ်၍ ရဟ်မာန် အနန္တကရုဏာ‌တော်ရှင်သည် ကျွန်ုပ်တို့တွင် ဒုက္ခတစ်စုံတစ်ခု သက်‌ရောက်‌စေရန် ရည်ရွယ်‌တော်မူလျှင် ထိုကိုးကွယ်ရာများ၏ ကြားဝင်အသနားခံ‌ပေးမှုသည်လည်း ကျွန်ုပ်အတွက် အနည်းငယ်မျှ အသုံးဝင်မည်မဟုတ်‌ပေ။ ထို့ပြင် သူတို့သည် ကျွန်ုပ်အား ကယ်တင်နိုင်ကြမည်လည်း မဟုတ်‌ပေ။"
        },
        {
            "chapter": 36,
            "verse": 24,
            "text": "ထိုသို့ဖြစ်ခဲ့လျှင် အမှန်စင်စစ် ကျွန်ုပ်သည် ထင်ရှား‌သောလမ်းမှားမှုထဲတွင် ရှိ‌နေပြီဖြစ်သည်။"
        },
        {
            "chapter": 36,
            "verse": 25,
            "text": "အမှန်စင်စစ် ကျွန်ုပ်သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ကို ယုံကြည်ခဲ့ပြီဖြစ်သည့်အတွက် အသင်တို့သည် ကျွန်ုပ်(၏စကား)ကို နား‌ထောင်ကြပါ။"
        },
        {
            "chapter": 36,
            "verse": 26,
            "text": "(ထို့‌နောက် မြို့သားများသည် သူ့အား သတ်လိုက်သည့်အခါ အရှင်မြတ်ဘက်မှ သူ့အား)မိန့်ကြား‌တော်မူခြင်းခံရသည်- “အသင်သည် ဂျန္နသ်သုခဘုံထဲသို့ ဝင်‌ရောက်ပါ“။ ထို(အသတ်ခံရ)သူက‌ပြောသည်- “‌ဪ- ကျွန်ုပ်၏အမျိုးသားများသည် သိရှိကြလျှင် အဘယ်မျှ‌ကောင်းလိုက်မည်နည်း။“"
        },
        {
            "chapter": 36,
            "verse": 27,
            "text": "“ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကျွန်ုပ်အား လွတ်ငြိမ်းချမ်းသာခွင့်‌ပေး‌တော်မူခဲ့သည်သာမက ကျွန်ုပ်ကို ဂုဏ်ရှိသူများထဲတွင် ပါဝင်‌စေ‌တော်မူခဲ့သည်ကို (သူတို့ သိရှိကြလျှင် အဘယ်မျှ‌ကောင်းလိုက်မည်နည်း)။“"
        },
        {
            "chapter": 36,
            "verse": 28,
            "text": "ထို့‌နောက် ငါအရှင်မြတ်သည် ထိုသူ(‌သေဆုံးပြီး)‌နောက်တွင် သူ၏အမျိုးသားများအ‌ပေါ်တွင် မိုး‌ကောင်းကင်မှ မည်သည့် စစ်တပ်ကိုမျှ ‌စေလွှတ်‌တော်မူခဲ့သည် မဟုတ်‌ပေ။ ထို့ပြင် ငါအရှင်မြတ်အတွက် ‌စေလွှတ်ရန်လည်း မလို‌ပေ။"
        },
        {
            "chapter": 36,
            "verse": 29,
            "text": "(သူတို့အတွက် ပြစ်ဒဏ်မှာ) ပြင်းထန်‌သောဟစ်‌အော်သံတစ်ခုပင် ဖြစ်ခဲ့သည်။ ထို့‌နောက် သူတို့သည် ချက်ချင်းပင် အသက်ချုပ်ငြိမ်းသွားသူများဖြစ်ခဲ့ကြရသည်။"
        },
        {
            "chapter": 36,
            "verse": 30,
            "text": "‌ဪ- ဤသို့ကျွန်များအ‌ပေါ်တွင် ဝမ်းနည်းဖွယ်ရာပင်၊ ထိုသူများထံသို့ မည်သည့်တမန်‌တော် ‌ရောက်လာသည်ဖြစ်‌စေ၊ သူတို့သည် ထိုတမန်‌တော်အား ‌ပြောင်‌လှောင်ခဲ့ကြသည်ချည်းသာဖြစ်သည်။"
        },
        {
            "chapter": 36,
            "verse": 31,
            "text": "ငါအရှင်မြတ်သည် သူတို့မတိုင်မီ လူမျိုးဆက် အ‌မြောက်အမြားကို ဖျက်ဆီး‌တော်မူခဲ့သည်။ ထို့‌နောက် ပျက်စီးသွားခဲ့‌သော လူမျိုးဆက်များသည် အမှန်စင်စစ် သူတို့ထံ ပြန်မလာကြသည်ကို သူတို့သည် မမြင်ခဲ့ကြသ‌လော။"
        },
        {
            "chapter": 36,
            "verse": 32,
            "text": "ထို့ပြင် အားလုံးသည် ငါအရှင်မြတ်ထံ‌တော်သို့ပင် အသင့်‌ရောက်ရှိ‌စေခြင်းကို ခံကြရမည့်သူများဖြစ်ကြသည်။"
        },
        {
            "chapter": 36,
            "verse": 33,
            "text": "ထို့ပြင် သူတို့အတွက် သက်‌သေသာဓကတစ်ခုမှာ (‌ခြောက်‌သွေ့သည့်)‌မြေ‌သေဖြစ်သည်။ ငါအရှင်မြတ်သည် ထို‌မြေ‌သေကို ရှင်‌စေ‌တော်မူပြီး‌နောက် ထို‌မြေမှ ‌ကောက်ပဲသီးနှံကို ထွက်‌စေ‌တော်မူခဲ့သည့်အတွက် သူတို့သည် ထို‌ကောက်ပဲသီးနှံများကို စားသုံး‌နေကြသည်။"
        },
        {
            "chapter": 36,
            "verse": 34,
            "text": "ထို့ပြင် ငါအရှင်မြတ်သည် ထို‌မြေတွင် စွန်ပလွံခြံများနှင့် စပျစ်ခြံများကို ပြုလုပ်‌ပေး‌တော်မူခဲ့သည်သာမက ထို‌မြေတွင် စမ်း‌ရေ‌ချောင်းများကိုလည်း ပန်းထွက်စီးဆင်း‌စေ‌တော်မူခဲ့သည်။"
        },
        {
            "chapter": 36,
            "verse": 35,
            "text": "သူတို့သည် သူတို့၏လက်များက ပြုလုပ်ခဲ့ကြသည်မဟုတ်ပါဘဲလျက် ထိုစွန်ပလွံပင် သို့မဟုတ် စပျစ်ပင်၏အသီးများကို စားသုံးကြရန်ဖြစ်သည်။ သို့ပါလျက် သူတို့သည် ‌ကျေးဇူးမတင်ကြ‌လေသ‌လော။"
        },
        {
            "chapter": 36,
            "verse": 36,
            "text": "အကြင်အရှင်မြတ်သည် သန့်ပြန့်စင်ကြယ်‌တော်မူသည်၊ ထိုအရှင်မြတ်သည် ‌မြေကြီးမှ ‌ပေါက်‌ရောက်သည့်အရာများနှင့် သူတို့ကိုယ်များတွင်သာမက သူတို့မသိသည့်အရာများတွင်လည်း ဖိုမ စုံတွဲများ အမျိုးမျိုးအစားစား ဖန်ဆင်း‌တော်မူခဲ့သည်။"
        },
        {
            "chapter": 36,
            "verse": 37,
            "text": "ထို့ပြင် သူတို့အတွက် သက်‌သေသာဓကတစ်ခုမှာ ညဖြစ်သည်။ ငါအရှင်မြတ်သည် ထိုညမှ ‌နေ့ကို ချွတ်ခွာယူ‌တော်မူသည်နှင့် တစ်ပြိုင်နက် သူတို့သည် အ‌မှောင်ထဲတွင် ရှိ‌နေကြရ‌တော့သည်။"
        },
        {
            "chapter": 36,
            "verse": 38,
            "text": "ထို့ပြင် ‌နေသည် သူ၏လမ်‌ကြောင်းအတိုင်းသွားလာ‌နေသည်။ ဤသည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင်မြတ်၏ တိုင်းတာသတ်မှတ်ချက်ဖြစ်သည်။"
        },
        {
            "chapter": 36,
            "verse": 39,
            "text": "ထို့ပြင် လကို ငါအရှင်မြတ်က ခရီးစခန်းများ သတ်မှတ်‌ပေး‌တော်မူခဲ့သည်။ ‌နောက်ဆုံးထိုလသည် ‌ကွေး‌နေ‌သော စွန်ပလွံခိုင်‌ခြောက်‌ဟောင်းပမာ ပြန်ဖြစ်သွား‌တော့သည်။"
        },
        {
            "chapter": 36,
            "verse": 40,
            "text": "‌နေသည် လကို မမီနိုင်သကဲ့သို့ ညသည်လည်း ‌နေ့ကို မ‌ကျော်လွန်နိုင်‌ပေ။ ထို့ပြင် အားလုံးကိုယ်စီသည် ပတ်လမ်း‌ကြောင်းတစ်ခုစီတွင် ကူးခတ်သွားလာ‌နေကြသည်ဖြစ်သည်။"
        },
        {
            "chapter": 36,
            "verse": 41,
            "text": "ထို့ပြင် သူတို့အတွက် သက်‌သေသာဓကတစ်ခုမှာ အမှန်စင်စစ် ငါအရှင်မြတ်သည် သူတို့၏သား‌မြေးများကို ဝန်အပြည့်တင်ထား‌သော သ‌ဘေင်္ာ‌ပေါ်တွင် တင်‌ဆောင်စီးနင်း‌စေ‌တော်မူခြင်းပင် ဖြစ်သည်။"
        },
        {
            "chapter": 36,
            "verse": 42,
            "text": "ထို့ပြင် ငါအရှင်မြတ်သည် သူတို့အတွက် ထိုသ‌ဘေင်္ာကဲ့သို့ပင် သူတို့ စီးနင်းကြ‌သော အခြားအရာများကိုလည်း ဖန်ဆင်း‌တော်မူခဲ့သည်။"
        },
        {
            "chapter": 36,
            "verse": 43,
            "text": "ထို့ပြင် ငါအရှင်မြတ်သည် အလိုရှိ‌တော်မူလျှင် သူတို့အား နစ်မြှပ်‌စေ‌တော်မူမည်ဖြစ်သည်။ ထိုအခါ သူတို့အား ကူညီမည့်သူလည်း မည်သူမျှ ရှိမည်မဟုတ်‌ပေ။ သူတို့သည် ကယ်တင်ခြင်းခံကြရမည်လည်း မဟုတ်‌ပေ။"
        },
        {
            "chapter": 36,
            "verse": 44,
            "text": "သို့ရာတွင် (၎င်းသည်) ငါအရှင်မြတ်၏ကရုဏာပင်ဖြစ်သည်။ ထို့ပြင် သတ်မှတ်ပြီး‌သော အချိန်ကာလထိ (သူတို့အား) အကျိုးခံစား‌စေခြင်းလည်း ဖြစ်သည်။"
        },
        {
            "chapter": 36,
            "verse": 45,
            "text": "ထို့ပြင် သူတို့အား အသင်တို့သည် သနား‌တော်မူခြင်းခံကြရရန်အတွက် အသင်တို့၏‌ရှေ့‌မှောက်၌ ရှိသည့်အရာ(ပြစ်ဒဏ်)နှင့် အသင်တို့၏‌နောက်တွင် ရှိသည့်အရာ(ပြစ်ဒဏ်)ကိုပါ ‌ကြောက်ရွံ့စိုုးရိမ်ကြပါဟု ‌ပြောခဲ့သည့်အခါ (သူတို့သည် မျက်နှာလွှဲခဲ့ကြသည်)။"
        },
        {
            "chapter": 36,
            "verse": 46,
            "text": "ထို့ပြင် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်‌တော်များထဲမှ အမိန့်‌တော်တစ်စုံတစ်ခုသည် သူတို့ထံသို့ ‌ရောက်လာတိုင်း သူတို့သည် ထိုအမိန့်‌တော်မှ မျက်နှာလွှဲခဲ့ကြသည်ချည်းပင်ဖြစ်သည်။"
        },
        {
            "chapter": 36,
            "verse": 47,
            "text": "ထို့ပြင် သူတို့အား အသင်တို့သည် အသင်တို့အား အလ္လာဟ်အရှင်မြတ်‌ပေးသနား‌တော်မူခဲ့သည့်အထဲမှ သုံးစွဲလှူဒါန်းကြပါဟု ‌ပြောဆိုသည့်အခါ ကာဖိရ်ငြင်းပယ်သူများက အလ္လာဟ်အရှင်မြတ်သည် အလိုရှိ‌တော်မူလျှင် အရှင်မြတ်ကိုယ်တိုင် ‌ကျွေး‌မွေး‌တော်မူမည်ဖြစ်သည့်သူများကို ကျွန်ုပ်တို့က ‌ကျွေး‌မွေးကြရမည်‌လော၊ အသင်တို့သည် ထင်ရှား‌သောလမ်းမှားတွင် ရှိ‌နေကြသည်ဖြစ်သည်ဟု အီမာန်ယုံကြည်သူများအား ‌ပြောဆိုကြသည်။"
        },
        {
            "chapter": 36,
            "verse": 48,
            "text": "ထို့ပြင် သူတို့က အကယ်၍ အသင်တို့သည် မှန်ကန်သူများဖြစ်ကြလျှင် ဤချိန်းဆိုချက်သည် မည်သည့်အခါဖြစ်သနည်းဟု ‌ပြောဆို‌မေးမြန်းကြသည်။"
        },
        {
            "chapter": 36,
            "verse": 49,
            "text": "သူတို့သည် မိမိတို့အချင်းချင်း အငြင်းပွား‌နေလျက်ရှိစဉ်၌ပင် သူတို့အား ဖမ်းဆီးဖျက်ဆီးမည့် ဟစ်‌အော်သံတစ်ခုကိုသာ ‌စောင့်‌မျှော်‌နေကြခြင်းဖြစ်သည်။"
        },
        {
            "chapter": 36,
            "verse": 50,
            "text": "သို့ဖြစ်ရာ ထိုအသံကြားကြရ‌သောအခါ သူတို့သည် မည်သည့်‌သေတမ်းစကားကိုမျှ မှာကြားနိုင်ကြမည်မဟုတ်‌ပေ။ သူတို့၏အိမ်သူအိမ်သားများထံသု့ိ ပြန်သွားနိုင်ကြမည်လည်း မဟုတ်‌ပေ။"
        },
        {
            "chapter": 36,
            "verse": 51,
            "text": "ထို့ပြင် တံပိုးခရာမှုတ်သည့်အခါ သူတို့သည် ချက်ချင်း သချင်္ီုင်းများမှ ထွက်ပြီး သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့ ‌ပြေးလွှားလျက်လာကြမည်။"
        },
        {
            "chapter": 36,
            "verse": 52,
            "text": "သူတို့က ‌ဪ- ငါတို့သည် ပျက်စီးရ‌လေခြင်းပင်။ မည်သူက ငါတို့အား ငါတို့၏အိပ်ရာမှ ထ‌စေသနည်းဟု ‌ပြောဆိုညည်းညူကြမည်ဖြစ်သည်။ (‌ကောင်းကင်တမန်များက ‌ဖြေကြားမည်)- ဤသည် ရဟ်မာန် အနန္တကရုဏာ‌တော်ရှင်က ချိန်းဆိုထား‌တော်မူခဲ့‌သော ချိန်းဆိုချက်ပင်ဖြစ်သည်။ ထို့ပြင် တမန်‌တော်များသည် မှန်ကန်စွာပင် ‌ပြောဆိုခဲ့ကြသည်ဖြစ်သည်။"
        },
        {
            "chapter": 36,
            "verse": 53,
            "text": "ထိုအရာ(တံပိုးခရာမှုတ်ခြင်း)သည် ပြင်းထန်‌သော ဟစ်‌အော်သံတစ်ခုပင်ဖြစ်မည်။ ထို့‌နောက် သူတို့အားလုံးသည် ချက်ချင်းပင် ငါအရှင်မြတ်ထံသို့ ‌ခေါ်‌ဆောင်လာခြင်းခံကြရမည်ဖြစ်သည်။"
        },
        {
            "chapter": 36,
            "verse": 54,
            "text": "ယ‌နေ့မူ မည်သူမျှ အနည်းငယ်မျှ မတရားပြုလုပ်ခြင်းခံရမည် မဟုတ်‌ပေ။ ထို့ပြင် အသင်တို့သည် အသင်တို့ပြုလုပ်ခဲ့ကြ‌သော လုပ်ရပ်များကိုပင် အစား‌ပေးခြင်း ခံရမည်ဖြစ်သည်။"
        },
        {
            "chapter": 36,
            "verse": 55,
            "text": "အမှန်စင်စစ် ဂျန္နသ်သုခဘုံသားများသည် ယ‌နေ့(သူတို့၏)အ‌ရေးကိစ္စများ၌ပင် ‌မွေ့‌လျော်‌ပျော်ရွှင်‌နေကြမည်။"
        },
        {
            "chapter": 36,
            "verse": 56,
            "text": "သူတို့နှင့် သူတို့၏ဇနီးကြင်ရာများသည် အရိပ်များ‌အောက်တွင် မြင့်မား‌သော ထိုင်ခုံများ‌ပေါ်တွင် မှီအုံးများအားမှီ၍ ထိုင်‌နေကြမည်။"
        },
        {
            "chapter": 36,
            "verse": 57,
            "text": "သူတို့အတွက် ထိုသုခဘုံတွင် သစ်သီးဝလံ(မျိုးစုံ)လည်း ရှိကြမည်။ ထို့ပြင် သူတို့အတွက် သူတို့‌တောင်းသမျှ အရာများလည်း ရှိကြမည်။"
        },
        {
            "chapter": 36,
            "verse": 58,
            "text": "အလွန်သနားကြင်နာ‌တော်မူ‌သော ဖန်ဆင်း‌မွေးမြူ‌တော်မူ‌သော အရှင်ဘက်မှ စလာမ်ငြိမ်းချမ်းပါ‌စေဟု မိန့်ကြား‌တော်မူမည်။"
        },
        {
            "chapter": 36,
            "verse": 59,
            "text": "ထို့ပြင် အို- အပြစ်ရှိသူအ‌ပေါင်းတို့၊ အသင်တို့သည် ယ‌နေ့ သီးခြား‌နေကြ‌ပေ‌တော့(ဟု အရှင်မြတ်က မိန့်ကြား‌တော်မူလိမ့်မည်)။"
        },
        {
            "chapter": 36,
            "verse": 60,
            "text": "အို- အာဒမ်၏သားသမီးအ‌ပေါင်းတို့၊ ငါအရှင်မြတ်သည် အသင်တို့အား အသင်တို့အ‌နေနှင့် ရှိုင်သွာန်ကို မကိုးကွယ်ကြနှင့်ဟု မိန့်မှာ‌တော်မူခဲ့သည်မဟုတ်‌လော။ အမှန်စင်စစ် သူသည် အသင်တို့၏ ထင်ရှား‌သောရန်သူပင်ဖြစ်သည်။"
        },
        {
            "chapter": 36,
            "verse": 61,
            "text": "ထို့ပြင် အသင်တို့သည် ငါအရှင်မြတ်ကိုပင် ကိုးကွယ်ကြပါ၊ ဤသည်ပင် ‌ဖြောင့်မတ်မှန်ကန်‌သော တရားလမ်းဖြစ်သည်။"
        },
        {
            "chapter": 36,
            "verse": 62,
            "text": "ထို့ပြင် အမှန်စင်စစ် ထိုရှိုင်သွာန်သည် အသင်တို့ထဲမှ အဖန်ဆင်းခံအ‌မြောက်အမြားအား လမ်းလွဲ‌စေခဲ့ပြီဖြစ်သည်။ သို့ပါလျက် အသင်တို့သည် မသိနားမလည်ကြသ‌လော။"
        },
        {
            "chapter": 36,
            "verse": 63,
            "text": "ဤသည် အသင်တို့ ကတိ‌ပေးချိန်းဆိုခြင်းခံခဲ့ကြရ‌သော ဂျဟန္နမ်ငရဲဘုံပင်ဖြစ်သည်။"
        },
        {
            "chapter": 36,
            "verse": 64,
            "text": "အသင်တို့သည် အသင်တို့ငြင်းပယ်ခဲ့ကြသည့်အတွက်‌ကြောင့် ယ‌နေ့ ထိုငရဲဘုံထဲသို့ ဝင်ကြ‌ပေ‌တော့။"
        },
        {
            "chapter": 36,
            "verse": 65,
            "text": "ယ‌နေ့မူ ငါအရှင်မြတ်သည် သူတို့၏ နှုတ်လျှာများအ‌ပေါ်တွင် တံဆိပ်ခတ်နှိပ်‌တော်မူမည်။ ထို့ပြင် သူတို့၏လက်များသည် ငါအရှင်မြတ်နှင့် စကား‌ပြောဆိုကြမည်။ ထို့ပြင် သူတို့၏‌ခြေများသည်လည်း သူတို့ပြုလုပ်ခဲ့သမျှများကို သက်‌သေခံကြမည်။"
        },
        {
            "chapter": 36,
            "verse": 66,
            "text": "ထို့ပြင် အကယ်၍ ငါအရှင်မြတ် အလိုရှိ‌တော်မူလျှင် (‌လောက ကတည်းက) သူတို့၏မျက်စိများကို ကွယ်‌ပျောက်‌စေ‌တော်မူခဲ့မည်။ ထို့‌နောက် သူတို့သည် လမ်းကို ‌ပြေးကြမည်။ သို့ဖြစ်ရာ သူတို့သည် အဘယ်သို့ မြင်ကြရ‌တော့မည်နည်း။"
        },
        {
            "chapter": 36,
            "verse": 67,
            "text": "ထို့ပြင် အမှန်စင်စစ် ငါအရှင်မြတ်သည် အလိုရှိ‌တော်မူလျှင် သူတို့၏‌နေရာ၌ပင် သူတို့အား ပုံ‌ပြောင်းပစ်လိုက်‌တော်မူခဲ့မည်ဖြစ်သည်။ ထို့‌နောက် သူတို့သည် ‌ရှေ့သို့လည်းမသွားနိုင်၊ ‌နောက်သို့လည်း မဆုတ်နိုင်ဖြစ်ကြလိမ့်မည်။"
        },
        {
            "chapter": 36,
            "verse": 68,
            "text": "ထို့ပြင် ငါအရှင်မြတ်သည် အိုမင်းရင့်‌ရော်‌စေ‌တော်မူ‌သောသူကို သူ၏ဖန်ဆင်းမှုတွင် ‌ပြောင်းပြန်ဖြစ်‌စေ‌တော်မူလိုက်သည်။ (သူငယ်ပြန်‌စေ‌တော်မူလိုက်သည်)။ သို့ပါလျက် သူတို့သည် မသိနားမလည်ကြသ‌လော။"
        },
        {
            "chapter": 36,
            "verse": 69,
            "text": "ထို့ပြင် ငါအရှင်မြတ်သည် ၎င်း(တမန်‌တော်မုဟမ္မဒ်-ဆွ)ကို ကဗျာသင်‌ပေးခဲ့သည် မဟုတ်‌ပေ။ ထို့ပြင် ထိုကဗျာသည် ၎င်း(တမန်‌တော်)နှင့်လည်း မအပ်စပ်‌ပေ။ အမှန်စင်စစ် ထိုအရာသည် ဆုံးမဩဝါဒနှင့် ထင်ရှား‌သောကုရ်အာန်ကျမ်း‌တော်မြတ်ပင် ဖြစ်သည်။"
        },
        {
            "chapter": 36,
            "verse": 70,
            "text": "(ထို ကုရ်အာန်သည်) ၎င်း(တမန်‌တော်)အ‌နေနှင့် (စိတ်နှလုံး)ရှင်သူများကို သတိ‌ပေးနှိုး‌ဆော်ရန်အတွက်နှင့် ကာဖိရ်များအ‌ပေါ်တွင် စွဲချက်အတည်ဖြစ်ရန်အတွက်ဖြစ်သည်။"
        },
        {
            "chapter": 36,
            "verse": 71,
            "text": "ထို့ပြင် အမှန်စင်စစ် ငါအရှင်မြတ်သည် သူတို့အတွက် ငါအရှင်မြတ်၏လက်‌တော်နှင့် ပြုလုပ်‌တော်မူခဲ့‌သော အရာများထဲမှ ကုလားအုတ်၊ ကျွဲ၊ နွား၊ တိရစာ္ဆန်များကို ဖန်ဆင်း‌တော်မူခဲ့သည့်အတွက် သူတို့သည် ထိုတိရစာ္ဆန်များကို ပိုင်ဆိုင်သူများ ဖြစ်သွားခဲ့ကြသည်ကို သူတို့ မမြင်ခဲ့ကြသ‌လော။"
        },
        {
            "chapter": 36,
            "verse": 72,
            "text": "ထို့ပြင် ငါအရှင်မြတ်သည် ထိုတိရစာ္ဆန်များအား အနွံအတာခံ‌စေ‌တော်မူခဲ့သည့်အတွက် ၎င်းတို့ထဲမှ အချို့မှာ သူတို့၏ အစီးအနင်းများဖြစ်‌နေကြသည်။ ထို့ပြင် ၎င်းတို့ထဲမှ အချို့ကို သူတို့စားသုံးကြသည်။"
        },
        {
            "chapter": 36,
            "verse": 73,
            "text": "ထို့ပြင် သူတို့အတွက် ထိုအထဲတွင် အခြား‌ကျေးဇူးများနှင့် ‌သောက်သုံးစရာများလည်းရှိကြသည်။ ထို့‌နောက်လည်း သူတို့သည် ‌ကျေးဇူးမတင်ကြသ‌လော။"
        },
        {
            "chapter": 36,
            "verse": 74,
            "text": "ထို့ပြင် သူတို့သည် အလ္လာဟ်အရှင်မြတ်မှလွဲ၍ အခြားကိုးကွယ်ရာများကို သူတို့သည် ကူညီကြရလိမ့်မည်ထင်ပြီး သတ်မှတ်ခဲ့ကြသည်။"
        },
        {
            "chapter": 36,
            "verse": 75,
            "text": "ထိုကိုးကွယ်ရာများသည် သူတို့အား မကူညီနိုင်သည့်အပြင် (သူတိုု့ကိုယ်သူတို့ပင် မကူညီနိုင်၍) သူတို့သည်ပင် ထိုကိုးကွယ်ရာများ(အား မွမ်းမံပြုပြင်‌ပေးရန်၊ ကာကွယ်‌စောင့်‌ရှောက်‌ပေးရန်၊ မ‌ကောင်း‌ပြောခံရလျှင် ကိုယ်စားပြန်‌ပြော‌ပေးကြရန်)အတွက် ‌ရှေ့၌ အသင့်‌ရောက်ရှိ‌နေကြရ‌သော အုပ်စုတပ်သားများ ဖြစ်‌နေကြရသည်။"
        },
        {
            "chapter": 36,
            "verse": 76,
            "text": "သို့ဖြစ်ရာ သူတို့၏‌ပြောဆိုမှုသည် အသင့်အား စိတ်မဆင်းရဲ‌စေနှင့်။ အမှန်စင်စစ် ငါအရှင်မြတ်သည် သူတို့ လျှို့ဝှက်သမျှနှင့် သူတို့ထုတ်‌ဖော်သမျှကို သိရှိ‌တော်မူသည်။"
        },
        {
            "chapter": 36,
            "verse": 77,
            "text": "လူသားသည် စဉ်းစားမကြည့်ခဲ့သ‌လော။ အမှန်စင်စစ် ငါအရှင်မြတ်သည် သူ့အား သုက်ရည်တစ်စက်ဖြင့် ဖန်ဆင်း‌တော်မူခဲ့သည်။ ထို့‌နောက် ချက်ချင်းပင် သူသည် ထင်ရှား‌သော ငြင်းခံသူဖြစ်လာခဲ့သည်။"
        },
        {
            "chapter": 36,
            "verse": 78,
            "text": "ထို့ပြင် လူသားသည် ငါအရှင်မြတ်နှင့်ပတ်သက်၍ ပမာတစ်ခု ခိုင်းနှိုင်း‌ပြောဆိုခဲ့သည်။ ထို့ပြင် သူသည် သူဖန်ဆင်းခြင်းခံရသည့်အဖြစ်ကို ‌မေ့သွားခဲ့သည်။ သူက “အရိုးများသည် ‌ဆွေးမြည့်သွားသည့်အခါ မည်သူက ထိုအရိုးများအား ရှင်‌စေဦးမည်နည်း“ဟု ခိုင်းနှိုင်း‌ပြောဆိုခဲ့သည်။"
        },
        {
            "chapter": 36,
            "verse": 79,
            "text": "(အို- တမန်‌တော်)အသင်‌ပြောလိုက်ပါ- ပထမအကြိမ် ထိုအရိုးများကို ဖန်ဆင်း‌တော်မူခဲ့သည့်အရှင်မြတ်ပင် ထိုအရိုးများကို ရှင်‌စေ‌တော်မူမည်။ ထို့ပြင် အရှင်မြတ်သည် ဖန်ဆင်းနည်းမျိုးစုံကိုလည်း အလွန်သိရှိ‌တော်မူ‌သော အရှင်ပင်ဖြစ်‌တော်မူသည်။"
        },
        {
            "chapter": 36,
            "verse": 80,
            "text": "အကြင်အရှင်မြတ်သည် စိမ်းစို‌သောသစ်ပင်မှ အသင်တို့အတွက် မီးကို ဖန်ဆင်း‌တော်မူခဲ့သည့်အတွက် အသင်တို့သည် (အချင်းချင်းပင်) ထိုသစ်ပင်မှ မီး‌မွှေး‌နေကြသည်။"
        },
        {
            "chapter": 36,
            "verse": 81,
            "text": "ထို့ပြင် မိုး‌ကောင်းကင်များနှင့် ‌မြေပထဝီကို ဖန်ဆင်း‌တော်မူခဲ့သည့်အရှင်သည် သူတိုု့ကဲ့သို့လူမျိုးကို (‌နောက်တစ်ကြိမ်)ဖန်ဆင်းရန် တတ်စွမ်းနိုင်‌တော်မူ‌သောအရှင်မြတ် မဟုတ်သ‌လော။ အဘယ့်‌ကြောင့် မဟုတ်ရမည်နည်း၊ အမှန်ပင် အရှင်မြတ်သည် အကြိမ်ကြိမ်ဖန်ဆင်း‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 36,
            "verse": 82,
            "text": "အရှင်မြတ်၏အမိန့်ကမူ တစ်စုံတစ်ခုကို အရှင်မြတ်သည် (ဖန်ဆင်း‌တော်မူရန်)ရည်ရွယ်‌တော်မူလျှင် ထိုအရာကို“ဖြစ်‌စေ“ဟု မိန့်လိုက်ရုံပင်ဖြစ်သည်။ ထို့‌နောက် ထိုအရာသည် ဖြစ်လာ‌တော့သည်။"
        },
        {
            "chapter": 36,
            "verse": 83,
            "text": "သို့ဖြစ်ရာ အကြင်အရှင်မြတ်သည် သန့်ရှင်းစင်ကြယ်‌တော်မူပါသည်။ ထိုအရှင်၏လက်ထဲတွင် အရာအားလုံး၏ စိုးမိုးအုပ်ချုပ်မှုအာဏာရှိသည်။ ထို့ပြင် အသင်တို့သည် အရှင်မြတ်ထံ‌တော်သို့ပင် ပြန်လည်သွားကြရမည်ဖြစ်သည်။"
        }
    ]
}
{
    "chapter": [
        {
            "chapter": 29,
            "verse": 1,
            "text": "Елиф-ла-мим"
        },
        {
            "chapter": 29,
            "verse": 2,
            "text": "Зар мисле људи да ће да буду остављени на миру ако кажу: “Ми верујемо!” И да неће да буду искушавани"
        },
        {
            "chapter": 29,
            "verse": 3,
            "text": "А ми смо искушавали и оне пре њих, да би Бог сигурно указао на оне који говоре истину и на оне који лажу"
        },
        {
            "chapter": 29,
            "verse": 4,
            "text": "Зар мисле они који раде зла дела да ће Нама да умакну?! Лоше ли је оно што просуђују"
        },
        {
            "chapter": 29,
            "verse": 5,
            "text": "Онај ко се нада сусрету с Аллахом – па доћи ће, сигурно, Дан обећани. – А Он све чује и све зна"
        },
        {
            "chapter": 29,
            "verse": 6,
            "text": "А онај ко се бори - бори се само за себе, заиста, Аллах је независан од свих светова"
        },
        {
            "chapter": 29,
            "verse": 7,
            "text": "Онима који верују и добра дела чине прећи ћемо сигурно преко лоших поступака њихових и за оно што су радили заиста ћемо их најлепшом наградом наградити"
        },
        {
            "chapter": 29,
            "verse": 8,
            "text": "Ми смо сваком човеку наредили да буде добар према родитељима својим. Али, ако те они буду наговарали да поред Мене неког другог обожаваш, о коме ти ништа не знаш, онда им се не покоравај. Мени ћете да се вратите, па ћу Ја о ономе што сте радили да вас обавестим"
        },
        {
            "chapter": 29,
            "verse": 9,
            "text": "Оне који верују и раде добра дела сигурно ћемо да уврстимо међу оне који су добри"
        },
        {
            "chapter": 29,
            "verse": 10,
            "text": "Има људи који говоре: „Верујемо у Аллаха!“ А кад неки од њих буде стављен на муке због Аллаха, он сматра да је искушење од људи исто као и Аллахова казна. А ако победа дође од твога Господара, сигурно ће они да кажу: „Били смо уз вас!“ А зар Аллах не зна најбоље оно што је у свачијим грудима"
        },
        {
            "chapter": 29,
            "verse": 11,
            "text": "Аллах сигурно зна оне који верују и сигурно зна оне који су дволични"
        },
        {
            "chapter": 29,
            "verse": 12,
            "text": "Они који не верују говоре онима који верују: „Следите наш пут, а ми ћемо да носимо ваше грехе!“ А не би понели ниједан њихов грех. Они су, заиста, лажљивци"
        },
        {
            "chapter": 29,
            "verse": 13,
            "text": "А сигурно ће властите терете и терете оних које су одвели у заблуду да носе, и сигурно ће за оно што су измишљали на Судњем дану да одговарају"
        },
        {
            "chapter": 29,
            "verse": 14,
            "text": "Ми смо Ноја послали његовом народу и он је међу њима остао хиљаду, мање педесет година, па их је потом задесио потоп, зато што су незнанобошци били"
        },
        {
            "chapter": 29,
            "verse": 15,
            "text": "И Ми смо њега и оне што су били у лађи спасили, и поучним примером световима је учинили"
        },
        {
            "chapter": 29,
            "verse": 16,
            "text": "А и Аврама, кад је своме народу рекао: „Аллаха обожавајте и Њега се бојте, то вам је боље, ако знате"
        },
        {
            "chapter": 29,
            "verse": 17,
            "text": "Ви, мимо Аллаха, обожавате идоле и смишљате лажи. Они које ви, мимо Аллаха, обожавате не могу никаквом опскрбом да вас опскрбе; ви тражите опскрбу од Аллаха и Њега обожавајте и Њему будите захвални! Њему ћете да се вратите"
        },
        {
            "chapter": 29,
            "verse": 18,
            "text": "А ако ви поричете, па већ су порицали народи пре вас; а Посланик је једино дужан да јасно обзнани.“"
        },
        {
            "chapter": 29,
            "verse": 19,
            "text": "Зар ови не виде како Аллах све из ничег ствара? Он ће то опет да учини; Аллаху је то, заиста, лако"
        },
        {
            "chapter": 29,
            "verse": 20,
            "text": "Реци: “Путујте по свету да видите шта је Он из ничег створио. И, Аллах ће то, после, по други пут да створи. Аллах, заиста, све може"
        },
        {
            "chapter": 29,
            "verse": 21,
            "text": "Он кажњава онога кога Он хоће и милост указује ономе коме Он хоће, Њему ћете да будете враћени"
        },
        {
            "chapter": 29,
            "verse": 22,
            "text": "Његовој казни нећете умаћи ни на Земљи ни на небу, а немате, мимо Аллаха, ни заштитника ни помагача"
        },
        {
            "chapter": 29,
            "verse": 23,
            "text": "А они који не верују у Аллахове речи и доказе и у сусрет са Њим, њима није стало до Моје милости – њих чека патња несносна"
        },
        {
            "chapter": 29,
            "verse": 24,
            "text": "Одговор његовог народа беше само то што рекоше: „Убијте га или га спалите!“ Али, Аллах га је избавио из ватре. У томе су, заиста, докази народу који верује"
        },
        {
            "chapter": 29,
            "verse": 25,
            "text": "„Ви сте“, рече он, „мимо Аллаха прихватили кипове да бисте у овосветском животу одржавали међусобне пријатељске односе, а после, на Судњем дану, једни других ћете да се одричете и једни друге ћете да проклињете, Ватра ће да буде ваше боравиште и нико вам у помоћ неће моћи притећи.”"
        },
        {
            "chapter": 29,
            "verse": 26,
            "text": "И Лот му је једини поверовао! А Аврам рече: „Ја се, уистину, селим тамо где ми је мој Господар наредио. Он је, заиста, Силни и Мудри.“"
        },
        {
            "chapter": 29,
            "verse": 27,
            "text": "И Ми смо му подарили Исака и Јакова и међу његовим потомцима смо дали веровесништво и Књигу; а њему смо на овом свету леп спомен сачували, а на Оном ће, заиста, један од оних добрих бити"
        },
        {
            "chapter": 29,
            "verse": 28,
            "text": "И спомени Лота. Када народу своме рече: „Ви чините такав разврат какав пре вас нико од свих светова није чинио"
        },
        {
            "chapter": 29,
            "verse": 29,
            "text": "имате полне односе са мушкарцима, по друмовима пресрећете и на својим скуповима радите оно што је одвратно.“ А одговор његовог народа беше само то што рекоше: „Учини да нас стигне Аллахова казна ако си од оних који говоре истину!“"
        },
        {
            "chapter": 29,
            "verse": 30,
            "text": "“Господару мој”, рече он, “помози ми против искварених људи!”"
        },
        {
            "chapter": 29,
            "verse": 31,
            "text": "И кад Наши изасланици Авраму донесоше радосну вест, рекоше: „Ми ћемо да уништимо становнике онога насеља! Његови становници су заиста неверници!“"
        },
        {
            "chapter": 29,
            "verse": 32,
            "text": "„У њему је Лот“, рече Аврам. „Ми добро знамо ко је у њему“, рекоше они, „ми ћемо да спасимо њега и његову породицу, осим његове жене. Она ће да остане са онима који ће да искусе казну.“"
        },
        {
            "chapter": 29,
            "verse": 33,
            "text": "И кад Наши изасланици дођоше Лоту, он се због њих обневесели и узнемири. „Не бој се и не брини се“, рекоше они, „ми ћемо да спасимо тебе и породицу, осим твоје жене, она ће да остане са онима који ће да искусе казну"
        },
        {
            "chapter": 29,
            "verse": 34,
            "text": "А на становнике овог града спустићемо страшну казну са неба због тога што су развратници"
        },
        {
            "chapter": 29,
            "verse": 35,
            "text": "И од њега смо оставили јасан знак људима који буду памети имали"
        },
        {
            "chapter": 29,
            "verse": 36,
            "text": "А у Меден посласмо њиховог брата Шуајба: „О мој народе“, говорио је он, „Аллаха обожавајте, и очекујте Судњи дан, и не чините зло по Земљи правећи неред!“"
        },
        {
            "chapter": 29,
            "verse": 37,
            "text": "Али му они не повероваше, па их задеси страшан потрес и они освануше у земљи својој мртви, непомични"
        },
        {
            "chapter": 29,
            "verse": 38,
            "text": "А и Ада и Семуда - остаци њихових домова су вам видљиви - а ђаво им је њихове поступке лепим приказао, па их, од Правог пута одвратио, а били су разумни"
        },
        {
            "chapter": 29,
            "verse": 39,
            "text": "И Каруна и фараона и Хамана; Мојсије им је донео јасне доказе, али су се они на Земљи охолили и нису могли да умакну казни"
        },
        {
            "chapter": 29,
            "verse": 40,
            "text": "и све смо казнили према њиховим гресима: на неке смо послали ветар пун песка, а неке смо уништили страшним гласом, неке смо утерали у земљу, а неке потопили; Аллах им није учинио неправду, сами су себи неправду нанели"
        },
        {
            "chapter": 29,
            "verse": 41,
            "text": "Они који, мимо Аллаха, узимају заштитнике слични су пауку који себи исплете кућу, а најслабија кућа, засигурно, је паукова кућа, кад би само знали"
        },
        {
            "chapter": 29,
            "verse": 42,
            "text": "Аллах добро зна да ови које они, поред Њега, обожавају ништа не представљају; Он је Силни и Мудри"
        },
        {
            "chapter": 29,
            "verse": 43,
            "text": "То су примери које Ми наводимо људима, али их само учени схватају"
        },
        {
            "chapter": 29,
            "verse": 44,
            "text": "Бог је небеса и Земљу с разлогом створио; то је, заиста, поука онима који верују"
        },
        {
            "chapter": 29,
            "verse": 45,
            "text": "Казуј Књигу која ти се објављује и обављај молитву - молитва, заиста, одвраћа од разврата и од свега што је ружно; а слављење Бога је сигурно веће! Бог зна шта радите"
        },
        {
            "chapter": 29,
            "verse": 46,
            "text": "И са следбеницима Књиге расправљајте на најлепши начин, али не и с онима међу њима који су неправедни, и реците: „Ми верујемо у оно што се нама објављује и у оно што је вама објављено, а наш Бог и ваш Бог је један, и Њему смо ми предани!“"
        },
        {
            "chapter": 29,
            "verse": 47,
            "text": "Тако исто и теби објављујемо Књигу, а неки од оних којима смо већ дали Књигу - и у њу верују, а и међу овима има оних који у њу верују, а Наше речи и доказе негирају само неверници"
        },
        {
            "chapter": 29,
            "verse": 48,
            "text": "Ти пре ње ниједну књигу ниси читао, а ниси је ни својом десном руком писао, иначе, посумњали би они који говоре лажи"
        },
        {
            "chapter": 29,
            "verse": 49,
            "text": "Међутим, Кур'ан је сачињен од јасних речи; у грудима су оних којима је дато знање, а Наше речи негирају само неправедници"
        },
        {
            "chapter": 29,
            "verse": 50,
            "text": "И говоре: “Зашто му од Господара његовог нису нека чуда послата?” Реци: “Чуда су једино код Аллаха, а ја само јасно опомињем.”"
        },
        {
            "chapter": 29,
            "verse": 51,
            "text": "А зар им није доста то што Ми теби објављујемо Књигу која им се казује: у њој је, заиста, милост и поука људима који верују"
        },
        {
            "chapter": 29,
            "verse": 52,
            "text": "Реци: „Аллах је довољан сведок мени и вама; Он зна све што је на небесима и на Земљи. А они који у лаж верују, а у Аллаха не верују, они су прави губитници.“"
        },
        {
            "chapter": 29,
            "verse": 53,
            "text": "Они траже од тебе Мухаммеде да их што пре стигне казна. А да није одређеног рока, казна би им дошла, а доћи ће им, сигурно, изненада, а они неће да је предосете"
        },
        {
            "chapter": 29,
            "verse": 54,
            "text": "Они траже од тебе да их што пре стигне казна, а Пакао ће сигурно све невернике да обухвати"
        },
        {
            "chapter": 29,
            "verse": 55,
            "text": "на Дан кад их патња и одозго и одоздо обузме, а Он каже: „Искусите оно што сте радили!“"
        },
        {
            "chapter": 29,
            "verse": 56,
            "text": "О слуге Моје које верујете, Моја је Земља пространа, зато само Мене обожавајте"
        },
        {
            "chapter": 29,
            "verse": 57,
            "text": "Свака душа смрт ће да осети, а онда ћете Нама да будете враћени"
        },
        {
            "chapter": 29,
            "verse": 58,
            "text": "Оне који буду веровали и радили добра дела сместићемо у рајске одаје, испод којих реке теку, у њима ће вечно да бораве. Како ће дивна бити награда онима који су се трудили"
        },
        {
            "chapter": 29,
            "verse": 59,
            "text": "онима који су били стрпљиви и уздали се у Свога Господара"
        },
        {
            "chapter": 29,
            "verse": 60,
            "text": "А колико има живих бића која не могу себи да скупљају опскрбу, Аллах их опскрбљује, а и вас! Он све чује и све зна"
        },
        {
            "chapter": 29,
            "verse": 61,
            "text": "А да их упиташ: „Ко је створио небеса и Земљу и ко је потчинио Сунце и Месец?“ Сигурно би рекли: „Аллах!“, па куда се онда одмећу"
        },
        {
            "chapter": 29,
            "verse": 62,
            "text": "Аллах у изобиљу даје опскрбу ономе коме хоће од Својих слуга, а и ускраћује коме хоће: Аллах, заиста, све зна"
        },
        {
            "chapter": 29,
            "verse": 63,
            "text": "А ако их упиташ: „Ко са неба спушта воду и њом оживљава мртву Земљу?“ Сигурно ће да кажу: „Аллах!“ А ти реци: „Хвала Аллаху!“ Али већина њих не разуме"
        },
        {
            "chapter": 29,
            "verse": 64,
            "text": "Живот на овом свету је људима само забава и игра, а само онај свет је прави живот, кад би они само знали"
        },
        {
            "chapter": 29,
            "verse": 65,
            "text": "Кад се у лађе укрцају, Аллаха моле, предајући Му се искрено, а када их Он доведе до копна, одједном друге Њему придружују"
        },
        {
            "chapter": 29,
            "verse": 66,
            "text": "да би показали незахвалност према оном што им Ми дајемо и да би уживали. А сазнаће они"
        },
        {
            "chapter": 29,
            "verse": 67,
            "text": "Зар не виде да смо Кабу учинили сигурном, док се свуда около њих отима и пљачка? Зар у лаж верују, а на Аллаховим благодатима су незахвални"
        },
        {
            "chapter": 29,
            "verse": 68,
            "text": "Има ли онда већег насилника од онога који о Аллаху измишља лажи или пориче Истину која му долази?! Зар неверницима није боравиште у Паклу"
        },
        {
            "chapter": 29,
            "verse": 69,
            "text": "Оне који се буду трудили због Нас, Ми ћемо, сигурно, да упутимо Нашим путевима, а Аллах је, заиста, на страни оних који добра дела чине"
        }
    ]
}
{
    "chapter": [
        {
            "chapter": 6,
            "verse": 1,
            "text": "Сва хвала нека је Аллаху Који је створио небеса и Земљу и дао тмине и светло, али и поред тога они који не верују - друге изједначују са својим Господарем"
        },
        {
            "chapter": 6,
            "verse": 2,
            "text": "Он вас је створио од земље и рок одредио, а код Њега је и рок утврђени, а ви и поред тога сумњате"
        },
        {
            "chapter": 6,
            "verse": 3,
            "text": "Он је Аллах на небесима и на Земљи, Он зна и што кријете и што показујете, и Он зна оно што радите"
        },
        {
            "chapter": 6,
            "verse": 4,
            "text": "А њима не дође ниједан доказ од њиховог Господара а да се од њега не окрену"
        },
        {
            "chapter": 6,
            "verse": 5,
            "text": "Они су занегирали Истину када им је дошла, али њима ће сигурно да стигну вести о ономе чему су се ругали"
        },
        {
            "chapter": 6,
            "verse": 6,
            "text": "Зар они не знају колико смо Ми нараштаја пре њих уништили, којима смо на Земљи дали могућности какве вама нисмо дали и којима смо слали обилату кишу и учинили да реке поред њих теку, па смо их, због њихових греха, уништавали, и друге нараштаје, после њих, стварали"
        },
        {
            "chapter": 6,
            "verse": 7,
            "text": "А и да ти (Мухаммеде) спустимо Књигу на папиру и да је они рукама својим опипају, опет би они који не верују казали: „Ово заиста није ништа друго до јасна враџбина.“"
        },
        {
            "chapter": 6,
            "verse": 8,
            "text": "И још говоре: „Зашто му није послат анђео?!“ А да анђеле пошаљемо, случај би одређен био, и не би им било дато више времена"
        },
        {
            "chapter": 6,
            "verse": 9,
            "text": "А да га анђелом учинимо, опет бисмо га као човека створили и опет бисмо им учинили нејасним оно што им није јасно"
        },
        {
            "chapter": 6,
            "verse": 10,
            "text": "Посланицима су се и пре тебе ругали, па је оне који су им се ругали стигло баш оно чему су се ругали"
        },
        {
            "chapter": 6,
            "verse": 11,
            "text": "Реци: „Путујте по Земљи, затим погледајте како су завршили они који су посланике сматрали лажним!“"
        },
        {
            "chapter": 6,
            "verse": 12,
            "text": "Упитај: „Чије је све оно што је на небесима и на Земљи?“ И одговори: „Аллахово!“ Он је Себи одредио да буде милостив. Он ће да вас сакупи на Судњем дану, у то нема никакве сумње. Они који су себе упропастили, па - они не верују"
        },
        {
            "chapter": 6,
            "verse": 13,
            "text": "Њему припада све што постоји у ноћи и дану; Он је Свечујући и Свезнајући"
        },
        {
            "chapter": 6,
            "verse": 14,
            "text": "Реци: „Зар да узмем за заштитника неког другог поред Аллаха Који је небеса и Земљу, без претходног примера створио?! Он храни, а не бива храњен!“ Реци: „Мени је наређено да будем најпрви у покоравању“, и никако не буди један од оних који другима дају место које припада само Аллаху"
        },
        {
            "chapter": 6,
            "verse": 15,
            "text": "Реци: „Ако будем непослушан Господу свом, ја се плашим патње на Великом дану.“"
        },
        {
            "chapter": 6,
            "verse": 16,
            "text": "А онај ко буде поштеђен казне тога дана, Он му се смиловао, и то је очигледни успех"
        },
        {
            "chapter": 6,
            "verse": 17,
            "text": "Ако те Аллах неком невољом погоди - па, нико осим Њега не може да је отклони; а ако ти какво добро подари - па, Он над свиме има моћ"
        },
        {
            "chapter": 6,
            "verse": 18,
            "text": "А Он је Свепотчинитељ изнад слугу Својих, и Он је Мудри, Онај Који све у потпуности зна"
        },
        {
            "chapter": 6,
            "verse": 19,
            "text": "Реци: „Чије је највеће сведочанство?“ И одговори: „Аллахово, Он ће између мене и вас да буде сведок. А мени се овај Кур'ан објављује да упозоравам њиме вас и оне до којих он допре. Зар ви, заиста, тврдите да поред Аллаха има и других богова?“ Реци: „Ја не тврдим.“ Реци: „Он је Једини Бог, и ја немам ништа са тиме што ви Њему друге у обожавању придружујете.“"
        },
        {
            "chapter": 6,
            "verse": 20,
            "text": "Они којима смо дали Књигу познају Посланика као што познају своје синове; они који су себе упропастили, па – они не верују"
        },
        {
            "chapter": 6,
            "verse": 21,
            "text": "Има ли већег неправедника од онога који о Аллаху говори лажи или не признаје Његове речи и доказе?! Неправедници заиста неће успети"
        },
        {
            "chapter": 6,
            "verse": 22,
            "text": "А на Дан када их све сакупимо, а затим упитамо оне који су друге обожавали поред Аллаха: „Где су вам божанства ваша која сте сматрали боговима?“"
        },
        {
            "chapter": 6,
            "verse": 23,
            "text": "Неће никакво оправдање да им преостане осим да кажу: „Аллаха нам, Господара нашег, ми нисмо друге обожавали поред Аллаха.“"
        },
        {
            "chapter": 6,
            "verse": 24,
            "text": "Гледај како ће они сами себе да лажу, а неће им бити оних које су били измислили"
        },
        {
            "chapter": 6,
            "verse": 25,
            "text": "Има оних који долазе да те слушају, али Ми смо на њихова срца ставили засторе, да Кур'ан не би разумели, и учинили их глувим, па и ако би све доказе видели, опет у њих не би поверовали. А када ти долазе да расправљају са тобом, говоре они који не верују: „То су само измишљотине древних народа.“"
        },
        {
            "chapter": 6,
            "verse": 26,
            "text": "Они забрањују да се верује у Кур'ан, и сами се од њега удаљавају, и сами себе упропашћавају, а да и не примећују"
        },
        {
            "chapter": 6,
            "verse": 27,
            "text": "А да ти је да видиш како ће, кад пред Ватром буду задржани, да кажу: „Да нам је да будемо враћени, па да не поричемо речи нашег Господара и да постанемо верници.“"
        },
        {
            "chapter": 6,
            "verse": 28,
            "text": "Не, напротив! Њима ће да постане очигледно оно што су пре крили; а када би поново били враћени, опет би наставили да раде оно што им је било забрањено, јер они су, заиста, лажљивци"
        },
        {
            "chapter": 6,
            "verse": 29,
            "text": "И говоре: „Нема живота осим на овом свету и ми нећемо да будемо оживљени.“"
        },
        {
            "chapter": 6,
            "verse": 30,
            "text": "А да ти је видети како ће, када пред својим Господарем буду заустављени и кад их Он упита: „Зар ово није истина?“ Одговорити: „Јесте, тако нам Господара нашег!“ А и како ће Он рећи: „Искусите онда патњу због тога што нисте веровали!“"
        },
        {
            "chapter": 6,
            "verse": 31,
            "text": "Они који не верују да ће стати пред Аллахом настрадаће кад им изненада дође Час оживљења, и рећи ће: „О наше жалости, шта смо све пропустили на Земљи!“ И грехе ће своје да носе на леђима, а ужасно је оно што ће носити"
        },
        {
            "chapter": 6,
            "verse": 32,
            "text": "Живот на овом свету је људима само игра и забава, а будући свет је, заиста, бољи за оне који настоје да се сачувају. Зар не разумете"
        },
        {
            "chapter": 6,
            "verse": 33,
            "text": "Ми знамо да тебе заиста жалости оно што они говоре. Они, уистину, не сматрају да си лажов, него неправедници поричу Аллахове речи и доказе"
        },
        {
            "chapter": 6,
            "verse": 34,
            "text": "И посланици су пре тебе сматрани лажним, па су трпели то што су их у лаж утеривали и мучили, све док им не би дошла Наша помоћ - а нико не може да замени Аллахове речи - а до тебе су већ дошле неке вести о посланицима"
        },
        {
            "chapter": 6,
            "verse": 35,
            "text": "Ако је теби тешко то што се они окрећу од истине, онда, ако можеш, потражи какав отвор у Земљи или какве мердевине за небо, па им донеси други знак?! Да Аллах хоће, Он би их све на правом путу сакупио; зато, никако не буди од оних који не знају"
        },
        {
            "chapter": 6,
            "verse": 36,
            "text": "Одазваће се једино они који слушају. А Аллах ће да оживи умрле; затим ће Њему сви да се врате"
        },
        {
            "chapter": 6,
            "verse": 37,
            "text": "Они говоре: „Зашто му не буде спуштен од његовог Господара какав знак.“ Реци: „Аллах је, заиста, у стању да спусти знак, али већина њих не зна.“"
        },
        {
            "chapter": 6,
            "verse": 38,
            "text": "Нема ниједног живог бића које по Земљи ходи, нити птице која на крилима својим лети, а да нису заједнице попут вас. У Књизи Ми ништа изоставили нисмо - а на крају, сви ће пред својим Господарем да буду сакупљени"
        },
        {
            "chapter": 6,
            "verse": 39,
            "text": "А они који речи и доказе Наше поричу глуви су и неми, у мраку су. Онога кога хоће - Аллах скрене на странпутицу, а ономе коме хоће - подари да буде на Правом путу"
        },
        {
            "chapter": 6,
            "verse": 40,
            "text": "Реци: „Кажите ви мени, ако истину говорите, кад би вам дошла Аллахова казна, или када би вам дошао Судњи час, да ли бисте иког другог призивали осим Аллаха?“"
        },
        {
            "chapter": 6,
            "verse": 41,
            "text": "Напротив, Њега бисте само молили да, ако хоће, отклони од вас оно за шта сте Га позивали, а не би вам ни на уму пали они које сте Му у обожавању придруживали"
        },
        {
            "chapter": 6,
            "verse": 42,
            "text": "А посланике смо слали и народима пре тебе и те народе неимаштином и болешћу кажњавали, не би ли се покајали"
        },
        {
            "chapter": 6,
            "verse": 43,
            "text": "Па зашто се нису понизно молили када би им дошла Наша казна?! Али, срца њихова остајала су окорела, а ђаво им је приказао лепим оно што су радили"
        },
        {
            "chapter": 6,
            "verse": 44,
            "text": "И када би заборавили оно чиме су опомињани, Ми бисмо им капије свега отворили; а када би се обрадовали ономе што им је дато, изненада бисмо их казнили и они би, одједном, изгубили сваку наду"
        },
        {
            "chapter": 6,
            "verse": 45,
            "text": "и до задњег би био искорењен народ који је чинио неправду; па нека је хваљен Аллах, Господар светова"
        },
        {
            "chapter": 6,
            "verse": 46,
            "text": "Реци: „Кажите ви мени, ако би вам Аллах одузео ваш слух и ваш вид и запечатио ваша срца, који би вам бог, осим Аллаха, то вратио?!“ Погледај како доказе и знакове излажемо, а они се опет окрећу.“"
        },
        {
            "chapter": 6,
            "verse": 47,
            "text": "Реци: „Кажите ви мени, ако би вас изненада или очигледно, стигла Аллахова казна, зар би ико други осим неправедних људи настрадао?!“"
        },
        {
            "chapter": 6,
            "verse": 48,
            "text": "Ми шаљемо посланике само зато да доносе радосне вести и да опомињу; нека се зато они који верују и чине добра дела ничега не боје и ни за чим нека не тугују"
        },
        {
            "chapter": 6,
            "verse": 49,
            "text": "А оне који су доказе и речи Наше порицали стићи ће казна зато што су били грешни"
        },
        {
            "chapter": 6,
            "verse": 50,
            "text": "Реци: „Ја вам не кажем: 'Код мене су Аллахове ризнице', нити: 'Ја знам оно што је чулима недокучиво', нити вам кажем: 'Ја сам заиста анђео', већ ја следим само оно што ми се објављује.“ Реци: „Зар су исто слепац и онај који види?! Зашто не размислите?“"
        },
        {
            "chapter": 6,
            "verse": 51,
            "text": "И упозоравај Кур'аном оне који страхују што ће пред својим Господарем да буду сакупљени, када осим Њега ни заштитника ни заговорника неће имати, да би се Аллаха бојали"
        },
        {
            "chapter": 6,
            "verse": 52,
            "text": "И не одбијај од себе оне који се ујутру и навече Господару своме моле у жељи за Његовим лицем; ти нећеш за њих да одговараш, а ни они неће за тебе да одговарају, јер би ти, ако би их одбио, неправедник био"
        },
        {
            "chapter": 6,
            "verse": 53,
            "text": "И тако Ми једне другима искушавамо да би неверници казали: „Зар су то они, међу нама, којима је Аллах, милост указао?!“ А зар Аллах најбоље не познаје захвалне"
        },
        {
            "chapter": 6,
            "verse": 54,
            "text": "А када ти дођу они који у речи Наше верују, ти реци: „Мир над вама! Ваш Господар је сам Себи одредио да буде милостив: Ако неко од вас учини неко ружно дело из незнања, па се после покаје и поправи - па, Аллах је, заиста, Онај Који опрашта грехе и милостив је.“"
        },
        {
            "chapter": 6,
            "verse": 55,
            "text": "Тако Ми подробно излажемо доказе и знакове, да би очигледан био пут којим иду грешници"
        },
        {
            "chapter": 6,
            "verse": 56,
            "text": "Реци: „Мени је забрањено да обожавам оне које ви, поред Аллаха, молите.“ Реци: „Ја се не поводим за вашим жељама, јер бих тада залутао и не бих био међу упућеним.“"
        },
        {
            "chapter": 6,
            "verse": 57,
            "text": "Реци: „Ја сам заиста на јасној упути мог Господара, а ви је поричете. Није у мојој власти оно што ви пожурујете; пита се само Аллах, Он суди по правди и Он је Судија најбољи.“"
        },
        {
            "chapter": 6,
            "verse": 58,
            "text": "Реци: „Да је у мојој власти оно што пожурујете, између мене и вас би било свршено, а Аллах најбоље зна неправеднике.“"
        },
        {
            "chapter": 6,
            "verse": 59,
            "text": "У Њега су кључеви онога што је чулима недокучиво, само их Он зна, и Он једини зна шта је на копну и шта је у мору, и ниједан лист не опадне а да Он за њега не зна; и нема зрна у тамама Земље нити ичег свежег нити ичег сувог, а да није у Јасној књизи"
        },
        {
            "chapter": 6,
            "verse": 60,
            "text": "Он вас ноћу умртвљује, а зна и шта сте преко дана урадили, затим вас дању буди, како би рок који је свакоме одређен, прошао. На крају, Њему ћете да се вратите и Он ће да вас обавести о ономе шта сте радили"
        },
        {
            "chapter": 6,
            "verse": 61,
            "text": "Он је изнад робова Својих Свепотчинитељ и шаље вам чуваре; а кад неком од вас дође смрт, изасланици Наши му без оклевања узму душу"
        },
        {
            "chapter": 6,
            "verse": 62,
            "text": "Они ће, после, Аллаху да буду враћени, своме истинском Заштитнику. Само Њему припада суд, и Он ће најбрже обрачун да сведе"
        },
        {
            "chapter": 6,
            "verse": 63,
            "text": "Реци: „Ко вас из страхота на копну и на мору избавља када му се и јавно и тајно понизно молите: 'Ако нас Он из овога избави, сигурно ћемо да будемо захвални!'“"
        },
        {
            "chapter": 6,
            "verse": 64,
            "text": "Реци: „Аллах вас избавља из тих и из сваке невоље, па ви опет Њему друге придружујете у обожавању.“"
        },
        {
            "chapter": 6,
            "verse": 65,
            "text": "Реци: „Он је у стању да пошаље против вас казну изнад ваших глава или испод ваших ногу, или да вас подели у странке и учини да искусите силу једни других. Погледај само како Ми подробно излажемо доказе и знакове, како би људи схватили.“"
        },
        {
            "chapter": 6,
            "verse": 66,
            "text": "Твој народ пориче Кур' ан, а он је Истина. Реци: „Ја нисам задужен да Упуту прихватите"
        },
        {
            "chapter": 6,
            "verse": 67,
            "text": "сваки наговештај има своје време, и ви ћете знати"
        },
        {
            "chapter": 6,
            "verse": 68,
            "text": "Када видиш оне који задиру лажима у Наше речи и ругају се, ти се од њих окрени све док други говор не започну. А ако те ђаво наведе да заборавиш, онда, након што се сетиш, не седи са људима неправедницима"
        },
        {
            "chapter": 6,
            "verse": 69,
            "text": "Они који се боје Аллаха неће за њих рачун полагати, али су дужни опомињати не би ли се оканили"
        },
        {
            "chapter": 6,
            "verse": 70,
            "text": "Остави оне који узимају веру своју као игру и забаву, и које је обмануо живот на овом свету, а опомињи Кур'аном да нико, због онога што ради, не би страдао, јер осим Аллаха – ни заштитника ни посредника неће да имају и од таквог никаква откупнина неће да се прими. Они ће, због онога што су радили, да буду држани у патњи; њих чека пиће од кључале воде и болна патња, зато што нису веровали"
        },
        {
            "chapter": 6,
            "verse": 71,
            "text": "Реци: „Зар да, поред Аллаха, молимо оне који не могу да нам прибаве никакву корист ни да отклоне неку штету, па да будемо враћени својој прошлости, а Аллах нас је већ упутио, и да будемо као онај кога су на Земљи завели ђаволи па ништа не зна, а кога другови његови зову на Прави пут: 'Дођи нама!'“ Реци: „Заиста је Аллахова упута – истинска упута, и нама је наређено да се Господару светова предамо"
        },
        {
            "chapter": 6,
            "verse": 72,
            "text": "и да намаз (молитву) обављамо и да се Њега бојимо;“ Он је Тај пред Којим ћете да будете сакупљени"
        },
        {
            "chapter": 6,
            "verse": 73,
            "text": "и Он је Тај Који је створио небеса и Земљу са истином. Чим Он за нешто каже: „Буди!“ - Оно буде; Његова реч је истина; само ће Он да има власт на Дан када се дуне у рог; Он зна оно што је чулима недокучиво и оно што је видљиво; Он је Мудри и Онај Који све у потпуности зна.“"
        },
        {
            "chapter": 6,
            "verse": 74,
            "text": "А кад Аврам рече своме оцу Тераху: „Зар кипове сматраш боговима?! Уистину, видим да сте и ти и твој народ у очигледној заблуди.“"
        },
        {
            "chapter": 6,
            "verse": 75,
            "text": "Ми показасмо Авраму царство небеса и Земље да би постао од оних који чврсто верују"
        },
        {
            "chapter": 6,
            "verse": 76,
            "text": "И кад наступи ноћ, он угледа звезду и рече: \"Ово је Господар мој!\" А пошто зађе, рече: \"Не волим оне који залазе"
        },
        {
            "chapter": 6,
            "verse": 77,
            "text": "А кад угледа Месец како излази, рече: „Ово је мој Господар!“ А пошто зађе, он рече: „Ако ме Господар мој не упути, бићу сигурно један од људи који су залутали.“"
        },
        {
            "chapter": 6,
            "verse": 78,
            "text": "А кад угледа Сунце како се рађа, он узвикну: „Ово је мој Господар, ово је веће!“ А пошто зађе, он рече: „Народе мој, ја заиста немам ништа са тиме што ви Њему придружујете"
        },
        {
            "chapter": 6,
            "verse": 79,
            "text": "Ја окрећем лице своје, као прави верник, према Ономе Који је небеса и Земљу, без претходног примера, створио; ја не спадам у оне који другима место које припада само Аллаху дају!“"
        },
        {
            "chapter": 6,
            "verse": 80,
            "text": "И народ се његов са њим расправљао. „Зар да са мном о Аллаху расправљате, а Он је мене упутио?“ Рече он. „Ја се не бојим оних које ви Њему придружујете, осим ако мој Господар одреди нешто. Господар мој знањем својим обухвата све. Зашто не размислите и поуку не прихватите"
        },
        {
            "chapter": 6,
            "verse": 81,
            "text": "А како бих се бојао оних које Њему придружујете, када се ви не бојите што Аллаху у обожавању придружујете оне за које вам Он није никакав доказ спустио? Па који од два табора више сигурност заслужује, ако ви знате"
        },
        {
            "chapter": 6,
            "verse": 82,
            "text": "Само они који верују и веровање своје са неправдом не мешају биће уистину сигурни: они су упућени.“"
        },
        {
            "chapter": 6,
            "verse": 83,
            "text": "То је Наш чврст доказ који смо дали Авраму против његовог народа. Ми на више степене уздижемо оне које хоћемо. Твој Господар је, уистину, мудар и Онај Који све зна"
        },
        {
            "chapter": 6,
            "verse": 84,
            "text": "И Ми смо му даровали Исака и Јакова; и сваког упутисмо - а Ноја смо још пре упутили - и од потомака његових Давида, и Соломуна, и Јова, и Јосифа, и Мојсија, и Арона - ето, тако Ми награђујемо оне који добра дела чине"
        },
        {
            "chapter": 6,
            "verse": 85,
            "text": "и Захарија, и Јована, и Исуса, и Илију - сви су они били међу честитима"
        },
        {
            "chapter": 6,
            "verse": 86,
            "text": "– и Јишмаела, и Јелисеја и Јону и Лота - и свима смо предност над осталим световима дали –"
        },
        {
            "chapter": 6,
            "verse": 87,
            "text": "Упутили смо и Јишмаела, Јелисеја, Јону и Лота, нека је Аллахов мир над њима, и све наведене веровеснике, на челу са Мухаммедом, нека је Аллахов мир и благослов над њим, смо одликовали над свим световима"
        },
        {
            "chapter": 6,
            "verse": 88,
            "text": "То је Аллахова упута којом Он упућује оне које жели од Својих робова. А да су они поред Аллаха друге обожавали, сигурно би пропало оно што су радили"
        },
        {
            "chapter": 6,
            "verse": 89,
            "text": "То су они којима смо Ми дали Књигу и мудрост и веровесништво. Па ако они у то не верују, Ми смо то поверили људима који то не негирају"
        },
        {
            "chapter": 6,
            "verse": 90,
            "text": "Њих је Аллах упутио, и зато следи њихов пут. Реци: „Ја од вас не тражим награду за Кур'ан, он је само поука световима.“"
        },
        {
            "chapter": 6,
            "verse": 91,
            "text": "Они не познају Аллаха како треба, кад говоре: „Ниједном човеку Аллах није ништа објавио!“ Реци: „А ко је објавио Књигу коју је донео Мојсије као светло и упуту људима, коју на листове стављате и показујете, а много и кријете, и подучени сте ономе што ни ви ни преци ваши нисте знали?“ Реци: „Аллах!“ Затим их остави, нека се лажима својим забављају"
        },
        {
            "chapter": 6,
            "verse": 92,
            "text": "А ова Књига, коју објављујемо, благословљена је, она потврђује оне пре ње и да упозориш Мекку мајку градова и све око ње. А они који у онај свет верују - верују и у њу и о молитвама својим брину"
        },
        {
            "chapter": 6,
            "verse": 93,
            "text": "Ко је већи неправедник од онога који лажи о Аллаху износи или који говори: „Објављује ми се“, а ништа му се не објављује, или који каже: „И ја ћу рећи исто онако као што Аллах објављује.“ А да ти је да видиш неправеднике у смртним мукама, када анђели буду испружили своје руке према њима: „Спасите своје душе! Од сада ћете неиздржљивом казном да будете кажњени зато што сте о Аллаху износили оно што није истина и што сте се према доказима и речима Његовим охоло понашали.“"
        },
        {
            "chapter": 6,
            "verse": 94,
            "text": "А доћи ћете нам појединачно, онакви какве смо вас први пут створили, напустивши добра која смо вам били даровали. Ми не видимо са вама заговараче ваше за које сте сматрали да их Аллаху треба придружити у обожавању, покидане су везе међу вама и оставили су вас они за које сте тако тврдили"
        },
        {
            "chapter": 6,
            "verse": 95,
            "text": "Заиста је Аллах Онај Који чини да се распукне зрно и кошпица. Он изводи живо из мртвог, и Он је Тај Који изводи мртво из живог; то вам је, ето, Аллах, па куда се онда одмећете"
        },
        {
            "chapter": 6,
            "verse": 96,
            "text": "Он је Тај Који чини да зора свиће, Он је ноћ одредио за починак, а Сунце и Месец за рачунање времена; то је одредба Силног и Свезнајућег"
        },
        {
            "chapter": 6,
            "verse": 97,
            "text": "Он вам је створио звезде да се по њима у мраку управљате, на копну и мору. Ми смо образложили речи и доказе људима који знају"
        },
        {
            "chapter": 6,
            "verse": 98,
            "text": "Он вас је створио од једног човека, а затим вам следи боравиште и спремиште. Ми смо образложили речи и доказе људима који разумеју"
        },
        {
            "chapter": 6,
            "verse": 99,
            "text": "Он спушта воду са неба, па Ми онда чинимо да помоћу ње ничу све врсте биља и да из њега израста зеленило, а из њега класје густо, и из палми, из заметка њихових, гроздови које је лако убрати, и вртови лозом засађени, и нарочито маслине и нар - обоје, и слично и различито. Посматрајте, зато, плодове њихове кад се тек појаве и кад зру. У томе су, заиста, докази за људе који верују"
        },
        {
            "chapter": 6,
            "verse": 100,
            "text": "И они су придружили џинне у обожавању Аллаха, а Он је њих створио, и измислили су, не знајући шта говоре, да Он има синове и кћери. Узвишен је Он и врло високо изнад онога како Га они описују"
        },
        {
            "chapter": 6,
            "verse": 101,
            "text": "Он је Створитељ небеса и Земље, без претходног примера. Откуд Њему дете кад нема жене?! Он све ствара, и само Он све зна"
        },
        {
            "chapter": 6,
            "verse": 102,
            "text": "То вам је Аллах, ваш Господар, нема другог бога осим Њега, Створитељ свега; зато Њега обожавајте; Он над свиме бди"
        },
        {
            "chapter": 6,
            "verse": 103,
            "text": "Погледи до Њега не могу да допру, а Он до погледа допире; Он је Добростив и Онај Који све у потпуности зна"
        },
        {
            "chapter": 6,
            "verse": 104,
            "text": "Од Господара вашег дошли су вам јасни докази, па онај ко их прихвати, у своју корист то чини, а онај ко остане на то слеп, на своју је штету слеп; а ја (Мухаммед) нисам тај који вас надзире"
        },
        {
            "chapter": 6,
            "verse": 105,
            "text": "И ето, тако Ми излажемо доказе да би они казали: „Ти си то учио“, и да бисмо то објаснили људима који знају"
        },
        {
            "chapter": 6,
            "verse": 106,
            "text": "Ти следи оно што Господар твој објављује, другога Бога осим Њега нема, а оне који друге уместо Аллаха обожавају избегавај"
        },
        {
            "chapter": 6,
            "verse": 107,
            "text": "Да Аллах хоће, они не би многобоштво чинили, а Ми тебе нисмо дали да их надзиреш нити си ти за њих задужен"
        },
        {
            "chapter": 6,
            "verse": 108,
            "text": "И не вређајте оне које они, поред Аллаха, призивају, да не би и они, неправедно и не мислећи шта говоре, Аллаха вређали. Као и њима, тако смо сваком народу поступке њихове лепим представљали. Они ће, на крају, своме Господару да се врате, па ће Он о оном што су радили да их обавести"
        },
        {
            "chapter": 6,
            "verse": 109,
            "text": "Они се заклињу Аллахом, најјачом заклетвом, да ће, ако им дође какво знамење, сигурно због њега верници да постану. Реци: „Сва су знамења само код Аллаха!“ А да ли ви мисилите, да би они, када би им она дошла, верници постали"
        },
        {
            "chapter": 6,
            "verse": 110,
            "text": "А ми њихова срца и њихове очи окрећемо, па неће да верују као што нису веровали ни први пут, и остављамо их да у осионости својој сметени лутају"
        },
        {
            "chapter": 6,
            "verse": 111,
            "text": "Кад бисмо им анђеле послали, и кад би им мртви проговорили, и кад бисмо пред њима све доказе сабрали - они, опет, не би веровали, осим ако би Аллах хтео, али већина њих не зна"
        },
        {
            "chapter": 6,
            "verse": 112,
            "text": "Тако смо сваком веровеснику непријатеље одређивали, ђаволе у виду људи и џинна, који су једни другима говорили украшене беседе да би их обманули; а да је твој Господар хтео, они то не би учинили; зато ти остави њих, и оно што измишљају"
        },
        {
            "chapter": 6,
            "verse": 113,
            "text": "и да би срца оних који у онај свет не верују била склона томе и задовољна тиме, и да би починили грехе које су починили"
        },
        {
            "chapter": 6,
            "verse": 114,
            "text": "Зар да поред Аллаха тражим другог судију, кад вам Он подробно објављује Књигу?! А они којима смо дали Књигу (јевреји и хришћани) добро знају да Кур'ан објављује твој Господар са истином, зато ти никако не сумњај"
        },
        {
            "chapter": 6,
            "verse": 115,
            "text": "Речи Господара твога врхунац су истине и правде; Његове речи нико не може да промени и Он је Свечујући и Свезнајући"
        },
        {
            "chapter": 6,
            "verse": 116,
            "text": "Ако би се ти покоравао већини оних који живе на Земљи, они би те од Аллаховог пута одвратили; они се само поводе за претпоставкама, и само лажи измишљају"
        },
        {
            "chapter": 6,
            "verse": 117,
            "text": "Заиста Господар твој најбоље зна оне који су скренули са Његовог пута и Он најбоље зна оне који су на Правом путу"
        },
        {
            "chapter": 6,
            "verse": 118,
            "text": "Зато, једите оно при чијем је клању споменуто Аллахово име, ако у Његове речи и доказе верујете"
        },
        {
            "chapter": 6,
            "verse": 119,
            "text": "А зашто да не једете оно при чијем је клању споменуто Аллахово име кад вам је Он објаснио шта вам је забранио, осим кад сте присиљени. Многи, према прохтевима својим, немајући за то никакав доказ, заводе друге у заблуду. Уистину, Господар твој најбоље зна оне који границе прелазе"
        },
        {
            "chapter": 6,
            "verse": 120,
            "text": "Оканите се и јавног и тајног грешења! Они који греше сигурно ће да буду кажњени за оно што су згрешили"
        },
        {
            "chapter": 6,
            "verse": 121,
            "text": "Не једите оно при чијем клању није споменуто Аллахово име; то је, уистину, непослушност! А ђаволи, заиста, наводе штићенике своје да се са вама расправљају, па ако бисте им се покорили - и ви бисте тада, сигурно, многобошци постали"
        },
        {
            "chapter": 6,
            "verse": 122,
            "text": "Зар је онај који је био у заблуди, а кога смо Ми оживели и дали му светло помоћу којег се међу људима креће, као онај који је у тминама из којих не излази? А неверницима је улепшано то што раде"
        },
        {
            "chapter": 6,
            "verse": 123,
            "text": "Исто тако, Ми учинимо да у сваком насељу великаши постану грешници и да у њему смишљају лукавства, али они само против себе смишљају лукавства, а да и не примећују"
        },
        {
            "chapter": 6,
            "verse": 124,
            "text": "А када им какав знак дође, они говоре: „Ми нећемо да верујемо све док се и нама не да нешто слично ономе што је дато Аллаховим посланицима.“ А Аллах најбоље зна коме ће да повери Своје посланство. Грешнике ће сигурно да задеси понижење код Аллаха и стићи ће их велика патња зато што су сплеткарили"
        },
        {
            "chapter": 6,
            "verse": 125,
            "text": "Ономе кога Аллах жели да упути, Он његово срце према Исламу расположи, а ономе коме хоће да подари да је у заблуди, Он срце његово тесним и стегнутим учини, као кад чини напор да на небо узлети. Ето, тако Аллах учини да нечисто овлада над онима који не верују"
        },
        {
            "chapter": 6,
            "verse": 126,
            "text": "Ово је прави пут Господара твога, а Ми смо образложили речи и доказе људима који размишљају и поуку примају"
        },
        {
            "chapter": 6,
            "verse": 127,
            "text": "Њих чека Кућа спаса код Господара њиховог; Он ће бити заштитник њихов због онога што су чинили"
        },
        {
            "chapter": 6,
            "verse": 128,
            "text": "А на Дан када Он све сакупи: „О ђавоља скупино, ви сте многе људе завели!“ „Наш Господару“, рећи ће људи, штићеници њихови, „ми смо једни другима били од користи и стигли смо до рока нашег који си нам Ти одредио!“ „Ватра ће да буде ваше пребивалиште.“ Рећи ће Аллах. „У њој ћете вечно да останете, осим ако Аллах другачије не одреди.“ Господар твој је, заиста, мудар и Онај Који све зна"
        },
        {
            "chapter": 6,
            "verse": 129,
            "text": "Тако исто Ми препуштамо власт једним неправедницима над другима због онога што су зарадили"
        },
        {
            "chapter": 6,
            "verse": 130,
            "text": "О скупе џински и људски, зар вам из редова ваших нису долазили посланици који су вам речи и доказе Моје казивали и упозоравали вас да ћете да дочекате овај ваш дан? Они ће рећи: „Да, ми сведочимо против себе.“ Њих је живот на Земљи био обмануо и они ће сами против себе да посведоче да су били неверници"
        },
        {
            "chapter": 6,
            "verse": 131,
            "text": "Тако је, јер твој Господар није уништавао насеља због њихове неправде, без претходне опомене њиховим становницима"
        },
        {
            "chapter": 6,
            "verse": 132,
            "text": "Свима ће да припадне награда или казна, према томе како су поступали, а Господар твој није немаран према оном шта су радили"
        },
        {
            "chapter": 6,
            "verse": 133,
            "text": "Господар твој је независан и милостив. Ако хоће, уклониће вас, и после вас довешће оне које Он хоће, као што је од потомства других народа вас створио"
        },
        {
            "chapter": 6,
            "verse": 134,
            "text": "Оно што вам се претећи обећава заиста ће да дође и ви нећете моћи да умакнете"
        },
        {
            "chapter": 6,
            "verse": 135,
            "text": "Реци: „О народе мој, чини све што можеш, чинићу, уистину, и ја; а ви ћете сигурно да сазнате кога чека срећан крај!“ Неверници сигурно неће успети"
        },
        {
            "chapter": 6,
            "verse": 136,
            "text": "Они одређују за Бога део летине и део стоке, коју је Он створио, па говоре: „Ово је за Аллаха“, тврде они, „а ово за божанства наша!“ Међутим, оно што је намењено њиховим божанствима не стиже Аллаху, док оно што је одређено за Аллаха стиже божанствима њиховим!? Како ружно они суде"
        },
        {
            "chapter": 6,
            "verse": 137,
            "text": "Многим многобошцима су исто тако њихови ђаволи убијање властите деце лепим приказали, да би их упропастили и да би их у вери њиховој збунили. А да је Аллах хтео, они то не би чинили. Зато, остави и њих и њихове измишљотине"
        },
        {
            "chapter": 6,
            "verse": 138,
            "text": "Они говоре: „Ова стока и плодови су забрањени, смеју да их једу само они којима ми дозвољавамо“, тврде они, „а ово је стока чије је јахање забрањено.“ Има стоке приликом чијег клања не спомињу Аллахове име, измишљајући о Њему лажи. А Он ће због онога што измишљају, да их казни"
        },
        {
            "chapter": 6,
            "verse": 139,
            "text": "Они говоре: „Оно што је у утробама ове и ове стоке дозвољено је само нашим мушкарцима, а забрањено је нашим женама. А ако се плод изјалови, онда су у томе судионици.“ Аллах ће за неистине које причају да их казни, заиста је Он Мудри и Свезнајући"
        },
        {
            "chapter": 6,
            "verse": 140,
            "text": "Губитници су они који из лакомислености и не знајући шта раде децу своју убијају и који оно чиме их је Аллах опскрбио забрањеним сматрају, измишљајући лажи о Аллаху. Они су залутали и они не знају шта раде"
        },
        {
            "chapter": 6,
            "verse": 141,
            "text": "Он је Тај Који ствара винограде, подупрте и неподупрте, и палме и усеве различитог укуса, и маслине и шипке - обоје, и слично и различито; једите плодове њихове кад плод подаре, и уделите на дан жетве и бербе оно на шта други право имају, и не расипајте, јер Он, заиста, не воли расипнике"
        },
        {
            "chapter": 6,
            "verse": 142,
            "text": "Ствара и стоку која терет носи и ону од које је простирка; једите део онога чиме вас опскрбљује Аллах, а не следите ђавоље стопе, заиста вам је он отворени непријатељ"
        },
        {
            "chapter": 6,
            "verse": 143,
            "text": "и то осам животиња у пару: пар оваца и пар коза. Реци: „Да ли је Он забранио мужјаке или женке, или оно што се налази у утробама женки? Обавестите ме поуздано, ако је истина то шта говорите“"
        },
        {
            "chapter": 6,
            "verse": 144,
            "text": "и пар камила и пар говеда. Реци: „Да ли је Он забранио мужјаке и женке и оно што се налази у утробама женки? Да ли сте ви били присутни кад вам је Аллах то прописао?“ Има ли онда већег неправедника од онога који, не знајући истину, измишља лажи о Аллаху да би људе у заблуду довео? Аллах сигурно неће да упути на Прави пут људе који су неправедници"
        },
        {
            "chapter": 6,
            "verse": 145,
            "text": "Реци: „Ја не видим у овоме што ми се објављује да је икоме забрањено да једе ма шта друго осим угинуле животиње, или крви која истиче, или свињског меса, то је, заиста, погано, или што је као вид непослушности заклано у нечије друго, а не у Аллахово име.“ А буде ли ко приморан, а не жели то и не претерује у томе, па твој Господар је, заиста, Опроститељ греха, Милостиви"
        },
        {
            "chapter": 6,
            "verse": 146,
            "text": "Јеврејима смо све животиње које имају копита или канџе забранили, а од говеда и брава њихов лој, осим оног са леђа или са црева, или оног помешаног са костима. Тиме смо их због њихове неправде казнили; и Ми, заиста, говоримо истину"
        },
        {
            "chapter": 6,
            "verse": 147,
            "text": "А ако ти они не буду веровали, ти реци: „Господар ваш је поседник неизмерне милости, али казне Његове не бивају поштеђени људи грешници.“"
        },
        {
            "chapter": 6,
            "verse": 148,
            "text": "Говориће они који су Аллаху друге у обожавању придруживали: „Да је Аллах хтео, ми не бисмо Аллаху придруживали друга, а ни преци наши, нити бисмо ишта забрањеним учинили.“ Тако су и они пре њих порицали, све док Нашу казну нису искусили. Реци: „Имате ли ви какав доказ, да нам га изнесете? Ви се само за претпоставкама поводите и ви само неистину говорите.“"
        },
        {
            "chapter": 6,
            "verse": 149,
            "text": "Реци: \"Аллах има потпун доказ, и да Он хоће, све би вас на Прави пут упутио"
        },
        {
            "chapter": 6,
            "verse": 150,
            "text": "Реци: „Доведите своје сведоке који ће да посведоче да је Аллах то забранио!“ Па ако они посведоче, ти немој да им поверујеш и не поводи се за страстима оних који Наше речи и доказе сматрају лажним и који у онај свет не верују и који друге Господару своме у обожавању приближавају"
        },
        {
            "chapter": 6,
            "verse": 151,
            "text": "Реци: „Дођите да вам кажем шта вам Господар ваш прописује: да Му ништа у обожавању не придружујете, да родитељима добро чините, да децу своју због неимаштине не убијате, Ми и вас и њих хранимо, не приближујте се неваљалштинама, биле јавне или тајне; не убијајте оног кога је Аллах забранио да се убије, осим када то правда захтева; то вам Он заповеда, да бисте разумели.“"
        },
        {
            "chapter": 6,
            "verse": 152,
            "text": "И не приближавајте се имовини сирочета, осим на најлепши начин, све док пунолетно не постане, и меру и вагу праведно напуните; Ми никога преко његове могућности не задужујемо; и кад говорите, по правди говорите, па макар се тицало и сродника, и обавезе према Аллаху испуњавајте, ето, то вам Он заповеда да бисте се присетили и поуку примили"
        },
        {
            "chapter": 6,
            "verse": 153,
            "text": "И зато што је ово прави пут Мој, њега се држите и друге путеве не следите, па да вас одвоје од Његовог пута; ето, то вам Он наређује, да бисте се сачували"
        },
        {
            "chapter": 6,
            "verse": 154,
            "text": "Ми смо Мојсију дали Књигу да учинимо потпуном благодат ономе који ће према њој да поступа и као објашњење свему и упуту и милост, да би они поверовали да ће пред својим Господарем да стану"
        },
        {
            "chapter": 6,
            "verse": 155,
            "text": "А ова је Књига коју објављујемо благословљена, зато је следите и Аллаха се бојте, да би вам милост била указана"
        },
        {
            "chapter": 6,
            "verse": 156,
            "text": "И зато, да не кажете: „Књига је објављена двема заједницама пре нас, али ми не знамо да је читамо као они.“"
        },
        {
            "chapter": 6,
            "verse": 157,
            "text": "И да не кажете: „Да је Књига објављена нама, боље бисмо се од њих држали Правог пута.“ Па објављује вам се, ето, од Господара вашег јасан доказ и упута и милост. И има ли, онда, већег неправедника од онога који Аллахове речи и доказе не признаје и од њих одвраћа?! А Ми ћемо тешком муком да казнимо оне који од Наших знакова одвраћају, зато што то стално чине"
        },
        {
            "chapter": 6,
            "verse": 158,
            "text": "Зар они чекају да им анђели дођу, или да им Господар твој дође, или неки предзнаци од твога Господара?! Онога дана када неки предзнаци од твога Господара дођу ниједном човеку неће да користи то што ће тада да верује, ако пре није веровао, или ако није као верник какво добро урадио. Реци: „Само ви чекајте, и ми ћемо, заиста, да чекамо!“"
        },
        {
            "chapter": 6,
            "verse": 159,
            "text": "Заиста, са онима који су своју веру разделили и у странке се поделили ти немаш ништа! Њихов случај припада Аллаху. Он ће, потом, о ономе што су радили да их обавести"
        },
        {
            "chapter": 6,
            "verse": 160,
            "text": "Ко год уради добро дело, биће десетороструко награђен; а ко год уради лоше дело, биће само према заслузи кажњен, и неће неправда да им буде учињена"
        },
        {
            "chapter": 6,
            "verse": 161,
            "text": "Реци: „Мене је Господар мој на Прави пут заиста упутио, у праву веру, веру правоверника Аврама, а он није био од оних који су другима место које само припада Аллаху давали.“"
        },
        {
            "chapter": 6,
            "verse": 162,
            "text": "Реци: „Клањање моје, и обреди моји, и живот мој, и смрт моја заиста су ради Аллаха, Господара светова"
        },
        {
            "chapter": 6,
            "verse": 163,
            "text": "Нико осим Њега не заслужује да буде обожаван; то ми је наређено и ја сам први муслиман.“"
        },
        {
            "chapter": 6,
            "verse": 164,
            "text": "Реци: „Зар да за Господара тражим неког другог осим Аллаха, кад је Он Господар свега?!“ Што год ко уради, себи уради, и сваки грешник само ће своје бреме да носи. На крају, Господару своме ћете да се вратите и Он ће о ономе у чему сте се разилазили да вас обавести"
        },
        {
            "chapter": 6,
            "verse": 165,
            "text": "Он чини да једни друге на Земљи смењујете и Он вас по положајима једне изнад других уздиже, да би вас искушао у ономе што вам даје. Твој Господар, заиста, брзо кажњава, али Он је, уистину, и Онај Који опрашта грехе и милостив је"
        }
    ]
}
{
    "chapter": [
        {
            "chapter": 67,
            "verse": 1,
            "text": "Geseënd is Hy in Wie se hand die Koninkryk is, en Hy het mag oor alle dinge"
        },
        {
            "chapter": 67,
            "verse": 2,
            "text": "wat die dood en die lewe ingestel het sodat Hy julle kan beproef ~ wie van julle se dade die beste is. En Hy is die Allermagtige, die Vergewensgesinde"
        },
        {
            "chapter": 67,
            "verse": 3,
            "text": "wat die sewe hemele eenders geskape het. U sien geen tekort- koming in die skepping van die Barmhartige nie. Kyk dan nog eens; sien u ’n enkele gebrek"
        },
        {
            "chapter": 67,
            "verse": 4,
            "text": "Draai dan die oog weer eens en nog eens ~ u blik sal verward na u terugkeer, terwyl dit vermoeid is"
        },
        {
            "chapter": 67,
            "verse": 5,
            "text": "En voorwaar, Ons het die naaste hemel met lampe versier, en Ons het hulle tot ’n voorwerp van bespiegeling vir die duiwels gemaak, en Ons het vir hulle die straf van verbranding voorberei"
        },
        {
            "chapter": 67,
            "verse": 6,
            "text": "En vir hulle wat nie in hulle Heer glo nie, is daar die straf van die Hel, en dit is ’n bose bestemming"
        },
        {
            "chapter": 67,
            "verse": 7,
            "text": "Wanneer hulle daarin gewerp word, sal hulle ’n harde gesteun hoor soos dit vuur spuug"
        },
        {
            "chapter": 67,
            "verse": 8,
            "text": "byna barstend van woede. Telkens as ’n groep daarin gedompel word, sal die bewakers daarvan vir hulle vra: Het daar geen waarskuwer na julle gekom nie"
        },
        {
            "chapter": 67,
            "verse": 9,
            "text": "Hulle sal sê: Ja, seker, die waarskuwer het na ons gekom, maar ons het hom verwerp en gesê: Allah het niks geopenbaar nie; julle verkeer slegs in toenemende dwaling"
        },
        {
            "chapter": 67,
            "verse": 10,
            "text": "En hulle sal sê: As ons maar geluister het en ons verstand gebruik het, sou ons ons nie onder die bewoners van die Brandende Vuur bevind het nie"
        },
        {
            "chapter": 67,
            "verse": 11,
            "text": "Dan sal hulle hul sondes beken; maar die bewoners van die Vuur is ver van genade"
        },
        {
            "chapter": 67,
            "verse": 12,
            "text": "Waarlik, diegene wat hulle Heer in die verborgene vrees, sal ver- gifnis en ’n groot beloning ontvang"
        },
        {
            "chapter": 67,
            "verse": 13,
            "text": "Dit maak nie saak of julle jul woord verberg of openbaar maak nie, Hy weet waarlik wat in julle boesems is"
        },
        {
            "chapter": 67,
            "verse": 14,
            "text": "Sou Hy, wat geskape het, nie alles weet nie? En Hy is Allesdeurdringend, die Allerbewuste"
        },
        {
            "chapter": 67,
            "verse": 15,
            "text": "Dit is Hy wat die aarde aan julle diensbaar gemaak het; trek dan rond oor die ruimtes daarvan en eet van Sy lewensmiddele. En tot hom is die opstanding na die dood"
        },
        {
            "chapter": 67,
            "verse": 16,
            "text": "Voel julle dan veilig omdat Hy wat in die hemel is, julle nie deur die aarde sal laat insluk nie? Kyk dan! dit sal skud"
        },
        {
            "chapter": 67,
            "verse": 17,
            "text": "Of voel julle veilig omdat Hy wat in die hemel is, nie ’n orkaan teen julle sal stuur nie? Dan sal julle weet hoe waaragtig My waarskuwing was"
        },
        {
            "chapter": 67,
            "verse": 18,
            "text": "En voorwaar, diegene vóór julle het ook verloën, maar hoe vreeslik was My afkeuring nie"
        },
        {
            "chapter": 67,
            "verse": 19,
            "text": "Sien hulle nie hoe die voëls bo hulle hul vlerke uitsprei en intrek nie? Niemand hou hulle op nie, behalwe die Barmhartige. Waarlik, Hy sien alle dinge"
        },
        {
            "chapter": 67,
            "verse": 20,
            "text": "Of wie is daar wat ’n leër sal wees om julle teen die Barmhartige te help? Die ongelowiges word deur niks anders as bedrog omhul nie"
        },
        {
            "chapter": 67,
            "verse": 21,
            "text": "Of wie is daar wat vir julle sal sorg, indien Hy Sy voorsiening sou weerhou? Nee, hulle volhard in opstandigheid en afkerigheid"
        },
        {
            "chapter": 67,
            "verse": 22,
            "text": "Is hy dan wat plat op sy aangesig neerval, die beste geleide, of hy wat regop op die regte weg loop"
        },
        {
            "chapter": 67,
            "verse": 23,
            "text": "Sê: Dit is Hy wat julle in die lewe geroep het, en vir julle ore en oë en harte gegee het; maar julle betuig min dank daarvoor"
        },
        {
            "chapter": 67,
            "verse": 24,
            "text": "Sê: Dit is Hy wat julle op die aarde laat vermenigvuldig, en tot Hom sal julle versamel word"
        },
        {
            "chapter": 67,
            "verse": 25,
            "text": "En hulle sê: Wanneer sal hierdie dreigement waar word, as julle die waarheid praat"
        },
        {
            "chapter": 67,
            "verse": 26,
            "text": "Sê: Daarvan dra alleen Allah kennis, en ek is slegs ’n duidelike waarskuwer"
        },
        {
            "chapter": 67,
            "verse": 27,
            "text": "Maar as hulle die straf van naby sal sien, sal die gesigte van die ongelowiges verdrietig wees, en daar sal gesê word: Hier is dít waarom julle geroep het"
        },
        {
            "chapter": 67,
            "verse": 28,
            "text": "Sê: Het julle dit oorweeg, indien Allah my en diegene wat saam met my is, sou vernietig ~ veeleer sou Hy ons genadig wees ~ wie dan die ongelowiges teen ’n smartlike straf sal kan beskerm"
        },
        {
            "chapter": 67,
            "verse": 29,
            "text": "Sê: Hy is die Barmhartige; in Hom glo ons, en in Hom stel ons ons vertroue. En julle sal weldra weet wie in klaarblyklike dwaling verkeer"
        },
        {
            "chapter": 67,
            "verse": 30,
            "text": "Sê: Het julle oorweeg wie, indien julle water diep in die aarde sou wegsak, dan vir julle helder stromende water sal kan bring"
        }
    ]
}
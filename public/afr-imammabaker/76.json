{
    "chapter": [
        {
            "chapter": 76,
            "verse": 1,
            "text": "Voorwaar, daar was ’n tydperk gewees toe die mens geen vermeldenswaardige voorwerp was nie"
        },
        {
            "chapter": 76,
            "verse": 2,
            "text": "Ons het die mens sekerlik uit water, gemeng met die vroulike eiersel, geskape om hom op die proef te stel; en Ons het vir hom ore en oë gemaak"
        },
        {
            "chapter": 76,
            "verse": 3,
            "text": "Ons het hom waarlik die weg getoon; hy mag dankbaar of ondankbaar wees"
        },
        {
            "chapter": 76,
            "verse": 4,
            "text": "Voorwaar, Ons het vir die ongelowiges kettings en yster- halsbande en ’n Brandende Vuur voorberei"
        },
        {
            "chapter": 76,
            "verse": 5,
            "text": "Maar die deugsame drink uit ’n beker ’n drank gemeng met water vanuit ’n fontein uit die Hemel, genoem Kaafoer"
        },
        {
            "chapter": 76,
            "verse": 6,
            "text": "’n bron waarvan die dienaars van Allah drink en wat oorvloedig uitvloei"
        },
        {
            "chapter": 76,
            "verse": 7,
            "text": "Hulle vervul die gelofte, en vrees ’n Dag waarvan die gruwel verreikend is"
        },
        {
            "chapter": 76,
            "verse": 8,
            "text": "En hulle gee voedsel, uit liefde vir Hom, aan die armes, die weeskinders en die oorlogsgevangenes"
        },
        {
            "chapter": 76,
            "verse": 9,
            "text": "En hulle sê: Ons voed julle slegs ter wille van Allah. Ons verlang nóg beloning nóg dank van julle"
        },
        {
            "chapter": 76,
            "verse": 10,
            "text": "Gewis, ons vrees van ons Heer ’n moeilike en ellendige Dag"
        },
        {
            "chapter": 76,
            "verse": 11,
            "text": "Daarom sal Allah die kwaad op daardie Dag van hulle afweer en sal gee dat prag en geluk hulle tegemoetkom"
        },
        {
            "chapter": 76,
            "verse": 12,
            "text": "en vir hulle standvastigheid sal Hy hulle beloon met ’n Tuin en klere van sy"
        },
        {
            "chapter": 76,
            "verse": 13,
            "text": "op verhewe sofa’s sal hulle hul daarin neervly, en hulle sal nie die skroeiende hitte van die son, of bitter koue voel nie"
        },
        {
            "chapter": 76,
            "verse": 14,
            "text": "en die skaduwees van bome sal dig oor hulle wees, en trosse vrugte sal maklik bereikbaar gemaak word"
        },
        {
            "chapter": 76,
            "verse": 15,
            "text": "En onder hulle sal rondgestuur word kruike van silwer en bekers van glas"
        },
        {
            "chapter": 76,
            "verse": 16,
            "text": "kristalhelder, uit silwer gemaak, en die maat daarvan word vir hulle afgemeet volgens hulle verdienste"
        },
        {
            "chapter": 76,
            "verse": 17,
            "text": "En daarin sal aan hulle gegee word ’n drank gemeng met gemmer"
        },
        {
            "chapter": 76,
            "verse": 18,
            "text": "van ’n bron genoem: Salsabiel"
        },
        {
            "chapter": 76,
            "verse": 19,
            "text": "En jong seuns wat nie verouder nie, sal onder hulle rondgaan om hulle te bedien; wanneer u hulle sien, sal u dink dat hulle ver- strooide pêrels is"
        },
        {
            "chapter": 76,
            "verse": 20,
            "text": "En wanneer u daarna kyk, sal u seëninge en ’n groot koninkryk aanskou"
        },
        {
            "chapter": 76,
            "verse": 21,
            "text": "Hulle sal klere van fyn groen sy en swaar brokaat dra, en hulle sal versier word met silwer armbande, en hulle Heer sal hulle ’n suiwer drank laat drink"
        },
        {
            "chapter": 76,
            "verse": 22,
            "text": "En aan hulle sal gesê word: Voorwaar, dít is ’n beloning vir julle, en julle strewe word beloon"
        },
        {
            "chapter": 76,
            "verse": 23,
            "text": "Voorwaar, Ons het die Qur’ãn aan u by gedeeltes geopenbaar"
        },
        {
            "chapter": 76,
            "verse": 24,
            "text": "Wag dan geduldig op die gebod van u Heer, en gehoorsaam geen sondaar of ondankbare skepsel onder hulle nie"
        },
        {
            "chapter": 76,
            "verse": 25,
            "text": "En dink aan die Naam van u Heer soggens en saans"
        },
        {
            "chapter": 76,
            "verse": 26,
            "text": "en aanbid Hom gedurende ’n deel van die nag, en verheerlik Hom gedurende ’n groot deel van die nag"
        },
        {
            "chapter": 76,
            "verse": 27,
            "text": "Waarlik, hierdie ongelowiges hou van die verbygaande lewe, en is agteloos omtrent ’n griewende Dag wat vóór hulle is"
        },
        {
            "chapter": 76,
            "verse": 28,
            "text": "Ons het hulle geskape en hulle liggame stewig gemaak, en as Ons wil, kan Ons hulle deur gelyksoortige skepsels vervang"
        },
        {
            "chapter": 76,
            "verse": 29,
            "text": "Voorwaar, dit is ’n vermaning; wie dan wil, laat hom ’n weg tot sy Heer baan"
        },
        {
            "chapter": 76,
            "verse": 30,
            "text": "En julle sal niks anders wil nie, behalwe wat Allah wil! Voor- waar, Allah is Alleswetend, Allerwys"
        },
        {
            "chapter": 76,
            "verse": 31,
            "text": "Hy laat tot Sy barmhartigheid ingaan wie Hy wil; en vir die kwaaddoeners het Hy ’n smartlike straf voorberei"
        }
    ]
}
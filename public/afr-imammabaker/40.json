{
    "chapter": [
        {
            "chapter": 40,
            "verse": 1,
            "text": "Gaa Miem"
        },
        {
            "chapter": 40,
            "verse": 2,
            "text": "Die openbaring van hierdie Boek kom van Allah, die Allermagtige, die Alleswetende"
        },
        {
            "chapter": 40,
            "verse": 3,
            "text": "die Vergewer van sonde, die Aanvaarder van berou, die Streng Tugmeester, die Heer van Genade. Daar is geen god buiten Hom nie; tot Hom is die terugkeer"
        },
        {
            "chapter": 40,
            "verse": 4,
            "text": "Niemand betwis die tekens van Allah nie, behalwe die ongelowiges. Laat hulle mag in die land u dus nie bedrieg nie"
        },
        {
            "chapter": 40,
            "verse": 5,
            "text": "Vóór hulle het die volk van Noag, en ook nog ander ná hulle, die profete verloën, en elke nasie het teen sy boodskapper opgetree om hom te teister, en met valsheid geredekawel; maar Ek het hulle daarvoor vergeld, en hoe vreeslik was My vergelding nie"
        },
        {
            "chapter": 40,
            "verse": 6,
            "text": "So is die woord van u Heer teen die ongelowiges bewaarheid, sodat hulle die bewoners van die Vuur kan wees"
        },
        {
            "chapter": 40,
            "verse": 7,
            "text": "Húlle wat die Troon van Mag dra ~ en diegene daar rondom ~ verheerlik die lof van hulle Heer en glo in Hom en smeek om beskerming vir die gelowiges: Ons Heer! U omvat alle dinge in U barmhartigheid en kennis; beskerm hulle daarom wat hul tot U bekeer en U weg bewandel, en bewaar hulle van die straf van die Hel"
        },
        {
            "chapter": 40,
            "verse": 8,
            "text": "Ons Heer! Laat hulle die Tuine van Ewigheid binnegaan wat u hulle belowe het, en so ook die deugsames onder hulle vaders en hulle eggenotes en hulle nageslagte. Waarlik, u is die Allermagtige, die Allerwyse"
        },
        {
            "chapter": 40,
            "verse": 9,
            "text": "En bewaar hulle van die kwaad. En hom vir wie U op hierdie Dag van kwaad bewaar, aan hom het U waarlik genade betoon. En dit is die grootste sukses"
        },
        {
            "chapter": 40,
            "verse": 10,
            "text": "Die ongelowiges sal toegespreek word: Die misnoeë van Allah toe julle tot die geloof geroep is ~ maar dit verwerp het ~ is veel groter as julle misnoeë nou teen julleself"
        },
        {
            "chapter": 40,
            "verse": 11,
            "text": "Hulle sal sê: Ons Heer! Twee maal het U ons laat sterf, en twee maal het U ons weer opgewek; ons bely nou ons sonde. Is daar dan nog ’n uitweg"
        },
        {
            "chapter": 40,
            "verse": 12,
            "text": "Dít is omdat julle ~ toe Allah, die Een, na julle geroep het ~ geweier om te glo, maar julle het geglo in die deelgenote wat julle aan Hom toegskryf het. Die oordeel kom Allah toe, die Allerhoogste, die Allergrootste"
        },
        {
            "chapter": 40,
            "verse": 13,
            "text": "Dit is Hy wat julle Sy tekens toon en voorsiening van die hemel vir julle afstuur; en niemand besef dit nie, behalwe die bekeerdes"
        },
        {
            "chapter": 40,
            "verse": 14,
            "text": "Roep daarom Allah alleen aan, opreg in gehoorsaamheid teenoor Hom ~ hoewel die ongelowiges afkerig is"
        },
        {
            "chapter": 40,
            "verse": 15,
            "text": "Verheffer van Range, Heer van Mag! Hy laat die gees van inspirasie deur Sy gebod afdaal op dié van Sy dienaars wat Hy wil, sodat Hy die mense teen die Dag van Ontmoeting mag waarsku"
        },
        {
            "chapter": 40,
            "verse": 16,
            "text": "die Dag waarop hulle sal voortkom, sal niks aangaande hulle vir Allah verborge wees nie. Aan wie behoort die koninkryk van hierdie Dag? Aan Allah, die Een, die Onderwerper van almal"
        },
        {
            "chapter": 40,
            "verse": 17,
            "text": "Hierdie Dag sal elke siel volgens verdienste beloon word. Geen onreg sal op dié Dag geskied nie. Voorwaar, Allah is snel in die Afrekening"
        },
        {
            "chapter": 40,
            "verse": 18,
            "text": "En waarsku hulle teen die naderende Dag, wanneer harte ~ innerlik verdrietig ~ in die keel sal klop. Die onregverdiges sal geen boesemvriend hê, nóg enige bemiddelaar wat gehoorsaam moet word nie"
        },
        {
            "chapter": 40,
            "verse": 19,
            "text": "Hy ken die oneerlikheid van die oë en ook dít wat die boesems verberg"
        },
        {
            "chapter": 40,
            "verse": 20,
            "text": "En Allah oordeel met waarheid. En diegene wat hulle buiten Hom aanroep, beoordeel niks nie! Voorwaar, Allah is die Alleshorende, die Allessiende"
        },
        {
            "chapter": 40,
            "verse": 21,
            "text": "Het hulle nie deur die land gereis en gesien wat die einde was van diegene wat vóór hulle gelewe het nie? Hulle was nog magtiger as hierdie in krag en het stewiger skanse gehad, maar Allah het hulle vasgevat vanweë hulle sonde. En hulle het niemand gehad om hulle teen Allah te beskerm nie"
        },
        {
            "chapter": 40,
            "verse": 22,
            "text": "Dit is omdat boodskappers met duidelike bewyse na hulle gekom het, maar hulle het nie geglo nie, daarom het Allah hulle vernietig. Voorwaar, Hy is Magtig, Streng in die straf"
        },
        {
            "chapter": 40,
            "verse": 23,
            "text": "En sekerlik het Ons Moses met Ons tekens en met duidelike gesag gestuur"
        },
        {
            "chapter": 40,
            "verse": 24,
            "text": "na Farao en Hamaan en Korag, maar hulle het gesê: Hy is ’n towerkunstenaar en ’n groot leuenaar"
        },
        {
            "chapter": 40,
            "verse": 25,
            "text": "En toe hy Ons waarheid aan hulle verkondig het, het hulle gesê: Maak dood die seuns van diegene wat saam met hom glo, maar spaar hul vroue. Maar die planne van die ongelowiges sal ongetwyfeld misluk"
        },
        {
            "chapter": 40,
            "verse": 26,
            "text": "En Farao het gesê: Laat dit aan my oor om Moses dood te maak, en laat hom sy Heer aanroep. Gewis, ek vrees dat hy julle godsdiens sal verander, of dat hy onheil in die land sal veroorsaak"
        },
        {
            "chapter": 40,
            "verse": 27,
            "text": "En Moses het gesê: Waarlik, ek soek toevlug by my Heer, en julle Heer, teen elkeen wat nie aan die Dag van Afrekening glo nie"
        },
        {
            "chapter": 40,
            "verse": 28,
            "text": "En ’n gelowige man onder Farao se volk, wat sy geloof in die geheim beoefen het, het gesê: Wil julle ’n man doodmaak omdat hy sê: My Heer is Allah, en terwyl hy inderdaad duidelike bewyse van julle Heer gebring het? En as hy ’n leuenaar is, dan rus sy leuen op hom; maar as hy opreg is, sal daar iets oor julle kom waaromtrent julle tot dusver slegs bedreig is. Voorwaar, Allah lei nie hom wat oortree en leuens versprei nie"
        },
        {
            "chapter": 40,
            "verse": 29,
            "text": "O my volk! Aan julle behoort die koninkryk van hierdie wêreld, terwyl julle die meesters in die land is, maar wie sal ons teen die straf van Allah help wanneer dít oor ons kom? Farao het gesê: Ek toon julle net wat ek sien, en ek lei julle slegs na die regte weg"
        },
        {
            "chapter": 40,
            "verse": 30,
            "text": "Maar die gelowige het gesê: O my volk! Ek vrees dat dieselfde met julle sal gebeur as wat met die bondgenote gebeur het"
        },
        {
            "chapter": 40,
            "verse": 31,
            "text": "soos dan ook die geval was met die volk van Noag, en Aad en Thamoed en diegene vóór hulle. En Allah begeer geen onreg vir Sy dienaars nie"
        },
        {
            "chapter": 40,
            "verse": 32,
            "text": "En, o my volk! Ek vrees om julle ontwil die Dag van Uitroeping"
        },
        {
            "chapter": 40,
            "verse": 33,
            "text": "die Dag wanneer julle sal terugval. Dan sal julle niemand hê om julle te red nie. En hy vir wie Allah laat dwaal het, sal geen leier hê nie"
        },
        {
            "chapter": 40,
            "verse": 34,
            "text": "Voorheen het Josef ook met duidelike bewyse na julle gekom, maar julle twyfel altyd aan wat hy vir julle gebring het. Maar toe hy gesterf het, het julle gesê: Allah sal ná hom geen boodskapper weer stuur nie. Want so laat Allah almal wat twyfel en buitensporig handel, in dwaling bly"
        },
        {
            "chapter": 40,
            "verse": 35,
            "text": "diegene wat verskil oor Allah se tekens sonder dat hulle enige gesag daaromtrent ontvang het. Dit word grootliks deur Allah en deur die gelowiges gehaat. Maar so verseël Allah elke arrogante en trotse hart"
        },
        {
            "chapter": 40,
            "verse": 36,
            "text": "En Farao het gesê: O Hamaan! Bou vir my ’n toring sodat ek die toegangsweë kan bereik"
        },
        {
            "chapter": 40,
            "verse": 37,
            "text": "die toegangsweë na die hemele, sodat ek die God van Moses kan bereik, ofskoon ek seker weet dat hy ’n leuenaar is. So is Farao se bose daad toe vir hom skoonskynend gemaak, en hy is van die regte weg afgelei. Maar die komplot van Farao het slegs in mislukking geëindig"
        },
        {
            "chapter": 40,
            "verse": 38,
            "text": "Die gelowige het gesê: O my volk! Volg my; ek sal julle op die regte weg lei"
        },
        {
            "chapter": 40,
            "verse": 39,
            "text": "O my volk! Die lewe van hierdie wêreld is slegs ’n verbygaande genot, en die Hiernamaals is die blywende Tuiste"
        },
        {
            "chapter": 40,
            "verse": 40,
            "text": "Wie kwaad doen, word slegs met die gelyke daarvan vergeld; en wie goeddoen ~ hetsy man of vrou ~ en ’n gelowige is, hulle sal die Paradys binnegaan om voorsiening sonder maat daarin te ontvang"
        },
        {
            "chapter": 40,
            "verse": 41,
            "text": "En, o my volk! Hoe is dit dan dat ek julle tot redding roep en julle my na die Vuur nooi"
        },
        {
            "chapter": 40,
            "verse": 42,
            "text": "Julle nooi my uit om nie in Allah te glo nie, en dinge met Hom te vereenselwig waarvan ek geen kennis het nie, en ek roep julle tot die Almagtige, die Vergewensgesinde"
        },
        {
            "chapter": 40,
            "verse": 43,
            "text": "Ongetwyfeld kan dít waarna julle my nooi, nie in hierdie wêreld of in die Hiernamaals daarop aanspraak maak om aanbid te word nie, want ons terugkeer is waarlik tot Allah; en die oortreders sal die bewoners van die Vuur wees"
        },
        {
            "chapter": 40,
            "verse": 44,
            "text": "Julle sal dus onthou wat ek julle sê. En ek vertrou my saak aan Allah toe. Voorwaar, Allah is die Siener van Sy dienaars"
        },
        {
            "chapter": 40,
            "verse": 45,
            "text": "So het Allah hom toe beskerm teen die kwaad wat hulle teen hom beraam het, en ’n swaar straf het oor die volk van Farao gekom"
        },
        {
            "chapter": 40,
            "verse": 46,
            "text": "die Vuur. Hulle sal elke oggend en aand daaraan blootgestel word. En die Dag wanneer die Uur sal aanbreek, sal daar gesê word: Laat die volk van Farao die strengste straf ondergaan"
        },
        {
            "chapter": 40,
            "verse": 47,
            "text": "En wanneer hulle in die Vuur met mekaar sal twis, sal die swakke aan die trotse sê: Waarlik, ons was julle volgelinge; sal julle dan nie nou maar ’n gedeelte van die Vuur van ons afkeer nie"
        },
        {
            "chapter": 40,
            "verse": 48,
            "text": "Diegene wat trots was, sal sê: Nou is ons almal saam hierin: Allah het nou oor Sy dienaars geoordeel"
        },
        {
            "chapter": 40,
            "verse": 49,
            "text": "En diegene in die Vuur sal aan die bewaarders van die Hel sê: Smeek julle Heer om ons straf net ’n dag lank vir ons ligter te maak"
        },
        {
            "chapter": 40,
            "verse": 50,
            "text": "Hulle sal antwoord: Het julle boodskappers nie met duidelike bewyse na julle gekom nie? Hulle sal sê: Ja, seker. Die bewaarders sal dan sê: Bid dan. En die gebed van die ongelowiges sal maar net tevergeefs wees"
        },
        {
            "chapter": 40,
            "verse": 51,
            "text": "Voorwaar, Ons help Ons boodskappers en die gelowiges in hierdie lewe, en so sal Ons ook doen op die Dag wanneer die getuies ingeroep sal word"
        },
        {
            "chapter": 40,
            "verse": 52,
            "text": "Die Dag waarop verskonings die onregverdiges niks sal baat nie, en wanneer die vloek van ’n bose rusplek oor hulle sal kom"
        },
        {
            "chapter": 40,
            "verse": 53,
            "text": "En Ons het inderdaad leiding aan Moses gegee, en Ons het die Kinders van Israel die Boek laat erwe"
        },
        {
            "chapter": 40,
            "verse": 54,
            "text": "as ’n leiding en vermaning vir mense wat verstaan"
        },
        {
            "chapter": 40,
            "verse": 55,
            "text": "Wees daarom geduldig; voorwaar, die beloftes van Allah is waar; en vra om beskerming vir u sonde, en verheerlik die lof van u Heer saans en soggens"
        },
        {
            "chapter": 40,
            "verse": 56,
            "text": "Hulle wat oor die tekens van Allah argumenteer sonder dat enige gesag tot hulle gekom het, het niks anders in hul boesems nie as slegs ’n verlange om verheerlik te word, wat hulle tog nooit te beurt sal val nie Soek dus toevlug by Allah. Waarlik, Hy is die Alleshorende, die Allesiende"
        },
        {
            "chapter": 40,
            "verse": 57,
            "text": "Voorwaar, die skepping van die hemele en die aarde is groter as die skepping van die mense; maar die meeste mense weet dit nie"
        },
        {
            "chapter": 40,
            "verse": 58,
            "text": "En die blinde en die siende is nie eenders nie, ook nie die weldoeners en die kwaaddoeners nie. Hoe min gee julle om"
        },
        {
            "chapter": 40,
            "verse": 59,
            "text": "Die Uur sal sekerlik kom ~ daaraan is geen twyfel nie ~ maar die meeste mense glo dit nie"
        },
        {
            "chapter": 40,
            "verse": 60,
            "text": "En julle Heer sê: Aanbid My; Ek sal julle gebede beantwoord. Hulle wat te arrogant is om My te aanbid, sal sekerlik die Hel vernederd binnegaan"
        },
        {
            "chapter": 40,
            "verse": 61,
            "text": "Dit is Allah wat vir julle die nag gemaak het sodat julle daarin rus kan vind, en die dag om in te sien. Voorwaar, Allah is Vol Genade teenoor die mensdom; maar die meeste mense betuig nie dank nie"
        },
        {
            "chapter": 40,
            "verse": 62,
            "text": "Dít is Allah, julle Heer, die Skepper van alle dinge. Daar is geen god nie buiten Hom. Waarom draai julle dan weg"
        },
        {
            "chapter": 40,
            "verse": 63,
            "text": "So dwaal hulle wat die tekens van Allah ontken"
        },
        {
            "chapter": 40,
            "verse": 64,
            "text": "Dit is Allah wat die aarde vir julle as ’n rusplek gemaak het en die hemel as ’n gewelf, en Hy het julle gevorm en julle mooi van fatsoen gemaak, en Hy het julle van goeie dinge voorsien. Dít is Allah, julle Heer. Geseënd is Allah, die Heer van die Wêrelde"
        },
        {
            "chapter": 40,
            "verse": 65,
            "text": "Hy is die Lewende, daar is geen god nie buiten Hom; roep Hom dus aan, opreg in gehoorsaamheid teenoor Hom. Alle lof behoort aan Allah, die Heer van die Wêrelde"
        },
        {
            "chapter": 40,
            "verse": 66,
            "text": "Sê: Dit is my nie geoorloof om diegene te aanbid wat julle buiten Allah aanroep nie, noudat duidelike bewyse van julle Heer reeds tot my gekom het; en ek is beveel om my aan die Heer van die Wêrelde te onderwerp"
        },
        {
            "chapter": 40,
            "verse": 67,
            "text": "Dit is Hy wat julle uit stof geskape het, toe uit ’n sperm, daarna uit ’n bloedstolsel, waarna Hy julle as kinders voortbring; dan bereik julle volwassenheid en word oud; en sommige van julle sterf vroeg en ander bereik ’n vasgestelde tyd; sodat julle kan verstaan"
        },
        {
            "chapter": 40,
            "verse": 68,
            "text": "Dit is Hy wat lewe gee en ook die dood. En wanneer Hy iets besluit, sê Hy slegs: Wees, en dit word"
        },
        {
            "chapter": 40,
            "verse": 69,
            "text": "Het u nie húlle gesien wat oor die tekens van Allah argumenteer nie? Hoe het hulle nie afgedwaal nie"
        },
        {
            "chapter": 40,
            "verse": 70,
            "text": "Hulle wat die Boek verwerp en dit waarmee Ons Ons boodskap- pers gestuur het. Maar hulle sal weldra te wete kom"
        },
        {
            "chapter": 40,
            "verse": 71,
            "text": "Wanneer boeie om hulle nekke sal wees en ook kettings. Hulle sal gesleep word"
        },
        {
            "chapter": 40,
            "verse": 72,
            "text": "in kokende water; daarna sal hulle in die Vuur brand"
        },
        {
            "chapter": 40,
            "verse": 73,
            "text": "Dan sal aan hulle gevra word: Waar is julle afgode"
        },
        {
            "chapter": 40,
            "verse": 74,
            "text": "wat julle naas Allah aanbid het? Hulle sal sê: Hulle het ons in die steek gelaat; nee, ons was voorheen nie daaraan gewoond om te aanbid nie. Want so skep Allah verwarring vir die ongelowiges"
        },
        {
            "chapter": 40,
            "verse": 75,
            "text": "Dit is omdat julle ten onregte op die aarde gejubel het, en omdat julle onbeskaamd was"
        },
        {
            "chapter": 40,
            "verse": 76,
            "text": "Gaan die hekke van die Hel binne om daarin te bly; boos dan is die tuiste van die arrogantes"
        },
        {
            "chapter": 40,
            "verse": 77,
            "text": "Wees derhalwe geduldig, want die belofte van Allah is sekerlik waar. Maar of Ons u die straf waarmee Ons hulle bedreig gedeeltelik laat sien, of u laat sterwe, hulle sal sekerlik tot Ons terugkeer"
        },
        {
            "chapter": 40,
            "verse": 78,
            "text": "En inderdaad het Ons boodskappers vóór u gestuur ~ sommige van hulle het Ons aan u genoem, en ander nie. Ook was dit nie moontlik vir ’n boodskapper om ’n teken te bring sonder die toestemming van Allah nie. En wanneer die gebod van Allah kom, word die oordeel met waarheid uitgspreek, en diegene wat dit as ’n leuen beskou het, sal verlore wees"
        },
        {
            "chapter": 40,
            "verse": 79,
            "text": "Dit is Allah wat die vee vir julle gemaak het, sodat julle op sommige van hulle kan ry en sommige van hulle kan eet"
        },
        {
            "chapter": 40,
            "verse": 80,
            "text": "En hulle hou vir julle sekere voordele in, sodat julle deur middel van hulle elke behoefte van die hart kan versadig. En op hulle, en op skepe, word julle vervoer"
        },
        {
            "chapter": 40,
            "verse": 81,
            "text": "En Hy toon julle Sy tekens; watter van Sy tekens sal julle dan verwerp"
        },
        {
            "chapter": 40,
            "verse": 82,
            "text": "Reis hulle dan nie deur die land en sien hulle nie wat die einde van diegene vóór hulle was nie? Hulle was groter in getal en magtiger in krag en veiliger verskans in die land, maar wat hulle verdien het, het hulle nie gebaat nie"
        },
        {
            "chapter": 40,
            "verse": 83,
            "text": "En toe hulle boodskappers met duidelike bewyse tot hulle gekom het, het hulle hul verheug in die kennis wat hulle besit het; en die straf waaroor hulle gespot het, het hulle verstrik"
        },
        {
            "chapter": 40,
            "verse": 84,
            "text": "Maar toe hulle Ons straf sien, het hulle gesê: Ons glo slegs in Allah, en ons verloën wat ons vantevore met Hom vereenselwig het"
        },
        {
            "chapter": 40,
            "verse": 85,
            "text": "Maar toe hulle Ons straf sien, kon hulle geloof hul nie meer baat nie. Want sodanig is die Wet van Allah, en dit neem altyd sy loop teenoor Sy dienaars; en die ongelowiges raak verlore"
        }
    ]
}
{
    "chapter": [
        {
            "chapter": 38,
            "verse": 1,
            "text": "Sôd.1 By the Qur’ãn wat voortreflikheid besit"
        },
        {
            "chapter": 38,
            "verse": 2,
            "text": "Nee, die ongelowiges is valslik trots en opstandig"
        },
        {
            "chapter": 38,
            "verse": 3,
            "text": "Hoeveel geslagte het Ons nie voorheen reeds vernietig nie, en hulle het uitgeroep toe daar geen tyd meer was om te ontsnap nie"
        },
        {
            "chapter": 38,
            "verse": 4,
            "text": "En hulle is verbaas dat ’n waarskuwer uit hul midde na hulle gekom het, en die ongelowiges sê: Hy is ’n towenaar, ’n leuenaar"
        },
        {
            "chapter": 38,
            "verse": 5,
            "text": "Het hy van die gode ’n enkele God gemaak? Dit is waarlik eienaardig"
        },
        {
            "chapter": 38,
            "verse": 6,
            "text": "En die leiers onder hulle sê: Gaan voort om julle gode aan te hang; dit is sekerlik voortreflik"
        },
        {
            "chapter": 38,
            "verse": 7,
            "text": "Ons het nooit in die vorige godsdiens iets hiervan gehoor nie: dit is niks anders nie as ’n versinsel"
        },
        {
            "chapter": 38,
            "verse": 8,
            "text": "Is die Vermaning aan hóm onder ons geopenbaar? Nee, hulle verkeer in twyfel omtrent My Vermaning. Nee, hulle het nog nie My straf gesmaak nie"
        },
        {
            "chapter": 38,
            "verse": 9,
            "text": "Of besit húlle die skatte van barmhartigheid van u Heer, die Almagtige, die Barmhartige"
        },
        {
            "chapter": 38,
            "verse": 10,
            "text": "Of is die koninkryk van die hemele en die aarde en wat daar- tussen is, húlle s’n? Laat hulle dan hulle middele vermeerder"
        },
        {
            "chapter": 38,
            "verse": 11,
            "text": "Wat ’n sterk leër van bondgenote is nie hier op vlug gejaag nie"
        },
        {
            "chapter": 38,
            "verse": 12,
            "text": "Die volk van Noag en Aad en Farao, die heer van die leërskare, het voorheen ook die profete verloën"
        },
        {
            "chapter": 38,
            "verse": 13,
            "text": "en Thamoed en die volk van Lot en die woudbewoners. Hulle was almal gekant teen die Waarheid"
        },
        {
            "chapter": 38,
            "verse": 14,
            "text": "En hulle almal het niks anders gedoen nie as om hulle bood- skappers te verloën; daarom was My vergelding regverdig"
        },
        {
            "chapter": 38,
            "verse": 15,
            "text": "En hulle wag slegs op ’n enkele roep waarvoor daar geen uistel sal wees nie"
        },
        {
            "chapter": 38,
            "verse": 16,
            "text": "En hulle sê: Ons Heer! Gee ons spoedig ons deel vóór die Dag van Afrekening"
        },
        {
            "chapter": 38,
            "verse": 17,
            "text": "Verdra geduldig wat hulle sê, en dink aan Ons dienaar Dawid, besitter van mag. Hy het hom dikwels tot Allah gewend"
        },
        {
            "chapter": 38,
            "verse": 18,
            "text": "Waarklik, Ons het die berge onderwerp om saam met hom Allah in die aand en in die oggend te verheerlik"
        },
        {
            "chapter": 38,
            "verse": 19,
            "text": "en die voëls bymekaar laat kom. Almal was hom onderdanig"
        },
        {
            "chapter": 38,
            "verse": 20,
            "text": "En Ons het sy koninkryk versterk, en Ons het hom wysheid en ’n beslissende oordeel gegee"
        },
        {
            "chapter": 38,
            "verse": 21,
            "text": "En het u die verhaal van die Teenstanders gehoor? Toe hulle oor die muur geklim en die binnekamer ingegaan het"
        },
        {
            "chapter": 38,
            "verse": 22,
            "text": "en hulle by Dawid gekom het, het hy hulle gevrees. Hulle het gesê: Moenie bang wees nie! Ons is twee prosedeerders, waar- van die een die ander onreg aangedoen het; spreek daarom reg tussen ons in waarheid, en handel nie onregverdig nie, en lei ons na die regte pad"
        },
        {
            "chapter": 38,
            "verse": 23,
            "text": "Dít is my broer; hy het nege-en-neëntig ooie, en ek het maar een ooi. Tog sê hy: Gee haar aan my; en hy het my in die argument oorweldig"
        },
        {
            "chapter": 38,
            "verse": 24,
            "text": "Dawid het gesê: Waarlik, hy het u onreg aangedoen deur u ooi op te eis, terwyl hy reeds baie ooie het. En voorwaar, vele vennote doen mekaar onreg aan, behalwe diegene wat glo en goeddoen; en hulle is maar min! En Dawid het geweet dat Ons hom beproef het, en daarom het hy sy Heer om beskerming gevra, en hy het biddend neergesak en hom tot Allah gewend"
        },
        {
            "chapter": 38,
            "verse": 25,
            "text": "Daarom het Ons hom beskerm en hy het by Ons toenadering gesoek en by Ons ’n voortreflike toevlugsoord gehad"
        },
        {
            "chapter": 38,
            "verse": 26,
            "text": "O Dawid! het Ons gesê, Ons het u as regeerder oor die land aan- gestel; oordeel dus tussen die mense in waarheid, en volg nie hul begeertes nie, anders sal hulle u van die weg van Allah aflei. Hulle wat van die weg van Allah afdwaal, sal gewis ’n hewige straf ontvang, omdat hulle die Dag van Afrekening vergeet"
        },
        {
            "chapter": 38,
            "verse": 27,
            "text": "En Ons het nie die hemel en die aarde en wat tussen hulle is, tevergeefs gemaak nie. Maar dit is die mening van die onge- lowiges. Wee daarom die ongelowiges, vanweë die Vuur"
        },
        {
            "chapter": 38,
            "verse": 28,
            "text": "Sal Ons húlle wat goeddoen, op dieselfde wyse behandel as die korruptes? Of sal Ons die godvresendes met die onheilstigters gelykstel"
        },
        {
            "chapter": 38,
            "verse": 29,
            "text": "Dit is ’n Boek wat Ons aan u geopenbaar het, vol seënwense, dat hulle oor Sy verse mag nadink en dat die verstandige mense kan onthou"
        },
        {
            "chapter": 38,
            "verse": 30,
            "text": "En aan Dawid het Ons Salomo geskenk: ’n voortreflike dienaar. Voorwaar, hy het hom dikwels tot Allah gewend"
        },
        {
            "chapter": 38,
            "verse": 31,
            "text": "Toe vinnige volbloedperde in die aand na hom gebring is"
        },
        {
            "chapter": 38,
            "verse": 32,
            "text": "toe het hy gesê: Ek hou van goeie dinge vanweë die gedagtenis aan my Heer ~ totdat hulle agter ’n skerm verborge was"
        },
        {
            "chapter": 38,
            "verse": 33,
            "text": "toe het hy gesê: Bring hulle terug. Toe het hy hulle bene en nekke begin streel"
        },
        {
            "chapter": 38,
            "verse": 34,
            "text": "En waarlik, Ons het Salomo beproef en op sy troon ’n blote liggaam gesit; daarom het hy hom tot Allah gewend"
        },
        {
            "chapter": 38,
            "verse": 35,
            "text": "Hy het gesê: My Heer! Vergewe my; en skenk my ’n koninkryk wat vir niemand ná my geskik sal wees nie; waarlik, U is die Barmhartigste van alle Gewers"
        },
        {
            "chapter": 38,
            "verse": 36,
            "text": "Daarom het Ons die wind aan hom onderdanig gemaak, om volgens sý bevel saggies te waai waarheen hy sê"
        },
        {
            "chapter": 38,
            "verse": 37,
            "text": "en net so ook die duiwels, elke bouer en duiker"
        },
        {
            "chapter": 38,
            "verse": 38,
            "text": "en nog ander, wat met kettings geboei was"
        },
        {
            "chapter": 38,
            "verse": 39,
            "text": "Dít is Ons gawe; wees daarom vrygewig óf spaarsaam, sonder om rekening te hou"
        },
        {
            "chapter": 38,
            "verse": 40,
            "text": "En waarlik, hy was ná aan Ons, en het in Ons ’n voortreflike toevlug gehad"
        },
        {
            "chapter": 38,
            "verse": 41,
            "text": "En dink aan Ons dienaar Job, hoe hy na sy Heer geroep het: Die duiwel het my met kommer en smart aangetas"
        },
        {
            "chapter": 38,
            "verse": 42,
            "text": "Toe het Ons gesê: Spoor u rydier aan; hier is ’n koel wasplek en drinkwater"
        },
        {
            "chapter": 38,
            "verse": 43,
            "text": "En Ons het aan hom sy volk gegee, en nóg ’n keer soveel, as ’n genadegawe van Ons, en as ’n les vir mense wat begryp"
        },
        {
            "chapter": 38,
            "verse": 44,
            "text": "En Ons het gesê: Neem ’n klompie wêreldse besittings in u hand, en doen goed daarmee, en neig nie tot valsheid nie. Voorwaar, Ons het hom geduldig gevind. ’n Voortreflike dienaar! Waarlik, hy het hom dikwels tot Ons gewend"
        },
        {
            "chapter": 38,
            "verse": 45,
            "text": "En dink aan Ons dienaars Abraham en Isak en Jakob: mense van mag en insig"
        },
        {
            "chapter": 38,
            "verse": 46,
            "text": "En Ons het hulle gesuiwer met ’n suiwerende middel, en met kennis van die uiteindelike Tuiste"
        },
        {
            "chapter": 38,
            "verse": 47,
            "text": "En waarlik, vir Ons was hulle uitverkorenes"
        },
        {
            "chapter": 38,
            "verse": 48,
            "text": "En dink aan Ismaël en Elisa en Zoel-Kiefel; en hulle was almal uitnemend"
        },
        {
            "chapter": 38,
            "verse": 49,
            "text": "Dit is ’n aanmaning. En gewis, daar is ’n voortreflike toevlug vir die godvresendes"
        },
        {
            "chapter": 38,
            "verse": 50,
            "text": "Tuine van Ewigheid waarvan die deure vir hulle wyd oop is"
        },
        {
            "chapter": 38,
            "verse": 51,
            "text": "en waarin hulle hul sal neervly en aanroep, en waarin oorvloedig vrugte en drank is"
        },
        {
            "chapter": 38,
            "verse": 52,
            "text": "En saam met hulle sal daar kuise vroue wees, metgeselle van gelyke leeftyd"
        },
        {
            "chapter": 38,
            "verse": 53,
            "text": "Dít is wat julle belowe word vir die Dag van Oordeel"
        },
        {
            "chapter": 38,
            "verse": 54,
            "text": "Voorwaar, dit is ’n voorsiening van Ons wat nooit uitgeput sal raak nie"
        },
        {
            "chapter": 38,
            "verse": 55,
            "text": "en dít is vir die gelowiges! En vir die opstandiges sal daar sekerlik ’n bose plek wees om na terug te keer"
        },
        {
            "chapter": 38,
            "verse": 56,
            "text": "die Hel! Húlle sal dit binnegaan. Boos is daardie rusplek"
        },
        {
            "chapter": 38,
            "verse": 57,
            "text": "laat hulle dit smaak, ’n kokende en ’n yskoue drank"
        },
        {
            "chapter": 38,
            "verse": 58,
            "text": "en nog meer derglike strawwe van verskillende soorte"
        },
        {
            "chapter": 38,
            "verse": 59,
            "text": "Hulle is ’n groep wat blindelings saam met julle stormloop ~ geen verwelkoming vir hulle nie! Gewis, hulle sal in die Vuur brand"
        },
        {
            "chapter": 38,
            "verse": 60,
            "text": "Hulle sal sê: Wee julle! Daar is geen verwelkoming vir julle nie! Julle het dit vir ons voorberei, en dit is ’n bose rusplek"
        },
        {
            "chapter": 38,
            "verse": 61,
            "text": "Hulle sal sê: Ons Here! Wie dit ook al vir ons voorberei het, vermeerder vir hom ’n dubbele straf in die Vuur"
        },
        {
            "chapter": 38,
            "verse": 62,
            "text": "En hulle sal sê: Wat makeer ons? ~ ons sien glad nie die mense vir wie ons onder die bose gereken het nie"
        },
        {
            "chapter": 38,
            "verse": 63,
            "text": "Het ons dan nie die spot met hulle gedryf nie, of sien ons oë hulle nie"
        },
        {
            "chapter": 38,
            "verse": 64,
            "text": "Dit is sekerlik die waarheid ~ die onderlinge twis van die bewoners van die Vuur"
        },
        {
            "chapter": 38,
            "verse": 65,
            "text": "Sê: Ek is slegs ’n waarskuwer; en daar is geen god buiten Allah nie, die Een, die Onweerstaanbare"
        },
        {
            "chapter": 38,
            "verse": 66,
            "text": "die Heer van die hemele en die aarde en wat tussen hulle is, die Almagtige, die Vergewensgesinde"
        },
        {
            "chapter": 38,
            "verse": 67,
            "text": "Sê: Dit is ’n belangrike boodskap"
        },
        {
            "chapter": 38,
            "verse": 68,
            "text": "en julle probeer daarvan wegskram"
        },
        {
            "chapter": 38,
            "verse": 69,
            "text": "Ek dra geen kennis van ’n getwis onder die verhewe vergadering nie"
        },
        {
            "chapter": 38,
            "verse": 70,
            "text": "Slegs dít is aan my geopenbaar: dat ek ’n duidelike waarskuwer is"
        },
        {
            "chapter": 38,
            "verse": 71,
            "text": "Toe u Heer aan die engele gesê het: Waarlik, Ek gaan die mens uit stof skape"
        },
        {
            "chapter": 38,
            "verse": 72,
            "text": "Wanneer Ek hom dan voltooi en van My gees in hom ingeblaas het, prostreer dan in gehoorsaamheid voor hom neer"
        },
        {
            "chapter": 38,
            "verse": 73,
            "text": "Daarom het al die engele geprostreer"
        },
        {
            "chapter": 38,
            "verse": 74,
            "text": "maar nie Iblies nie. Hy was hoogmoedig en een van die ongelowiges"
        },
        {
            "chapter": 38,
            "verse": 75,
            "text": "Allah het gesê: O Iblies! Wat het u verhinder om voor hóm neer te buig wat Ek met albei My hande geskape het? Is u te trots, of is u te hoog daarvoor"
        },
        {
            "chapter": 38,
            "verse": 76,
            "text": "Hy het gesê: Ek is beter as hy; U het my uit vuur geskape en vir hom het U uit stof geskape"
        },
        {
            "chapter": 38,
            "verse": 77,
            "text": "Allah het gesê: Gaan weg hiervandaan! Voorwaar, u is verdryf"
        },
        {
            "chapter": 38,
            "verse": 78,
            "text": "en My vloek sal op u rus tot op die Oordeelsdag"
        },
        {
            "chapter": 38,
            "verse": 79,
            "text": "Hy het gesê: O my Heer! Vergun my dan uitstel tot die Dag wanneer hulle opgewek sal word"
        },
        {
            "chapter": 38,
            "verse": 80,
            "text": "Allah het gesê: Uitstel word aan u verleen"
        },
        {
            "chapter": 38,
            "verse": 81,
            "text": "tot op die Dag van die bepaalde tyd"
        },
        {
            "chapter": 38,
            "verse": 82,
            "text": "Hy het gesê: By U mag, dan sal ek hulle almal sekerlik verlei"
        },
        {
            "chapter": 38,
            "verse": 83,
            "text": "behalwe U dienaars onder hulle, die gesuiwerdes"
        },
        {
            "chapter": 38,
            "verse": 84,
            "text": "Allah het gesê: Die Waarheid is ~ en die Waarheid spreek Ek"
        },
        {
            "chapter": 38,
            "verse": 85,
            "text": "dat Ek die Hel met u en met almal van hulle wat u volg, sal volmaak"
        },
        {
            "chapter": 38,
            "verse": 86,
            "text": "Sê: Ek vra julle geen beloning daarvoor nie; nóg is ek ’n bedrieër"
        },
        {
            "chapter": 38,
            "verse": 87,
            "text": "Dit is niks anders nie as ’n Vermaning vir die volke"
        },
        {
            "chapter": 38,
            "verse": 88,
            "text": "En sekerlik sal julle ná ’n tyd daarvan te wete kom"
        }
    ]
}
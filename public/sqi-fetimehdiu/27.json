{
    "chapter": [
        {
            "chapter": 27,
            "verse": 1,
            "text": "Ta Sin. Këto janë ajete të Librit të qartë, të Kur’anit"
        },
        {
            "chapter": 27,
            "verse": 2,
            "text": "Udhërrëfim e sihariq për besimtarët"
        },
        {
            "chapter": 27,
            "verse": 3,
            "text": "Të cilët falin namazin, japin zeqatin dhe janë të bindur në botën tjetër"
        },
        {
            "chapter": 27,
            "verse": 4,
            "text": "Atyre që nuk besojnë botën e ardhshme ua kemi prezentuar si të bukura veprat e tyre, prandaj ata luhaten"
        },
        {
            "chapter": 27,
            "verse": 5,
            "text": "Ata i pret e zezë-dita dhe në botën tjetër do të jenë krejt të humbur"
        },
        {
            "chapter": 27,
            "verse": 6,
            "text": "Kurse ti, vërtet, Kur’anin e merr nga një i urtë i gjithëdijshëm"
        },
        {
            "chapter": 27,
            "verse": 7,
            "text": "Kur Musa i tha familjes së vet: “Kam parë një zjarr, prej andej do t’iu sjell ndonjë lajm, ose do t’iu sjell ndonjë hu të ndezur zjarri që të ngroheni”"
        },
        {
            "chapter": 27,
            "verse": 8,
            "text": "Dhe kur arriti te zjarri, dikush thirri: “Qofshin bekuar ata që ndodhën te zjarri dhe ata përreth tij dhe qoftë lavdëruar All-llahu Zot i botërave"
        },
        {
            "chapter": 27,
            "verse": 9,
            "text": "O Musa! Unë jam Ai – All-llahu i fortë, i urtë"
        },
        {
            "chapter": 27,
            "verse": 10,
            "text": "“Hudhe shkopin tënd!” Dhe kur e pa si lëvizte porsi gjarpër, ai u largua dhe nuk kthehej dot. “O Musa, mos u frikëso. Profetët nuk frikësohen te Unë"
        },
        {
            "chapter": 27,
            "verse": 11,
            "text": "Përveç atij që ka bërë mëkat, e pastaj të keqen e ka zëvendësuar me të mirë. Unë, me të vërtetë, do ta fal dhe do të jem i mëshirshëm"
        },
        {
            "chapter": 27,
            "verse": 12,
            "text": "Fute dorën tënde në gji, do të dalë e bardhë, pa asgjë të keqe, kjo është një nga nëntë mrekullitë për Faraonin dhe popullin e tij; ata janë, njëmend, popull mosbesimtar"
        },
        {
            "chapter": 27,
            "verse": 13,
            "text": "Sepse kur u erdhën argumentet tona, ata haptazi thanë: “Kjo është magji e qartë”"
        },
        {
            "chapter": 27,
            "verse": 14,
            "text": "Dhe i mohuan këta me arrogancë e tirani, anipse në vete besonin bindshëm. Pra, shiko si përfunduan ngatrrestarët"
        },
        {
            "chapter": 27,
            "verse": 15,
            "text": "Davudit dhe Sulejmanit u dhamë dituri dhe ata të dy thanë: “Lavdi All-llahut, i cili na veçoi mbi shumë besimtarë, robër të tij"
        },
        {
            "chapter": 27,
            "verse": 16,
            "text": "Sulejmani trashëgoi Davudin dhe tha: “O njerëz, nëse na është mësuar të folurit e shpendëve dhe na është dhënë gjithçka; hej, kjo është me të vërtetë dhunti e madhe!”"
        },
        {
            "chapter": 27,
            "verse": 17,
            "text": "Dhe u mblodhën ushtritë e Sueljmanit: xhindët, njerëzit dhe shpendët, të gjithë tok ia mësynë"
        },
        {
            "chapter": 27,
            "verse": 18,
            "text": "Gjersa arritën te Lugina e bubrrecit, një bubrrec tha: “O bubrreca, hyni në vrimat tuaja të mos u shkelë Sulejmani me ushtritë e tij duke mos u hetuar”"
        },
        {
            "chapter": 27,
            "verse": 19,
            "text": "Dhe ai qeshi me zë nga fjalët e tij dhe tha: “Zoti im, më bën të falënderoj dhuntitë e Tua që m’i ke dhuruar mua dhe prindërve të mi dhe të bëj vepra të mira që e kënaqin atë, dhe më shtie në mëshirën tënde me robërit tuaj të mirë!”"
        },
        {
            "chapter": 27,
            "verse": 20,
            "text": "I kontrolloi shpendët dhe tha: “Përse nuk e shoh pupzën, vall, a nuk është këtu"
        },
        {
            "chapter": 27,
            "verse": 21,
            "text": "Do ta dënoj rëndë ose do ta therrë ose do të më sjell arsyetim të fortë”"
        },
        {
            "chapter": 27,
            "verse": 22,
            "text": "Ajo nuk ishte fort larg dhe i tha: “Unë di diçka që ti nuk e ke ditur dhe të kam sjellur nga Saba një lajm të sigurt"
        },
        {
            "chapter": 27,
            "verse": 23,
            "text": "Me të vërtetë kam gjetur një grua e cila i sundon ata (në Saba) dhe asaj i është dhënë gjithçka, madje ka edhe rezidencë madhështore"
        },
        {
            "chapter": 27,
            "verse": 24,
            "text": "Kam parë se ajo dhe populli i saj adhurojnë diellin, e jo All-llahun, - djalli ua ka stolisur sjelljet e tyre dhe i ka shmangurnga rruga dhe ata nuk janë të udhëzuar"
        },
        {
            "chapter": 27,
            "verse": 25,
            "text": "Dhe nuk i përulen All-llahut i cili nxjerr atë që është e fshehur në qiej dhe në tokë, dhe e di çka fshihni si edhe atë që e bëni haptazi"
        },
        {
            "chapter": 27,
            "verse": 26,
            "text": "All-llahu është, nuk ka tjetër veç Tij, Zot i gjithësisë!”"
        },
        {
            "chapter": 27,
            "verse": 27,
            "text": "“Do të shohim – tha (Sulejmani), - a flet të vërtetën apo gënjen"
        },
        {
            "chapter": 27,
            "verse": 28,
            "text": "Shpjere këtë letër time dhe hudhjau, e pastaj largohu prej tyre dhe shiko se çka do të thonë, ç’do të përgjigjen!”"
        },
        {
            "chapter": 27,
            "verse": 29,
            "text": "“O të mëdhenj! – u tha ajo, - mua më ka ardhur një letër e respektuar"
        },
        {
            "chapter": 27,
            "verse": 30,
            "text": "Ajo është nga Sulejmani dhe është me të vërtetë “Në emër të All-llahut, të Gjithëmëshirshmit, Mëshirëplotit!”"
        },
        {
            "chapter": 27,
            "verse": 31,
            "text": "Që mos të shtiheni më të mëdhenj se unë, por ejani te unë muslimanë”"
        },
        {
            "chapter": 27,
            "verse": 32,
            "text": "“O pari! – tha ajo – këshillomëni në këtë çështje. Unë pa ju kurrgjë nuk do të vendos deri sa ju ta dëshmoni”"
        },
        {
            "chapter": 27,
            "verse": 33,
            "text": "“Ne jemi shumë të fortë dhe të guximshëm, - i thanë ata, - kjo është çështje jote, por shih se çka po urdhëron”"
        },
        {
            "chapter": 27,
            "verse": 34,
            "text": "“Kur mbretërit pushtojnë ndonjë qytet, - tha ajo, - atë e shembin, kurse banorët autoritativë të tij i poshtërojnë; ashtu bëjnë"
        },
        {
            "chapter": 27,
            "verse": 35,
            "text": "Unë atyre do t’u dërgoj një peshqesh dhe do të shoh se me çka po kthehen të deleguarit”"
        },
        {
            "chapter": 27,
            "verse": 36,
            "text": "Por, kur ky erdhi para Sulejmanit, ai i tha: “A mua më ofroni peshqeshe për të më përfituar? Ajo që All-llahu më ka dhënë mua është më e mirë se ajo që u ka dhënë juve. Ju u gëzoheni dhuratave tuaja"
        },
        {
            "chapter": 27,
            "verse": 37,
            "text": "Ktheu te ata se ne do t’u sjellim një ushtri së cilës nuk do të mund t’i dalin para dhe do t’i përzëmë së andejmi të nënçmuar dhe të nënshtruar”"
        },
        {
            "chapter": 27,
            "verse": 38,
            "text": "“O pari, - u tha ai, - cili prej jush do të ma sjellë rezidencën e saj para se të vijnë ata të më dorëzohen?”"
        },
        {
            "chapter": 27,
            "verse": 39,
            "text": "Ifriti, një nga exhinët, tha “Unë po ta sjell akoma pa luajtur ti nga ky vend; unë pa mëdyshje jam i fortë dhe i sigurt për atë”"
        },
        {
            "chapter": 27,
            "verse": 40,
            "text": "Ai, i cili kishte dijeni nga Libri tha: “Unë po ta sjell para se t’i hapësh e t’i mbyllish sytë”. Dhe kur (Sulejmani) e pa se rezidenca gjindet tanimë para tij, tha: “Kjo është dhunti e Zotit tim! Më sprovon a do të falënderoj apo do të mohoj. Pra kush falënderon, falënderon veten e kush mohon, ani, Zoti im është i pasur dhe fisnik"
        },
        {
            "chapter": 27,
            "verse": 41,
            "text": "Ndërronia, - tha, - pamjen rezidencës së saj, ta shohim a mund ta njoh apo jo!”"
        },
        {
            "chapter": 27,
            "verse": 42,
            "text": "Dhe kur ajo erdhi, iu tha: “A është kështu rezidenca jote?” “Si të ishte ajo vetë” – u përgjegj ajo. Por neve na është dhënë dijenia më para asaj, dhe ne jemi besimtarë”"
        },
        {
            "chapter": 27,
            "verse": 43,
            "text": "Atë e kanë shmangur nga besimi i drejtë ata të cilëve ajo u është falur në vend të All-llahut, sepse ajo ishte nga një popull jobesimtar"
        },
        {
            "chapter": 27,
            "verse": 44,
            "text": "“Hyr në oborr”, - iu tha asaj. Dhe kur ajo e pa atë, mendoi se është ujë i thellë, andaj përvoli fustanin te këmbët. “Ky oborr është me pllaka të lëmuara qelqi” tha ai. “O Zot – thirri ajo – unë kam bërë krim ndaj vetvetes, ndërkaq me Sulejmanin i dorëzohem All-llahut, Zotit të botërave”"
        },
        {
            "chapter": 27,
            "verse": 45,
            "text": "Kurse Themudit i kemi dërguar vëllaun e tyre, Salihun, mbase do ta adhurojnë All-llahun, por ata u ndanë në dy grupe që kundërshtohen"
        },
        {
            "chapter": 27,
            "verse": 46,
            "text": "“O populli im, - u thoshte ai, përse shpejtoni në vepra të këqia para veprave të mira? Përse nuk kërkoni falje prej All-llahut, mbase do t’ju mëshirojë”"
        },
        {
            "chapter": 27,
            "verse": 47,
            "text": "“Kemi shenja të këqija për ty dhe ata që janë me ty”, - i thanë ata, - Tek All-llahu i keni të tëra – tha ai – por ju jeni një popull ngatrraç”"
        },
        {
            "chapter": 27,
            "verse": 48,
            "text": "në qytet ishin nëntë vetë të cilët, në vend të punëve të mbara, bënin çrregullime dhe mbrapshti"
        },
        {
            "chapter": 27,
            "verse": 49,
            "text": "“Betohuni, - thanë, - në All-llahun, t’ia mësyjmë atij dhe familjes së tij natën, e pastaj farefisit të tij të afërt do t’i thomi: Ne nuk dimë asgjë për maltretimin e familjes së tij, ne jemi me të vërtetë të sinqertë”"
        },
        {
            "chapter": 27,
            "verse": 50,
            "text": "Dhe patën kurdisur një kurthë, por edhe ne u bëmë gjithashtu një grackë dhe ata nuk e hetuan"
        },
        {
            "chapter": 27,
            "verse": 51,
            "text": "pra, shikoje si përfunduan kurthërimet e tyre? I shfarosëm të gjithë, edhe ata edhe popullin e tyre"
        },
        {
            "chapter": 27,
            "verse": 52,
            "text": "Qe shtëpitë e tyre të mbetura shkret, për shkak të krimeve që bënë. Këtu, me të vërtetë, ka argument për popullin që merr vesh"
        },
        {
            "chapter": 27,
            "verse": 53,
            "text": "Por ata të cilët besuan dhe iu shmangën mëkatit i shpëtuam"
        },
        {
            "chapter": 27,
            "verse": 54,
            "text": "Edhe Lutin, kur i tha popullit të vet: “A bëni marrëzi haptazi"
        },
        {
            "chapter": 27,
            "verse": 55,
            "text": "A njëmend më me kënaqësi kontaktoni me mashkujt se me femrat? Ju, me të vërtetë, jeni njerëz injorantë!”"
        },
        {
            "chapter": 27,
            "verse": 56,
            "text": "Përgjegje e popullit të tij ishte vetëm kjo: “Përzene familjen e Lutit nga qyteti juaj, ata janë njerëz të spastruar!”"
        },
        {
            "chapter": 27,
            "verse": 57,
            "text": "Dhe ne e shpëtuam atë dhe familjen e tij, përveç bashkëshortes së tij; atë e caktuam të mbetet me të tjerët"
        },
        {
            "chapter": 27,
            "verse": 58,
            "text": "Atyre u lëshuam një shi, çfarë shiu të tmerrshëm, atyre të cilët qenë thirur (në rrugë të drejtë)"
        },
        {
            "chapter": 27,
            "verse": 59,
            "text": "Thuaj: “Falënderimi i qoftë All-llahut dhe qetësi njerëzve të tij, të cilët Ai i ka zgjedhur!” Është më mirë All-llahu apo ata që ia konsiderojnë shok"
        },
        {
            "chapter": 27,
            "verse": 60,
            "text": "Apo Ai i cili krijoi qiejtë dhe tokën dhe që ju lëshon shi nga qielli? Me të gjelbërojmë kopshte të bukura. Nuk është në duart tuaja të mbini lisat e atyre (kopshteve). A ka pos All-llahut tjetër Zot? Jo, por shumica prej tyre nuk dinë"
        },
        {
            "chapter": 27,
            "verse": 61,
            "text": "Ai i cili Tokën e ka vënë në drejtpeshim dhe nëpër të përshkoi lumenj, në të vendosi male, kurse dy dete i ndau. A ka pos All-llahut tjetër Zot? Jo, por shumica sish nuk e dinë"
        },
        {
            "chapter": 27,
            "verse": 62,
            "text": "Ai i cili i përgjigjet edhe të ngratit, kur ky i drejtohet Atij, Ai i cili të keqen e largon dhe juve u bën zëvendës në tokë. A ka pos All-llahut tjetër Zot? Fort pak ju përkujtoni"
        },
        {
            "chapter": 27,
            "verse": 63,
            "text": "Ai i cili juve në errësira, në tokë e në det u tregon rrugën dhe i cili erërat i çon me mëshirën e vet si sihariq. Vallë, a ka pos All-llahut tjetër Zot? Sa lart është All-llahu përmbi atë që ia bëjnë shok"
        },
        {
            "chapter": 27,
            "verse": 64,
            "text": "Apo Ai që zë fillin e krijimit e pastaj e përsërit atë, dhe që ju furnizon nga qielli dhe toka. A ka tjetër Zot me All-llahun? Thuaj: “Sillni argumentet tuaja nëse jeni të sinqertë”"
        },
        {
            "chapter": 27,
            "verse": 65,
            "text": "Thuaj: “Askush përveç All-llahut, as në qiell as në tokë, nuk e di se çka do të ndodhë. Nuk kanë për ta ndie as ringjalljen"
        },
        {
            "chapter": 27,
            "verse": 66,
            "text": "Fare pak dinë për botën tjetër! Por kanë edhe dyshim në të, sepse janë të verbër ndaj saj”"
        },
        {
            "chapter": 27,
            "verse": 67,
            "text": "Ata që nuk kanë besuar thonë: “A thua kur të bëhemi dhe, ne edhe të parët tanë, njëmend, do të ngjallemi"
        },
        {
            "chapter": 27,
            "verse": 68,
            "text": "Kjo qysh moti na është përmendur neve dhe të parëve tanë, por këto janë vetëm legjenda të popujve të lashtë”"
        },
        {
            "chapter": 27,
            "verse": 69,
            "text": "Thuaj: “Udhëtoni nëpër botë dhe shikoni si kanë përfunduar mëkatarët!”"
        },
        {
            "chapter": 27,
            "verse": 70,
            "text": "Dhe mos u pikëllo për ta as mos të vijnë rëndë ngatrresat e tyre"
        },
        {
            "chapter": 27,
            "verse": 71,
            "text": "Ata pyesin kur do të realizohet ky premtim, nëse flisni të vërtetën"
        },
        {
            "chapter": 27,
            "verse": 72,
            "text": "Thuaj: “Mbase do t’ju arrijë diçka nga ajo për të cilën po u ngutet!”"
        },
        {
            "chapter": 27,
            "verse": 73,
            "text": "Me të vërtetë Zoti yt është bëmirës i madh për njerëzit, megjithatë shumica sish nu janë mirënjohës"
        },
        {
            "chapter": 27,
            "verse": 74,
            "text": "Zoti yt e di mirë çka u fshehin krahërorët e tyre dhe çka shfaqin haptazi"
        },
        {
            "chapter": 27,
            "verse": 75,
            "text": "Nuk ka kurrgjë të fshehur as në qiell as në tokë e të mos jetë në Librin e qartë"
        },
        {
            "chapter": 27,
            "verse": 76,
            "text": "pa mëdyshje ky Kur’an u flet izraelitëve më së shumti për atë me çka ata nuk pajtohen"
        },
        {
            "chapter": 27,
            "verse": 77,
            "text": "Ai është, pa mëdyshje, udhërrëfyes dhe mëshirë për besimtarët"
        },
        {
            "chapter": 27,
            "verse": 78,
            "text": "Zoti yt do t’i gjykojë me urtësinë e Tij: Ai është i fuqishëm dhe i gjithëdijshëm"
        },
        {
            "chapter": 27,
            "verse": 79,
            "text": "Prandaj, kij mbështetje te All-llahu, ti pa dyshim je më të drejtë haptazi"
        },
        {
            "chapter": 27,
            "verse": 80,
            "text": "Ti nuk mund të thërrasësh të vdekurit e as të sjellish në mend të shurdhët kur ta kthejnë shpinën"
        },
        {
            "chapter": 27,
            "verse": 81,
            "text": "As mund t’i kthesh nga mashtrimi i tyre të verbërit; Ti i thërret vetëm ata, të cilët, besojnë në argumentet tona, e ata janë muslimanë"
        },
        {
            "chapter": 27,
            "verse": 82,
            "text": "Dhe kur fjala të bëhet realitet te ata (të vijë koha e dënimit) Ne do të nxjerrim nga toka një kafshë që do t’ju flasë atyre se njerëzit nuk kanë qenë të bindur në faktet tona"
        },
        {
            "chapter": 27,
            "verse": 83,
            "text": "Kurse atë ditë kur të mbledhim prej secilit popull nga një grumbull, prej atyre që kanë mohuar argumentet tona, ata do të jenë të penguar"
        },
        {
            "chapter": 27,
            "verse": 84,
            "text": "Madje kur të vijë Ai do të pyes; “A i keni mohuar ju argumentet e mia, sepse nuk i keni kuptuar ata, apo ç’keni bërë?”"
        },
        {
            "chapter": 27,
            "verse": 85,
            "text": "Dhe ndaj tyre do të zbatohet fjala (dënimi) ngase kanë bërë krime, e ata nuk do të flasin asgjë"
        },
        {
            "chapter": 27,
            "verse": 86,
            "text": "A nuk e kanë parë se natën e kemi bërë që të pushojnë, kurse ditën për të parë? Në këtë ka argumente për një popull që beson"
        },
        {
            "chapter": 27,
            "verse": 87,
            "text": "Dhe në ditën kur t’i fryhet bririt e të trishtohen ç’ka ka në qiej dhe në tokë, përveç atyre të cilët All-llahu i kursen, të gjithë do të vijnë të nënshtruar"
        },
        {
            "chapter": 27,
            "verse": 88,
            "text": "Ti i sheh malet dhe mendon se nuk lëvizin, por ato kalojnë sikur retë, - ajo është vepër e All-llahut, i cili, çdo gjë e ka krijuar të përsosur; Ai, njëmend, është i njoftuar ç’punoni"
        },
        {
            "chapter": 27,
            "verse": 89,
            "text": "Kush sjell vepër të mirë do të fitojë shpërblim më të mirë për të. Ata do të jenë të kursyer nga frika e asaj dite dhe të sigurtë"
        },
        {
            "chapter": 27,
            "verse": 90,
            "text": "Kurse ata që bëjnë keq, do të hidhen me krye në zjarr. A shpërbleheni me tjetër përveç me atë çka punoni"
        },
        {
            "chapter": 27,
            "verse": 91,
            "text": "Unë jam i urdhëruar t’i falëm vetëm Zotit të këtij qyteti, të cilin Ai e ka bërë të shenjtë. Atij i takon çdo gjë dhe jam i urdhëruar të jem njëri nga muslimanët"
        },
        {
            "chapter": 27,
            "verse": 92,
            "text": "Edhe të lexoj Kur’anin; ai i cili merr rrugën e drejtë, atë e ka për të mirën e vet; ndërsa atij që është i humbur, thuaj: “Unë vetëm tërheq vërejtjen”"
        },
        {
            "chapter": 27,
            "verse": 93,
            "text": "Dhe thuaj: “Qoftë lavdëruar All-llahu, Ai do t’ju tregojë argumentet e veta dhe ju do t’i njihni!” Sepse Zoti yt nuk është indiferent ndaj asaj që bëni ju"
        }
    ]
}
{
    "chapter": [
        {
            "chapter": 40,
            "verse": 1,
            "text": "Ha Mim"
        },
        {
            "chapter": 40,
            "verse": 2,
            "text": "Shpallje e Librit është nga All-llahu, i forti dhe i gjithdijshmi"
        },
        {
            "chapter": 40,
            "verse": 3,
            "text": "I cili fal mëkatin dhe pranon pendimin, i cili dënon rënd dhe posedon mirësi; nuk ka tjetër Zot përveç Atij. Te Ai është kthimi"
        },
        {
            "chapter": 40,
            "verse": 4,
            "text": "Mbi argumentet e All-llahut diskutojnë vetëm ata që i mohojnë, pra aty assesi mos të mashtrojnë bredhjet e tyre nëpër botë"
        },
        {
            "chapter": 40,
            "verse": 5,
            "text": "Përgënjeshtroi edhe populli i Nuhit, para atyre si edhe aleatët pas tyre. Secili popull është përpjekur që ta rrëmbejë profetin e vet dhe është munduar që me gënjeshtra të heshtin të vërtetën, prandaj unë e kam dënuar, ani me çfarë dënimi se"
        },
        {
            "chapter": 40,
            "verse": 6,
            "text": "Dhe ashtu do të zbatohet fjala e Zotit tënd kundër atyre që mohojnë, se ata janë banorë të zjarrit"
        },
        {
            "chapter": 40,
            "verse": 7,
            "text": "Ata (engjujt) të cilët mbajnë arshin edhe ata që janë rreth tij lartësojnë dhe lavdërojnë Zotin e vet, i besojnë Atij dhe e lusin t’i falë besimtarët. “O, Zoti ynë, Ti përthekon çdo gjë me mëshirën dhe dijenin tënde; prandaj fali ata, të cilët janë penduar dhe shkojnë rrugës tënde, dhe ruaji nga dënimi i zjarrit”"
        },
        {
            "chapter": 40,
            "verse": 8,
            "text": "O, Zoti ynë, shpiej ata në kopshte të Adnit që ua ke premtuar edhe kush ka qenë i mirë nga prindërit e tyre, gratë e tyre edhe pasardhësit e tyre. Ti je, me të vërtetë, i fortë i urtë"
        },
        {
            "chapter": 40,
            "verse": 9,
            "text": "Dhe ruaji prej veprave të këqia, sepse, atë që atë ditë Ti e ke ruajtur nga veprat e këqia, Ti e ke mëshiruar, e ajo është njëmend sukses i madh!”"
        },
        {
            "chapter": 40,
            "verse": 10,
            "text": "Atyre që mohojnë, do t’u thuhet: “Urrejtja e All-llahut është, vërtetë, më e madhe se urrejtja juaj ndaj vetvetes, sepse u thirrët në besim, por ju mohuat”"
        },
        {
            "chapter": 40,
            "verse": 11,
            "text": "“O, Zoti ynë, - do të thonë ata: - dy herë na ke vdekur e dy herë na ke ngjallur, ne pranojmë mëkatet tona, por a ka ndonjë rrugëdalje?”"
        },
        {
            "chapter": 40,
            "verse": 12,
            "text": "“Ajo është për shkak se kur jeni thirrur te All-llahu i vetëm, ju keni mohuar, e nëse i bëhej atij shok, i keni besuar, por vendimi është në duar të All-llahut të lartmadhërishmit”"
        },
        {
            "chapter": 40,
            "verse": 13,
            "text": "Ai është i cili tregon argumentet e veta dhe ju lëshon furnizim nga qielli, por mësim merr vetëm ai që i drejtohet atij"
        },
        {
            "chapter": 40,
            "verse": 14,
            "text": "Prandaj, adhurone All-llahun me sinqeritet në fenë e tij, edhe pse mosbesimtarëve nuk u pëlqen"
        },
        {
            "chapter": 40,
            "verse": 15,
            "text": "Në shkallë të lartë, sundues i gjithësisë, shpallë fjalët e veta kujt të dojë nga njerëzit e vet t’u tërheqë vërejtjen për Ditën e Takimit"
        },
        {
            "chapter": 40,
            "verse": 16,
            "text": "Në ditën kur ata do të paraqiten, kur për All-llahun nuk ka asgjë sekrete lidhur me ata; i kujt është pushteti sot? I All-llahut, të vetmit fuqiplotë"
        },
        {
            "chapter": 40,
            "verse": 17,
            "text": "Sot do të shpërblehet secili sipas meritës. Sot nuk ka padrejtësi! All-llahu, me siguri, llogarit shpejt"
        },
        {
            "chapter": 40,
            "verse": 18,
            "text": "Dhe tërhiqjau vërejtjen për ditën e afërme kur t’u vijnë zemrat në fyt për mosbesimtarët nuk ka mik as ndërmjetësues që përfillet"
        },
        {
            "chapter": 40,
            "verse": 19,
            "text": "Ai e di ç’fshehin sytë mashtrues dhe ç’fshehin krahërorët"
        },
        {
            "chapter": 40,
            "verse": 20,
            "text": "All-llahu gjykon me drejtësi, kurse ata të cilëve u falen, në vend të All-llahut, nuk gjykojnë me asgjë. Pa dyshim All-llahu është ai që dëgjon dhe sheh çdo gjë"
        },
        {
            "chapter": 40,
            "verse": 21,
            "text": "A nuk ecin nëpër tokë e të shohin si kanë përfunduar ata përpara atyre? Ata kanë qenë më të fortë se këta dhe kanë lënë përmendore në tokë, por All-llahu i dënoi ata për shkak të mëkateve të tyre dhe nuk pat kush t’i mbrojë nga dënimi i All-llahut"
        },
        {
            "chapter": 40,
            "verse": 22,
            "text": "Ajo (i gjet) për shkak se mohuan argumentet e qarta, të cilat të dërguarit e tyre ua sillnin, dhe All-llahu i përfshiu me dënim. Ai është, me të vërtetë, i fortë, dënimkeq"
        },
        {
            "chapter": 40,
            "verse": 23,
            "text": "Ne Musaun e kemi dërguar me mrekullitë tona dhe argumente të qarta"
        },
        {
            "chapter": 40,
            "verse": 24,
            "text": "Te Faraoni dhe Hamani dhe Karuni, por ata thanë: “Është magjistar dhe rrenacak”"
        },
        {
            "chapter": 40,
            "verse": 25,
            "text": "Por kur ua solli ai të vërtetën nga ana jonë, thanë: “Vrisni djemtë atyre të cilët besojnë atij dhe lini të jetojnë femrat e tyre!” Por dredhitë e mosbesimtarëve shpiejnë vetëm në humbje"
        },
        {
            "chapter": 40,
            "verse": 26,
            "text": "Dhe Faraoni tha: “Ma leni mua ta mbys Musaun e ai le të thërras Zotin e vet: Unë kam frikë se po ua ndërron fenë tuaj ose po shkakton turbullira në tokë”"
        },
        {
            "chapter": 40,
            "verse": 27,
            "text": "Kurse Musa tha: “Unë lus Zotin tim dhe Zotin tuaj të më mbrojë prej çfarëdo mendjemadhi që nuk beson në ditën kur jepet llogari!”"
        },
        {
            "chapter": 40,
            "verse": 28,
            "text": "Por një njeri, besimtar, nga familja e Faraonit, i cili mbante fshehtë besimin e vet, tha: “A vetëm përse po thotë Zoti im është All-llahu, ta mbytni njeriun! Atë që u ka sjellë argumente të qarta nga Zoti juaj? Nëse është rrenacak, rrena e tij është kundër atij, por nëse flet të vërtetën, atëherë do t’u godis, të paktën diçka prej asaj që premton. All-llahu nuk udhëzon në rrugë të drejtë atë që e tepron me gënjeshtra"
        },
        {
            "chapter": 40,
            "verse": 29,
            "text": "O populli im, sot juve ju takon pushteti në tokë, haptazi por kush do të na mbrojë prej dënimit të All-llahut, nëse na përfshinë? Ndërsa Faraoni tha: “Ju tregoj vetëm atë që shoh dhe nuk ju shpie në tjetër rrugë veçse në rrugë të drejtë”"
        },
        {
            "chapter": 40,
            "verse": 30,
            "text": "Ndërsa ai besimtari tha: “O populli im, unë, njëmend, frikësohem për ju mos ju ndodhi edhe juve diçka si popujt e mëparshëm"
        },
        {
            "chapter": 40,
            "verse": 31,
            "text": "Sikur rasti me popullin e Nuhit, me Ad dhe Themud edhe me ata pas tyre. Porse All-llahu nuk ua dëshiron të keqen njerëzve"
        },
        {
            "chapter": 40,
            "verse": 32,
            "text": "O populli im, frikësohem për ju në ditën kur thirrni njëri-tjetrin"
        },
        {
            "chapter": 40,
            "verse": 33,
            "text": "Atë ditë, kur do të zmbrapseni, nuk do të keni mbrojtës prej All-llahut. Kë e lë All-llahu në humbje s’e drejton kush dot”"
        },
        {
            "chapter": 40,
            "verse": 34,
            "text": "Edhe Jusufi, qysh më herët, u ka sjellë ajete të qarta, porse ju vazhdimisht keni dyshuar në atë që u ka sjellë. Por kur vdiq ai, thatë: “All-llahu më nuk do të dërgojë pas atij profet”. Ja, ashtu All-llahu e lë të humbur atë që e tepron dhe dyshon"
        },
        {
            "chapter": 40,
            "verse": 35,
            "text": "Ata, të cilët polemizojnë për argumentet e All-llahut, pa u ardhur asnjë argument. Kjo është nënçmim i madh te All-llahu dhe te ata që besojnë. Ashtu All-llahu vulos zemrat e çdo arroganti përbuzës”"
        },
        {
            "chapter": 40,
            "verse": 36,
            "text": "“O Haman, - tha Faraoni, - ndërtoma një pyrg, ndoshta po arrijë të gjejë rrugët"
        },
        {
            "chapter": 40,
            "verse": 37,
            "text": "Rrugët e qiellit, dhe të ngjitem te Zoti i Musaut, sepse unë, njëmend, konsideoj se është rrenacak”. Dhe, ja, ashtu Faraonit i janë dukur të mira veprat e veta të këqia dhe i është shmangur rrugës, dhe dredhia e Faraonit është vetëm shkatërrim"
        },
        {
            "chapter": 40,
            "verse": 38,
            "text": "Kurse ai besimtari tha: “O populli im, më pasoni mua t’iu drejtoj në rrugë të drejtë"
        },
        {
            "chapter": 40,
            "verse": 39,
            "text": "O populli im, me të vërtetë kjo jetë është vetëm një kënaqësi, kurse bota tjetër, ajo është shtëpi e përhershme"
        },
        {
            "chapter": 40,
            "verse": 40,
            "text": "Kush bën keq do të dënohet vetëm sipas asaj që ka bërë, e kush bënë mirë – qoftë mashkull apo femër dhe është besimtar, ata hyjnë në xhennet, dhe aty do të furnizohen pa kufizim"
        },
        {
            "chapter": 40,
            "verse": 41,
            "text": "O populli im, ç’është me mua, iu thërras t’iu shpëtojë e ju më thirni në zjarr"
        },
        {
            "chapter": 40,
            "verse": 42,
            "text": "Më thërrisni të mohoj All-llahun dhe t’i bëj shok, për çka unë kurrgjë nuk di, kurse unë ju ftoj te i forti që fal shumë"
        },
        {
            "chapter": 40,
            "verse": 43,
            "text": "Nuk ka fare dyshim se ai, për ku më thërrisni mua, nuk u përgjigjet as në këtë botë e as në botën tjetër; dhe ne do të kthehemi tek All-llahu, kurse ata që e teprojnë janë banorë të zjarrit"
        },
        {
            "chapter": 40,
            "verse": 44,
            "text": "Juve do t’iu kujtohet se çka ju them, kurse unë çështjen time ia lë All-llahut. All-llahu, me të vërtetë, i sheh njerëzit”"
        },
        {
            "chapter": 40,
            "verse": 45,
            "text": "Dhe All-llahu e ruajti nga të këqiat dhe kurthat e tyre, kurse familjen e Faraonit e goditi kob i zi"
        },
        {
            "chapter": 40,
            "verse": 46,
            "text": "Zjarri që i ekspozohet në mëngjes dhe në mbrëmje, e kur të vijë momenti: “Shtine familjen e Faraonit në vuajtje më të rënda”"
        },
        {
            "chapter": 40,
            "verse": 47,
            "text": "Dhe në zjarr do të zihen. Ata që kanë qenë të dobët, do t’u thonë mendjemëdhenjve: “Ne kemi ardhur pas jush, a mendoni vetëm pak të na çlironi nga zjarri?”"
        },
        {
            "chapter": 40,
            "verse": 48,
            "text": "Ata që kanë bërë mendjemadhësi thonë: “Ne të gjithë jemi në te, se All-llahu i ka gjykuar me të vërtetë robërit e vet”"
        },
        {
            "chapter": 40,
            "verse": 49,
            "text": "Edhe ata të cilët janë në zjarr, do t’u thonë rojtarëve të xhehennemit: “Lutne Zotin tuaj të paktën një ditë të na e lehtësojë dënimin”"
        },
        {
            "chapter": 40,
            "verse": 50,
            "text": "Ata do t’u thonë: “A nuk ju kanë sjellë juve profetët tuaj argumente të qarta?” “Po”, do të përgjigjen. “utni, pra ju!” do të thonë. Por lutja e mosbesimtarëve është e kotë"
        },
        {
            "chapter": 40,
            "verse": 51,
            "text": "Ne gjithsesi do t’i ndihmojmë profetët tanë dhe ata që kanë besuar edhe në këtë jetë edhe atë ditë kur të ngrihen dëshmitarët"
        },
        {
            "chapter": 40,
            "verse": 52,
            "text": "Atë ditë kur përdhunuesve nuk u bën dobi arsyetimi i tyre. Ata i pret mallkimi dhe vendbanimi më i keq"
        },
        {
            "chapter": 40,
            "verse": 53,
            "text": "Ne Musaut i patëm dhënë udhërrëfimin, kurse izraelitëve u kemi lënë trashëgim Librin"
        },
        {
            "chapter": 40,
            "verse": 54,
            "text": "Si udhërrëfyes dhe përkujtues për ata që kanë mend"
        },
        {
            "chapter": 40,
            "verse": 55,
            "text": "Prandaj ti kij durim se premtimi i All-llahut është i vërtetë, dhe kërko falje përmëkatet tua! Ndërsa Zotin tënd madhëroje dhe lavdëroje në mbrëmje dhe në mëngjes"
        },
        {
            "chapter": 40,
            "verse": 56,
            "text": "Ata të cilët polemizojnë lidhur me argumentet e All-llahut e nuk kanë asnjëfarë kompetence, në zemrat e tyre s’ka tjetër veçse arrogancë që nuk do t’i sjellë te qëllimi, prandaj lute All-llahun për mbrojtje; Ai, me të vërtetë, dëgjon dhe sheh shumë"
        },
        {
            "chapter": 40,
            "verse": 57,
            "text": "Krijimi i qiejve dhe i tokës është më i madh se krijimi i njerëzve, por shumica e njerëzve nuk e dinë"
        },
        {
            "chapter": 40,
            "verse": 58,
            "text": "Nuk janë njëlloj i verbërsi dhe ai që sheh si dhe ata që besojnë dhe bëjnë vepra të mira, dhe keqbërësit. Ju fort pak merrni mësim"
        },
        {
            "chapter": 40,
            "verse": 59,
            "text": "Kijameti gjithsesi do të vijë, në këtë nuk ka dyshim, por prapëseprapë shumica e njerëzve nuk besojnë"
        },
        {
            "chapter": 40,
            "verse": 60,
            "text": "Zoti juaj ka thënë: “Më thërrisni t’iu përgjigjem! Ata, të cilët nga mendjemadhësia nukmë adhurojnë – do të hyjnë në xhehennem të poshtëruar”"
        },
        {
            "chapter": 40,
            "verse": 61,
            "text": "All-llahu është Ai, i cili ua ka bërë natën që të pushoni, kurse ditën të shihni. All-llahu është shumë i mirë ndaj njerëzve, por shumica sish nuk janë mirënjohës"
        },
        {
            "chapter": 40,
            "verse": 62,
            "text": "Qe, Ai është All-llahu, Zoti juaj, krijuesi i çdo sendi. Zot tjetër përveç Atij nuk ka, e pra ku po largoheni"
        },
        {
            "chapter": 40,
            "verse": 63,
            "text": "Ashtu janë larguar ata të cilët kanë mohuar ajetet e All-llahut"
        },
        {
            "chapter": 40,
            "verse": 64,
            "text": "All-llahu është Ai që ua ka bërë tokën vendbanim, kurse qiellin kulm. Ju ka dhënë formën, dhe formën tuaj e bënë të mirë dhe ju furnizon me të mira. Ai është All-llahu, Zoti juaj, dhe qoftë bekuar All-llahu, Zot i botërave"
        },
        {
            "chapter": 40,
            "verse": 65,
            "text": "Ai është i Gjalli, nuk ka Zot përveç atij, prandaj vetëm atij faljuni, duke ia shfaqur sinqerisht fenë. Qoftë lavdëruar All-llahu, Zot i botërave"
        },
        {
            "chapter": 40,
            "verse": 66,
            "text": "Thuaj: “Më është e ndaluar të adhuroj ata që ju u luteni në vend të All-llahut. Për atë më kanë ardhur argumente të qarta prej Zotit tim dhe më është urdhëruar t’i dorëzohem Zotit të botërave”"
        },
        {
            "chapter": 40,
            "verse": 67,
            "text": "Ai është, i cili ju krijoi juve prej dheut, pastaj prej pikës së farës, mandej prej gjakut të trashur, pastaj lindni si foshnje dhe arrini kohën e pjekurisë dhe arrini të plakeni. Disa prej jush vdesin më herët dhe të mbërrini momentin e caktuar, ndoshta bëheni të mençur"
        },
        {
            "chapter": 40,
            "verse": 68,
            "text": "Ai është, i cili ngjall dhe vdes. Dhe, kur vendos diçka, vetëm thotë: “Bëhu”! dhe ajo bëhet"
        },
        {
            "chapter": 40,
            "verse": 69,
            "text": "A nuk sheh si shmangen ata të cilët diskutojnë për argumentet e All-llahut"
        },
        {
            "chapter": 40,
            "verse": 70,
            "text": "Ata që kanë përgënjeshtruar Librin dhe atë më çka i kemi dërguar profetët tanë. Ata do ta dinë"
        },
        {
            "chapter": 40,
            "verse": 71,
            "text": "Kur t’u vihen atyre vargoj në qafë dhe të tërhiqen"
        },
        {
            "chapter": 40,
            "verse": 72,
            "text": "Nëpër ujë valë, e pastaj të digjen në zjarr"
        },
        {
            "chapter": 40,
            "verse": 73,
            "text": "Pastaj do t’u thuhet: “Ku janë ata që u jeni falur"
        },
        {
            "chapter": 40,
            "verse": 74,
            "text": "Në vend të All-llahut?” “Na u humbën syshë, - do të përgjigjen – por ne, më parë, nuk i jemi lutur kurkujt”. Ja, kështu All-llahu i humb mosbesimtarët"
        },
        {
            "chapter": 40,
            "verse": 75,
            "text": "Ajo është për shkak se në tokë gëzoheshit pa asnjëfarë arsyeje dhe ishit të vrazhdë"
        },
        {
            "chapter": 40,
            "verse": 76,
            "text": "Hyni në dyert e xhehenemit, aty do të mbeteni përgjithmonë. Sa vendbanim i tmerrshëm është për mendjemëdhenjtë"
        },
        {
            "chapter": 40,
            "verse": 77,
            "text": "Prandaj kij durim se premtimi i All-llahut është i vërtetë. Ty në dash të tregojmë diçka prej asaj që u premtojmë, në dash ta marim më parë jetën, ata do të kthehen te Ne"
        },
        {
            "chapter": 40,
            "verse": 78,
            "text": "Edhe para teje kemi dërguar profetë; për disa prej tyre kemi rrëfyer e për disa nuk të kemi rrëfyer. Dhe asnjë profet nuk ka sjellë asnjëfarë mrekulli pa lejen e All-llahut. E kur t’u vijë urdhëri i All-llahut do të gjykohet me drejtësi dhe aty atëherë do ta pësojnë të këqinjtë"
        },
        {
            "chapter": 40,
            "verse": 79,
            "text": "All-llahu është ai i cili për ju ka krijuar kafshë, në disa të hipni, kurse nga disa të hani"
        },
        {
            "chapter": 40,
            "verse": 80,
            "text": "Ju prej tyre keni dobi dhe me ato realizoni nevoja të rëndësishme për ju edhe me ata, por ju edhe me lundra udhëtoni"
        },
        {
            "chapter": 40,
            "verse": 81,
            "text": "Ai ju tregon argumentet e veta, cilin prej argumenteve të All-llahut ju e mohoni"
        },
        {
            "chapter": 40,
            "verse": 82,
            "text": "A nuk udhëtojnë nëpër tokë e të shohin si kanë përfunduar ata përpara atyre? Ata kanë qenë më shumë se ata, edhe më të fortë dhe më me ndikim në tokë, por kurrgjë nuk u ndihmoi ajo që patën fituar"
        },
        {
            "chapter": 40,
            "verse": 83,
            "text": "Kur profetët e tyre u sollën argumente të qarta, ata iu gëzuan dijenisë së vet, dhe i goditi ajo me çka talleshin"
        },
        {
            "chapter": 40,
            "verse": 84,
            "text": "Por kur ta përjetojnë dënimin tonë atëherë thonë: “I kemi besuar All-llahut, të vetmit dhe heqim dorë nga ajo që kishim qenë politeistë”"
        },
        {
            "chapter": 40,
            "verse": 85,
            "text": "Porse besimi i tyre, kur të përjetojnë dënimin tonë, nuk do t’u bëjë aspak dobi, sipas ligjit të All-llahut që është aplikuar për robërit e tij, dhe atëherë e pësojnë mosbesimtarët"
        }
    ]
}
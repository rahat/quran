{
    "chapter": [
        {
            "chapter": 18,
            "verse": 1,
            "text": "Yettoore woodanii Alla, On Tippinɗo e dow Jeyaaɗo Makko on Deftere nden O waɗanaali nde ooñaare"
        },
        {
            "chapter": 18,
            "verse": 2,
            "text": "Feewunde fii yo o [Nulaaɗo on] hulɓinir lepte sattuɗe immorde ka Makko o weltinira gomɗinɓe ɓen, ɓen ɓe no golla Moƴƴuɗi ɗin wonnde no woodani ɓe Njoddi Moƴƴiri"
        },
        {
            "chapter": 18,
            "verse": 3,
            "text": "Ko ɓe ñiiɓooɓe e nder makko [Neema on] poomaa"
        },
        {
            "chapter": 18,
            "verse": 4,
            "text": "O rentina ɓen wi\"uɓe: \"Alla jogitike ɓiɗɗo"
        },
        {
            "chapter": 18,
            "verse": 5,
            "text": "Ganndal alanaaɓe e mun, wanaa baabiraaɓe maɓɓe woodani, mawnii konngol wonungol e yaltude e kunnduɗe maɓɓe, ɓe wowlaali si wanaa fenaande"
        },
        {
            "chapter": 18,
            "verse": 6,
            "text": "Bala jo'o an a tanpinay hoore-maa e dow batteeji maɓɓe, si gomɗinaali ndee Yewtere ka suno"
        },
        {
            "chapter": 18,
            "verse": 7,
            "text": "Menen Men waɗii ko woni kon ka hoore leydi cuɗaari mayri, fii yo Men jarribo ɓe ko hommbo e maɓɓe ɓurata moƴƴinnde golle"
        },
        {
            "chapter": 18,
            "verse": 8,
            "text": "Menen ko Men waɗooɓe ko woni kon e hoore mayri boowol yoorungal"
        },
        {
            "chapter": 18,
            "verse": 9,
            "text": "Kaa a sikku no yimɓe fammeere=wimmba nden e binndi ɗin, ɗun wonu immorde e Aayeeje Amen hawniiɗe"
        },
        {
            "chapter": 18,
            "verse": 10,
            "text": "Tuma nde sukaaɓe ɓen sorunoo ka fammeere, ɓe wi'i: \"Joomi amen okku men immorde ka Maaɗa Hinnayee=yurmeende newinaNaa men kadi e fiyaake amen peewal"
        },
        {
            "chapter": 18,
            "verse": 11,
            "text": "Men piyi e dow noppi maɓɓe ɗin ka nder fammeere limoore duuɓi"
        },
        {
            "chapter": 18,
            "verse": 12,
            "text": "Refti Men immintini ɓe fii yo Men fenñinir gonndal ko honnde e mojobe=pelle ɗen ɗiɗi ɓuri moftude [limoore] ko ɓe ñiiɓi kon dummunne"
        },
        {
            "chapter": 18,
            "verse": 13,
            "text": "Menen Meɗen fillanaade ma kumpital fii maɓɓe e Goonga, ɓen ɗon, ko sukaaɓe gomɗinɓe Joomi maɓɓe Men ɓeydani ɓe Peewal"
        },
        {
            "chapter": 18,
            "verse": 14,
            "text": "Men haɓɓi e dow ɓerɗe maɓɓe tuma nde ɓe darinoo, ɓe wi'i: \"Joomi amen ko Jeyɗo On kammuuli ɗin e leydi ndin, men noddataa ko woori Mo reweteeɗo, gomɗii haray men wi'ii ontuma [konngol] fantungol"
        },
        {
            "chapter": 18,
            "verse": 15,
            "text": "Ɓee yimɓe amen, ɓe jogitike ko woori Mo reweteeɗi, ko haaanunoo ko yo ɓe addu e dow maɓɓe dalil ɓannguɗo. Ko hommbo ɓuri tooñude ko foti e on fefindiiɗo fenaande o fawi e Alla"
        },
        {
            "chapter": 18,
            "verse": 16,
            "text": "Tuma nde woɗɗitinoɗon ɓe e ko ɓe rewata kon ko woori Alla, ɓe soroyi ka fammeere Joomi mon fontani on e Yurmeende Makko nden O newinani on e fiyaake mon neweende"
        },
        {
            "chapter": 18,
            "verse": 17,
            "text": "Hiɗa yi'a naangi ngen si nge ƴellitike hinge naayora ka fammeere maɓɓe senngo ñaamo, si hinge mutude nge mutiranay ɓe ka senngo nano, kamɓe hiɓe e yaajeende e ɗun, ɗun ko jeyaaɗun e Aayeeje Alla, on mo Alla fewni ko on woni feewuɗo, kala moO majjini a heɓantaa mo hettuɗo fewnoowo. @Corrected"
        },
        {
            "chapter": 18,
            "verse": 18,
            "text": "Hiɗa sikka ɓe ko ɓe finuɓe, hara kamɓe ko ɓe ɗaaniiɓe, Meɗen waylitira ɓe senngo ñaamo e senngo nano, rawaandu maɓɓe ndun no fonti kayɗe mun ɗen ka dammbugal, si a ƴellitike e maɓɓe a huccitayno e maɓɓe dogaa a heewayno kulol immorde e maɓɓe"
        },
        {
            "chapter": 18,
            "verse": 19,
            "text": "Ko nii Men immintiniri ɓe fii yo ɓe lanndondir hakkunde maɓɓe, wi'oowo wi'i immorde e maɓɓe: \"No foti hewde ko ñiiɓuɗon?\" Ɓe wi'i: \"Men ñiiɓii ñallal maa goɗɗun e ñallal.\" Ɓe wi'i: \"Ko Joomi mon woni Annduɗo emmbere ko ñiiɓuɗon, nulee goɗɗo e mon wonndude e ɗii kaaki=ceede mon ɗoo ka saare, yo o ndaaru ko hommbo e maɓɓe ɓuri laaɓude ñaamitee, yo o addan on ñaametee immorde e on ɗon, yo o molto wata gooto so'u fii mon"
        },
        {
            "chapter": 18,
            "verse": 20,
            "text": "Pellet, kamɓe si ɓe ƴellitike e mon ɓe rajmay on, maaɗun ɓe rutta on e laawol maɓɓe ngol, ontuma hara on maletaake poomaa"
        },
        {
            "chapter": 18,
            "verse": 21,
            "text": "Ko nii Men yaltiniri fii maɓɓe, fii yo ɓe anndu pellet, Fodoore Alla nden ko nde Goonga, Pellet, Darngal ngal sikke alaa e maggal. Tuma nde ɓe pooɗondiraynoo hakkunde maɓɓe fiyaake maɓɓe ɗen, ɓe wi'i: \"Mahee e hoore maɓɓe maadi, ko Joomi maɓɓe woni Annduɗo fii Maɓɓe.\" Ɓen fooluɓe e fiyaake mu'un wi'i: \"Men jogitoto e dow maɓɓe Juulirde"
        },
        {
            "chapter": 18,
            "verse": 22,
            "text": "Aray ɓe wi'a: \"Ko ɓe tato nayaɓo maɓɓe ko rawaandu maɓɓe ndun.\" Ɓe wi'a kadi: \"Ko ɓe njowo njeegaɓo maɓɓe ko rawaandu maɓɓe ndun ko fampaangol ka niɓe.\" Ɓe wi'a kadi: \"Ko ɓe njeeɗiɗo njeetataɓo maɓɓe ko rawaandu maɓɓe ndun.\" Maaku: \"Ko Joomi an woni Annduɗo limoore maɓɓe, anndaa ɓe si wanaa seeɗaaɓe.\" Wata a wennju fii maɓɓe si wanaa yewtere feeñunde, wata a lanndo fii maɓɓe hay e gooto e maɓɓe"
        },
        {
            "chapter": 18,
            "verse": 23,
            "text": "Wata a wi'an huunde: \"Min mi waɗay ɗun janngo"
        },
        {
            "chapter": 18,
            "verse": 24,
            "text": "Si wanaa si Alla Muuyii, janto Joomi maaɗa si a yejjitii, maaku: \"No tijjaa nde Joomi an Fewnan mi ko ɓuri ɓadaade immorde e ɗun Peewal"
        },
        {
            "chapter": 18,
            "verse": 25,
            "text": "Ɓe ñiiɓi ka fammeere maɓɓe duuɓi teemeɗɗe tati, ɓe ɓeydi jeenay"
        },
        {
            "chapter": 18,
            "verse": 26,
            "text": "Maaku: \"Ko Alla woni Annduɗo emmbere ko ɓe ñiiɓi, ko Kanko heeranii ko wirnii kon ka kammuuli e ka leydi kaawes ko yi'iri wa Makko e ko naniri, alanaa ɓe gaanin Makko giɗo, O kafidaa ka Ñaawoore Makko hay e gooto"
        },
        {
            "chapter": 18,
            "verse": 27,
            "text": "Janngu ko wahayinaa e maaɗa kon immorde e Deftere Joomi maa nden, alaa wattitoowo Daaluyeeji=konngudi Makko ɗin, a heɓataa gaanin Makko fattorde"
        },
        {
            "chapter": 18,
            "verse": 28,
            "text": "Tabintin wonkii maaɗa kin wonndude e ɓen noddooɓe Joomi maɓɓe ka bimmbi e ka kiikiiɗe hiɓe faandii Jaati Makko Kin, wata gite maa ɗe yawtu gaayi maɓɓe hara hiɗa faandii cuɗaari ngurdan aduna, wota a ɗofto on mo Men welsindini ɓernde mun gaayi jantagol Men o jokki beleeɗe makko fiyaake makko on woni halkaare"
        },
        {
            "chapter": 18,
            "verse": 29,
            "text": "Maaku Goonga kan immorde ka Joomi mon, mono faalaa yo o gomɗin mono faalaa yo o yeddu, Menen Men heblanii tooñooɓe ɓen Yiite no hunnditi ɓe ɗenɗe magge ɗen si ɓe ɗaɓɓii faabo, ɓe faaboree ndiyan wa'uɗan wa sila taynaaɗo ɗan juɗa geece ɗen, bonii njaram bonii werde"
        },
        {
            "chapter": 18,
            "verse": 30,
            "text": "Pellet, ɓen gomɗinɓe ɓe golli moƴƴi ɗin, Menen Men yeebataa njoddi kala moƴƴinɗo golle"
        },
        {
            "chapter": 18,
            "verse": 31,
            "text": "Ɓen ɗon no woodani ɓe Aljannaaji ñiiɓal canɗi no ila ley maɓɓe, hiɓe cuɗiree ton immorde e jawe kanŋe ɓe ɓornoo conci haakiɗuɗi ɗewluɗi e jalbuɗi ko ɓe soɓɓindiiɓe=tuugiibe ton e hoore julle, moƴƴii mbarjaari moƴƴii kadi fowtorde"
        },
        {
            "chapter": 18,
            "verse": 32,
            "text": "fiyan ɓe misal,worɓe ɗiɗo Men waɗani goɗɗo e maɓɓe gese ɗiɗi inab Menhunndintini =hurliride ɗe tamarooje Men waɗi hakkunde majje remuru"
        },
        {
            "chapter": 18,
            "verse": 33,
            "text": "Ɗen gese ɗiɗi kala addi ñaametee majje, ɗe tooñaali hay e huunde e ɗun, Men seeki hakkunde majje [gese ɗen ɗiɗi] caangol"
        },
        {
            "chapter": 18,
            "verse": 34,
            "text": "Wonani mo dimɗe, o wi'ani wonndiiɗo makko on tawi himo yewtude mo: \"Min miɗo ɓurumaa jawdi e teddude gorol"
        },
        {
            "chapter": 18,
            "verse": 35,
            "text": "O naati ka ngesa makko tawi ko o tooñuɗo hoore-makko, o wi'i: \"Mi sikkaa mbaa re'ay poomaa\". @Corrected"
        },
        {
            "chapter": 18,
            "verse": 36,
            "text": "Mi sikkaa kdai Darngal ngal daroto, mi woondii si mi artira le ka Joomi an, maa mi tawu sanne, waylitorde ɓurnde mba moƴƴude"
        },
        {
            "chapter": 18,
            "verse": 37,
            "text": "Wonndiiɗo makko on wi'ani mo, tawi himo yewtude mo: \"Enee, a yeddii On Taguɗo ma immorde mbullaari=leydi refti e toɓɓere [maniiyu] refti O fonndumaa gorko"
        },
        {
            "chapter": 18,
            "verse": 38,
            "text": "Kono min ko Kanko Alla woni Joomi an, mi kafidataa e Joomi an hay gooto"
        },
        {
            "chapter": 18,
            "verse": 39,
            "text": "Ko haanunoo tuma nde naatuɗaa ka ngesa maaɗa wi'aa: \"Ko Alla muuyi kon doole alaa si wanaa Alla\". Si a yi'ii lan, min miɗo ɓurumaa fanɗude jawdi e ɓiɗɓe"
        },
        {
            "chapter": 18,
            "verse": 40,
            "text": "No jortaa nde Joomi an okkoyta lan moƴƴere ɓurnde ngesa maa mban O nula e mabba lepte immorde ka kammu mba wonta boowal ɓowrungal"
        },
        {
            "chapter": 18,
            "verse": 41,
            "text": "Maaɗun ndiyan mabba ɗan wonta ɓeeɓuɗan, hara a hattantaake ɗaɓɓugol ɗan"
        },
        {
            "chapter": 18,
            "verse": 42,
            "text": "Dimɗe makko ɗen bonnaa o weeti himo waylita newe makko ɗen e dow ko o nafki kon e mabba, tawi kammba ko fukkiimba e daƴƴe mabba, himo wi'a: \"Ee jalla min, hara mi kafidaano e Joomi an hay e gooto"
        },
        {
            "chapter": 18,
            "verse": 43,
            "text": "Laatanaaki mo fedde nde no walla mo gaanin Alla, o wonaali fooluɗo"
        },
        {
            "chapter": 18,
            "verse": 44,
            "text": "No ton Giggol Alla Goongawol ngol ko Kanngo moƴƴi mbarjaari moƴƴi battane"
        },
        {
            "chapter": 18,
            "verse": 45,
            "text": "Fiyan ɓe misal ngurdan aduna ɗan no wa'i wa ndiyan Men jippiniɗan immorde ka kammu jillondiri e majjan puɗi leydi ndin, ɗi wonti munciiɗi keneeli no jarooɗi, Alla wonii ko O Hattanɗo e dow kala huunde"
        },
        {
            "chapter": 18,
            "verse": 46,
            "text": "Jawdi ndin e ɓiɗɓe worɓe ɓen ko cuɗaari ngurndan aduna, moƴƴi heddotooɗi ɗin ko ɗin ɓuri moƴƴude mbarjaari ka Joomi maaɗa e moƴƴude yela"
        },
        {
            "chapter": 18,
            "verse": 47,
            "text": "Ñannde Men naɓata pelle ɗen a yi'ay leydi ndin ko feeñundi, Men mooɓa ɓe Men accataa immorde e maɓɓe hay e gooto"
        },
        {
            "chapter": 18,
            "verse": 48,
            "text": "Ɓe holliree ka Joomi maa [ko ɓe] saffewol, [O Daalana ɓe] gomɗii on arii e Amen wano Men tagirnoo on non, ka laawol aranol, ko woni on aaƴino wonnde Men waɗanaali on fodoore"
        },
        {
            "chapter": 18,
            "verse": 49,
            "text": "Deftere nden wallinee, a yi'ay bomɓe ɓen ko hulɓe ko woni kon e mayre, ɓe wi'a: \"Ee bone amen, ko heɓi ndee deftere nde ɗalataa tosokun wanaa njanun si wanaa nde moftii ɗun, ɓe tawa ko ɓe golli kon no weeɓitaa, Joomi maaɗa tooñataa hay e gooto"
        },
        {
            "chapter": 18,
            "verse": 50,
            "text": "Tuma nde Men wi'annoo Malaa'ikaaɓe ɓen: \"Sujjanee Aadama, ɓe sujji si wanaa Ibliisa o laatike jeyaaɗo e jinnaaji ɗin o yalti e Yamiroore Joomi makko. E on jogitoto mo e ɓiɗɓe makko ɓen yimɓe gaanin An, hara kamɓe ko ɓe ayɓe mo'on, bonanii tooñooɓe ɓen battudi"
        },
        {
            "chapter": 18,
            "verse": 51,
            "text": "Mi tawnaali ɓe tagugol kammuuli ɗin e leydi ndin wanaa tagugol ko'e maɓɓe kadi, Mi wonaali jogitotooɗo majjinooɓe ɓen sembinooɓe. @Corrected"
        },
        {
            "chapter": 18,
            "verse": 52,
            "text": "E ñannde O Daalata: \"Noddee kafidaaɓe An ɓen, ɓen ɓe aaƴiɗon, ɓe nodda ɓe, ɓe jaabotaako ɓe Men waɗi hakkunde maɓɓe halkorde"
        },
        {
            "chapter": 18,
            "verse": 53,
            "text": "Bomɓe ɓen yi'a Yiite ngen ɓe fellita wonnde kamɓe ko ɓe ukketeeɓe e magge, ɓe heɓataa gaayi magge yiltorde"
        },
        {
            "chapter": 18,
            "verse": 54,
            "text": "Gomɗii Men fensitanii yimɓe ɓen e nder ndee Alqur'aanaare immorde e kala misal, neɗɗanke on wonii himo ɓuri kala huunde wennjugol"
        },
        {
            "chapter": 18,
            "verse": 55,
            "text": "Haɗaali yimɓe ɓen nde ɓe gomɗinta ɓe insinanoo Joomi maɓɓe tuma nde Peewal ngal arunoo e maɓɓe, si wanaa nde arata e maɓɓe sunna aranɓe ɓen maaɗun nde arata e maɓɓe lepte ɗen ko ɗe feeñuɗe"
        },
        {
            "chapter": 18,
            "verse": 56,
            "text": "Men Nuliraali Nulaaɓe ɓen si wanaa ko weltinooɓe e jertinooɓe, ɓen heeferɓe hiɓe wennjana meere nden fii yo ɓe fuynir nde Goonga kan, ɓe jogitii Aayeeje An ɗen e ko ɓe jertiniraa kon jalnori"
        },
        {
            "chapter": 18,
            "verse": 57,
            "text": "Alaa fotayɗo tooñude on waajuraaɗo Aayeeje Joomi makko o ɗuurii=fali e gaayi majje o yejjiti ko juuɗe makko ɗen ardini kon. Menen Men waɗii e ɓerɗe maɓɓe ɗen cokooɗe fii wota ɓe faamu nde, ka noppi maɓɓe kadi pahu, hay si a noddii ɓe faade e Peewal ɓe feewataa ontuma haapoomaa"
        },
        {
            "chapter": 18,
            "verse": 58,
            "text": "Ko Joomi mon woni Surroowo ko O Jom Hinnayee on, sinndo O nangitirno ɓe ko ɓe faggitii kon O yaccinanayno ɓe lepte ɗen, ko woni, no woodani ɓe fodoore ɓe heɓataa gaanin mayre fattorde"
        },
        {
            "chapter": 18,
            "verse": 59,
            "text": "Ɗen ca'e, Men halkuno ɓe tuma nde ɓe tooñunoo Men waɗani halkeede maɓɓe nden Fodoore"
        },
        {
            "chapter": 18,
            "verse": 60,
            "text": "Tuma nde Muusaa maakannoo sagataa makko on: \"Mi seerataa haa mi yottoo ka fottirde maaje ɗen ɗiɗi, maaɗun mi wuloo jamaanu"
        },
        {
            "chapter": 18,
            "verse": 61,
            "text": "Tuma nde ɓe yottoyinoo hakkonde majje ɓe yejjiti linngil maɓɓe ngil, ngil jogitii laawol maggil ka maayo wuddere"
        },
        {
            "chapter": 18,
            "verse": 62,
            "text": "Nde ɓe lummbunoo o [Muusaa] maakani sagataa makko on: \"Anndanii en sojjaari=bottaari men ndin, gomɗii en hawrii e nduu yaadu men ɗoo tampere"
        },
        {
            "chapter": 18,
            "verse": 63,
            "text": "O wi'i: \"A yi'ii, nde sorunoɗen ka fetere, min mi yejjuno linngil ngil, yejjintinaali lan fii maggil si wanaa Seytaane nde mi anndita ngil, ngil jogitii laawol maggil ka maayo no hawnori"
        },
        {
            "chapter": 18,
            "verse": 64,
            "text": "[Muusaa] maaki: \"Ko ɗon ko wonɗen ɗaɓɓude kon [woni], ɓe ruttii e ɓatteeji maɓɓe fillitagol"
        },
        {
            "chapter": 18,
            "verse": 65,
            "text": "Ɓe tawoyi jeyaaɗo immorde e jeyaaɓe Amen Men Okki mo Hinnayee immorde ka Amen, Men Anndini mo immorde e Amen Ganndal"
        },
        {
            "chapter": 18,
            "verse": 66,
            "text": "Muusaa maakani mo: \"Enee [a accay] mi jokkete fii yo a anndinan goɗɗun e ko anndinaɗaa kon Peewal"
        },
        {
            "chapter": 18,
            "verse": 67,
            "text": "[Khadiru] maaki: \"Pellet, an a hattantaake muñal wonndugol e an"
        },
        {
            "chapter": 18,
            "verse": 68,
            "text": "Ko honno munñuretaa e dow kon ko a huɓindoraa ɗun ganndal"
        },
        {
            "chapter": 18,
            "verse": 69,
            "text": "[Muusaa] maaki: \"A taway lan si Alla Muuyi ko mi munñiiɗo, mi yeddataa yamiroore maa"
        },
        {
            "chapter": 18,
            "verse": 70,
            "text": "O maaki: \"Si a jokkay lam wata a lanndo lan gaayi huunde haa mi yeewte immorde e mayre janta"
        },
        {
            "chapter": 18,
            "verse": 71,
            "text": "Ɓe yahi haa nde ɓe waɗɗinoo ka laana o yulika, [Muusaa] maaki: \"A yulii ka fii yo ka yoolu yimɓe makka?! gomɗii a addii huunde mawnde"
        },
        {
            "chapter": 18,
            "verse": 72,
            "text": "[Khadiru] maaki: \"Enee, mi wi'aano ma pellet, an a hattantaake muñal wonndugol e am"
        },
        {
            "chapter": 18,
            "verse": 73,
            "text": "[Muusaa] maaki: wata a jogoran ko mi yijjiti kon, wata a hewtinan e fiyaake an on satteende"
        },
        {
            "chapter": 18,
            "verse": 74,
            "text": "Ɓe yahi haa nde ɓe fottunoo e suka o wari mo! O maakani [mo]: \"E a waru wonkii laaɓuki tanaa [yoɓtanagol] wonkii, gomɗii a addii huunde añiinde"
        },
        {
            "chapter": 18,
            "verse": 75,
            "text": "[Khadiru] wi'i: \"Enee, mi wi'aano ma pellet, an a hattantaake muñal wonndugol e an"
        },
        {
            "chapter": 18,
            "verse": 76,
            "text": "[Muusaa] maaki: \"Si mi lanndike ma gaayi huunde ɓaawo ɗii, haray wata a wonndino e an, gomɗii a timminii nganto e an"
        },
        {
            "chapter": 18,
            "verse": 77,
            "text": "Ɓe yahi haa ɓe yaltiti e yimɓe saare, ɓe ɗaɓɓiri ɓe ñaametee ɓe salii wernude ɓe, ɓe tawi e nder mayre maadi faalaa fukkaade [Khadiru] o darnindi , o [Muusaa] maaki: \"Sinno a yiɗuno a ƴettayno njoddi e ɗun"
        },
        {
            "chapter": 18,
            "verse": 78,
            "text": "[Khadiru] maaki: \"Ko ɗum woni seedigal hakku- nde an e ma'a, aray mi yiito maa firo kon ko a hattananooka munñaade e dow mun"
        },
        {
            "chapter": 18,
            "verse": 79,
            "text": "Si ko laana kan, ka laatanike miskineeɓe gollo- ɓe ka maayo, mi faalaa aybinnde ka, hari laatike ɓaawo maɓɓe lamɗo himo nannga kala laana o jaɓta"
        },
        {
            "chapter": 18,
            "verse": 80,
            "text": "Si ko suka on mawɓe makko ɓen wonii gomɗimɓe , men huli wata o fawu ɓe bewre e keeferaaku"
        },
        {
            "chapter": 18,
            "verse": 81,
            "text": "Men faalaa nde Joomi maɓɓe waɗtitanta ɓe ɓurɗo mo moƴƴude laaɓuɗo e ɓurɗo ɓattaade yurmeende"
        },
        {
            "chapter": 18,
            "verse": 82,
            "text": "Si ko maadi ndin, ndi laatanino sukaaɓe ɗiɗo wonɗuɓe ka saare, laatii ley mayri ngalu maɓɓe kamɓe ɗiɗo, hari baaba maɓɓe laatinoke moƴƴo, Joomi maaɗa Faalaa nde ɓe yottotoo sagatalaaku maɓɓe, O yaltina ngalu maɓɓe ngun [ɗum] ko Yurmeende immorde ka Joomi maa, mi waɗiraali ɗum e yamirooree an, ɗum ko firo kon ko a hattanaali munñaade e dow mun"
        },
        {
            "chapter": 18,
            "verse": 83,
            "text": "Hiɓe fa'umaa lanndaade fii Julqarnayni, maaku: \"Aray mi jannga e taweede mon e ɗun janta"
        },
        {
            "chapter": 18,
            "verse": 84,
            "text": "Menen, Men weeɓinanno mo ka leydi, Men Okki mo immorde e kala huunde sabu"
        },
        {
            "chapter": 18,
            "verse": 85,
            "text": "O jokki sabu"
        },
        {
            "chapter": 18,
            "verse": 86,
            "text": "Haa nde o yottinoo ka mutirde naange ngen o tawi hinge muta e loope ɓaleeje, o tawi ton yimɓe : Men wi'i: \"Ko an yo jom galaaɗi ɗiɗi, ko si a leptay maaɗun si a jogitoto e maɓɓe ko moƴƴi"
        },
        {
            "chapter": 18,
            "verse": 87,
            "text": "O wi'i: Si tawii ko on tooñuɗo aray men lepta mo, refti o ruttee ka Joomi makko O lepta mo lepte añiiɗe"
        },
        {
            "chapter": 18,
            "verse": 88,
            "text": "Si tawii ko on gomɗinɗo o golli ko moƴƴi no woodani mo njoɓdi moƴƴiri ndin, aray Men wi'ana mo e fiyaake Amen on neweende"
        },
        {
            "chapter": 18,
            "verse": 89,
            "text": "Refti o jokki laawol"
        },
        {
            "chapter": 18,
            "verse": 90,
            "text": "Haa nde o yottinoo ka ƴellitorde naange ngen, o tawi hinge ƴellitoo e dow yimɓe, Men waɗanaali ɓe gaanin magge heedo"
        },
        {
            "chapter": 18,
            "verse": 91,
            "text": "Ko wano nii, gomɗii Men huɓindike ko woni kon ka makko e ganndal. @Corrected"
        },
        {
            "chapter": 18,
            "verse": 92,
            "text": "Refti o jokki laawol"
        },
        {
            "chapter": 18,
            "verse": 93,
            "text": "Haa nde o yottinoo hakkunde heedooji ɗin ɗiɗio tawi gaanin majji yimɓe ɓe ɗeɓataa faamude konngol"
        },
        {
            "chapter": 18,
            "verse": 94,
            "text": "Ɓe wi'i: \"Ko an Julqarnayni, pellet, Yaajuuja e Maajuuja ko bonnooɓe ka leydi. Enee, men waɗante ngeenaari fii yo a waɗu hakkunde amen e maɓɓe heedo"
        },
        {
            "chapter": 18,
            "verse": 95,
            "text": "O wi'i: \"Ko Joomi am weeɓinani lan kon ɓuri moƴƴude, walliree lan doole mi waɗa hakkunde mo'on e maɓɓe heedo"
        },
        {
            "chapter": 18,
            "verse": 96,
            "text": "Addanee lam kunte njamɗe haa nde o feppi- ndirnoo hakkunde naɗe ɗen ɗiɗi, o wi'i: \"Wifee haa nde o waɗunoo ɗum yiite, o wi'i: addanee lam sila mi wancina e dow mun"
        },
        {
            "chapter": 18,
            "verse": 97,
            "text": "Ɓe hattantaake ƴellitagol ndi, ɓe hattantaake kadi yulugol ndi"
        },
        {
            "chapter": 18,
            "verse": 98,
            "text": "O wi'i: ɗum ɗoo ko Yurmeende immornde e Joomi am, si Fodoore Joomi am nden arii O waɗay [heedo] ngon ɗiggungo, Fodoore Joomi am nden laatike ko nde Goonga"
        },
        {
            "chapter": 18,
            "verse": 99,
            "text": "Men ɗala yoga e maɓɓe nden ñalnde no yolloo e yoga, wuttaa ka allaadu Men mooɓa ɓe mooɓudee"
        },
        {
            "chapter": 18,
            "verse": 100,
            "text": "Men weeɓitanay(holliray) Jahannama nden ñannde yedduɓe ɓen weeɓitugol=holllirgol"
        },
        {
            "chapter": 18,
            "verse": 101,
            "text": "Ɓen ɓe gite mun laatii e wirngallo gaayi janta An, ɓe laatiɓe hattantaake nanugol"
        },
        {
            "chapter": 18,
            "verse": 102,
            "text": "Enee, ɓen yedduɓe sikku ɓe jogoto jeyaaɓe Am ɓen gaanin Am, Menen Men heblanii Jahannama on fii yedduɓeɓen wona werde. @Corrected"
        },
        {
            "chapter": 18,
            "verse": 103,
            "text": "Maaku: \"Taw si men hupitay on fii ɓurɓe hayrude(pertude) golle"
        },
        {
            "chapter": 18,
            "verse": 104,
            "text": "Ko ɓen ɓe golle mun yeebii ka ngurdan aduna hara kamɓe hiɓe sikka hiɓe moƴƴinnde golle"
        },
        {
            "chapter": 18,
            "verse": 105,
            "text": "Ko ɓen woni yedduɓe Aayeeje Joomi maɓɓe ɗen e hawroygol e Makko, golle maɓɓe ɗen bone Men ñiiɓinantaaɓe Ñalnde Darngal Ɓetu"
        },
        {
            "chapter": 18,
            "verse": 106,
            "text": "Jahannama ko ɗun woni njoɓdi maɓɓe, sabu ko ɓe yeddi kon ɓe jogitii Aayeeje Am ɗen e Nulaaɓe Am ɓen jalkitde"
        },
        {
            "chapter": 18,
            "verse": 107,
            "text": "Pellet, ɓen gomɗimɓe ɓe golli moƴƴi ɗin laatanto ɓe Aljannaaji Firdawsi Werdi(jipporde)"
        },
        {
            "chapter": 18,
            "verse": 108,
            "text": "Ko ɓe duumotooɓe nder ton, ɓe ɗaɓɓataa gaayi makko waylitorde"
        },
        {
            "chapter": 18,
            "verse": 109,
            "text": "Maaku: \"Sinno maayo ngo laatino ndawa fii Daaluyeeji Joomi am ɗin, maayo ngon re'ayno ko adii nde re'ata Daaluyeeji Joomi am ɗin, sinno Men addii yeru maggo e ɓeydude"
        },
        {
            "chapter": 18,
            "verse": 110,
            "text": "Maaku: \"Pellet min, ko mi ɓanndinnke yeru mon, no wahayineede e am. Pellet, Reweteeɗo mon On ko Reweteeɗo Gooto, kala jortiiɗo hawroyde e Joomi makko yo o gollu golle moƴƴe wata o kafidu e dewal Joomi makko hay e gooto"
        }
    ]
}
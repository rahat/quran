{
    "chapter": [
        {
            "chapter": 39,
            "verse": 1,
            "text": "Jippagol Deftere nden, ko immorde ka Allah, Fooluɗo, Ñeeño On"
        },
        {
            "chapter": 39,
            "verse": 2,
            "text": "Men jippiniirii Deftere nden e maaɗa, e hoore goonga. rewu Allah, laɓɓinanaa Mo diina kan"
        },
        {
            "chapter": 39,
            "verse": 3,
            "text": "Anndee, ko Allah woodani diina laaɓuka kan. Ɓen non ɓe ɓeya jogitori yiɗɓe gaanin Makko (hara hiɓe wi'a): \"Men alaa rewirde ɗi, si wanaa tun no ɗi ɓannira men ka Allah, ɓadal\". Pellet, Allah ñaawoyay hakkunde maɓɓe, e kon ko ɓe woni lurrude e mun. Pellet, Allah fewnataa on wonɗo fewnoowo, ɗuuɗuɗo yeddugol"
        },
        {
            "chapter": 39,
            "verse": 4,
            "text": "Sinno Allah yiɗuno, nde O siforta ɓiɗɗo, O suɓayno ko O yiɗi woo, e ko O tagi kon. Senayee woodanii Mo ! Ko Kanko woni Allah, Bajjo, Fooluɗo On"
        },
        {
            "chapter": 39,
            "verse": 5,
            "text": "O tagirii kammuuli ɗin e leydi ndin, goonga.Himo suddira jemma on ñalorma on, O suddira ñalorma on jemma on. O elti naange ngen e lewru ndun, kala majji no doga haa e lajal taƴaangal. Anndee, ko Kanko woni Fooluɗo, Haforoowo On"
        },
        {
            "chapter": 39,
            "verse": 6,
            "text": "O tagii on e fittaandu wooturu, refi O waɗi e ndun, genndo mayru. O jippinani on e neemoraaɗi ɗin, nooneeji jeetati. Himo taga on ka teege yumma mon en, tagu ɓaawo tagu, e nder niɓe tati. Ko On mooɗon Allah, woni Joomi mon ! Ko Kanko laamu woodani. Reweteeɗo alaa, si wanaa Allah. Ko honno ferlitoraɗon [e rewugol Mo]"
        },
        {
            "chapter": 39,
            "verse": 7,
            "text": "Si on yeddii, anndon Allah, ko yondiniiɗo e mon. O jaɓantaa jeyaaɓe Makko ɓen, keeferaaku. Si on yettii Mo non, O weltanoo on ɗum.Hay gooto roondantaako goɗɗo woo donngal mum. Refti ko ka Joomi mon, woni ruttorde mon; O yeetitoo on, fii kon ko gollaynoɗon. Pellet, ko O annduɗo, ko woni e ɓerɗe"
        },
        {
            "chapter": 39,
            "verse": 8,
            "text": "Si loraa memii neɗɗo on, o noddira Joomi makko, ruttagol e Makko. Refti si O okkii mo moƴƴere, immorde ka Makko, o yejjita ko o noddaynoo kon ado ɗum, o waɗana Allah kafidiiɗi, fii no o majjinira (yimɓe ɓen) e laawol Makko ngol. MaAku: \"Dakmitor keeferaaku maa ngun, seeɗa. Pellet, ko a jeyaaɗo e yimɓe Yiite ɓen"
        },
        {
            "chapter": 39,
            "verse": 9,
            "text": "Kaa ko on yankinotooɗo tummbo jemma, ko o sujjoowo, darotooɗo (naafe), hara himo laakara, himo jortii yurmeende Joomi makko nden... Maaku: \"Hara annduɓe ɓen fotay e ɓe anndaa ɓen?\" Anndu ko waajitotoo, ko joomiraaɓe haqqille ɓen"
        },
        {
            "chapter": 39,
            "verse": 10,
            "text": "Maaku: \"Ko onon yo jeyaaɓe Am gomɗimɓe, hulee Joomi mon\". Hino woodani moƴƴimɓe (golle) ɓen e oo aduna, mbarjaari. Leydi Allah ndin ko yaajundi. Anndee muññiiɓe ɓen timminirante njoɓdi maɓɓe ndin, ko aldaa e limoore"
        },
        {
            "chapter": 39,
            "verse": 11,
            "text": "Maaku: \"Min mi yamiraama rewugol Allah, laɓɓinana Mo diina kan"
        },
        {
            "chapter": 39,
            "verse": 12,
            "text": "Mi yamiraa kadi, wonugol arano e jebbiliiɓe ɓen"
        },
        {
            "chapter": 39,
            "verse": 13,
            "text": "Maaku : \"Min miɗo huli, si mi yeddii Joomi am, lepte Ñalaande Mawnde"
        },
        {
            "chapter": 39,
            "verse": 14,
            "text": "Maaku: \"Ko Allah mi rewata, mi laɓɓinan Mo diina am"
        },
        {
            "chapter": 39,
            "verse": 15,
            "text": "rewee ko yiɗuɗon onon, hara wanaa Kanko. Maaku: \"Ko woni hayruɓe ɓen, ko ɓen ɓe tawata Ñalnde Darngal, ɓe hayrinii ko'e maɓɓe, e ɓeynguureeji maɓɓe\". Anndee ko nden woni hayrere ɓanngunde nden"
        },
        {
            "chapter": 39,
            "verse": 16,
            "text": "Hino woodirani ɓe senngo dow maɓɓe, kippoodi Yiite, e kippoodi senngo ley maɓɓe. Ko ɗum woni ko Allah hulɓinirta jeyaaɓe Makko ɓen. Ko onon yo jeyaaɓe Am, kori hulee Lam"
        },
        {
            "chapter": 39,
            "verse": 17,
            "text": "Ɓen woɗɗitorɓe rewugol bewnooji ɗi, ɓe ruttii e Allah, welo-welo no woodani ɓe. Wewlinir jeyaaɓe Am ɓen"
        },
        {
            "chapter": 39,
            "verse": 18,
            "text": "nanooɓe Konngol ɓen, ɓe jokka ko ɓuri moƴƴude e maggol. Ko ɓen woni ɓe Allah fewni ɓen, ko ɓen woni joomiraaɓe haqqille ɓen"
        },
        {
            "chapter": 39,
            "verse": 19,
            "text": "E ko on mo konngol lepte jojji e mun... E ko an daɗndata wonɗo ka Yiite"
        },
        {
            "chapter": 39,
            "verse": 20,
            "text": "Si ko ɓen huluɓe Joomi mun, hino woodani ɓe kuɓeeje [ka Aljanna] e kuɓeeje mahaaɗe dow majje, hara canɗi no ila ley majje. Ko fodoore Allah ! Allah non firtataa fodoore. @Corrected"
        },
        {
            "chapter": 39,
            "verse": 21,
            "text": "E a yi'aali, wonnde Allah saaƴinirii ndiyam ka kammu, o naadi ɗam e nder ɓulli ka leydi; refti O yaltinira ɗam remuru seedundu noone, refti ndu ɗayɗa, yi'aa hindu soyɗi; refti O waɗa ɗum ko muncaa. Pellet, wonii e ɗum, waaju, wonannde joomiraaɓe haqqille ɓen"
        },
        {
            "chapter": 39,
            "verse": 22,
            "text": "E ko on mo Allah yaññani ɓendre mun nden, fii lislaamu, hara himo e ndaygu immorde ka Joomi makko... Bone woodanii ɓen yooruɓe ɓerɗe mun, e jantagol Allah. Ɓen wonii e majjere ɓanngunde"
        },
        {
            "chapter": 39,
            "verse": 23,
            "text": "Allah jippinii ko ɓuri moƴƴude e yewtere, Deftere nanndunde [ñaawooje], ɗimmitunde. Nde guri ɓen hulooɓe Joomi mun riɓirta (nanugol nde), refti guri e ɓerɗe maɓɓe deeƴira jantoore Allah nden. Ko ɗum woni peewal Allah ngal O fewnirta on Mo muuyani. Kala non mo Allah majjini, haray fewnoowo mo alaa"
        },
        {
            "chapter": 39,
            "verse": 24,
            "text": "E ko on reentariiɗo yeeso mun ngon, e lepte bonɗe ɗen Ñalnde Darngal... Tooñuɓe ɓen wi'anee ontuma: \"Meeɗee kon ko wonunoɗon faggitanaade"
        },
        {
            "chapter": 39,
            "verse": 25,
            "text": "Adinooɓe ɓen fenniino, lepte ɗen ardirani ɓe, ka ɓe so'aa-anndude"
        },
        {
            "chapter": 39,
            "verse": 26,
            "text": "Allah meeɗiniri ɓe koyeera, ka nguurndam aduna. Pellet non, ko lepte laakara ɗen non, ɓuri mawnude, si tawno hiɓe anndunoo"
        },
        {
            "chapter": 39,
            "verse": 27,
            "text": "Gomɗii Men piyanii yimɓe ɓen, e ndee Alqur'aanaare, kala misal, belajo'o, ɓe waajitora"
        },
        {
            "chapter": 39,
            "verse": 28,
            "text": "Alqur'aanaare (janngeteende) e haala Aarabu, nde aldaa e ooñaare, fii no ɓe gomɗira"
        },
        {
            "chapter": 39,
            "verse": 29,
            "text": "Allah waɗii misal, gorko mo lurruɓe hawti ɗum, hiɓe pooɗondira mo, e gorko laaɓanɗo gorko [goo]: Hara ɓen ɗiɗo fotay e misal? Yettoore woodanii Allah! Kono ɓurɓe ɗuuɗude e maɓɓe, ɓe anndaa"
        },
        {
            "chapter": 39,
            "verse": 30,
            "text": "Pellet, ko a maayoowo, kamɓe kadi ko ɓe maayooɓe"
        },
        {
            "chapter": 39,
            "verse": 31,
            "text": "refti onon, Ñalnde Darngal, ko ka Joomi mon, yeddondiroyton"
        },
        {
            "chapter": 39,
            "verse": 32,
            "text": "E ko hommbo ɓuri tooñde wa on fenuɗo e hoore Allah, maa o fenni goonga kan nde ka arunoo e makko? E wonaa Jahannama woni jaaƴorde yedduɓe ɓen"
        },
        {
            "chapter": 39,
            "verse": 33,
            "text": "On non arduɗo e goonga, o goongini ɗum, ko ɓen woni gomɗuɓe ɓen"
        },
        {
            "chapter": 39,
            "verse": 34,
            "text": "Hino woodani kala ko ɓe faaletee, ka Joomi maɓɓe; ko ɗum njoɓdi moƴƴinooɓe ɓen"
        },
        {
            "chapter": 39,
            "verse": 35,
            "text": "fii no Allah yawtirana ɓe, ko ɓuri bonnde e ko ɓe golli kon, O yoɓitira ɓe njoɓdi maɓɓe ndin, ko ɓuri moƴƴude e ko ɓe gollaynoo kon"
        },
        {
            "chapter": 39,
            "verse": 36,
            "text": "Allah siforaali yonugol jeyaaɗo Makko on? Hiɓe hulɓinire ɗin ɗi wonaa Mo. Kala mo Allah majjini, haray fewnoowo alanaa mo"
        },
        {
            "chapter": 39,
            "verse": 37,
            "text": "Kala non mo Allah fewni, majjinoowo mo alaa. Allah siforaali wonnde Fooluɗo, Jom lepte"
        },
        {
            "chapter": 39,
            "verse": 38,
            "text": "Pellet, si a lamndike ɓe: \"Ko hommbo tagi kammuuli ɗin e leydi ndin?\", ma ɓe wi'u: \"Ko Allah\". Maaku: \"Yeetee lam fii ɗin ɗi rewoton gaanin Allah, si Allah faandanike lam lorra, hara ɗi huncanay lam lorra Makko kan? Maa si O faandanike lam yurmeende, taw si ɗi haɗay lam yurmeende Makko nden? Maaku: \"Allah yonii lam, ko e Makko hoolnotooɓe ɓen tuuginotoo"
        },
        {
            "chapter": 39,
            "verse": 39,
            "text": "Maaku: \"Ko onon yo yimɓe am, gollee e laawol mon, min ko e [laawol am] mi gollirta. Aray ka anndon"
        },
        {
            "chapter": 39,
            "verse": 40,
            "text": "ko hommbo lepte hoynayɗe aroyat e muuɗum, lepte duumiiɗe jippoo e makko"
        },
        {
            "chapter": 39,
            "verse": 41,
            "text": "Men jippinirii Deftere nden e maaɗa, fii yimɓe ɓen, e hoore goonga. Kala feewuɗo, ko hoore makko [o feewani]; kala kadi majjuɗo, ko hoore makko o majjani. A wonaali wakiil e dow maɓɓe"
        },
        {
            "chapter": 39,
            "verse": 42,
            "text": "Allah hino ƴettita pittaali ɗin, saanga maayde majji, e ɗin ɗi maayaali, ka ɗoyngol majji. O jogitoo ɗin ɗi ñaawani maayde, O accita ɗiya, haa e lajal taƴaangal. Pellet, maandeeji woni e ɗum, wonannde yimɓe miijitotooɓe"
        },
        {
            "chapter": 39,
            "verse": 43,
            "text": "Kaa ɓe jogiti tefooji, gaanin Allah? Maaku: \"Hay si tawii ɗi jeyaa huunde, ɗi haqqiltaa kadi"
        },
        {
            "chapter": 39,
            "verse": 44,
            "text": "Maaku: \"Tefoore nden fow, ko Allah heeranii. Ko Kanko woodani laamagol kammuuli ɗin e leydi ndin. Refti ko ka Makko rutteteɗon"
        },
        {
            "chapter": 39,
            "verse": 45,
            "text": "Si fii Allah tun jantaama, ɓerɓe ɓen ɓe gomɗinaa laakara ɓen, tamoo. Si fii ɗiya, ɗi wonaa Mo [Kanko Allah] jantaama, e jaka yoo, hiɓe wewla"
        },
        {
            "chapter": 39,
            "verse": 46,
            "text": "Maaku: \"Yaa Allah, Fuɗɗuɗo kammuuli ɗin e leydi ndin, Annduɗo wirniiɗi e feeñuɗi, ko An ñaawata hakkunde jeyaaɓe Maa ɓen, kon ko ɓe luutondiraynoo e mun"
        },
        {
            "chapter": 39,
            "verse": 47,
            "text": "Si tawno no woodanno tooñuɓe ɓen, ko woni kon ka leydi fow, e yeru mun, wonndude e mum, ɓe sottorayno ɗum, bone lepte ɗen, Ñalnde Darngal; feeñirana ɓe ka Allah, kon ko ɓe tijjanooki"
        },
        {
            "chapter": 39,
            "verse": 48,
            "text": "boneeji ɗi ɓe faggitinoo ɗin feñana ɓe, ko ɓe jalkitaynoo kon huuɓita ɓe"
        },
        {
            "chapter": 39,
            "verse": 49,
            "text": "Si lorra heɓii neɗɗo on, o nodda Men. Refti si Men okkii mo neema, immorde ka Amen, o wi'a: \"Anndee ko e ganndal [am] mi okkiira ɗum\". Ɗum ko jarrabuyee kan; kono ko ɓuri ɗuuɗude e maɓɓe, ɓe anndaa"
        },
        {
            "chapter": 39,
            "verse": 50,
            "text": "Gomɗii ɓen adinooɓe ɓe wi'iino ɗum. Kono kon ko ɓe faggitotonoo, nafaani ɓe"
        },
        {
            "chapter": 39,
            "verse": 51,
            "text": "boneeji ɗi ɓe faggitotonoo ɗin memi ɓe. Tooñuɓe ɓen e maɓɓe, kon ko ɓe wonunoo e faggitagol, memoyay ɓe, ɓe wonaali laawotooɓe"
        },
        {
            "chapter": 39,
            "verse": 52,
            "text": "E ɓe anndaa wonnde Allah no yaññana arsike on mo O muuyani, O ɓillina [mo O muuyani]? Pellet, maandeeji wonii e ɗum, wonannde yimɓe gomɗinooɓe"
        },
        {
            "chapter": 39,
            "verse": 53,
            "text": "Maaku: \"Ko onon yo jeyaaɓe Am fantimɓe e hoore mun, wata on taƴo yurmeende Allah nden. Pellet, Allah ko haforoowo junubaajo ɗin fow. Ko Kanko woni Haforoowo, Hinnotooɗo On"
        },
        {
            "chapter": 39,
            "verse": 54,
            "text": "Tuubee ruttoɗon ka Joomi mon, jebbilanoɗon Mo, ado lepte ɗen arde e mon, hara on faabetaake"
        },
        {
            "chapter": 39,
            "verse": 55,
            "text": "Jokkee ko ɓuri moƴƴude e ko jippinaa e mon, immorde ka Joomi, ado lepte ɗen ardude on, juhal, hara on so'aa anndude"
        },
        {
            "chapter": 39,
            "verse": 56,
            "text": "fii wata wonkii wi'oy: \"Ee nimse am, e ko mi welsindii e fii Allah. Pellet, mi jeyano e ɓen jalkitooɓe"
        },
        {
            "chapter": 39,
            "verse": 57,
            "text": "maa ki wi'a: \"Si Alah fewnuno lam, mi wonanyno jeyaaɗo e gomɗuɓe ɓen"
        },
        {
            "chapter": 39,
            "verse": 58,
            "text": "Maa ki wi'a, tuma ki yi'ata lepte ɗen: \"Si feere ruttagol no woodannoo lam, mi jeyee e moƴƴinooɓe ɓen"
        },
        {
            "chapter": 39,
            "verse": 59,
            "text": "Gasataa ! Tawde Aayeeje Am ɗen aruno e maaɗa, fennuɗaa ɗe, mawnintiniɗaa, laatiɗaa jeyaaɗo e yedduɓe ɓen"
        },
        {
            "chapter": 39,
            "verse": 60,
            "text": "Ñalnde Darngal, a yi'oya fennonooɓe e hoore Allah ɓen, hino ɓawli geece. Wonaa ka Jahannama woni jaaƴorde mawnintiniiɓe ɓen"
        },
        {
            "chapter": 39,
            "verse": 61,
            "text": "Allah na daɗndira gomɗuɓe ɓen, sabu maloore maɓɓe nden. Bone memataa ɓen, wanaa kamɓe woni sunoytooɓe"
        },
        {
            "chapter": 39,
            "verse": 62,
            "text": "Ko Allah woni Taguɗo kala huunde, ko Kanko kadi woni Fawtiiɗo kala huunde"
        },
        {
            "chapter": 39,
            "verse": 63,
            "text": "Ko Kanko sottirɗe kammuuli ɗin e leydi ndin woodani. Yedduɓe Aayeeje Allah ɓen non, ko ɓen woni hayruɓe(pertuɓe) ɓen"
        },
        {
            "chapter": 39,
            "verse": 64,
            "text": "Maaku: \"E ko woori Allah, yamirton mi, yo mi rewu, onon ɓee majjuɓe"
        },
        {
            "chapter": 39,
            "verse": 65,
            "text": "Gomɗii wahayinaama e maaɗa, e ɓen adinooɓe ma: \"Si a sirkii, pellet, golle maa ɗen bonay jeyeɗaa e hayruɓe ɓen"
        },
        {
            "chapter": 39,
            "verse": 66,
            "text": "Alah rew Allah, jeyeɗaa e yettooɓe (Mo) ɓen"
        },
        {
            "chapter": 39,
            "verse": 67,
            "text": "Ɓe mawniniraali Allah, no O foti maninireede, hara le, leydi ndin fow, ko tamannde Makko, Ñalnde Darngal, kammuuli ɗin kadi taggiree ñaamo Makko. Senayee woodanii Mo ! O toowii e kon ko ɓe sirkanta Mo"
        },
        {
            "chapter": 39,
            "verse": 68,
            "text": "Wuttee ka Allaandu, kala ko woni ka kammuuli e ka leydi kon faɗɗee, si wanaa ɓen ɓe Allah muuyani [daɗugol]. Refti wuttee e mayru ɗiɗaɓol, tawa ko ɓe dariiɓe habbitii"
        },
        {
            "chapter": 39,
            "verse": 69,
            "text": "Leydi ndin jalbira ndaygo Jeydo ndi On; taalkuru ndun wallinee, Annabaaɓe e seedeeɓe maɓɓe ɓen addee; goonga ñaawiree hakkunde maɓɓe, wanaa ɓe tooñeteeɓe"
        },
        {
            "chapter": 39,
            "verse": 70,
            "text": "wonki kala yoɓee ko golli kon. Ko Kanko [Allah] ɓuri anndude ko ɓe gollata"
        },
        {
            "chapter": 39,
            "verse": 71,
            "text": "Yedduɓe ɓen soggiroyee ka Jahannama dente-dente. Haa si ɓe hewtii nge, dame magge udditee, reenuɓe nge ɓen wi'ana ɓe: \"E Nulaaɓe jeyaaɓe e mo'on hewtaano on, janngaynooɓe Aayeeje Joomi mon, e mooɗon, ɓe rentina on hawrugol e ndee ñalaande mon?\" Ɓe wi'a: \"Ko non tigiri, kono Konngol lepte ngol, jojjiino e yedduɓe ɓen"
        },
        {
            "chapter": 39,
            "verse": 72,
            "text": "[Ɓe] wi'anee: \"Naatiree dame Jahannama ɗen lutton ton. Nge bonii jaaƴorde mawnintiniiɓe ɓen"
        },
        {
            "chapter": 39,
            "verse": 73,
            "text": "Hulooɓe Joomi mun ɓen kadi ɗowitiree ka Aljanna, dente-dente. Haa si ɓe hewtii mo, dame makko udditee, reenuɓe mo ɓen wi'ana ɓe: \"Kisiyee wonii e mon, on laaɓii, naatiree mo, duumagol"
        },
        {
            "chapter": 39,
            "verse": 74,
            "text": "Ɓe wi'a ontuma: \"Yettoore woodanii Allah, laatinanɗo men fodoore Mun, O ronini men leydi [Aljanna] ndin, meɗen weerira e Aljanna on, kala ka men yiɗi\". Mbarjaari gollunooɓe moƴƴere ɓen moƴƴii"
        },
        {
            "chapter": 39,
            "verse": 75,
            "text": "Yi'oyaa Malaa'ikaen, hiɓe taarii Arsi kin, hiɓe subbunhinora yettugol Joomi maɓɓe. Goonga ñaawiree hakkunde maɓɓe. Wi'ee ontuma: \"Yettoore woodanii Allah, Jeyɗo tegeefo ngon"
        }
    ]
}
{
    "chapter": [
        {
            "chapter": 43,
            "verse": 1,
            "text": "Haa, Miim"
        },
        {
            "chapter": 43,
            "verse": 2,
            "text": "Mi woondirii Defere ɓanngunde nden"
        },
        {
            "chapter": 43,
            "verse": 3,
            "text": "Men waɗii nde janngeteende [e ɗemngal] aarabu, belajo'o, on haqqilay"
        },
        {
            "chapter": 43,
            "verse": 4,
            "text": "Pellet, hinde woni ka Amen gaa, ka yumma Defte, toowunde, ñeñaande"
        },
        {
            "chapter": 43,
            "verse": 5,
            "text": "E Men acciray jippinangol on jantoore nden, ɗuurngal on, fii on wonii yimɓe fantimɓe"
        },
        {
            "chapter": 43,
            "verse": 6,
            "text": "Ɗuuɗii e Annabaaɓe ɓe Men nuli e adinooɓe ɓen"
        },
        {
            "chapter": 43,
            "verse": 7,
            "text": "Annabaajo araali e maɓɓe, si wanaa ɓe jalkitay mo"
        },
        {
            "chapter": 43,
            "verse": 8,
            "text": "Men halki ko ɓuri ɓe saɗtude doole ! Toode mise adinooɓe ɓen yawtiino"
        },
        {
            "chapter": 43,
            "verse": 9,
            "text": "Ko pellet, si a lamndike ɓe: \"Ko hommbo tagi kammuuli ɗin e leydi ndin?\" Ɓe wi'ay: \"Ko Fooluɗo, Annduɗo On tagi ɗi"
        },
        {
            "chapter": 43,
            "verse": 10,
            "text": "On waɗiranɗo on leydi ndin weertaandi, O waɗani on ɗate e mayri, fii no ɗoworon"
        },
        {
            "chapter": 43,
            "verse": 11,
            "text": "On jippinrɗo toɓo ka kammuu, yeru haaju, Men wuurnitiri ngo leydi maayndi. Ko non yaltinirteɗon"
        },
        {
            "chapter": 43,
            "verse": 12,
            "text": "On taguɗo nooneeji ɗin fow, O waɗirani on e laaɗe ɗen e neemoraaɗi ɗin, ko waɗɗoron"
        },
        {
            "chapter": 43,
            "verse": 13,
            "text": "fii yo on fotondir e hoore majji, refti annditon neema Joomi mon On, tuma fotondirɗon e majji, wi'on ontuma: \"Senayee woodanii eltanɗo men ɗum On, men wonaano taaqanaaɓe ɗum"
        },
        {
            "chapter": 43,
            "verse": 14,
            "text": "menen non, ko ka Joomi amen woni ko men ruttotoo"
        },
        {
            "chapter": 43,
            "verse": 15,
            "text": "Ɓe waɗani Mo geɓal e jeyaaɓe Makko ɓen ! Pellet, on neɗɗanke ko yedduɗo ɓannguɗo"
        },
        {
            "chapter": 43,
            "verse": 16,
            "text": "Kaa woo O jogiti ɓiɗɓe rewɓe e ko O tagi kon, O heertinani on ɓiɗɓe worɓe ɓen"
        },
        {
            "chapter": 43,
            "verse": 17,
            "text": "Si goɗɗo e maɓɓe wewliniraama ko o waɗirani kon Hinaranke On misal, yeeso makko ngon niɓɓita metteendi hombo suuɗi"
        },
        {
            "chapter": 43,
            "verse": 18,
            "text": "E ko on ne'eteeɗo e cuɗaari, hara kanko on ka yeddondiral, wanaa o ɓannginoowo haala"
        },
        {
            "chapter": 43,
            "verse": 19,
            "text": "Ɓe waɗi Malaa'ikaaɓe tawɓe ɓen ko jeyaaɓe Jom Hinaranke On, rewɓe ! Kere ɓe seedino tageede ɓen? Awa fii seedagol maɓɓe ngol winndete, ɓe lamnditoyee"
        },
        {
            "chapter": 43,
            "verse": 20,
            "text": "Ɓe wi'iti: \"Si Jom Hinaranke On haajuno, men rewataano ɓe\". Ɓe alanaa ɗum hay e ganndal; ɓe wonaali, si wanaa hiɓe fena"
        },
        {
            "chapter": 43,
            "verse": 21,
            "text": "Kaa ko Deftere Men addani ɓe ado ndee ɗoo, hara ko nden woni ko ɓe jogitii"
        },
        {
            "chapter": 43,
            "verse": 22,
            "text": "Si ko woni, ɓe wi'iu: \"Menen men tawu baabiraaɓe amen ɓen e diina, haray ko e batteeji maɓɓe men feewirta"
        },
        {
            "chapter": 43,
            "verse": 23,
            "text": "Ko wano non, Men nulaali jertinoowo aditaade ma e saare woo, si wanaa hooreeɓe maɓɓe neemiiɓe wi'ay: \"Menen men tawu baabiraaɓe amen ɓen e diina, ɗum non ko batteeji maɓɓe ɗin men ñentinta"
        },
        {
            "chapter": 43,
            "verse": 24,
            "text": "O maaki: \"Hay si mi addan on ko ɓuri feewude kon ko tawruɗon baabiraaɓe mon ɓen?\" Ɓe wi'i: \"Menen dey, ko men yedduɓe ko nulidaɗon e mun kon"
        },
        {
            "chapter": 43,
            "verse": 25,
            "text": "Men yottii e maɓɓe. ndaare no battande fennuɓe ɓen wa'unoo"
        },
        {
            "chapter": 43,
            "verse": 26,
            "text": "Janto tuma Ibraahiima maakannoo ben makko e yimɓe makko ɓen: \"Min on ko mi daɗndiiɗo e kon ko rewoton"
        },
        {
            "chapter": 43,
            "verse": 27,
            "text": "si wanaa On taguɗo lam, Kanko On, O fewnay lam"
        },
        {
            "chapter": 43,
            "verse": 28,
            "text": "O waɗi ngol konngol heddotoongol ɓaawo makko, belajo'o, ɓe ruttoto"
        },
        {
            "chapter": 43,
            "verse": 29,
            "text": "Si ko woni, Mi dakmitii ɓee ɗoo e baabiraaɓe maɓɓe ɓen, haa nde goonga kan arunoo e maɓɓe, e Nulaaɗo ɓannguɗo"
        },
        {
            "chapter": 43,
            "verse": 30,
            "text": "Nde goonga kan arunoo e maɓɓe, ɓe wi'i: \"Ɗum ko mbilewu, menen ko men yedduɓe ɗum"
        },
        {
            "chapter": 43,
            "verse": 31,
            "text": "Ɓe wi'iti: \"Ko hanno ndee Alqur'aanaare jippinee e gorko mawɗo ca'e ɗen ɗiɗi"
        },
        {
            "chapter": 43,
            "verse": 32,
            "text": "E ko kamɓe senndata yurmeende Joomi maa nden? Awa ko Menen woni ko senndi nguureeji maɓɓe ɗin hakkunde maɓɓe, ka nguurndam aduna. Men ɓamti yoga maɓɓe e hoore ɓeya, darjaaji, fii no yoga maɓɓe jogitora yoga eeltane. Haray ko yurmeende Joomi maa nden, ɓuri moƴƴude e kon ko ɓe mooɓata"
        },
        {
            "chapter": 43,
            "verse": 33,
            "text": "Si wanaano fii wata yimɓe ɓen wonu mofte goote, Men waɗayno e cuuɗi kala yedduɗo Hinnaranke On: kiɓɓe kaalisi e ŋabbirɗe ka ɓe ƴawra"
        },
        {
            "chapter": 43,
            "verse": 34,
            "text": "(Men waɗayno kadi) e cuuɗi maɓɓe ɗin, dame e ndaɗɗude ka ɓe soɓɓindoo"
        },
        {
            "chapter": 43,
            "verse": 35,
            "text": "e cuɗaari. Kono ɗum fow wonaali, si wanaa dakamme nguurndam aduna. Ko laakara on ka Joomi maa, woni fii gomɗumɓe ɓen"
        },
        {
            "chapter": 43,
            "verse": 36,
            "text": "Kala ɗuurniiɗo e jantoore Hinaranko On, Men wuurta mo e seytanuuru, hara ko ndun woni ko o coowodata"
        },
        {
            "chapter": 43,
            "verse": 37,
            "text": "Ɗin (awaseeji) non, ko sakkorayɗi ɓe e peewal ngal, haa ka ɓe sikkata hiɓe feewi"
        },
        {
            "chapter": 43,
            "verse": 38,
            "text": "Haa si o aroyii e Amen, o wi'a: \"Ee bone ! hara hakkunde am e maa woɗɗirayno goɗɗal fuɗɗirɗe ɗen ɗiɗi woɗɗiri ! A bonii cinndadiiɗo"
        },
        {
            "chapter": 43,
            "verse": 39,
            "text": "[Ɗum] nafataa on hannde - nde tawnoo on tooñii - wonnde ko ka lepte hawtuɗon"
        },
        {
            "chapter": 43,
            "verse": 40,
            "text": "E ko an naninta faaɗuɗo maa fewnaa bumɗo e on wonɗo e nder majjere ɓanngunde"
        },
        {
            "chapter": 43,
            "verse": 41,
            "text": "Si Men aru ƴettitude ma, haray ko Men yottotooɓe e maɓɓe"
        },
        {
            "chapter": 43,
            "verse": 42,
            "text": "maa hara Men holle ko Men kammbirani ɓen kon, haray noon ko Men gaynooɓe fii maɓɓe"
        },
        {
            "chapter": 43,
            "verse": 43,
            "text": "Jogito kon ko wahayinaa e maaɗa. Pellet, hiɗa jokki laawol focciingol"
        },
        {
            "chapter": 43,
            "verse": 44,
            "text": "Ndee non [Alqur'aanaare], ko nde teddungal maa an e yimɓe maa ɓen. Aray nde lamnditeɗon"
        },
        {
            "chapter": 43,
            "verse": 45,
            "text": "Lamndii e ɓen Nulaaɓe Amen ɓe Men nulunoo ado maa, si Men waɗuno ko wanaa Hinnaranke On, reweteeɗi goo"
        },
        {
            "chapter": 43,
            "verse": 46,
            "text": "Gomɗii Men immindinii Muusaa e Aayeeje Amen ɗen, haa e Fir'awna e mbatu mun ngun, o maaki: \"Ko mi Nulaaɗo Jeyɗo tagu ngun"
        },
        {
            "chapter": 43,
            "verse": 47,
            "text": "Nde o addannooɓe Aayeeje Amen ɗen, e jaka yoo hiɓe jalaɗi"
        },
        {
            "chapter": 43,
            "verse": 48,
            "text": "Men hollaali ɓe Aaya, si wanaa haray on ɓuri adiiɗo mo on mawnude. Men nanngiri ɓe lepte ɗen, belajo'o, ɓe ruttoto"
        },
        {
            "chapter": 43,
            "verse": 49,
            "text": "Ɓe wi'i: \"Ko an yo mbileejo! Torano men Joomi maa, ko O ahodi kon e maaɗa. Pellet, ko men feewooɓe"
        },
        {
            "chapter": 43,
            "verse": 50,
            "text": "Nde Men huncannooɓe lepte ɗen, e jaka yoo, hiɓe firta [ahadi]"
        },
        {
            "chapter": 43,
            "verse": 51,
            "text": "Fir'awna noddi e yimɓe ɓen, o wi'i: \"Ko onon yo yimɓe am, wanaa min jey laamu Misra? E hino ɗii canɗi no ila e ley kuɓeeji am? E on yiyataa"
        },
        {
            "chapter": 43,
            "verse": 52,
            "text": "Kaa mi ɓuraa teddude oo hoyɗo mo eɓɓataa laɓɓinnde haala"
        },
        {
            "chapter": 43,
            "verse": 53,
            "text": "Awa ko hanno jawle kaŋŋe werlee e makko? Maaɗum Malaa'ika'en arda e makko, na jokkondiri"
        },
        {
            "chapter": 43,
            "verse": 54,
            "text": "O ɗaytini yimɓe makko ɓen, ɓe ɗowtii mo. Pellet, ɓen ɗon laatino yimɓe faasiqiiɓe"
        },
        {
            "chapter": 43,
            "verse": 55,
            "text": "Nde ɓe tikkinnoo Men, Men yottii e maɓɓe; Men yooli ɓe fow"
        },
        {
            "chapter": 43,
            "verse": 56,
            "text": "Men waɗi ɓe ardiiɓe e misal, wonannde sakkiitiiɓe ɓen"
        },
        {
            "chapter": 43,
            "verse": 57,
            "text": "Tuma nde geɗal neene Maryama on piyiranoo misal, tawaa yoo, yimɓe maa ɓen no sooƴira ɗum"
        },
        {
            "chapter": 43,
            "verse": 58,
            "text": "ɓe wi'i: \"Ko reweteeɗi amen ɗin ɓuri moƴƴude, kaa ko kanko?\" Ɓe piyiranaali ma ngal (misal), si wanaa fii wennjugol. Wurin, ko ɓe yimɓe saɗtuɓe wennje"
        },
        {
            "chapter": 43,
            "verse": 59,
            "text": "Awa (Iisaa) wonaali, si wanaa jeyaaɗo mo Men neemini e mun, Men waɗi mo misal woannde ɓiɗɓe Israa'iila ɓen"
        },
        {
            "chapter": 43,
            "verse": 60,
            "text": "Si Men haajuno, Men waɗtitirayno on Malaa'ika, ko lomtoo ka leydi"
        },
        {
            "chapter": 43,
            "verse": 61,
            "text": "Pellet non, ko o anndinorde Darngal. Wata on sikkito fii maggal. Jokkee lam, ko ɗum woni laawol focciingol ngol"
        },
        {
            "chapter": 43,
            "verse": 62,
            "text": "Wata seytaane falo on ! tawde pellet, ko o gaño mon ɓannguɗo"
        },
        {
            "chapter": 43,
            "verse": 63,
            "text": "Nde Iisaa ardunoo e ɓannguɗi ɗin, o maaki: \"Gomɗii mi ardanii on e ñeeñal, e no mi ɓannginirana on yoga e ko luutondirɗon e muuɗum. Haray hulee Allah, ɗoftoɗon mi"
        },
        {
            "chapter": 43,
            "verse": 64,
            "text": "Pellet, ko Alla Woni Joomi am e Joomi mon. Rewee Mo. Ko ɗum woni laawol focciingol ngol"
        },
        {
            "chapter": 43,
            "verse": 65,
            "text": "Feddeeji ɗin luutondiri hakkunde majji. Bone woodanii ɓen yedduɓe, immorde e lepte ñalaande muusuɗe"
        },
        {
            "chapter": 43,
            "verse": 66,
            "text": "Hara ɓe habbi si wanaa nde Darngal ngal ardata ɓe e juhal, hara ɓe so'aa anndude"
        },
        {
            "chapter": 43,
            "verse": 67,
            "text": "Welduɓe ɓen, nden ñalnde, yoga maɓɓe ko ayrooɓe yoga; si wanaa gomɗumɓe ɓen"
        },
        {
            "chapter": 43,
            "verse": 68,
            "text": "Ko onon yo jeyaaɓe Am ! Kulol alanaa on hannde; wonaa on sunotooɓe kadi"
        },
        {
            "chapter": 43,
            "verse": 69,
            "text": "ɓen gomɗimɓe Aayeeje Amen ɗen, ɓe woni jebbiliiɓe"
        },
        {
            "chapter": 43,
            "verse": 70,
            "text": "naatee ka Aljanna, onon e nannduɓe e mon, hiɗon saɗnee"
        },
        {
            "chapter": 43,
            "verse": 71,
            "text": "[Gollooɓe] hino wanngindinee e maɓɓe, mirannji kaŋŋe e ñedduɗe; hino ton kadi: kala ko wonkii muuyetee, gite dakmitoo. Hara le, ko on duumotooɓe ton"
        },
        {
            "chapter": 43,
            "verse": 72,
            "text": "Ko on woni Aljanna mo roniniraɗon, sabu kon ko gollaynoɗon"
        },
        {
            "chapter": 43,
            "verse": 73,
            "text": "Hino woodani on ton, muuyanteeɗi ɗuuɗuɗi, ɗi ñaamoton e mun"
        },
        {
            "chapter": 43,
            "verse": 74,
            "text": "Pellet, bomɓe ɓen, ko ka lepte Jahannama ɓe luttoyta"
        },
        {
            "chapter": 43,
            "verse": 75,
            "text": "ɓe hoynantaake, tee hara ko ɓe taƴiiɓe ton"
        },
        {
            "chapter": 43,
            "verse": 76,
            "text": "Men tooñaani ɓe few, si ko woni, ko kamɓe woni tooñuɓe ɓen"
        },
        {
            "chapter": 43,
            "verse": 77,
            "text": "Ɓe nodda: \"Ko an yo Maaliku ! Yo Joomi maa gaynu fii amen !\" O wi'i: \"Pellet, ko on luttooɓe [ton]"
        },
        {
            "chapter": 43,
            "verse": 78,
            "text": "Gomɗii Men addanii on goonga kan ; kono ɗuuɗuɓe e mon, ko añuɓe goonga"
        },
        {
            "chapter": 43,
            "verse": 79,
            "text": "Kaa ɓe eɓɓu feere ? Doo ko Men fewjooɓe"
        },
        {
            "chapter": 43,
            "verse": 80,
            "text": "Maa hara ɓe sikku Men nanataa gunndooji maɓɓe e sirru maɓɓe? Oo’owoye! Nulaaɓe Amen ɓen hino maandina takko maɓɓe"
        },
        {
            "chapter": 43,
            "verse": 81,
            "text": "Maaku: \"Si Hinaranko On no jogitii ɓiɗɗo, ko min adotonoo rewude on"
        },
        {
            "chapter": 43,
            "verse": 82,
            "text": "Senayee woodanii Jeyɗo kammuuli ɗin e leydi ndin, Jeyɗo Arsi kin; laaɓuɗo e kon ko ɓe sifrotta Mo. @Corrected"
        },
        {
            "chapter": 43,
            "verse": 83,
            "text": "Accuɓe ɓe jumpa, ɓe fija haa ɓe hawroya e ñalaande maɓɓe ndeɓe fodaa"
        },
        {
            "chapter": 43,
            "verse": 84,
            "text": "Ko Kanko woni On reweteeɗo ka kammu e reweteeɗo ka leydi, ko Kanko kadi woni Ñeeño, Annduɗo On"
        },
        {
            "chapter": 43,
            "verse": 85,
            "text": "Barke heewanii On Mo woodani ɗum, laamu kammuuli ɗin e leydi ndin e ko woni hakkunde majji. Ko ka Makko anndal fii Darngal woni. Ko ka Makko kadi rutteteɗon"
        },
        {
            "chapter": 43,
            "verse": 86,
            "text": "Ɗi ɓe rewata ɗin gaanin Makko jeyah tefoore, si wanaa seediiɓe goonga ɓen, hara hiɓe anndi"
        },
        {
            "chapter": 43,
            "verse": 87,
            "text": "Ko pellet, si a lamndike ɓe, ko hommbo woni ko tagi ɓe? Ɓe wi'ay: \"Ko Allah\". Ko honno non ɓe yiiliraa"
        },
        {
            "chapter": 43,
            "verse": 88,
            "text": "[Himo anndi kadi] fii ko (Nulaaɗo) on maakunoo kon: \"Ko an yo Joomi, pellet, ɓee ko yimɓe ɓe gomɗintaa"
        },
        {
            "chapter": 43,
            "verse": 89,
            "text": "Awa yaafo ɓe, maakaa: \"Kisal !\" Aray ndebe annda"
        }
    ]
}
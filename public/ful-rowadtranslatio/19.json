{
    "chapter": [
        {
            "chapter": 19,
            "verse": 1,
            "text": "Kaaf Haa Yaa ayiin saad"
        },
        {
            "chapter": 19,
            "verse": 2,
            "text": "Jaŋta Yurmeende Joomi maaɗa jeyaaɗo Makko on Jakariyaa"
        },
        {
            "chapter": 19,
            "verse": 3,
            "text": "Tuma nde O noddunoo Joom makko noddaannu suuɗiindu"
        },
        {
            "chapter": 19,
            "verse": 4,
            "text": "O maaki: \"Jooma, min dey ƴi'e ɗen lo'ii e am hoore nden lewndii puri, mi laataaki non ɗawaaɗo ka toragol Ma Jooma"
        },
        {
            "chapter": 19,
            "verse": 5,
            "text": "Min dey mi hulii lontotooɓe ɓen ɓaawo am, suddiiɗo am on laatike dimaro okkam immorde ka Maaɗa ɓiɗɗo"
        },
        {
            "chapter": 19,
            "verse": 6,
            "text": "O rona lam, o rona kadi e ɓeynguure Yaaquuba nden waɗaa mo Joomi weltoraaɗo"
        },
        {
            "chapter": 19,
            "verse": 7,
            "text": "Ko an yo Jakariyaa Menen Men weltinirii ma suka innde makko ko Yahyaa Men waɗanaali mo ko adii tokoraajo"
        },
        {
            "chapter": 19,
            "verse": 8,
            "text": "O maaki: \"Jooma ko honno laatoranta lam suka sonnaajo am on laatike dimaro min kadi mi yottike e nayewu yooruɗo tere"
        },
        {
            "chapter": 19,
            "verse": 9,
            "text": "[Malaa'ikaajo on] wi'i: \"Ko nii Joomi maaɗa Daaliri: Ɗum no neewii e Am gomɗii Mi Tagiino ma ko adii, hari a laataaki huunde"
        },
        {
            "chapter": 19,
            "verse": 10,
            "text": "O maaki: \"Jooma waɗanam Maande\". O Daali: \"Maande maaɗa nden ko wata a wowlidu e yimɓe ɓen jemmaaji tati fotondirɗi"
        },
        {
            "chapter": 19,
            "verse": 11,
            "text": "O yalti hakkunde yimɓe makko ɓen immorde ka ganngunal o joopii faande e maɓɓe, ɗum woni subunhinee bimmbi e kiikiiɗe"
        },
        {
            "chapter": 19,
            "verse": 12,
            "text": "Ko an yo Yahyaa nanngir deftere nden doole, Men Okki mo Ñeeñal ko o suka"
        },
        {
            "chapter": 19,
            "verse": 13,
            "text": "E Yurmeende immorde ka Amen ko o laaɓuɗo o laatike huloowo [Alla]"
        },
        {
            "chapter": 19,
            "verse": 14,
            "text": "Ko o ɗigganɗo jibimɓe mo ɓen o wanaali ndunndarankeejo ngeddo"
        },
        {
            "chapter": 19,
            "verse": 15,
            "text": "Kisiyee e makko ñalnde o jibinaa e ñalnde o maayata e Ñalnde o immintintee ko o wuuruɗo"
        },
        {
            "chapter": 19,
            "verse": 16,
            "text": "Jaŋto ka Deftere Mariyama tuma nde o woɗɗitinoo immorde e yimɓe makko ɓen [o yaari] e nokkuure funnaangeyankoore"
        },
        {
            "chapter": 19,
            "verse": 17,
            "text": "O jogitii gaanin maɓɓe wirngallo, Men Nuli e makko Ruuhu Amen o nanndintinanii mo e ɓanndinke fotondirɗo"
        },
        {
            "chapter": 19,
            "verse": 18,
            "text": "O maaki: min mi moolorii Yurmeteeɗo On immorde e maaɗa si tawii a laatike ko a kulo [Alla]"
        },
        {
            "chapter": 19,
            "verse": 19,
            "text": "O wi'i: \"Pellet, min ko mi Nulaaɗo Joomi maaɗa fii yo mi okke suka laaɓuɗo"
        },
        {
            "chapter": 19,
            "verse": 20,
            "text": "O wi'i: \"Ko honno laatoranta lam suka hara ɓanndinke meemaali lam mi laataaki kadi jeenoowo(pijoowo)"
        },
        {
            "chapter": 19,
            "verse": 21,
            "text": "O wi'i: \"ko nii Joomi maaɗa Daaliri: \"Ɗum no newii e Am e fii yo Men waɗu mo Maande fii yimɓe ɓen e Yurmeende immornde e Amen ɗum laatike fiyaake Ñaawaaɗo"
        },
        {
            "chapter": 19,
            "verse": 22,
            "text": "O roondii mo, o pottidodi e makko e nokkuure woɗɗitiinde"
        },
        {
            "chapter": 19,
            "verse": 23,
            "text": "Ŋata(qatwere) on fiɗi mo e jullere tamarohi, o wi'i: \"Ee hara nun mi maayuno ko adii ɗum mi laatoo huunde yejjitaande"
        },
        {
            "chapter": 19,
            "verse": 24,
            "text": "O noddi mo immorde e ley makki, [o wi'i] wata a suno gomɗii Joomi maaɗa waɗii ley maaɗa caangol"
        },
        {
            "chapter": 19,
            "verse": 25,
            "text": "Yeƴu(dimmbu) faade e maaɗa jullere tamarohi kin nde liɓa e maaɗa ɓennduɗe teɓeteeɗe"
        },
        {
            "chapter": 19,
            "verse": 26,
            "text": "Ñaamu yaraa ɓuɓɓinaa gite, si a yi'ii goɗɗo immorde e ɓanndinke wi'u: \"Min dey mi takkanii Hinnorante(jurmotooɗo korka mi wowlidata e neɗɗanke hannde)"
        },
        {
            "chapter": 19,
            "verse": 27,
            "text": "O radi e makko ka yimɓe makko, himo tammbii mo ɓe wi'i: \"Ko an yo Mariyama gomɗii a addii huunde hawnii nde"
        },
        {
            "chapter": 19,
            "verse": 28,
            "text": "Ko an yo banndiraawo Haaruuna baaba maa laatanooki neɗɗo bonɗo neene maaɗa kadi laataaki jeenoowo=jinoowo"
        },
        {
            "chapter": 19,
            "verse": 29,
            "text": "[Mariyama] joopii e makko, ɓe wi'i:\"Ko honno men yewtirta e on sanfaajo wonɗo e woofordu(liir) gondo e tiiggu"
        },
        {
            "chapter": 19,
            "verse": 30,
            "text": "[Iisaa] maaki: \"Min dey ko mi jeyaaɗo Alla O Okkii lam Deftere nden O Waɗii lam Annabaajo"
        },
        {
            "chapter": 19,
            "verse": 31,
            "text": "O Waɗi lam Barkinaaɗo nokku kala ka mi woni, O Wasiyii lam Julde nden e Jakka on fodde miɗo wuuri"
        },
        {
            "chapter": 19,
            "verse": 32,
            "text": "Ko mi ɗigganɗo yumma am, O waɗaali lam ndunndarankeejo malkisaaɗo"
        },
        {
            "chapter": 19,
            "verse": 33,
            "text": "Kisiyee on wonii e am ñalnde mi jibinaa e ñal- nde mi maayata e Ñalnde mi immintintee ko mi wuuruɗo"
        },
        {
            "chapter": 19,
            "verse": 34,
            "text": "On ko Iisaa geɗal Mariyama Daalol Goongawol ngol hiɓe sikkitoo fii mu'un"
        },
        {
            "chapter": 19,
            "verse": 35,
            "text": "Haananaa Alla nde O jogitotoo ɓiɗɗo Senayee wonanii Mo, si O Ñaawii fiyaake O Daalanay mo tun: \"Wonu\" o wona"
        },
        {
            "chapter": 19,
            "verse": 36,
            "text": "Pellet, ko Alla Woni Joomi am e Joomi mon, Rewee Mo. Ko ɗum woni Laawol Focciingol"
        },
        {
            "chapter": 19,
            "verse": 37,
            "text": "Feddeeji ɗin luutondiri hakkunde majji, bone wonanii ɓen yedduɓe seedagol Ñalaande Mawnde"
        },
        {
            "chapter": 19,
            "verse": 38,
            "text": "Kaawee ko nanirta yi'ira wa maɓɓe Ñalnde ɓe aroyta e Amen, kono tooñooɓe ɓen hannde hiɓe e nder majjere ɓanngunde"
        },
        {
            "chapter": 19,
            "verse": 39,
            "text": "Hulɓinir ɓe Ñalnde Nimse, tuma nde fiyaake on ñaawaa hara kamɓe hiɓe e nder welsindaare hara ɓe gomɗinaa"
        },
        {
            "chapter": 19,
            "verse": 40,
            "text": "Menen Men ronay leydi ndin e ɓen wonuɓe e dow mayri, ko ka Amen ɓe ruttetee"
        },
        {
            "chapter": 19,
            "verse": 41,
            "text": "Jaŋto ka Deftere Ibraahiima, pellet, kanko o laatino Goonguɗo Annabaajo"
        },
        {
            "chapter": 19,
            "verse": 42,
            "text": "Tuma nde o maakannoo bem makko: \"Ko an yo baaba ko honɗun rewantaa kon ko nanataa yi'ataa hara duncantaa ma hay e huunde"
        },
        {
            "chapter": 19,
            "verse": 43,
            "text": "Ko an yo baaba min dey gomɗii arii lam immorde e Ganndal kon ko araali e maaɗa, jokkam mi fewne e Laawol Focciingol"
        },
        {
            "chapter": 19,
            "verse": 44,
            "text": "Ko an yo baaba, wata a rewu Seytaane, pellet, Seytaane laatike yedduɗo Hinnorante"
        },
        {
            "chapter": 19,
            "verse": 45,
            "text": "Ko an yo baaba, min dey miɗo huli wta meeme Lepte immorde ka Hinnorante laatanoɗaa Seytaane giɗo"
        },
        {
            "chapter": 19,
            "verse": 46,
            "text": "[Baaba makko] wi'i: \"Enee, an a añu reweteeɗi am ɗin nee Ibraahiima, pellet, si a accaali mi rajmete selam dummunne [juutuɗo]"
        },
        {
            "chapter": 19,
            "verse": 47,
            "text": "[Ibraahiima] maaki: \"Kisal e maaɗa aray mi insinanomaa ka Joomi am, pellet, Konko O Laatike Newaniiɗo lam"
        },
        {
            "chapter": 19,
            "verse": 48,
            "text": "Mi martoo(deestoo) on e kon ko rewoton gaanin Alla, mi toroo Joomi am no gasa mi wonataa tampirɗo toragol Joomi am"
        },
        {
            "chapter": 19,
            "verse": 49,
            "text": "Tuma nde o martinoo(deestinoo) ɓe e ko ɓe rewata kon gaanin Alla, Men Okki mo Ishaaqa e Yaaquuba kala [gooto e maɓɓe] Men waɗi [mo] Annabaajo"
        },
        {
            "chapter": 19,
            "verse": 50,
            "text": "Men Okki ɓe immorde e Yurmeende Amen, Men waɗani ɓe ɗenngal goonga toowungal"
        },
        {
            "chapter": 19,
            "verse": 51,
            "text": "Jaŋto ka Deftere Muusaa, pellet, kanko o laatinoke laɓɓinɗo o laatinoke kadi Nulaaɗo Annabaajo"
        },
        {
            "chapter": 19,
            "verse": 52,
            "text": "Men noddi mo ka senngo ñaamo [fello] Tuuri Men ɓattini mo gunndeteeɗo"
        },
        {
            "chapter": 19,
            "verse": 53,
            "text": "Men Okki mo immorde e Yurmeende Amen musiɗɗo makko on Haaruuna Annabaajo"
        },
        {
            "chapter": 19,
            "verse": 54,
            "text": "Jaŋto ka Deftere Ismaa'iila, pellet, kanko o laatinoke Goonguɗo fodoore o laatinoke kadi Nulaaɗo Annabaajo"
        },
        {
            "chapter": 19,
            "verse": 55,
            "text": "O laatino himo yamira yimɓe makko ɓen Julde e Jakka on, o laatino kadi Weltoraaɗo ka Joomi makko"
        },
        {
            "chapter": 19,
            "verse": 56,
            "text": "Jaŋto ka Deftere Idriisa, pellet, kanko o laatino Goonguɗo Annabaajo"
        },
        {
            "chapter": 19,
            "verse": 57,
            "text": "Men ɓanti mo e nokkuure Toowunde"
        },
        {
            "chapter": 19,
            "verse": 58,
            "text": "Ko ɓen woni ɓen, ɓe Alla Neemini e dow mu'un immorde e Annabaaɓe ka geɗal ɓebibbe Aadama e ɓen ɓe Men waɗɗinnoo wonndude e Nuuhu e geɗalɓe Ibraahiima e Israa'iila e ɓen ɓe Men Fewni Men Suɓii si janngaama e dow maɓɓe Aayeeje Hinnorante ɓe fukko koɓe sujjooɓe e wullooɓe. @Corrected"
        },
        {
            "chapter": 19,
            "verse": 59,
            "text": "Lontii ɓaawo maɓɓe lontotooɓe, ɓe yeebi Julde nden ɓe jokki welnuruuji ɗin aray ɓe hawroya e bone"
        },
        {
            "chapter": 19,
            "verse": 60,
            "text": "Si wanaa on tuubuɗo o gomɗini o golli ko moƴƴi, ɓen ɗon ɓe naatay Aljanna on ɓe tooñiroy- taake hay e huunde"
        },
        {
            "chapter": 19,
            "verse": 61,
            "text": "Aljannaaji Adan ɗin ɗi Hinnorante On Fodi jeyaaɓe Makko ɓen e birnagal, pellet Kanko, Fodoore Makko nden laatike ko aroore"
        },
        {
            "chapter": 19,
            "verse": 62,
            "text": "Ɓe nanataa nder ton rayrayti si wonaa kisiyee, no woodani ɓe arsike maɓɓe on nder ton bimmbi e kiikiiɗe"
        },
        {
            "chapter": 19,
            "verse": 63,
            "text": "On Aljanna mo Men Roninta immorde e jeyaaɓe Amen ɓen, on laatiiɗo kulo [Alla]"
        },
        {
            "chapter": 19,
            "verse": 64,
            "text": "Men jippotaako si wanaa e Yamaruyee Joomi maaɗa, no woodani Mo ko woni kon hedde yeeso amen e ko woni kon ɓaawo amen e ko woni kon hakkunde ɗum, Joomi maaɗa laataaki yejjitoowo"
        },
        {
            "chapter": 19,
            "verse": 65,
            "text": "Jooma kammuuli ɗin e leydi ndin e ko woni kon hakkunde majji, Rewu mo monñitor Dewal Makko. Taw si hiɗa anndani Mo tokoraajo"
        },
        {
            "chapter": 19,
            "verse": 66,
            "text": "Neɗɗanke on no wi'a: \"Eyoo, e jaka si mi maai aroyay ka mi yaltinee tawa ko mi wuuruɗo"
        },
        {
            "chapter": 19,
            "verse": 67,
            "text": "Enee, neɗɗanke on annditaali Menen Men Tagiino mo ko adii, hari o wonaali hay e huunde"
        },
        {
            "chapter": 19,
            "verse": 68,
            "text": "Mi woondirii Joomi maaɗa Men mooɓay ɓe sanne e Seytanuuji ɗin, refti Men adda ɓe sara Jahannama ko ɓe jiccii ɓe"
        },
        {
            "chapter": 19,
            "verse": 69,
            "text": "Refti Men ɗoofa immorde e kala fedde ko hommbo e maɓɓe ɓurnoo saɗtude dartagol e dow Hinnorante On"
        },
        {
            "chapter": 19,
            "verse": 70,
            "text": "Refti ko Menen Anndi ɓen ɓurɓe hanndude e sumugol e magge"
        },
        {
            "chapter": 19,
            "verse": 71,
            "text": "Alaa hay e gooto e mo'on si wanaa o joloyay e magge, ɗum laatike e dow Joomi maaɗa ko Ñaawaaɗum Tentinaa"
        },
        {
            "chapter": 19,
            "verse": 72,
            "text": "Refti Men ndannda ɓen hulunooɓe [Alla] Men ɗala tooñooɓe ɓen ko ɓe jicciiɓe nder ton"
        },
        {
            "chapter": 19,
            "verse": 73,
            "text": "Si janngaama e taweede maɓɓe Aayeeje Amen Ɓannguɗe ɗen; yedduɓe ɓen wi'ana gom- ɗimɓe ɓen: \"Ko honnde e feddeeji ɗin ɗiɗi ɓuri moƴƴude darnde ɓuri moƴƴude kadi mbatu"
        },
        {
            "chapter": 19,
            "verse": 74,
            "text": "Heewii ko Men halki ado maɓɓe immorde e gire tawi ko kamɓe ɓuri fotude mirannji suudu e mbaadi"
        },
        {
            "chapter": 19,
            "verse": 75,
            "text": "Maaku: \"On laatiiɗo e nder majjere nden yo Hinnorante fontan mo fontudee, haa si ɓe yi'ii ko ɓe fodaa kon, si tawii ko lepte ɗen maa si ko Darngal ngal, aray ɓe annda on m bonuɗo nukkuure e ɓurɗo lo'ude konu"
        },
        {
            "chapter": 19,
            "verse": 76,
            "text": "Alla no ɓeydana ɓen feewuɓe Peewal, Moƴƴi heddotooɗi ɗin ɓuri moƴƴude mbarjaari ka Joomi maaɗa ɓuri moƴƴude kadi ruttorde"
        },
        {
            "chapter": 19,
            "verse": 77,
            "text": "Enee, a yi'ii on yedduɗo Aayeeje Amen ɗen, o wi'i: \"Maatun mi okkee jawdi e ɓiɗɗo"
        },
        {
            "chapter": 19,
            "verse": 78,
            "text": "Enee o ƴelliti e ko wirnii kon, kaa jogiti ka Hinnorante Aadi"
        },
        {
            "chapter": 19,
            "verse": 79,
            "text": "Wanaa non, aray Men winnda ko o wi'ata kon Men ɓeydana mo immorde e Lepte ɗen ɓeydude"
        },
        {
            "chapter": 19,
            "verse": 80,
            "text": "Men Rona mo e ko o wi'ata kon, o ara e Amen ko o weddiiɗo(gooto)"
        },
        {
            "chapter": 19,
            "verse": 81,
            "text": "Ɓe jogitii gaanin Alla reweteeɗi fii yo ɗi laatano ɓe teddungal. @Corrected"
        },
        {
            "chapter": 19,
            "verse": 82,
            "text": "Wonaa non, maɓe yedda rewugolɓe ngol, ɓe laatanoo ɓe ayɓe"
        },
        {
            "chapter": 19,
            "verse": 83,
            "text": "Enee a yi'aali Menen Men Nulii Seytanuuji e dow yedduɓe ɓen hiɗi ƴuuna ɓe ƴuunudee"
        },
        {
            "chapter": 19,
            "verse": 84,
            "text": "Wata a hawjan ɓe, pellat, limonayɓebe limugol"
        },
        {
            "chapter": 19,
            "verse": 85,
            "text": "Ñalnde Men mooɓoyta hulooɓe [Alla] ɓen ka Hinnorante Teddinaaɓe"
        },
        {
            "chapter": 19,
            "verse": 86,
            "text": "Men sogga bomɓe ɓen haa ka Jahannama ko ɓe jolooɓe"
        },
        {
            "chapter": 19,
            "verse": 87,
            "text": "Ɓe maraa tefoore nden si wanaa on jogitiiɗo ka Hinnorante Aadi"
        },
        {
            "chapter": 19,
            "verse": 88,
            "text": "Ɓe wi'i: \"Hinnorante jogitike ɓiɗɗo"
        },
        {
            "chapter": 19,
            "verse": 89,
            "text": "Gomɗii on addii huunde pankarɗii nde. @Corrected"
        },
        {
            "chapter": 19,
            "verse": 90,
            "text": "Kammuuli ɗin no do'a(ɗesa) seekaade immorde e ɗum leydi ndin feera pelle ɗen uuya fii unagol"
        },
        {
            "chapter": 19,
            "verse": 91,
            "text": "fii ɓe noddanii Hinnorante ɓiɗɗo"
        },
        {
            "chapter": 19,
            "verse": 92,
            "text": "Haananaa Hinnorante nde O jogitotoo ɓiɗɗo. @Corrected"
        },
        {
            "chapter": 19,
            "verse": 93,
            "text": "Alaa wonɗo ka kammuuli e ka leydi si wanaa o aray ka Hinnorante hombo woni jeyaaɗo"
        },
        {
            "chapter": 19,
            "verse": 94,
            "text": "Gomɗii O moftii ɓe O limii ɓe kadi e limugol. @Corrected"
        },
        {
            "chapter": 19,
            "verse": 95,
            "text": "[Gooto] Kala e maɓɓe aray Mo Ñalnde Darngal ko o woddiiɗo(teeldɗo)"
        },
        {
            "chapter": 19,
            "verse": 96,
            "text": "Pellet, ɓen gomɗimɓe golli ko moƴƴi kon aray ka Hinnorante waɗanaɓe Giggol"
        },
        {
            "chapter": 19,
            "verse": 97,
            "text": "Anndu ko Men newiniri nde ka ɗenngal maaɗa; ko fii yo a weltinir nde hulooɓe [Alla] ɓen jertiniraa nde yimɓe saɗtuɓe wennje"
        },
        {
            "chapter": 19,
            "verse": 98,
            "text": "Heewii ko Men halki ado maɓɓe e gire taw si hiɗa so'a e maɓɓe immorde e goɗɗo, maa hiɗa nana ɓe hito"
        }
    ]
}
{
    "chapter": [
        {
            "chapter": 34,
            "verse": 1,
            "text": "Hamd, göklerde ve yerde ne varsa tümünün gerçek maliki olan Allah´a mahsustur; ahirette de hamd O´na mahsus olacaktır. Yalnız O´dur hikmet sahibi, her şeyden haberdar olan"
        },
        {
            "chapter": 34,
            "verse": 2,
            "text": "O, toprağa giren ve ondan çıkan her şeyi, gökten inen ve ona yükselen her şeyi bilir. O, tek başına, rahmet kaynağıdır, mağfiret sahibidir"
        },
        {
            "chapter": 34,
            "verse": 3,
            "text": "Ama hakikati inkara şartlanmış olanlar, \"Kıyamet Saati bizi asla bulmaz!\" diye düşünürler. De ki: \"Hayır, insan kavrayışının ötesindeki her şeyi bilen Rabbimin hakkı için o mutlaka sizi bulacaktır!\" Göklerde ve yerde zerre kadar bir şey bile O´nun bilgisinden kaçamaz; ve bundan daha küçük veya daha büyük bir şey yoktur ki (O´nun) apaçık fermanında yer almasın"
        },
        {
            "chapter": 34,
            "verse": 4,
            "text": "O, böylece, inanan ve iyi işler yapanları ödüllendirir, onlar için mağfiret ve muhteşem bir rızık vardır"
        },
        {
            "chapter": 34,
            "verse": 5,
            "text": "mesajlarımıza karşı mücadele ederek onların amacını geçersiz kılmaya çalışanlara gelince, (yaptıkları) çirkinliklerin bir sonucu olarak onlar için acıklı bir azap vardır"
        },
        {
            "chapter": 34,
            "verse": 6,
            "text": "Bilgi ve kavrayış yeteneği ile donatılmış olanlar, Rabbinden sana indirilen her şeyin hak olduğunu ve kudret Sahibi´nin, her türlü övgüye layık Olan´ın yoluna ilettiğini bilirler"
        },
        {
            "chapter": 34,
            "verse": 7,
            "text": "Buna karşılık, hakikati inkara şartlanmış olanlar, (kendileri ile aynı zihniyette olanlara) şöyle derler: \"(Ölüp) sayısız parçalara dağıldıktan sonra yeni bir yaratılışla -evet, dikkat edin, (yeni bir yaratılışla)- (hayata dönmüş) olacağınızı iddia eden bir adam gösterelim mi size"
        },
        {
            "chapter": 34,
            "verse": 8,
            "text": "O, (bile bile) kendi uydurmalarını mı Allah´a isnad ediyor; yoksa bir deli mi?\" Asla! (Peygamber´de hiçbir delilik yoktur;) ama ahirete inanmayanlar azaba gark olacak ve büyük bir sapkınlık içinde bulunacaklardır"
        },
        {
            "chapter": 34,
            "verse": 9,
            "text": "Göğün ve yerin ne kadar az kısmının önlerine serildiğini, ne kadarının da gizlendiğini anlamazlar mı? (Yine anlamazlar mı ki) Biz dileseydik onları yerin dibine batırır, yahut göğü başlarına geçirirdik? Bütün bunlarda, (pişmanlık duyarak) O´na yönelen her (Allah´ın) kul(u) için bir ders vardır"
        },
        {
            "chapter": 34,
            "verse": 10,
            "text": "Ve (böylece) Biz Davud´u lütfumuzla onurlandırdık: \"Siz ey dağlar! Onunla birlik olup Allah´ın yüceliğini terennüm edin! Ve (siz de) ey kuşlar!\" Biz o´ndaki bütün sertliği ve katılığı yumuşattık"
        },
        {
            "chapter": 34,
            "verse": 11,
            "text": "(ve o´na şu telkinde bulunduk:) \"Güzel işleri çokça, hiçbir sınır gözetmeden yap ve onların düzenli akışına derin bir anlam kazandır\". Ve (böylece ey müminler, hepiniz) doğru ve yararlı işler yapınız, çünkü Ben bütün yaptıklarınızı görürüm"
        },
        {
            "chapter": 34,
            "verse": 12,
            "text": "Biz rüzgarı Süleyman(ın emrin)e verdik: sabahki hareketi bir aylık yolculuk (mesafesinde), akşamki hareketi de bir aylık (mesafede tamamlanan) rüzgarı. Ve erimiş bakır menbaını o´nun buyruğu altında akıttık; görünmeyen varlıklardan bir kısmı (da) Rablerinin izniyle o´nun için çalış(maya mecbur kılın)dılar; ve hangisi emrimizden çıktıysa ona yakıcı ateşin azabını tattırırdık"
        },
        {
            "chapter": 34,
            "verse": 13,
            "text": "o´nun için isteğine göre mabedler, heykeller, büyük tekneler kadar (geniş) havuzlar ve sağlamca tesbit edilmiş kazanlar yaptılar. (Ve dedik ki:) \"Ey Davud kavmi, (Bana karşı) şükür (duygusu) içinde çalışın; ve (unutmayın ki) kullarım arasında (bile) hakkıyla şükredenler çok azdır"
        },
        {
            "chapter": 34,
            "verse": 14,
            "text": "(Süleyman da ölümü elbet tadacaktı; fakat) Biz o´nun ölümüne hükmettiğimiz zaman, asasını kemiren kurttan başka öldüğünü gösteren bir işaret yoktu. Ve Süleyman devrilince açıkça ortaya çıktı ki, (o´nun emrindeki) görünmeyen varlıklar, kavrayışlarının ötesindeki gerçekliği bilmiş olsalardı o aşağılayıcı (hizmetçilik) azabı içinde (sıkıntıyla) yaşamaya devam etmezlerdi"
        },
        {
            "chapter": 34,
            "verse": 15,
            "text": "Sebe halkı, (çekici güzellikler içindeki) yurtlarında (Allah´ın rahmetinin) bir işaretine sahiptiler; sağa ve sola doğru uzanan iki (geniş) bahçe, (onlara sanki şu çağrıyı yapıyordu:) \"Rabbinizin size bahşettiği rızıktan yiyin ve O´na şükredin! Ne güzel topraklar ve ne bağışlayıcı bir Rab"
        },
        {
            "chapter": 34,
            "verse": 16,
            "text": "Ama onlar (Bizden) yüz çevirip uzaklaştılar ve bu yüzden barajlarını yıkıp geçen, sahip oldukları (son derece verimli) iki bahçeyi sadece böğürtlen, ılgın ve birkaç tane (yabani) sedir ağacından ibaret (virane) bir bahçeye çeviren bir sel gönderdik"
        },
        {
            "chapter": 34,
            "verse": 17,
            "text": "hakikati inkar etmelerinden dolayı onları işte böyle cezalandırdık. Biz, nankörlük yapanlardan başkasını hiç cezalandırır mıyız"
        },
        {
            "chapter": 34,
            "verse": 18,
            "text": "Biz, (o toplumun çöküşünden önce,) kutsadığımız şehirler ile onlar arasına birbirlerinin görüş mesafesinde bulunan (birçok) kasaba yerleştirdik; ve böylece (onlar için) seyahati kolaylaştırdık, (ve adeta) \"Bu (topraklarda) hem geceleri hem de gündüzleri güven içinde seyahat edin!\" (dedik)"
        },
        {
            "chapter": 34,
            "verse": 19,
            "text": "Buna rağmen onlar, \"Rabbimiz seyahat menzillerimiz arasındaki mesafeyi uzattı!\" dediler. Ve böylece kendi kendilerine zulmetmiş oldular. Biz de bunun üzerine onları (geçmişin) efsane(lerinden biri)si haline döndürdük ve darmadağın ettik. Kuşkusuz bunda, sıkıntılara göğüs geren ve (Allah´a) gönülden şükredenler için alınacak dersler vardır"
        },
        {
            "chapter": 34,
            "verse": 20,
            "text": "Doğrusu İblis, onlar hakkında doğru söylemişti, çünkü (içlerindeki) bazı müminler hariç, tümü o(nun çağrısı)na uydular"
        },
        {
            "chapter": 34,
            "verse": 21,
            "text": "Halbuki (İblis´in) onlar üzerinde hiçbir zorlayıcı gücü yoktu. (Zaten İblis´e insanları baştan çıkarma izni vermişsek,) ahiretin varlığına (gerçekten) inananları ona şüphe ile bakanlardan kesin bir şekilde ayırd etmek için (vermişizdir) çünkü Rabbin her şeyi görüp gözetendir"
        },
        {
            "chapter": 34,
            "verse": 22,
            "text": "De ki: \"Allah´tan başka (ilahi güçlere sahip olduğunu) zannettiğiniz (varlıkları) çağırın! (Aslında) onların ne yerde ne gökte zerre kadar güçleri yoktur, ne buralar(ın yönetimin)de bir pay sahibidirler, ne de Allah kendisine onlar arasından bir yardımcı (seçmiştir)"
        },
        {
            "chapter": 34,
            "verse": 23,
            "text": "Allah katında, kendisinin izin verdikleri dışında hiç kimsenin şefaati fayda vermez; kalplerinden (Son Saat´in) korkusu atılınca onlar, (o yeniden dirilenler, birbirlerine dönüp) soracaklar: \"Rabbiniz (sizin için) neye karar verdi?\" Ötekiler, \"Doğru ve hak edilmiş olana; O, yücedir ve büyüktür!\" diye cevap verecekler"
        },
        {
            "chapter": 34,
            "verse": 24,
            "text": "De ki: \"Göklerden ve yerden geçiminizi sağlayan kimdir?\" De ki: \"Allah´tır! O halde, ya biz (Allah´a inananlar)dan yahut siz (O´nun birliğini inkar edenler)den biri doğru yolda, (diğeri ise) açık bir sapıklık içindedir"
        },
        {
            "chapter": 34,
            "verse": 25,
            "text": "De ki: \"Ne siz bizim işlediğimiz suçtan dolayı hesaba çekileceksiniz, ne de biz sizin işlediklerinizden dolayı"
        },
        {
            "chapter": 34,
            "verse": 26,
            "text": "De ki: \"Rabbimiz (Hesap Günü) hepimizi bir araya toplayacak ve sonra aramızda adaletle hüküm verecektir; O, hakikati apaçık ortaya koyan, her şeyi hakkıyla bilendir"
        },
        {
            "chapter": 34,
            "verse": 27,
            "text": "De ki: \"(Zihninizde) O´na ortak koştuğunuz (varlıklar)ı bana gösterin! Hayır hayır, (yalnız) O´dur kudret ve hikmet Sahibi"
        },
        {
            "chapter": 34,
            "verse": 28,
            "text": "(Ey Muhammed, sana gelince,) Biz seni insanlığa ancak bir müjdeci ve uyarıcı olman için gönderdik; fakat insanların çoğu (bunu) anlamazlar"
        },
        {
            "chapter": 34,
            "verse": 29,
            "text": "ve bu sebeple sorarlar: \"Bu (yeniden dirilme ve yargılanma) vaadi ne zaman gerçekleşecek? Eğer doğruyu söylüyorsanız (ey müminler, buna cevap verin)"
        },
        {
            "chapter": 34,
            "verse": 30,
            "text": "De ki: \"Sizin için belli bir gün tayin edilmiştir, ondan tek bir an ne geri kalabilirsiniz, ne de onu geçebilirsiniz"
        },
        {
            "chapter": 34,
            "verse": 31,
            "text": "(Ama) hakikati inkara şartlanmış olanlar, \"Biz ne bu Kuran´a inanırız, ne de önceki vahiylerden bugüne kalanlara!\" dediler. Sen (Hesap Günü) Rablerinin huzurunda suçu birbirlerinin üzerine atıp durdukları zaman bu zalimleri(n halini) bir görseydin! (Yeryüzünde) güçsüz olanlar küstahça böbürlenenlere: \"Siz olmasaydınız kesinlikle inanmışlardan olurduk!\" diyeceklerdir"
        },
        {
            "chapter": 34,
            "verse": 32,
            "text": "Küstahça böbürlenenler ise güçsüzlere: \"Nasıl olur? Doğru yol size açıkça gösterildikten sonra biz mi sizi (zorla) ondan alıkoyduk? Hayır, suçlu olan sizdiniz!\" diyeceklerdir"
        },
        {
            "chapter": 34,
            "verse": 33,
            "text": "Ama güçsüzler, küstahça büyüklük taslayanlara: \"Hayır!\" diyecekler. \"(Bizi ondan alıkoyan, sizin) gece gündüz (Allah´ın mesajlarına karşı) yanlış ve yanıltıcı itirazlar geliştirmenizdi; (tıpkı) Allah´ı tanımamaya ve O´na rakip güçler bulunduğuna bizi ikna ettiğiniz (gibi)!\" diyeceklerdir. Ve onlar (kendilerini bekleyen) azabı görünce (derin) pişmanlıklarını ifade etmeye imkan bulamayacaklar; çünkü biz hakikati inkara şartlanmış olanların boyunlarına halkalar geçireceğiz. Bu, yaptıklarının (adil) bir karşılığı değil midir"
        },
        {
            "chapter": 34,
            "verse": 34,
            "text": "Nitekim, ne zaman bir topluma uyarıcı gönderdiysek, toplumun sefahata dalmış olan kesimi, \"(Sahip olduğunuzu iddia ettiğiniz) mesajınızın hak olduğunu inkar ediyoruz!\" derler"
        },
        {
            "chapter": 34,
            "verse": 35,
            "text": "ve sonra eklerler, \"Servet ve soy olarak biz (sizden daha) güçlüyüz ve (bu gücümüz sayesinde) azaba uğratılmayacağız"
        },
        {
            "chapter": 34,
            "verse": 36,
            "text": "De ki: \"Rabbim dilediğine bol rızık verir, (dilediğine) az. Fakat insanların çoğu (Allah´ın yol ve yöntemlerini) anlamazlar"
        },
        {
            "chapter": 34,
            "verse": 37,
            "text": "Sizi Bize yaklaştıracak olan, ne zenginliğiniz, ne de çocuklarınızdır, yalnızca iman edip doğru ve yararlı işler yapanlar (Bize yakın olabilirler); bu (gibi)leri, yaptıklarından dolayı çeşit çeşit ödüller beklemektedir ve onlar (cennet) köşkler(in)de (huzur ve) güven içinde yaşayacaklardır"
        },
        {
            "chapter": 34,
            "verse": 38,
            "text": "Mesajlarımızı etkisiz kılmak için çaba gösterenler ise azapla yüzyüze geleceklerdir"
        },
        {
            "chapter": 34,
            "verse": 39,
            "text": "De ki: \"Rabbim, kullarından dilediğine bol rızık verir, dilediğine az ve başkaları için ne harcarsanız yerini (daima) doldurur: çünkü O, rızık verenlerin en hayırlısıdır"
        },
        {
            "chapter": 34,
            "verse": 40,
            "text": "(Hakikati inkara şartlanmış olanlara gelince,) Allah bir gün onların hepsini toplayacak ve meleklere soracaktır: \"Bunların ibadet ettikleri siz miydiniz"
        },
        {
            "chapter": 34,
            "verse": 41,
            "text": "Melekler: \"Sen, kudret ve egemenliğinde eksiksiz ve kusursuzsun!\" derler, \"Bize yakın olan (yalnız) Sensin, onlar değil! Hayır, onlar (bize ibadet ettiklerini zannettikleri zaman, aslında) duyuları ile kavrayamadıkları güçlere (körcesine) tapıyorlardı; çoğu onlara inanmıştı"
        },
        {
            "chapter": 34,
            "verse": 42,
            "text": "Ve (o Gün Allah şöyle seslenecektir): \"Siz (yaratılmışlar)dan hiç biri bugün bir başkasına fayda veya zarar verecek güce sahip değildir!\" Ve (o Gün) haksızlık yapanlara: \"Yalanladığınız ateşin azabını (şimdi) tadın bakalım!\" diyeceğiz"
        },
        {
            "chapter": 34,
            "verse": 43,
            "text": "Mesajlarımız onlara bütün açıklığıyla aktarıldığında, (hakikati inkara şartlanmış olanlar birbirlerine,) \"Bu (Muhammed) sizi atalarınızın taptıklarından vazgeçirmeye çalışan biridir sadece!\" derler. Ve \"Bu (Kuran, insan tarafından) uydurulmuş bir safsatadan başka bir şey değildir!\" d(iye ekl)erler. Ve (son olarak,) hakikati inkara kalkışanlar, hakikat kendilerine ulaştığında, onun için, \"Bu, büyüleyici güzel bir sözden başka bir şey değil!\" derler"
        },
        {
            "chapter": 34,
            "verse": 44,
            "text": "Oysa (ey Muhammed,) Biz onlara ne başvuracakları vahiyler göndermişizdir, ne de senden önce bir uyarıcı"
        },
        {
            "chapter": 34,
            "verse": 45,
            "text": "Onlardan önce yaşamış olanlar(ın çoğu) da, böylece hakikati yalanlamışlardı; bu (eski toplumlar), (kendilerinden sonraki kuşaklara) tevdi ettiğimiz (hakikatin kanıtlarının) onda birine bile sahip olmadıkları halde yine de elçilerimizi yalanladıklarında, Benim onları yok saymam ne korkunç oldu"
        },
        {
            "chapter": 34,
            "verse": 46,
            "text": "De ki: \"Size bir tek öğüdüm var; ister başkalarıyla birlikte iken ister yalnız, Allah´ın huzurunda (bulunduğunuzun bilincinde) olun ve sonra kendi kendinize, (bu elçi olarak görevlendirilen) arkadaşınızda bir delilik olmadığını düşünün! O, yaşayacağınız şiddetli azaba karşı sizi uyarmaktan başka bir şey yapmıyor"
        },
        {
            "chapter": 34,
            "verse": 47,
            "text": "De ki: \"Sizden herhangi bir karşılık istemiş değilim. Benim (hak ettiğim) karşılığı ancak Allah verir ve O her şeye şahittir"
        },
        {
            "chapter": 34,
            "verse": 48,
            "text": "De ki: \"Rabbim, kuşkusuz, (yalan ve sahte olana karşı) değişmez gerçeği ortaya koyacaktır; O, yaratılmışların kavramaktan aciz oldukları her şeyi hakkıyla bilir"
        },
        {
            "chapter": 34,
            "verse": 49,
            "text": "De ki: \"Değişmez gerçek, şimdi (bütün açıklığıyla) ortaya çıkmıştır, (yalan ve sahte olan ise sönüp gitmeye mahkumdur), çünkü sahte ve yalan, ne yeni bir şey getirebilir, ne de (geçip gitmiş olanı) geri döndürebilir"
        },
        {
            "chapter": 34,
            "verse": 50,
            "text": "De ki: \"Eğer sapkınlığa düşmüş olsaydım (kendi yüzümden ve) kendi aleyhime sapmış olurdum; ama eğer doğru yoldaysam, yalnızca Rabbimin bana vahyi sayesindedir, kuşkusuz O, en yakın olan, her şeyi işitendir"
        },
        {
            "chapter": 34,
            "verse": 51,
            "text": "Sen, (Kıyamet Günü, hakikati inkar edenlerin,) -can damarlarından yakalandıkları için- kaçacak bir yer bulamayıp korkuyla büzüldükleri (anki halleri)ni bir görsen"
        },
        {
            "chapter": 34,
            "verse": 52,
            "text": "ve (görsen, nasıl) \"Biz (şimdi) ona inandık!\" diye yalvarırlar fakat nasıl bu kadar uzaktan (kurtuluşa) ere(ceklerini ümit ede)bilirler"
        },
        {
            "chapter": 34,
            "verse": 53,
            "text": "Halbuki önceleri hakikati inkara kalkışmışlar ve insan kavrayışının ötesindeki bazı şeylere uzaktan dil uzatmışlardı"
        },
        {
            "chapter": 34,
            "verse": 54,
            "text": "Böylece, kendileri ile istek ve özlemleri arasına bir set çekilecektir, tıpkı onlardan önce yaşayıp gitmiş olanlara yapıldığı gibi; çünkü ötekiler (de) şüpheye varan bir tereddüt içinde boğulup gitmişlerdi"
        }
    ]
}
{
    "chapter": [
        {
            "chapter": 27,
            "verse": 1,
            "text": "To sin. Iwonyi ni awon ayah al-Ƙur’an ati (awon ayah) Tira t’o n yanju oro eda"
        },
        {
            "chapter": 27,
            "verse": 2,
            "text": "(O je) imona ati iro idunnu fun awon onigbagbo ododo"
        },
        {
            "chapter": 27,
            "verse": 3,
            "text": "awon t’o n kirun, ti won n yo zakah. Awon si ni won ni amodaju nipa Ojo Ikeyin"
        },
        {
            "chapter": 27,
            "verse": 4,
            "text": "Dajudaju awon ti ko gba Ojo Ikeyin gbo, A ti se awon ise (aburu owo) won ni oso fun won, Nitori naa, won yo si maa pa ridarida"
        },
        {
            "chapter": 27,
            "verse": 5,
            "text": "Awon wonyen ni awon ti iya buruku wa fun. Awon si ni eni ofo julo ni Ojo Ikeyin"
        },
        {
            "chapter": 27,
            "verse": 6,
            "text": "Dajudaju o n gba al-Ƙur’an lati odo Ologbon, Onimo"
        },
        {
            "chapter": 27,
            "verse": 7,
            "text": "(Ranti) nigba ti (Anabi) Musa so fun awon eniyan re pe: “Dajudaju mo ri ina kan. Mo si maa lo mu iro kan wa fun yin lati ibe, tabi ki ng mu ogunna kan t’o n tanna wa fun yin nitori ki e le yena"
        },
        {
            "chapter": 27,
            "verse": 8,
            "text": "Nigba ti o de ibe, A pepe pe ki ibukun maa be fun eni ti o wa nibi ina naa ati eni ti o wa ni ayika re. Mimo si ni fun Allahu, Oluwa gbogbo eda"
        },
        {
            "chapter": 27,
            "verse": 9,
            "text": "Musa, dajudaju Emi ni Allahu, Alagbara, Ologbon"
        },
        {
            "chapter": 27,
            "verse": 10,
            "text": "Ju opa re sile. (O si se bee.) Amo nigba ti o ri i t’o n yira pada bi eni pe ejo ni, Musa peyin da, o n sa lo. Ko si pada. (Allahu so pe:) Musa, ma se paya. Dajudaju awon Ojise ki i paya lodo Mi"
        },
        {
            "chapter": 27,
            "verse": 11,
            "text": "Ayafi eni ti o ba sabosi, leyin naa ti o yi i pada si rere leyin aburu. Dajudaju Emi ni Alaforijin, Asake-orun"
        },
        {
            "chapter": 27,
            "verse": 12,
            "text": "Ti owo re bo (abiya lati ibi) orun ewu re. O si maa jade ni funfun, ti ki i se ti aburu. (Eyi wa) ninu awon ami mesan-an (ti o maa mu lo) ba Fir‘aon ati awon eniyan re. Dajudaju won je ijo obileje"
        },
        {
            "chapter": 27,
            "verse": 13,
            "text": "Nigba ti awon ami Wa, t’o foju han kedere, si de ba won, won wi pe: “Eyi ni idan ponnbele.”"
        },
        {
            "chapter": 27,
            "verse": 14,
            "text": "Won tako o pelu abosi ati igberaga, emi won si ni amodaju pe ododo ni. Nitori naa, woye si bi atubotan awon obileje ti ri"
        },
        {
            "chapter": 27,
            "verse": 15,
            "text": "Dajudaju A fun (Anabi) Dawud ati (Anabi) Sulaemon ni imo. Awon mejeeji si so pe: \"Ope ni fun Allahu, Eni ti O fun wa ni oore ajulo lori opolopo ninu awon erusin Re, awon onigbagbo ododo"
        },
        {
            "chapter": 27,
            "verse": 16,
            "text": "(Anabi) Sulaemon si jogun (Anabi) Dawud. O so pe: \"Eyin eniyan, Won fi ohun eye mo wa. Won si fun wa ni gbogbo nnkan. Dajudaju eyi, ohun ni oore ajulo ponnbele"
        },
        {
            "chapter": 27,
            "verse": 17,
            "text": "A si ko jo fun (Anabi) Sulaemon, awon omo ogun re ninu alujannu, eniyan ati eye. A si n ko won jo papo mora won"
        },
        {
            "chapter": 27,
            "verse": 18,
            "text": "titi won fi de afonifoji awon awurebe. Awurebe kan si wi pe: \"Eyin awurebe, e wo inu ile yin lo, ki (Anabi) Sulaemon ati awon omo ogun re ma baa te yin re mole. Won ko si nii fura"
        },
        {
            "chapter": 27,
            "verse": 19,
            "text": "Nigba naa, (Anabi Sulaemon) rerin-in muse, erin pa a nitori oro (awurebe naa). O so pe: “Oluwa mi, fi mo mi bi mo se maa dupe idera Re, eyi ti O fi se idera fun emi ati awon obi mi mejeeji. (Fi mo mi) bi mo se maa se ise rere, eyi ti O yonu si. Pelu aanu Re fi mi saaarin awon erusin Re, awon eni rere.”"
        },
        {
            "chapter": 27,
            "verse": 20,
            "text": "O sabewo awon eye, o si so pe: “Nitori ki ni mi o se ri eye hudhuda? Abi o je okan ninu awon ti ko wa ni"
        },
        {
            "chapter": 27,
            "verse": 21,
            "text": "Dajudaju mo maa je e niya lile, tabi ki ng dunbu re, tabi ki o mu eri t’o yanju wa fun mi.”"
        },
        {
            "chapter": 27,
            "verse": 22,
            "text": "(Anabi Sulaemon) ko duro pe (titi o fi de), o si wi pe: \"Mo mo nnkan ti o o mo. Mo si mu iro kan t’o daju wa ba o lati ilu Saba’i"
        },
        {
            "chapter": 27,
            "verse": 23,
            "text": "Dajudaju emi ba obinrin kan (nibe), t’o n se ijoba le won lori. Won fun un ni gbogbo nnkan. O si ni ite nla kan"
        },
        {
            "chapter": 27,
            "verse": 24,
            "text": "Mo si ba oun ati awon eniyan re ti won n fori kanle fun oorun leyin Allahu. Esu si se awon ise won ni oso fun won. O seri won kuro loju ona (ododo). Nitori naa, won ko si mona"
        },
        {
            "chapter": 27,
            "verse": 25,
            "text": "lati fori kanle fun Allahu, Eni t’O n mu oro t’o pamo sinu awon sanmo ati ile jade, O si mo ohun ti e n fi pamo ati ohun ti e n safi han"
        },
        {
            "chapter": 27,
            "verse": 26,
            "text": "Allahu, ko si olohun ti ijosin to si afi Oun, Oluwa Ite nla"
        },
        {
            "chapter": 27,
            "verse": 27,
            "text": "O so pe: \"A maa woye boya ododo l’o so ni tabi o wa ninu awon opuro"
        },
        {
            "chapter": 27,
            "verse": 28,
            "text": "Mu iwe mi yii lo, ki o ju u si won. Leyin naa, ki o takete si won, ki o si wo ohun ti won yoo da pada (ni esi)"
        },
        {
            "chapter": 27,
            "verse": 29,
            "text": "(Bilƙis) so pe: “Eyin ijoye, dajudaju won ti ju iwe alapon-onle kan si mi"
        },
        {
            "chapter": 27,
            "verse": 30,
            "text": "Dajudaju o wa lati odo (Anabi) Sulaemon. Dajudaju o (so pe) “Ni oruko Allahu, Ajoke-aye, Asake-orun"
        },
        {
            "chapter": 27,
            "verse": 31,
            "text": "Ki e ma segberaga si mi, ki e si wa si odo mi (lati di) musulumi.”"
        },
        {
            "chapter": 27,
            "verse": 32,
            "text": "(Bilƙis) so pe: “Eyin ijoye, e gba mi ni imoran nipa oro mi. Emi ki i gbe igbese lori oro kan titi e maa fi jerii si i.”"
        },
        {
            "chapter": 27,
            "verse": 33,
            "text": "Won wi pe: “Alagbara ni awa. Akoni ogun si tun ni wa. Odo re ni oro wa. Nitori naa, woye si ohun ti o maa pa lase.”"
        },
        {
            "chapter": 27,
            "verse": 34,
            "text": "(Bilƙis) wi pe: “Dajudaju awon oba, nigba ti won ba wo inu ilu kan, won yoo ba a je. Won yo si so awon eni abiyi ibe di eni yepere. Bayen ni won maa n se"
        },
        {
            "chapter": 27,
            "verse": 35,
            "text": "Dajudaju mo maa fi ebun kan ranse si won. Mo si maa woye si ohun ti awon iranse yoo mu pada (ni esi).”"
        },
        {
            "chapter": 27,
            "verse": 36,
            "text": "Nigba ti (iranse) de odo (Anabi) Sulaemon, o so pe: “Se e maa fi owo ran mi lowo ni? Ohun ti Allahu fun mi loore julo si ohun ti e fun mi. Sibesibe, eyin tun n yo lori ebun yin"
        },
        {
            "chapter": 27,
            "verse": 37,
            "text": "Pada si odo won. Dajudaju a n bo wa ba won pelu awon omo ogun ti won ko le koju re. Dajudaju a maa mu won jade kuro ninu (ilu won) ni eni abuku. Won yo si di eni yepere.”"
        },
        {
            "chapter": 27,
            "verse": 38,
            "text": "(Anabi Sulaemon) so pe: “Eyin ijoye, ewo ninu yin l’o maa gbe ite (Bilƙis) wa ba mi, siwaju ki won to wa ba mi (lati di) musulumi.”"
        },
        {
            "chapter": 27,
            "verse": 39,
            "text": "‘Ifrit ninu awon alujannu so pe: “Emi yoo gbe wa fun o siwaju ki o to dide kuro ni aye re. Dajudaju emi ni alagbara, olufokantan lori re.”"
        },
        {
            "chapter": 27,
            "verse": 40,
            "text": "Eni ti imo kan lati inu tira wa ni odo re so pe: “Emi yoo gbe e wa fun o siwaju ki o to seju.” Nigba ti o ri i ti o de si odo re, o so pe: “Eyi wa ninu oore ajulo Oluwa mi, lati fi dan mi wo boya mo maa dupe tabi mo maa sai moore. Enikeni ti o ba dupe (fun Allahu), o dupe fun emi ara re. Enikeni ti o ba si saimoore, dajudaju Oluwa mi ni Oloro, Alapon-onle.”"
        },
        {
            "chapter": 27,
            "verse": 41,
            "text": "O so pe: “E se iyipada irisi ite re fun un, ki a wo o boya o maa da a mo tabi o maa wa ninu awon ti ko nii da a mo.”"
        },
        {
            "chapter": 27,
            "verse": 42,
            "text": "Nigba ti (Bilƙis) de, won so fun un pe: “Se bi ite re se ri niyi?” O wi pe: \"O da bi eni pe ohun ni.\" (Anabi Sulaemon si so pe): “Won ti fun wa ni imo siwaju Bilƙis. A si je musulumi.”"
        },
        {
            "chapter": 27,
            "verse": 43,
            "text": "Ohun t’o n josin fun leyin Allahu si seri re (kuro nibi ijosin fun Allahu). Dajudaju o wa ninu ijo alaigbagbo"
        },
        {
            "chapter": 27,
            "verse": 44,
            "text": "Won so fun un pe: “Wo inu aafin.” Nigba ti o ri i, o se bi ibudo ni. O si ka aso kuro ni ojugun re mejeeji. (Anabi Sulaemon) so pe: “Dajudaju aafin ti a se rigidin pelu dingi ni.” (Bilƙis) so pe: \"Oluwa mi, dajudaju mo sabosi si emi ara mi. Mo si di musulumi pelu (Anabi) Sulaemon, fun Allahu, Oluwa gbogbo eda"
        },
        {
            "chapter": 27,
            "verse": 45,
            "text": "Dajudaju A ti ranse si ijo Thamud. (A ran) arakunrin won, Solih (nise si won), pe: \"E josin fun Allahu.\" Nigba naa ni won pin si ijo meji, t’o n bara won jiyan"
        },
        {
            "chapter": 27,
            "verse": 46,
            "text": "O so pe: “Eyin ijo mi, nitori ki ni e se n wa (iya) aburu pelu ikanju siwaju (ohun) rere (t’o ye ki e mu se nise)? E o se toro aforijin lodo Allahu nitori ki Won le saanu yin?”"
        },
        {
            "chapter": 27,
            "verse": 47,
            "text": "Won wi pe: “A ri ami aburu lati odo re ati awon t’o wa pelu re.” (Anabi Solih) so pe: “Ami aburu yin wa (ninu kadara yin) lodo Allahu. Ko si ri bi e se ro o amo ijo aladan-anwo ni yin ni.”"
        },
        {
            "chapter": 27,
            "verse": 48,
            "text": "Awon eniyan mesan-an kan si wa ninu ilu, ti won n sebaje lori ile, ti won ko si se rere"
        },
        {
            "chapter": 27,
            "verse": 49,
            "text": "Won wi (funra won) pe: “Ki a dijo fi Allahu bura pe dajudaju a maa pa oun ati awon eniyan re ni oru. Leyin naa, dajudaju a maa so fun ebi re pe iparun awon eniyan re ko soju wa. Dajudaju olododo si ni awa.”"
        },
        {
            "chapter": 27,
            "verse": 50,
            "text": "Won dete gan-an, Awa naa si dete gan-an, won ko si fura"
        },
        {
            "chapter": 27,
            "verse": 51,
            "text": "Wo bi atubotan ete won ti ri. Dajudaju A pa awon ati ijo won run patapata"
        },
        {
            "chapter": 27,
            "verse": 52,
            "text": "Nitori naa, iwonyen ni ile won. O ti di ile ahoro nitori pe won sabosi. Dajudaju ami wa ninu iyen fun ijo t’o nimo"
        },
        {
            "chapter": 27,
            "verse": 53,
            "text": "A gba awon t’o gbagbo ni ododo la, ti won si n beru (Allahu)"
        },
        {
            "chapter": 27,
            "verse": 54,
            "text": "(A tun fi ise imisi ran Anabi) Lut. (Ranti) nigba ti o so fun ijo re pe: \"Se ise aburu ni e oo maa se ni, e si riran"
        },
        {
            "chapter": 27,
            "verse": 55,
            "text": "Se dajudaju eyin (okunrin) yoo maa lo je adun (ibalopo) lara awon okunrin (egbe yin ni) dipo awon obinrin? Ani se, ope eniyan ni yin"
        },
        {
            "chapter": 27,
            "verse": 56,
            "text": "Ko si ohun kan ti ijo re fo ni esi tayo pe won wi pe: “E le awon eniyan Lut jade kuro ninu ilu yin. Dajudaju won je eniyan t’o n fora won mo (nibi ese).”"
        },
        {
            "chapter": 27,
            "verse": 57,
            "text": "Nitori naa, A gba oun ati ebi re la afi iyawo re; A ti ko o pe o maa wa ninu awon t’o maa seku leyin sinu iparun"
        },
        {
            "chapter": 27,
            "verse": 58,
            "text": "A ro ojo le won lori taara. Ojo awon ti A kilo fun si buru"
        },
        {
            "chapter": 27,
            "verse": 59,
            "text": "So pe: \"Gbogbo ope n je ti Allahu. Ki alaafia maa ba awon erusin Re, awon ti O sa lesa. Se Allahu l’O loore julo ni tabi nnkan ti won n so di akegbe Re"
        },
        {
            "chapter": 27,
            "verse": 60,
            "text": "(Se iborisa l’o loore julo ni) tabi (jijosin fun) Eni ti O da awon sanmo ati ile, ti O so omi kale fun yin lati sanmo, ti A si fi omi naa hu awon ogba oko ti o dara jade? Ko si si agbara fun yin lati mu igi re hu jade. Se olohun kan tun wa pelu Allahu ni? Rara, ijo t’o n sebo si Allahu ni won ni"
        },
        {
            "chapter": 27,
            "verse": 61,
            "text": "(Se iborisa l’o dara julo ni) tabi (jijosin fun) Eni ti O se ile ni ibugbe, ti O fi awon odo saaarin re, ti O fi awon apata t’o duro sinsin sinu ile, ti O si fi gaga saaarin ibudo mejeeji? Se olohun kan tun wa pelu Allahu ni? Sibesibe opolopo won ni ko mo"
        },
        {
            "chapter": 27,
            "verse": 62,
            "text": "(Se iborisa l’o dara julo ni) tabi (jijosin fun) Eni ti O n jepe eni ti ara n ni nigba ti o ba pe E, ti O si maa gbe aburu kuro fun un, ti O si n se yin ni arole lori ile? Se olohun kan tun wa pelu Allahu ni? Die ni ohun ti e n lo ninu iranti"
        },
        {
            "chapter": 27,
            "verse": 63,
            "text": "(Se iborisa l’o dara julo ni) tabi (jijosin fun) Eni ti O n to yin sona ninu awon okunkun ori ile ati inu ibudo, ti O tun n fi ategun ranse ni iro idunnu siwaju ike Re? Se olohun kan tun wa pelu Allahu ni? Allahu ga tayo nnkan ti won n fi sebo si I"
        },
        {
            "chapter": 27,
            "verse": 64,
            "text": "(Se iborisa l’o dara julo ni) tabi (jijosin fun) Eni ti O pile iseda eda, leyin naa, ti O maa da a pada (leyin iku), ti O si n pese fun yin lati sanmo ati ile? Se olohun kan tun wa pelu Allahu ni? So pe: \"E mu eri yin wa ti e ba je olododo"
        },
        {
            "chapter": 27,
            "verse": 65,
            "text": "So pe: “Awon t’o wa ninu awon sanmo ati ile ko nimo ikoko afi Allahu. Ati pe won ko si mo asiko wo ni A maa gbe awon oku dide.”"
        },
        {
            "chapter": 27,
            "verse": 66,
            "text": "Bee ni, ni orun ni imo won maa to mo Ojo Ikeyin (loran). Bee ni, won wa ninu iyemeji nipa re (bayii). Bee ni, won ti fonu-fora nipa re"
        },
        {
            "chapter": 27,
            "verse": 67,
            "text": "Awon t’o sai gbagbo wi pe: “Se nigba ti awa ati awon baba wa ba ti di erupe, se (nigba naa ni) won yoo mu wa jade"
        },
        {
            "chapter": 27,
            "verse": 68,
            "text": "Won kuku ti se adehun eyi fun awa ati awon baba wa teletele. Eyi ko je kini kan bi ko se akosile alo awon eni akoko.”"
        },
        {
            "chapter": 27,
            "verse": 69,
            "text": "So pe: “E rin kiri lori ile, ki e wo bi atubotan awon elese se ri.”"
        },
        {
            "chapter": 27,
            "verse": 70,
            "text": "Ma se banuje nitori won. Ma si je ki ohun ti won n da ni ete ko inira ba o"
        },
        {
            "chapter": 27,
            "verse": 71,
            "text": "Won n wi pe: “Igba wo ni adehun yii yoo se ti e ba je olododo.”"
        },
        {
            "chapter": 27,
            "verse": 72,
            "text": "So pe: “O le je pe apa kan ohun ti e n wa pelu ikanju ti sunmo yin tan.”"
        },
        {
            "chapter": 27,
            "verse": 73,
            "text": "Dajudaju Oluwa re ma ni Olola lori awon eniyan, sugbon opolopo won ki i dupe (fun Un)"
        },
        {
            "chapter": 27,
            "verse": 74,
            "text": "Dajudaju Oluwa re, O kuku mo ohun ti igba-aya won n gbe pamo ati ohun ti won n safi han re"
        },
        {
            "chapter": 27,
            "verse": 75,
            "text": "Ati pe ko si ohun ikoko kan ninu sanmo ati ile afi ki o wa ninu akosile t’o han kedere"
        },
        {
            "chapter": 27,
            "verse": 76,
            "text": "Dajudaju al-Ƙur’an yii yoo maa salaye oro fun awon omo ’Isro’il nipa opolopo ohun ti won n yapa enu si"
        },
        {
            "chapter": 27,
            "verse": 77,
            "text": "Ati pe dajudaju imona ati ike ni fun awon onigbagbo ododo"
        },
        {
            "chapter": 27,
            "verse": 78,
            "text": "Dajudaju Oluwa re maa se idajo laaarin won pelu idajo Re. Oun ni Alagbara, Onimo"
        },
        {
            "chapter": 27,
            "verse": 79,
            "text": "Nitori naa, gbarale Allahu. Dajudaju iwo wa lori ododo ponnbele"
        },
        {
            "chapter": 27,
            "verse": 80,
            "text": "Dajudaju iwo ko l’o maa mu awon oku gboro. O o si nii mu awon aditi gbo ipe nigba ti won ba keyin si o, ti won n lo"
        },
        {
            "chapter": 27,
            "verse": 81,
            "text": "Iwo ko l’o maa fi ona mo awon afoju nibi isina won. Ko si eni ti o maa mu gbo oro afi eni ti o ba gba awon ayah Wa gbo nitori pe awon ni (musulumi) olujupa-juse-sile fun Allahu"
        },
        {
            "chapter": 27,
            "verse": 82,
            "text": "Nigba ti oro naa ba ko le won lori, A maa mu eranko kan jade fun won lati inu ile, ti o maa ba won soro pe: “Dajudaju awon eniyan ki i nimo amodaju nipa awon ayah Wa.”"
        },
        {
            "chapter": 27,
            "verse": 83,
            "text": "Ati pe (ranti) ojo ti A oo ko ijo kan jo ninu ijo kookan ninu awon t’o n pe awon ayah Wa niro. A o si ko won jo papo mora won"
        },
        {
            "chapter": 27,
            "verse": 84,
            "text": "Titi (di) igba ti won ba de (tan), (Allahu) yoo so pe: \"Se e pe awon ayah Mi niro, ti eyin ko si ni imo kan nipa re (ti e le fi ja a niro)? Tabi ki ni e n se nise (nile aye)"
        },
        {
            "chapter": 27,
            "verse": 85,
            "text": "Oro naa si ko le won lori nitori pe won sabosi. Won ko si nii soro"
        },
        {
            "chapter": 27,
            "verse": 86,
            "text": "Se won ko ri i pe dajudaju Awa l’A da oru nitori ki won le sinmi ninu re, (A si da) osan (nitori ki won le) riran? Dajudaju ami wa ninu iyen fun ijo onigbagbo ododo"
        },
        {
            "chapter": 27,
            "verse": 87,
            "text": "(Ranti) ojo ti won a fon fere oniwo, gbogbo eni ti o wa ninu sanmo ati ile yo si jaya afi eni ti Allahu ba fe. Gbogbo eda l’o si maa yepere wa ba Allahu"
        },
        {
            "chapter": 27,
            "verse": 88,
            "text": "O si maa ri awon apata, ti o lero pe nnkan gbagidi t’o duro soju kan naa ni, ti o maa rin irin esujo. (Iyen je) ise Allahu, Eni ti O se gbogbo nnkan ni daadaa. Dajudaju O mo ikoko ohun ti e n se nise"
        },
        {
            "chapter": 27,
            "verse": 89,
            "text": "Enikeni ti o ba mu ise rere wa, tire ni rere t’o loore julo si eyi t’o mu wa. Awon si ni olufayabale ninu ijaya ojo yen"
        },
        {
            "chapter": 27,
            "verse": 90,
            "text": "Enikeni ti o ba si mu (ise) aburu wa, A si maa da oju won bole ninu Ina. Nje A oo san yin ni esan kan bi ko se ohun ti e n se nise"
        },
        {
            "chapter": 27,
            "verse": 91,
            "text": "Ohun ti won pa mi ni ase re ni pe ki ng josin fun Oluwa Ilu yii, Eni ti O se e ni aye owo. TiRe si ni gbogbo nnkan. Won si pa mi ni ase pe ki ng wa ninu awon musulumi"
        },
        {
            "chapter": 27,
            "verse": 92,
            "text": "Ati pe ki ng maa ke al-Ƙur’an. Nitori naa, enikeni ti o ba mona, o mona fun emi ara re. Enikeni ti o ba si sina, so pe: “Dajudaju emi wa ninu awon olukilo.”"
        },
        {
            "chapter": 27,
            "verse": 93,
            "text": "So pe: “Gbogbo ope n je ti Allahu.” (Allahu) yoo fi awon ami Re han yin. Eyin yo si mo won. Oluwa re ko si gbagbe ohun ti e n se nise"
        }
    ]
}
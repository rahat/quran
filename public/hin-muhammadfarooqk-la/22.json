{
    "chapter": [
        {
            "chapter": 22,
            "verse": 1,
            "text": "ai logo! apane rab ka dar rakho! nishchay hee qiyaamat kee ghadee ka bhookamp badee bhayaanak cheez hai"
        },
        {
            "chapter": 22,
            "verse": 2,
            "text": "jis jin tum use dekhoge, haal yah hoga ki pratyek doodh pilaanevaalee apane doodh peete bachche ko bhool jaegee aur pratyek garbhavatee apana garbhabhaar rakh degee. aur logon ko tum nashe mein dekhoge, haalaanki ve nashe mein na honge, balki allaah kee yaatana hai hee badee kathor cheez"
        },
        {
            "chapter": 22,
            "verse": 3,
            "text": "logon mein koee aisa bhee hai, jo gyaan ke bina allaah ke vishay mein jhagadata hai aur pratyek sarakash shaitaan ka anusaran karata hai"
        },
        {
            "chapter": 22,
            "verse": 4,
            "text": "jabaki usake lie likh diya gaya hai ki jo usase mitrata ka sambandh rakhega use vah pathabhrasht karake rahega aur use dahakatee agni kee yaatana kee or le jaega"
        },
        {
            "chapter": 22,
            "verse": 5,
            "text": "ai logo! yadi tumhen dobaara jee uthane ke vishay mein koee sandeh ho to dekho, hamane tumhen mittee se paida kiya, phir veery se, phir lothade se, phir maans kee botee se jo banaavat mein poorn dasha mein bhee hotee hai aur apoorn dasha mein bhee, taaki ham tumapar spasht kar den aur ham jise chaahate hai ek niyat samay tak garbhaashayon mein thaharae rakhate hai. phir tumhen ek bachche ke roop mein nikaal laate hai. phir (tumhaara paalan-poshan hota hai) taaki tum apanee yuvaavastha ko praapt ho aur tumamen se koee to pahale mar jaata hai aur koee budhaape kee jeern avastha kee or pher diya jaata hai jisake parinaamasvaroop, jaanane ke pashchaat vah kuchh bhee nahin jaanata. aur tum bhoomi ko dekhate ho ki sookhee padee hai. phir jahaan hamane usapar paanee barasaaya ki vah phabak uthee aur vah ubhar aaee aur usane har prakaar kee shobhaayamaan cheeze ugaee"
        },
        {
            "chapter": 22,
            "verse": 6,
            "text": "yah isalie ki allaah hee saty hai aur vah murdon ko jeevit karata hai aur use har cheez kee saamarthy praaptee hai"
        },
        {
            "chapter": 22,
            "verse": 7,
            "text": "aur yah ki qiyaamat kee ghadee aanevaalee hai, isamen koee sandeh nahin hai. aur yah ki allaah unhen uthaega jo qabron mein hai"
        },
        {
            "chapter": 22,
            "verse": 8,
            "text": "aur logon me koee aisa hai jo kisee gyaan, maargadarshan aur prakaashamaan kitaab ke bina allaah ke vishay mein (ghamand se) apane pahaloo modate hue jhagadata hai"
        },
        {
            "chapter": 22,
            "verse": 9,
            "text": "taaki allaah ke maarg se bhataka de. usake lie duniya mein bhee rusavaee hai aur qiyaamat ke din ham use jalane kee yaatana ka maza chakhaenge"
        },
        {
            "chapter": 22,
            "verse": 10,
            "text": "(kaha jaega,) yah usake kaaran hai jo tere haathon ne aage bheja tha aur isalie ki allaah bandon par tanik bhee zulm karanevaala nahin"
        },
        {
            "chapter": 22,
            "verse": 11,
            "text": "aur logon mein koee aisa hai, jo ek kinaare par rahakar allaah kee bandagee karata hai. yadi use laabh pahuncha to usase santusht ho gaya aur yadi use koee aazamaish pesh aa gaee to aundha hokar palat gaya. duniya bhee khoee aur aakhirat bhee. yahee hai khula ghaata"
        },
        {
            "chapter": 22,
            "verse": 12,
            "text": "vah allaah ko chhodakar use pukaarata hai, jo na use haani pahuncha sake aur na use laabh pahuncha sake. yahee hain parale darje kee gumaraahee"
        },
        {
            "chapter": 22,
            "verse": 13,
            "text": "vah usako pukaarata hai jisase pahunchanevaalee haani usase apekshit laabh kee apeksha adhik nikat hai. bahut hee bura sanrakshak hai vah aur bahut hee bura saathee"
        },
        {
            "chapter": 22,
            "verse": 14,
            "text": "nishchay hee allaah un logon ko, jo eemaan lae aur unhonne achchhe karm kie, aise baagon mein daakhil karega, jinake neeche naharen bah rahee hongee. nissandeh allaah jo chaahe kare"
        },
        {
            "chapter": 22,
            "verse": 15,
            "text": "jo koee yah samajhata hai ki allaah duniya aur aakhirat mein usakee (rasool kee) kadaapi koee sahaayata na karega to use chaahie ki vah aakaash kee or ek rassee taane, phir (allaah kee sahaayata ke silasile ko) kaat de. phir dekh le ki kya usaka upaay us cheez ko door kar sakata hai jo use krodh mein daale hue hai"
        },
        {
            "chapter": 22,
            "verse": 16,
            "text": "isee prakaar hamane is (quraan) ko spasht aayaton ke roop mein avatarit kiya. aur baat yah hai ki allaah jise chaahata hai maarg dikhaata hai"
        },
        {
            "chapter": 22,
            "verse": 17,
            "text": "jo log eemaan lae aur jo yahoodee hue aur saabiee aur eesaee aur majoos aur jin logon ne shirk kiya - is sabake beech allaah qiyaamat ke din faisala kar dega. nissandeh allaah kee drshti mein har cheez hai"
        },
        {
            "chapter": 22,
            "verse": 18,
            "text": "kya tumanen dekha nahin ki allaah hee ko sajada karate hai ve sab jo aakaashon mein hai aur jo dharatee mein hai, aur soory, chandrama, taare pahaad, vrksh, jaanavar aur bahut-se manushy? aur bahut-se aise hai jinapar yaatana ka auchity siddh ho chuka hai, aur jise allaah apamaanit kare us sammaanit karanevaala koee nahin. nissandeh allaah jo chaahe karata hai"
        },
        {
            "chapter": 22,
            "verse": 19,
            "text": "ye do vivaadee hain, jo apane rab ke vishay mein aapas mein jhagade. atah jin logon ne kuphr kiya unake lie aag ke vastr kaate ja chuke hai. unake siron par khaulata hua paanee daala jaega"
        },
        {
            "chapter": 22,
            "verse": 20,
            "text": "isase jo kuchh unake peton mein hai, vah pighal jaega aur khaalen bhee"
        },
        {
            "chapter": 22,
            "verse": 21,
            "text": "aur unake lie (dand dene ko) lohe ke gurz honge"
        },
        {
            "chapter": 22,
            "verse": 22,
            "text": "jab kabhee bhee ghabaraakar usase nikalana chaahenge to usee mein lauta die jaenge aur (kaha jaega,) \"chakho dahakatee aag kee yaatana ka maza"
        },
        {
            "chapter": 22,
            "verse": 23,
            "text": "nissandeh allaah un logon ko, jo eemaan lae aur unhonne achchhe karm kie, aise baagon mein daakhil karega jinake neechen naharen bah rahee hongee. vahaan ve sone ke kanganon aur motee se aabhooshit kie jaenge aur vahaan unaka paridhaan reshamee hoga"
        },
        {
            "chapter": 22,
            "verse": 24,
            "text": "nirdeshit kiya gaya unhen achchhe paak bol kee or aur unako prashansit allaah ka maarg dikhaaya gaya"
        },
        {
            "chapter": 22,
            "verse": 25,
            "text": "jin logon ne inakaar kiya aur ve allaah ke maarg se rokate hain aur pratishthit masjid (kaaba) se, jise hamane sab logon ke lie aisa banaaya hai ki usamen baraabar hai vahaan ka rahanevaala aur baahar se aaya hua. aur jo vyakti us (pratishthit masjid) mein kutilata arthaat zoolm ke saath kuchh karana chaahega, use ham dukhad yaatana ka maza chakhaenge"
        },
        {
            "chapter": 22,
            "verse": 26,
            "text": "yaad karo jab ki hamane ibaraaheem ke lie allaah ke ghar ko thikaana banaaya, is aadesh ke saath ki \"mere saath kisee cheez ko saajhee na thaharaana aur mere ghar ko tavaaf (parikrama) karanevaalon aur khade hone aur jhukane aur sajada karanevaalon ke lie paak-saaf rakhana."
        },
        {
            "chapter": 22,
            "verse": 27,
            "text": "aur logon mein haj ke lie udghoshana kar do ki \"ve pratyek gahare maarg se, paidal bhee aur dubalee-dubalee oontaniyon par, tere paas aaen"
        },
        {
            "chapter": 22,
            "verse": 28,
            "text": "taaki ve un laabhon ko dekhen jo vahaan unake lie rakhe gae hai. aur kuchh gyaat aur nishchit dinon mein un chaupae arthaat maveshiyon par allaah ka naam len, jo usane unhen die hai. phir usamen se svayan bhee khao aur tangahaal muhataaj ko bhee khilao."
        },
        {
            "chapter": 22,
            "verse": 29,
            "text": "phir unhen chaahie ki apana mail-kuchail door karen aur apanee mannaten pooree karen aur is puraatan ghar ka tavaaf (parikrama) karen"
        },
        {
            "chapter": 22,
            "verse": 30,
            "text": "in baaton ka dhyaan rakhon aur jo koee allaah dvaara nirdhaarit maryaadaon ka aadar kare, to yah usake rab ke yahaan usee ke lie achchha hai. aur tumhaare lie chaupae halaal hai, sivaay unake jo tumhen batae gae hain. to moortiyon kee gandagee se bacho aur bacho jhoothee baaton se"
        },
        {
            "chapter": 22,
            "verse": 31,
            "text": "is tarah ki allaah hee kee or ke hokar raho. usake saath kisee ko saajhee na thaharao, kyonki jo koee allaah ke saath saajhee thaharaata hai to maano vah aakaash se gir pada. phir chaahe use pakshee uchak le jaen ya vaayu use kisee dooravartee sthaan par phenk de"
        },
        {
            "chapter": 22,
            "verse": 32,
            "text": "in baaton ka khayaal rakho. aur jo koee allaah ke naam lagee cheezon ka aadar kare, to nissandeh ve (cheezen) dilon ke taqava (dharmaparaayanata) se sambandh rakhatee hai"
        },
        {
            "chapter": 22,
            "verse": 33,
            "text": "unamen ek nishchit samay tak tumhaare lie faayade hai. phir unako us puraatan ghar tak (qurabaanee ke lie) pahunchana hai"
        },
        {
            "chapter": 22,
            "verse": 34,
            "text": "aur pratyek samudaay ke lie hamane qurabaanee ka vidhaan kiya, taaki ve un jaanavaron arthaat maveshiyon par allaah ka naam len, jo usane unhen pradaan kie hain. atah tumhaara poojy-prabhu akela poojy-prabhu hai. to usee ke aagyaakaaree banakar raho aur vinamrata apanaanevaalon ko shubh soochana de do"
        },
        {
            "chapter": 22,
            "verse": 35,
            "text": "ye ve log hai ki jab allaah ko yaad kiya jaata hai to unake dil dahal jaate hai aur jo museebat unapar aatee hai usapar dhairy se kaam lete hai aur namaaz ko qaayam karate hai, aur jo kuchh hamane unhen diya hai usamen se kharch karate hai"
        },
        {
            "chapter": 22,
            "verse": 36,
            "text": "(qurabaanee ke) oonton ko hamane tumhaare lie allaah kee nishaaniyon mein se banaaya hai. tumhaare lie unamen bhalaee hai. atah khada karake unapar allaah ka naam lo. phir jab unake pahaloo bhoomi se aa lagen to unamen se svayan bhee khao aur santosh se baithanevaalon ko bhee khilao aur maanganevaalon ko bhee. aisee hee karo. hamane unako tumhaare lie vasheebhoot kar diya hai, taaki tum krtagyata dikhao"
        },
        {
            "chapter": 22,
            "verse": 37,
            "text": "na unake maans allaah ko pahunchate hai aur na unake rakt. kintu use tumhaara taqava (dharmaparaayanata) pahunchata hai. is prakaar usane unhen tumhaare lie vasheebhoot kiya hai, taaki tum allaah kee badaee bayaan karo, isapar ki usane tumhaara maargadarshan kiya aur sukarmiyon ko shubh soochana de do"
        },
        {
            "chapter": 22,
            "verse": 38,
            "text": "nishchay hee allaah un logon kee or se pratiraksha karata hai, jo eemaan lae. nissandeh allaah kisee vishvaasaghaatee, akrtagy ko pasand nahin karata"
        },
        {
            "chapter": 22,
            "verse": 39,
            "text": "anumati dee gaee un logon ko jinake viruddh yuddh kiya ja raha hai, kyonki unapar zulm kiya gaya - aur nishchay hee allaah unakee sahaayata kee pooree saamarthy rakhata hai."
        },
        {
            "chapter": 22,
            "verse": 40,
            "text": "ye ve log hai jo apane gharon se naahaq nikaale gae, keval isalie ki ve kahate hai ki \"hamaara rab allaah hai.\" yadi allaah logon ko ek-doosare ke dvaara hataata na rahata to math aur giraja aur yahoodee praarthana bhavan aur masjiden, jinamen allaah ka adhik naam liya jaata hai, sab dha dee jaateen. allaah avashy usakee sahaayata karega, jo usakee sahaayata karega - nishchay hee allaah bada balavaan, prabhutvashaalee hai"
        },
        {
            "chapter": 22,
            "verse": 41,
            "text": "ye ve log hai ki yadi dharatee mein ham unhen satta pradaan karen to ve namaaz ka aayojan karenge aur zakaat denge aur bhalaee ka aadesh karenge aur buraee se rokenge. aur sab maamalon ka antim parinaam allaah hee ke haath mein hai"
        },
        {
            "chapter": 22,
            "verse": 42,
            "text": "yadi ve tumhen jhuthalaate hai to unase pahale nooh kee qaum, aad aur samood"
        },
        {
            "chapter": 22,
            "verse": 43,
            "text": "aur ibaraaheem kee qaum aur loot kee qaum"
        },
        {
            "chapter": 22,
            "verse": 44,
            "text": "aur madayanavaale bhee jhuthala chuke hai aur moosa ko bhee jhoothalaaya ja chuka hai. kintu mainne inakaar karanevaalon ko muhalat dee, phir unhen pakad liya. to kaisee rahee meree yantrana"
        },
        {
            "chapter": 22,
            "verse": 45,
            "text": "kitanee hee bastiyaan hai jinhen hamane vinasht kar diya is dasha mein ki ve zaalim thee, to ve apanee chhaton ke bal giree padee hai. aur kitane hee parityakt (ujaad) kuen pade hai aur kitane hee pakke mahal bhee"
        },
        {
            "chapter": 22,
            "verse": 46,
            "text": "kya ve dharatee mein chale phire nahin hai ki unake dil hote jinase ve samajhate ya (kam se kam) kaan hote jinase ve sunate? baat yah hai ki aankhen andhee nahin ho jaateen, balki ve dil andhe ho jaate hai jo seenon mein hote hai"
        },
        {
            "chapter": 22,
            "verse": 47,
            "text": "aur ve tumase yaatana ke lie jaldee macha rahe hai! allaah kadaapi apane vaade ke viruddh na karenga. kintu tumhaare rab ke yahaan ek din, tumhaaree ganana ke anusaar, ek hajaar varsh jaisa hai"
        },
        {
            "chapter": 22,
            "verse": 48,
            "text": "kitanee hee bastiyaan hai jinako mainne muhalat dee is dasha mein ki ve zaalim theen. phir mainne unhen pakad liya aur antatah aana to meree hee or hai"
        },
        {
            "chapter": 22,
            "verse": 49,
            "text": "kah do, \"ai logon! main to tumhaare lie bas ek saaf-saaf sachet karanevaala hoon."
        },
        {
            "chapter": 22,
            "verse": 50,
            "text": "phir jo log eemaan lae aur unhonne achchhe karm kie unake lie kshamaadaan aur sammaanapoorvak aajeevika hai"
        },
        {
            "chapter": 22,
            "verse": 51,
            "text": "kintu jin logon ne hamaaree aayaton ko neecha dikhaane kee koshish kee, vahee bhadakatee aagavaale hai"
        },
        {
            "chapter": 22,
            "verse": 52,
            "text": "tumase pahale jo rasool aur nabee bhee hamane bheja, to jab bhee usane koee kaamana kee to shaitaan ne usakee kaamana mein vighn daalata hai, allaah use mita deta hai. phir allaah apanee aayaton ko sudrdh kar deta hai. - allaah sarvagy, bada tatvadarshee hai"
        },
        {
            "chapter": 22,
            "verse": 53,
            "text": "taaki shaitaan ke daale hue vighn ko un logon ke lie aazamaish bana de jinake dilon mein rog hai aur jinake dil kathor hai. nissandeh zaalim parale darj ke virodh mein grast hai."
        },
        {
            "chapter": 22,
            "verse": 54,
            "text": "aur taaki ve log jinhen gyaan mila hai, jaan len ki yah tumhaare rab kee or se saty hai. atah ve isapar eemaan laen aur usake saamane unake dil jhuk jaen aur nishchay hee allaah eemaan laanevaalon ko avashy seedha maarg dikhaata hai"
        },
        {
            "chapter": 22,
            "verse": 55,
            "text": "jin logon ne inakaar kiya ve sadaiv isakee or se sandeh mein pade rahenge, yahaan tak ki qiyaamat kee ghadee achaanak unapar aa jae ya ek ashubh din kee yaatana unapar aa pahunche"
        },
        {
            "chapter": 22,
            "verse": 56,
            "text": "us din baadashaahee allaah hee kee hogee. vah unake beech faisala kar dega. atah jo log eemaan lae aur unhonne achchhe karm kie, ve nemat bharee jannaton mein honge"
        },
        {
            "chapter": 22,
            "verse": 57,
            "text": "aur jin logon ne inakaar kiya aur hamaaree aayaton ko jhuthalaaya, unake lie apamaanajanak yaatana hai"
        },
        {
            "chapter": 22,
            "verse": 58,
            "text": "aur jin logon ne allaah ke maarg mein gharabaar chhoda, phir maare gae ya mar gae, allaah avashy unhen achchhee aajeevika pradaan karega. aur nissandeh allaah hee uttam aajeevika pradaan karanevaala hai"
        },
        {
            "chapter": 22,
            "verse": 59,
            "text": "vah unhen aisee jagah pravesh karaega jisase ve prasann ho jaenge. aur nishchay hee allaah sarvagy, atyant sahanasheel hai"
        },
        {
            "chapter": 22,
            "verse": 60,
            "text": "yah baat to sun lee. aur jo koee badala len, vaisa hee jaisa usake saath kiya gaya aur phir usapar zyaadatee kee gaee, to allaah avashy usakee sahaayata karega. nishchay hee allaah daraguzar karanevaala (chhod denevaala), bahut kshamaasheel hai"
        },
        {
            "chapter": 22,
            "verse": 61,
            "text": "yah isalie ki allaah hee hai jo raat ko din mein pirota hua le aata hai aur din ko raat mein pirota hua le aata hai. aur yah ki allaah sunata, dekhata hai"
        },
        {
            "chapter": 22,
            "verse": 62,
            "text": "yah isalie ki allaah hee saty hai aur jise ve usako chhodakar pukaarate hai, ve sab asaty hai, aur yah ki allaah hee sarvochch, mahaan hai"
        },
        {
            "chapter": 22,
            "verse": 63,
            "text": "kya tumane dekha nahin ki allaah aakaash se paanee barasaata hai, to dharatee haree-bharee ho jaatee hai? nissandeh allaah sookshmadarshee, khabar rakhanevaala hai"
        },
        {
            "chapter": 22,
            "verse": 64,
            "text": "usee ka hai jo kuchh aakaashon mein aur jo kuchh dharatee mein hai. nissandeh allaah hee nisprh prashansaneey hai"
        },
        {
            "chapter": 22,
            "verse": 65,
            "text": "kya tumane dekha nahin ki dharatee mein jo kuchh bhee hai use allaah ne tumhaare lie vasheebhoot kar rakha hai aur nauka ko bhee ki usake aadesh se dariya mein chalatee hai, aur usane aakaash ko dharatee par girane se rok rakha hai. usakee anugya ho to baat doosaree hai. nissandeh allaah logon ke haq mein bada karunaasheel, dayaavaan hai"
        },
        {
            "chapter": 22,
            "verse": 66,
            "text": "aur vahee hai jisane tumhen jeevan pradaan kiya. phir vahee tumhen mrtyu deta hai aur phir vahee tumhen jeevit karanevaala hai. nissandeh maanav bada hee akrtagy hai"
        },
        {
            "chapter": 22,
            "verse": 67,
            "text": "pratyek samudaay ke lie hamane bandagee kee ek reeti nirdhaarit kar dee hai, jisaka paalan usake log karate hai. atah is maamale mein ve tumase jhagadane kee raah na paen. tum to apane rab kee or bulae jao. nissandeh tum seedhe maarg par ho"
        },
        {
            "chapter": 22,
            "verse": 68,
            "text": "aur yadi ve tumase jhagada karen to kah do ki \"tum jo kuchh karate ho allaah use bhalee-bhaanti jaanata hai"
        },
        {
            "chapter": 22,
            "verse": 69,
            "text": "allaah qiyaamat ke din tumhaare beech us cheez ka faisala kar dega, jisamen tum vibhed karate ho."
        },
        {
            "chapter": 22,
            "verse": 70,
            "text": "kya tumhen nahin maaloom ki allaah jaanata hai jo kuchh aakaash aur dharatee main hain? nishchay hee vah (logon ka karm) ek kitaab mein ankit hai. nissandeh vah (faisala karana) allaah ke lie atyant saral hai"
        },
        {
            "chapter": 22,
            "verse": 71,
            "text": "aur ve allaah se itar unakee bandagee karate hai jinake lie na to usane koee pramaan utaara aur na unhen unake vishay mein koee gyaan hee hai. aur in zaalimon ko koee sahaayak nahin"
        },
        {
            "chapter": 22,
            "verse": 72,
            "text": "aur jab unhen hamaaree spasht aayaten sunaee jaatee hai, to inakaar karanevaalon ke cheharon par tumhen naagavaaree prateet hotee hai. lagata hai ki abhee ve un logon par toot padege jo unhen hamaaree aayaten sunaate hai. kah do, \"kya main tumhe isase buree cheez kee khabar doon? aag hai vah - allaah ne inakaar karanevaalon se usee ka vaada kar rakha hai - aur vah bahut hee bura thikaana hai."
        },
        {
            "chapter": 22,
            "verse": 73,
            "text": "ai logon! ek misaal pesh kee jaatee hai. use dhyaan se suno, allaah se hatakar tum jinhen pukaarate ho ve ek makkhee bhee paida nahin kar sakate. yadyapi isake lie ve sab ikatthe ho jaen aur yadi makkhee unase koee cheez chheen le jae to usase ve usako chhuda bhee nahin sakate. bebas aur asahaay raha chaahanevaala bhee (upaasak) aur usaka abheesht (upaasy) bhee"
        },
        {
            "chapter": 22,
            "verse": 74,
            "text": "unhonne allaah kee qadr hee nahin pahachaanee jaisee ki usakee qadr pahachaananee chaahie thee. nishchay hee allaah atyant balavaan, prabhutvashaalee hai"
        },
        {
            "chapter": 22,
            "verse": 75,
            "text": "allaah farishton mein se sandeshavaahak chunata aur manushyon mein se bhee. nishchay hee allaah sab kuchh sunata, dekhata hai"
        },
        {
            "chapter": 22,
            "verse": 76,
            "text": "vah jaanata hai jo kuchh unake aage hai aur jo kuchh unake peechhe hai. aur saare maamale allaah hee kee or palatate hai"
        },
        {
            "chapter": 22,
            "verse": 77,
            "text": "ai eemaan laanevaalo! jhuko aur sajada karo aur apane rab kee bandahee karo aur bhalaee karo, taaki tumhen saphalata praapt ho"
        },
        {
            "chapter": 22,
            "verse": 78,
            "text": "aur paraspar milakar jihaad karo allaah ke maarg mein, jaisa ki jihaad ka haq hai. usane tumhen chun liya hai - aur dharm ke maamale mein tumapar koee tangee aur kathinaee nahin rakhee. tumhaare baap ibaraaheem ke panth ko tumhaare lie pasand kiya. usane isase pahale tumhaara naam muslim (aagyaakaaree) rakha tha aur is dhyey se - taaki rasool tumapar gavaah ho aur tum logon par gavaah ho. atah namaaz ka aayojan karo aur zakaat do aur allaah ko mazabootee se pakade raho. vahee tumhaara sanrakshak hai. to kya hee achchha sanrakshak hai aur kya hee achchha sahaayak"
        }
    ]
}
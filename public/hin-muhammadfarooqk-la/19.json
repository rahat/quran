{
    "chapter": [
        {
            "chapter": 19,
            "verse": 1,
            "text": "kaaph॰ ha॰ ya॰ ain॰ saad॰"
        },
        {
            "chapter": 19,
            "verse": 2,
            "text": "varnan hai tere rab kee dayaaluta ka, jo usane apane bande zakareeya par darshaee"
        },
        {
            "chapter": 19,
            "verse": 3,
            "text": "jabaki usane apane rab ko chupake se pukaara"
        },
        {
            "chapter": 19,
            "verse": 4,
            "text": "usane kaha, \"mere rab! meree haddiyaan kamazor ho gaee aur sir budhaape se bhadak utha. aur mere rab! tujhe pukaarakar main kabhee benaseeb nahin raha"
        },
        {
            "chapter": 19,
            "verse": 5,
            "text": "mujhe apane peechhe apane bhaee-bandhuon kee or se bhay hai aur meree patnee baanjh hai. atah too mujhe apane paas se ek uttaaraadhikaaree pradaan kar"
        },
        {
            "chapter": 19,
            "verse": 6,
            "text": "jo mera bhee uttaraadhikaaree ho aur yaaqoob ke vashanj ka bhee uttaraadhikaaree ho. aur use mere rab! vaanchhaneey bana."
        },
        {
            "chapter": 19,
            "verse": 7,
            "text": "(uttar mila,) \"ai zakareeya! ham tujhe ek ladake kee shubh soochana dete hai, jisaka naam yahyaar hoga. hamane usase pahale kisee ko usake jaisa nahin banaaya."
        },
        {
            "chapter": 19,
            "verse": 8,
            "text": "usane kaha, \"mere rab! mere ladaka kahaan se hoga, jabaki meree patnee baanjh hai aur main budhaape kee antim avastha ko pahunch chuka hoon"
        },
        {
            "chapter": 19,
            "verse": 9,
            "text": "kaha, \"aisa hee hoga. tere rab ne kaha ki yah mere lie saral hai. isase pahale main tujhe paida kar chuka hoon, jabaki too kuchh bhee na tha."
        },
        {
            "chapter": 19,
            "verse": 10,
            "text": "usane kaha, \"mere rab! mere lie koee nishaanee nishchit kar de.\" kaha, \"teree nishaanee yah hai ki too bhala-changa rahakar bhee teen raat (aur din) logon se baat na kare."
        },
        {
            "chapter": 19,
            "verse": 11,
            "text": "atah vah meharaab se nikalakar apane logon ke paas aaya aur unase sanketon mein kaha, \"praatah kaal aur sandhya samay tasabeeh karate raho."
        },
        {
            "chapter": 19,
            "verse": 12,
            "text": "ai yahyaau! kitaab ko mazaboot thaam le.\" hamane use bachapan hee mein nirnay-shakti pradaan kee"
        },
        {
            "chapter": 19,
            "verse": 13,
            "text": "aur apane paas se naramee aur shauq aur aatmavishvaas. aur vah bada daranevaala tha"
        },
        {
            "chapter": 19,
            "verse": 14,
            "text": "aur apane maan-baap ka haq pahachaanevaala tha. aur vah sarakash avagyaakaaree na tha"
        },
        {
            "chapter": 19,
            "verse": 15,
            "text": "salaam us par, jis din vah paida hua aur jis din usakee mrtyu ho aur jis din vah jeevit karake uthaaya jae"
        },
        {
            "chapter": 19,
            "verse": 16,
            "text": "aur is kitaab mein marayam kee charcha karo, jabaki vah apane gharavaalon se alag hokar ek poorvee sthaan par chalee gaee"
        },
        {
            "chapter": 19,
            "verse": 17,
            "text": "phir usane unase parada kar liya. tab hamane usake paas apanee rooh (farishtep) ko bheja aur vah usake saamane ek poorn manushy ke roop mein prakat hua"
        },
        {
            "chapter": 19,
            "verse": 18,
            "text": "vah bol uthee, \"main tujhase bachane ke lie rahamaan kee panaah maangatee hoon; yadi too (allaah ka) dar rakhanevaala hai (to yahaan se hat jaega) ."
        },
        {
            "chapter": 19,
            "verse": 19,
            "text": "usane kaha, \"main to keval tere rab ka bheja hua hoon, taaki tujhe nekee aur bhalaee se badha hua ladaka doon."
        },
        {
            "chapter": 19,
            "verse": 20,
            "text": "vah bolee, \"mere kahaan se ladaka hoga, jabaki mujhe kisee aadamee ne chhua tak nahee aur na main koee badachalan hoon"
        },
        {
            "chapter": 19,
            "verse": 21,
            "text": "usane kaha, \"aisa hee hoga. rab ne kaha hai ki yah mere lie sahaj hai. aur aisa isalie hoga (taaki ham tujhe) aur taaki ham use logon ke lie ek nishaanee banaen aur apanee or se ek dayaaluta. yah to aisee baat hai jisaka nirnay ho chuka hai."
        },
        {
            "chapter": 19,
            "verse": 22,
            "text": "phir use us (bachche) ka garbh rah gaya aur vah use lie hue ek door ke sthaan par alag chalee gaee."
        },
        {
            "chapter": 19,
            "verse": 23,
            "text": "antatah prasav peeda use ek khajoor ke tane ke paas le aaee. vah kahane lagee, \"kya hee achchha hota ki main isase pahale hee mar jaatee aur bhoolee-bisaree ho gaee hotee"
        },
        {
            "chapter": 19,
            "verse": 24,
            "text": "us samay use usake neeche se pukaara, \"shokaakul na ho. tere rab ne tere neeche ek srot pravaahit kar rakha hai."
        },
        {
            "chapter": 19,
            "verse": 25,
            "text": "too khajoor ke us vrksh ke tane ko pakadakar apanee or hila. tere oopar taaza pakee-pakee khajooren tapak padegee"
        },
        {
            "chapter": 19,
            "verse": 26,
            "text": "atah too use kha aur pee aur aankhen thandee kar. phir yadi too kisee aadamee ko dekhe to kah dena, mainne to rahamaan ke lie roze kee mannat maanee hai. isalie main aaj kisee manushy se na boloongee."
        },
        {
            "chapter": 19,
            "verse": 27,
            "text": "phir vah us bachche ko lie hue apanee qaum ke logon ke paas aaee. ve bole, \"ai marayam, toone to bada hee aashchary ka kaam kar daala"
        },
        {
            "chapter": 19,
            "verse": 28,
            "text": "he haaroon kee bahan! na to tera baap hee koee bura aadamee tha aur na teree maan hee badachalan thee."
        },
        {
            "chapter": 19,
            "verse": 29,
            "text": "tab usane us (bachche) kee or sanket kiya. ve kahane lage, \"ham usase kaise baat karen jo paalane mein pada hua ek bachcha hai"
        },
        {
            "chapter": 19,
            "verse": 30,
            "text": "usane kaha, \"main allaah ka banda hoon. usane mujhe kitaab dee aur mujhe nabee banaaya"
        },
        {
            "chapter": 19,
            "verse": 31,
            "text": "aur mujhe barakatavaala kiya jahaan bhee main rahoon, aur mujhe namaaz aur zakaat kee taakeed kee, jab tak ki main jeevit rahoon"
        },
        {
            "chapter": 19,
            "verse": 32,
            "text": "aur apanee maan ka haq ada karanevaala banaaya. aur usane mujhe sarakash aur benaseeb nahin banaaya"
        },
        {
            "chapter": 19,
            "verse": 33,
            "text": "salaam hai mujhapar jis din ki main paida hua aur jis din ki main maroon aur jis din ki jeevit karake uthaaya jaoon"
        },
        {
            "chapter": 19,
            "verse": 34,
            "text": "sachchee aur pakkee baat kee spasht se yah hai ki marayam ka beta eesa, jisake vishay mein ve sandeh mein pade hue hai"
        },
        {
            "chapter": 19,
            "verse": 35,
            "text": "allaah aisa nahin ki vah kisee ko apana beta banae. mahaan aur uchch hai, vah! jab vah kisee cheez ka faisala karata hai to bas use kah deta hai, \"ho ja!\" to vah ho jaatee hai."
        },
        {
            "chapter": 19,
            "verse": 36,
            "text": "aur nissandeh allaah mera rab bhee hai aur tumhaara rab bhee. atah tum usee kee bandagee karo yahee seedha maarg hai."
        },
        {
            "chapter": 19,
            "verse": 37,
            "text": "kintu unamen kitane hee girohon ne paarasparik vaimanasy ke kaaran vibhed kiya, to jin logon ne inakaar kiya unake lie badee tabaahee hai ek bade din kee upasthiti se"
        },
        {
            "chapter": 19,
            "verse": 38,
            "text": "bhalee-bhaanti sunanevaale aur bhalee-bhaanti dekhanevaale honge, jis din ve hamaare samaane aaenge! kintu aaj ye zaalim khulee gumaraahee mein pade hue hai"
        },
        {
            "chapter": 19,
            "verse": 39,
            "text": "unhen pashchaataap ke din se darao, jabaki maamale ka faisala kar diya jaega, aur unaka haal yah hai ki ve gafalat mein pade hue hai aur ve eemaan nahin la rahe hai"
        },
        {
            "chapter": 19,
            "verse": 40,
            "text": "dharatee aur jo bhee usake oopar hai usake vaaris ham hee rah jaenge aur hamaaree hee or unhen lautana hoga"
        },
        {
            "chapter": 19,
            "verse": 41,
            "text": "aur is kitaab mein ibaraaheem kee charcha karo. nissandeh vah ek satyavaan nabee tha"
        },
        {
            "chapter": 19,
            "verse": 42,
            "text": "jabaki usane apane baap se kaha, \"ai mere baap! aap us cheez ko kyon poojate ho, jo na sune aur na dekhe aur na aapake kuchh kaam aae"
        },
        {
            "chapter": 19,
            "verse": 43,
            "text": "ai mere baap! mere paas gyaan aa gaya hai jo aapake paas nahin aaya. atah aap mera anusaran karen, main aapako seedha maarg dikhaoonga"
        },
        {
            "chapter": 19,
            "verse": 44,
            "text": "ai mere baap! shaitaan kee bandagee na keejie. shaitaan to rahamaan ka avagyaakaaree hai"
        },
        {
            "chapter": 19,
            "verse": 45,
            "text": "ai mere baap! main darata hoon ki kaheen aapako rahamaan kee koee yaatana na aa pakade aur aap shaitaan ke saathee hokar rah jaen."
        },
        {
            "chapter": 19,
            "verse": 46,
            "text": "usane kaha, \"ai ibaraaheem! kya too mere upaasyon se phir gaya hai? yadi too baaz na aaya to main tujhapar patharaav kar doonga. too alag ho ja mujhase muddat ke lie"
        },
        {
            "chapter": 19,
            "verse": 47,
            "text": "kaha, \"salaam hai aapako! main aapake lie rab se kshama kee praarthana karoonga. vah to mujhapar bahut meharabaan hai"
        },
        {
            "chapter": 19,
            "verse": 48,
            "text": "main aap logon ko chhodata hoon aur unako bhee jinhen allaah se hatakar aap log pukaara karate hai. main to apane rab ko pukaaroonga. aasha hai ki main apane rab ko pukaarakar benaseeb nahin rahoonga."
        },
        {
            "chapter": 19,
            "verse": 49,
            "text": "phir jab vah un logon se aur jinhen ve allaah ke siva poojate the unase alag ho gaya, to hamane use isahaaq aur yaaqoob pradaan kie aur har ek ko hamane nabee banaaya"
        },
        {
            "chapter": 19,
            "verse": 50,
            "text": "aur unhen apanee dayaaluta se hissa diya. aur unhen ek sachchee uchch khyaati pradaan kee"
        },
        {
            "chapter": 19,
            "verse": 51,
            "text": "aur is kitaab mein moosa kee charcha karo. nissandeh vah chuna hua tha aur ek rasool, nabee tha"
        },
        {
            "chapter": 19,
            "verse": 52,
            "text": "hamane use toor ke mubaarak chhor se pukaara aur rahasy kee baaten karane ke lie hamane use sameep kiya"
        },
        {
            "chapter": 19,
            "verse": 53,
            "text": "aur apanee dayaaluta se apane bhaee haaroon ko nabee banaakar use diya"
        },
        {
            "chapter": 19,
            "verse": 54,
            "text": "aur is kitaab mein isamaeel kee charcha karo. nissandeh vah vaade ka sachch, nabee tha"
        },
        {
            "chapter": 19,
            "verse": 55,
            "text": "aur apane logon ko namaaz aur zakaat ka hukm deta tha. aur vah apane rab ke yahaan preetikar vyakti tha"
        },
        {
            "chapter": 19,
            "verse": 56,
            "text": "aur is kitaab mein idarees kee bhee charcha karo. vah atyant satyavaan, ek nabee tha"
        },
        {
            "chapter": 19,
            "verse": 57,
            "text": "hamane use uchch sthaan par uthaaya tha"
        },
        {
            "chapter": 19,
            "verse": 58,
            "text": "ye ve paigambar hai jo allaah ke krpaapaatr hue, aadam kee santaan mein se aur un logon ke vanshaj mein se jinako hamane nooh ke saath savaar kiya, aur ibaraaheem aur isaraeel ke vanshaj mein se aur unamen se jinako hamane seedha maarg dikhaaya aur chun liya. jab unhen rahamaan kee aayaten sunaee jaateen to ve sajada karate aur rote hue gir padate the"
        },
        {
            "chapter": 19,
            "verse": 59,
            "text": "phir unake pashchaat aise bure log unake uttaraadhikaaree hue, jinhonne namaaz ko ganvaaya aur man kee ichchhaon ke peechhe pade. atah jald hee ve gumaraahee (ke parinaam) se dochaar honga"
        },
        {
            "chapter": 19,
            "verse": 60,
            "text": "kintu jo tauba kare aur eemaan lae aur achchha karm kare, to aise log jannat mein pravesh karenge. unapar kuchh bhee zulm na hoga."
        },
        {
            "chapter": 19,
            "verse": 61,
            "text": "adan (rahane) ke baag jinaka rahamaan ne apane bandon se paroksh mein hote hue vaada kiya hai. nishchay hee usake vaade par upasthit haana hai."
        },
        {
            "chapter": 19,
            "verse": 62,
            "text": "vahaan ve salaam ke siva koee vyarth baat nahin sunenge. unakee rozee unhen vahaan praatah aur sandhya samay praapt hotee rahegee"
        },
        {
            "chapter": 19,
            "verse": 63,
            "text": "yah hai vah jannat jisaka vaaris ham apane bandon mein se har us vyakti ko banaenge, jo dar rakhanevaala ho"
        },
        {
            "chapter": 19,
            "verse": 64,
            "text": "ham tumhaare rab kee aagya ke bina nahin utarate. jo kuchh hamaare aage hai aur jo kuchh hamaare peechhe hai aur jo kuchh isake madhy hai sab usee ka hai, aur tumhaara rab bhoolanevaala nahin hai"
        },
        {
            "chapter": 19,
            "verse": 65,
            "text": "aakaashon aur dharatee ka rab hai aur usaka bhee jo in donon ke madhy hai. atah tum usee kee bandagee par jame raho. kya tumhaare gyaan mein us jaisa koee hai"
        },
        {
            "chapter": 19,
            "verse": 66,
            "text": "aur manushy kahata hai, \"kya jab main mar gaya to phir jeevit karake nikaala jaoonga"
        },
        {
            "chapter": 19,
            "verse": 67,
            "text": "kya manushy yaad nahin karata ki ham use isase pahale paida kar chuke hai, jabaki vah kuchh bhee na tha"
        },
        {
            "chapter": 19,
            "verse": 68,
            "text": "atah tumhaare rab kee qasam! ham avashy unhen aur shaitaanon ko bhee ikattha karenge. phir ham unhen jahannam ke chaturdik is dasha mein la upasthit karenge ki ve ghutanon ke bal jhuke honge"
        },
        {
            "chapter": 19,
            "verse": 69,
            "text": "phir pratyek giroh mein se ham avashy hee use chhaantakar alag karenge jo unamen se rahamaan (krpaasheel prabhu) ke muqaabale mein sabase badhakar sarakash raha hoga"
        },
        {
            "chapter": 19,
            "verse": 70,
            "text": "phir ham unhen bhalee-bhaanti jaanate hai jo usamen jhonke jaane ke sarvaadhik yogy hai"
        },
        {
            "chapter": 19,
            "verse": 71,
            "text": "tumamen se pratyek ko usapar pahunchana hee hai. yah ek nishchay paee huee baat hai, jise poora karana tere rab ke zimme hai."
        },
        {
            "chapter": 19,
            "verse": 72,
            "text": "phir ham dar rakhanevaalon ko bacha lenge aur zaalimon ko usamen ghutanon ke bal chhod denge"
        },
        {
            "chapter": 19,
            "verse": 73,
            "text": "jab unhen hamaaree khulee huee aayaten sunaee jaatee hai to jin logon ne kufr kiya, ve eemaan laanevaalon se kahate hain, \"donon girohon mein sthaan kee spasht se kaun uttam hai aur kaun majalis kee drshti se adhik achchha hai"
        },
        {
            "chapter": 19,
            "verse": 74,
            "text": "haalaanki unase pahale ham kitanee hee nasalon ko vinasht kar chuke hai jo saamagree aur baahy bhavyata mein inase kaheen achchhee theen"
        },
        {
            "chapter": 19,
            "verse": 75,
            "text": "kah do, \"jo gumaraahee mein pada hua hai usake prati to yahee chaahie ki rahamaan usakee rassee khoob dheelee chhod de, yahaan tak ki jab aise log us cheez ko dekh lenge jisaka unase vaada kiya jaata hai - chaahe yaatana ho ya qiyaamat kee ghadee - to ve us samay jaan lenge ki apane sthaan kee spasht se kaun nikrsht aur jatthe kee drshti se adhik kamajor hai."
        },
        {
            "chapter": 19,
            "verse": 76,
            "text": "aur jin logon ne maarg pa liya hai, allaah unake maargadarshan mein abhivrddhi pradaan karata hai aur shesh rahanevaalee nekiyaan hee tumhaare rab ke yahaan badale aur antim parinaam kee spasht se uttam hai"
        },
        {
            "chapter": 19,
            "verse": 77,
            "text": "phir kya tumane us vyakti ko dekha jisane hamaaree aayaton ka inakaar kiya aur kaha, \"mujhe to avashy hee dhan aur santaan milane ko hai"
        },
        {
            "chapter": 19,
            "verse": 78,
            "text": "kya usane paroksh ko jhaankakar dekh liya hai, ya rahamaan se koee vachan le rakha hai"
        },
        {
            "chapter": 19,
            "verse": 79,
            "text": "kadaapi nahin, ham likhenge jo kuchh vah kahata hai aur usake lie ham yaatana ko deergh karate chale jaenge."
        },
        {
            "chapter": 19,
            "verse": 80,
            "text": "aur jo kuchh vah bataata hai usake vaaris ham honge aur vah akela hee hamaare paas aaega"
        },
        {
            "chapter": 19,
            "verse": 81,
            "text": "aur unhonne allaah se itar apane kuchh poojy-prabhu bana lie hai, taaki ve unake lie shakti ka kaaran banen."
        },
        {
            "chapter": 19,
            "verse": 82,
            "text": "kuchh nahin, ye unakee bandagee ka inakaar karenge aur unake virodhee ban jaenge."
        },
        {
            "chapter": 19,
            "verse": 83,
            "text": "kya tumane dekha nahin ki hamane shaitaanon ko chhod rakha hai, jo inakaar karanevaalon par niyukt hai"
        },
        {
            "chapter": 19,
            "verse": 84,
            "text": "atah tum unake lie jaldee na karo. ham to bas unake lie (unakee baaten) gin rahe hai"
        },
        {
            "chapter": 19,
            "verse": 85,
            "text": "yaad karo jis din ham dar rakhanevaalon ke sammaanit giroh ke roop mein rahamaan ke paas ikattha karenge."
        },
        {
            "chapter": 19,
            "verse": 86,
            "text": "aur aparaadhiyon ko jahannam ke ghaat kee or pyaasa haank le jaenge."
        },
        {
            "chapter": 19,
            "verse": 87,
            "text": "unhen sifaarish ka adhikaar praapt na hoga. sivaay usake, jisane rahamaan ke yahaan se anumodan praapt kar liya ho"
        },
        {
            "chapter": 19,
            "verse": 88,
            "text": "ve kahate hai, \"rahamaan ne kisee ko apana beta banaaya hai."
        },
        {
            "chapter": 19,
            "verse": 89,
            "text": "atyant bhaaree baat hai, jo tum ghad lae ho"
        },
        {
            "chapter": 19,
            "verse": 90,
            "text": "nikat hai ki aakaash isase phat pade aur dharatee tukade-tukade ho jae aur pahaad dhamaake ke saath gir pade"
        },
        {
            "chapter": 19,
            "verse": 91,
            "text": "is baat par ki unhonne rahamaan ke lie beta hone ka daava kiya"
        },
        {
            "chapter": 19,
            "verse": 92,
            "text": "jabaki rahamaan kee pratishtha ke pratikool hai ki vah kisee ko apana beta banae"
        },
        {
            "chapter": 19,
            "verse": 93,
            "text": "aakaashon aur dharatee mein jo koee bhee hai ek banden ke roop mein rahamaan ke paas aanevaala hai"
        },
        {
            "chapter": 19,
            "verse": 94,
            "text": "usane unaka aakalan kar rakha hai aur unhen achchhee tarah gin rakha hai"
        },
        {
            "chapter": 19,
            "verse": 95,
            "text": "aur unamen se pratyek qiyaamat ke din us akele (rahamaan) ke saamane upasthit hoga"
        },
        {
            "chapter": 19,
            "verse": 96,
            "text": "nissandeh jo log eemaan lae aur unhonne achchhe karm kie sheeghr hee rahamaan unake lie prem utpann kar dega"
        },
        {
            "chapter": 19,
            "verse": 97,
            "text": "atah hamane is vaanee ko tumhaaree bhaasha mein isee lie sahaj evan upayukt banaaya hai, taaki tum isake dvaara dar rakhanevaalon ko shubh soochana do aur un jhagadaaloo logon ko isake dvaara darao"
        },
        {
            "chapter": 19,
            "verse": 98,
            "text": "unase pahale kitanee hee nasalon ko ham vinasht kar chuke hai. kya unamen kisee kee aahat tum paate ho ya unakee koee bhanak sunate ho"
        }
    ]
}
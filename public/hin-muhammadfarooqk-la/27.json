{
    "chapter": [
        {
            "chapter": 27,
            "verse": 1,
            "text": "ta॰ seen॰. ye aayaten hai quraan aur ek spasht kitaab kee"
        },
        {
            "chapter": 27,
            "verse": 2,
            "text": "maargadarshan hai aur shubh-soochana un eemaanavaalon ke lie"
        },
        {
            "chapter": 27,
            "verse": 3,
            "text": "jo namaaz ka aayojan karate hai aur zakaat dete hai aur vahee hai jo aakhirat par vishvaas rakhate hai"
        },
        {
            "chapter": 27,
            "verse": 4,
            "text": "rahe ve log jo aakhirat ko nahin maanate, unake lie hamane unakee karatooton ko shobhaayamaan bana diya hai. atah ve bhatakate phirate hai"
        },
        {
            "chapter": 27,
            "verse": 5,
            "text": "vahee log hai, jinake lie buree yaatana hai aur vahee hai jo aakhirat mein atyant ghaate mein rahenge"
        },
        {
            "chapter": 27,
            "verse": 6,
            "text": "nishchay hee tum yah quraan ek bade tatvadarshee, gyaanavaan (prabhu) kee or se pa rahe ho"
        },
        {
            "chapter": 27,
            "verse": 7,
            "text": "yaad karo jab moosa ne apane gharavaalon se kaha ki \"mainne ek aag-see dekhee hai. main abhee vahaan se tumhaare paas koee khabar lekar aata hoon ya tumhaare paas koee dahakata angaar laata hoon, taaki tum taapo."
        },
        {
            "chapter": 27,
            "verse": 8,
            "text": "phir jab vah usake paas pahuncha to use aavaaz aaee ki \"mubaarak hai vah jo is aag mein hai aur jo isake aas-paas hai. mahaan aur uchch hai allaah, saare sansaar ka rab"
        },
        {
            "chapter": 27,
            "verse": 9,
            "text": "ai moosa! vah to main allaah hoon, atyant prabhutvashaalee, tatvadarshee"
        },
        {
            "chapter": 27,
            "verse": 10,
            "text": "too apanee laathee daal de.\" jab moosa ne dekha ki vah bal kha raha hai jaise vah koee saanp ho, to vah peeth pherakar bhaaga aur peechhe mudakar na dekha. \"ai moosa! dar mat. nissandeh rasool mere paas dara nahin karate"
        },
        {
            "chapter": 27,
            "verse": 11,
            "text": "sivaay usake jisane koee zyaadatee kee ho. phir buraee ke pashchaat use bhalaee se badal diya, to main bhee bada kshamaasheel, atyant dayaavaan hoon"
        },
        {
            "chapter": 27,
            "verse": 12,
            "text": "apana haath girebaan mein daal. vah bina kisee kharaabee ke ujjaval chamakata nikalega. ye nau nishaaniyon mein se hai firaun aur usakee qaum kee or bhejane ke lie. nishchay hee ve avagyaakaaree log hai."
        },
        {
            "chapter": 27,
            "verse": 13,
            "text": "kintu jab aankhen khol denevaalee hamaaree nishaaniyaan unake paas aaee to unhonne kaha, \"yah to khula hua jaadoo hai."
        },
        {
            "chapter": 27,
            "verse": 14,
            "text": "unhonne zulm aur sarakashee se unaka inakaar kar diya, haalaanki unake jee ko unaka vishvaas ho chuka tha. ab dekh lo in bigaad paida karanevaalon ka kya parinaam hua"
        },
        {
            "chapter": 27,
            "verse": 15,
            "text": "hamane daood aur sulaimaan ko bada gyaan pradaan kiya tha, (unhonne usake mahatv ko jaana) aur un donon ne kaha, \"saaree prashansa allaah ke lie hai, jisane hamen apane bahut-se eemaanavaale bandon ke muqaabale mein shreshthata pradaan kee."
        },
        {
            "chapter": 27,
            "verse": 16,
            "text": "daood ka uttaraadhikaaree sulaimaan hua aur usane kaha, \"ai logon! hamen pakshiyon kee bolee sikhaee gaee hai aur hamen har cheez dee gaee hai. nissandeh vah spasht badaee hai."
        },
        {
            "chapter": 27,
            "verse": 17,
            "text": "sulaimaan ke lie jinn aur manushy aur pakshiyon me se usakee senaen ekatr kar gaee phir unakee darjaabandee kee ja rahee thee"
        },
        {
            "chapter": 27,
            "verse": 18,
            "text": "yahaan tak ki jab ve cheentiyon kee ghaatee mein pahunche to ek cheentee ne kaha, \"ai cheentiyon! apane gharon mein pravesh kar jao. kaheen sulaimaan aur usakee senaen tumhen kuchal na daalen aur unhen ehasaas bhee na ho."
        },
        {
            "chapter": 27,
            "verse": 19,
            "text": "to vah usakee baat par prasann hokar muskaraaya aur kaha, \"mere rab! mujhe sambhaale rakh ki main teree us krpa par krtagyata dikhaata rahoon jo toone mujhapar aur mere maan-baap par kee hai. aur yah ki achchha karm karoon jo tujhe pasand aae aur apanee dayaaluta se mujhe apane achchhe bandon mein daakhil kar."
        },
        {
            "chapter": 27,
            "verse": 20,
            "text": "usane pakshiyon kee jaanch-padataal kee to kaha, \"kya baat hai ki main hudahud ko nahin dekh raha hoon, (vah yaheen kaheen hai) ya gaayab ho gaya hai"
        },
        {
            "chapter": 27,
            "verse": 21,
            "text": "main use kathor dand doonga ya use zabah hee kar daaloonga ya phir vah mere saamane koee spasht. kaaran prastut kare."
        },
        {
            "chapter": 27,
            "verse": 22,
            "text": "phir kuchh adhik der nahin thahara ki usane aakar kaha, \"mainne vah jaanakaaree praapt kee hai jo aapako maaloom nahin hai. main saba se aapake paas ek vishvasaneey soochana lekar aaya hoon"
        },
        {
            "chapter": 27,
            "verse": 23,
            "text": "mainne ek stree ko unapar shaasan karate paaya hai. use har cheez praapt hai aur usaka ek bada sinhaasan hai"
        },
        {
            "chapter": 27,
            "verse": 24,
            "text": "mainne use aur usakee qaum ke logon ko allaah se itar soory ko sajada karate hue paaya. shaitaan ne unake karmon ko unake lie shobhaayamaan bana diya hai aur unhen maarg se rok diya hai - atah ve seedha maarg nahin pa rahe hai."
        },
        {
            "chapter": 27,
            "verse": 25,
            "text": "khi allaah ko sajada na karen jo aakaashon aur dharatee kee chhipee cheezen nikaalata hai, aur jaanata hai jo kuchh bhee tum chhipaate ho aur jo kuchh prakat karate ho"
        },
        {
            "chapter": 27,
            "verse": 26,
            "text": "allaah ki usake siva koee isht -poojy nahin, vah mahaan sinhaasan ka rab hai."
        },
        {
            "chapter": 27,
            "verse": 27,
            "text": "usane kaha, \"abhee ham dekh lete hai ki toone sach kaha ya too jhootha hai"
        },
        {
            "chapter": 27,
            "verse": 28,
            "text": "mera yah patr lekar ja, aur ise un logon kee or daal de. phir unake paas se alag hatakar dekh ki ve kya pratikriya vyakt karate hai."
        },
        {
            "chapter": 27,
            "verse": 29,
            "text": "vah bolee, \"ai saradaaron! meree or ek pratishthit patr daala gaya hai"
        },
        {
            "chapter": 27,
            "verse": 30,
            "text": "vah sulaimaan kee or se hai aur vah yah hai ki allaah ke naam se jo bada krpaasheel, atyant dayaavaan hai"
        },
        {
            "chapter": 27,
            "verse": 31,
            "text": "yah ki mere muqaabale mein sarakashee na karo aur aagyaakaaree banakar mere paas aao."
        },
        {
            "chapter": 27,
            "verse": 32,
            "text": "usane kaha, \"ai saradaaron! mere maamalen mein mujhe paraamarsh do. main kisee maamale ka faisala nahin karatee, jab tak ki tum mere paas maujood na ho."
        },
        {
            "chapter": 27,
            "verse": 33,
            "text": "unhonne kaha, \"ham shaktishaalee hai aur hamen badee yuddh-kshamata praapt hai. aage maamale ka adhikaar aapako hai, atah aap dekh len ki aapako kya aadesh dena hai."
        },
        {
            "chapter": 27,
            "verse": 34,
            "text": "usane kaha, \"samraat jab kisee bastee mein pravesh karate hai, to use kharaab kar dete hai aur vahaan ke prabhaavashaalee logon ko apamaanit karake rahate hai. aur ve aisa hee karenge"
        },
        {
            "chapter": 27,
            "verse": 35,
            "text": "main unake paas ek upahaar bhejatee hoon; phir dekhatee hoon ki doot kya uttar lekar lautate hai."
        },
        {
            "chapter": 27,
            "verse": 36,
            "text": "phir jab vah sulaimaan ke paas pahuncha to usane (sulaimaan ne) kaha, \"kya tum maal se meree sahaayata karoge, to jo kuchh allaah ne mujhe diya hai vah usase kaheen uttam hai, jo usane tumhen diya hai? balki tumhee log ho jo apane upahaar se prasann hote ho"
        },
        {
            "chapter": 27,
            "verse": 37,
            "text": "unake paas vaapas jao. ham unapar aisee senaen lekar aaenge, jinaka muqaabala ve na kar sakenge aur ham unhen apamaanit karake vahaan se nikaal denge ki ve past hokar rahenge."
        },
        {
            "chapter": 27,
            "verse": 38,
            "text": "usane (sulaimaan ne) kaha, \"ai saradaaro! tumamen kaun usaka sinhaasan lekar mere paas aata hai, isase pahale ki ve log aagyaakaaree hokar mere paas aaen"
        },
        {
            "chapter": 27,
            "verse": 39,
            "text": "jinnon mein se ek balishth nirbheek ne kaha, \"main use aapake paas le aaoonga. isase pahale ki aap apane sthaan se uthe. mujhe isakee shakti praapt hai aur main amaanatadaar bhee hoon."
        },
        {
            "chapter": 27,
            "verse": 40,
            "text": "jis vyakti ke paas kitaab ka gyaan tha, usane kaha, \"main aapakee palak jhapakane se pahale use aapake paas lae deta hoon.\" phir jab usane use apane paas rakha hua dekha to kaha, \"yah mere rab ka udaar anugrah hai, taaki vah meree pareeksha kare ki main krtagyata dikhaata hoon ya krtaghn banata hoon. jo krtagyata dikhalaata hai to vah apane lie hee krtagyata dikhalaata hai aur vah jisane krtaghnata dikhaee, to mera rab nishchay hee nisprh, bada udaar hai."
        },
        {
            "chapter": 27,
            "verse": 41,
            "text": "usane kaha, \"usake paas usake sinhaasan ka roop badal do. denkhe vah vaastavikata ko pa letee hai ya un logon mein se hokar rah jaatee hai, jo vaastavikata ko pa letee hai ya un logon mein se hokar jaatee hai, jo vaastavikata ko pa letee hai ya un logon mein se hokar rah jaatee hai, jo vaastavikata ko nahin paate."
        },
        {
            "chapter": 27,
            "verse": 42,
            "text": "jab vah aaee to kaha gaya, \"kya tumhaara sinhaasan aisa hee hai?\" usane kaha, \"yah to jaise vahee hai, aur hamen to isase pahale hee gyaan praapt ho chuka tha; aur ham aagyaakaaree ho gae the."
        },
        {
            "chapter": 27,
            "verse": 43,
            "text": "allaah se hatakar vah doosare ko poojatee thee. isee cheez ne use rok rakha tha. nissandeh vah ek inakaar karanevaalee qaum mein se thee"
        },
        {
            "chapter": 27,
            "verse": 44,
            "text": "usase kaha gaya ki \"mahal mein pravesh karo.\" to jab usane use dekha to usane usako gahara paanee samajha aur usane apanee donon pindaliyaan khol dee. usane kaha, \"yah to sheeshe se nirmit mahal hai.\" bolee, \"ai mere rab! nishchay hee mainne apane aapapar zulm kiya. ab mainne sulaimaan ke saath apane aapako allaah ke samarpit kar diya, jo saare sansaar ka rab hai."
        },
        {
            "chapter": 27,
            "verse": 45,
            "text": "aur samood kee or hamane unake bhaee saaleh ko bheja ki \"allaah kee bandagee karo.\" to kya dekhate hai ki ve do giroh hokar aapas mein jhagadane lage"
        },
        {
            "chapter": 27,
            "verse": 46,
            "text": "usane kaha, \"ai meree qaum ke logon, tum bhalaee se pahale buraee ke lie kyon jaldee macha rahe ho? tum allaah se kshama yaachana kyon nahin karate? kadaachit tumapar daya kee jae."
        },
        {
            "chapter": 27,
            "verse": 47,
            "text": "unhonne kaha, \"hamane tumhen aur tumhaare saathavaalon ko apashakun paaya hai.\" usane kaha, \"tumhaara shakun-apashakun to allaah ke paas hai, balki baat yah hai ki tum log aazamae ja rahe ho."
        },
        {
            "chapter": 27,
            "verse": 48,
            "text": "nagar mein nau jatthedaar the jo dharatee mein bigaad paida karate the, sudhaar ka kaam nahin karate the"
        },
        {
            "chapter": 27,
            "verse": 49,
            "text": "ve aapas mein allaah kee qasamen khaakar bole, \"ham avashy usapar aur usake gharavaalon par raat ko chhaapa maarenge. phir usake valee (parijan) se kah denge ki ham usake gharavaalon ke vinaash ke avasar par maujood na the. aur ham bilakul sachche hai."
        },
        {
            "chapter": 27,
            "verse": 50,
            "text": "ve ek chaal chale aur hamane bhee ek chaal chalee aur unhen khabar tak na huee"
        },
        {
            "chapter": 27,
            "verse": 51,
            "text": "ab dekh lo, unakee chaal ka kaisa parinaam hua! hamane unhen aur unakee qaum - sabako vinasht karake rakh diya"
        },
        {
            "chapter": 27,
            "verse": 52,
            "text": "ab ye unake ghar unake zulm ke kaaran ujaden pade hue hai. nishchay hee isamen ek badee nishaanee hai un logon ke lie jo jaanana chaahen"
        },
        {
            "chapter": 27,
            "verse": 53,
            "text": "aur hamane un logon ko bacha liya, jo eemaan lae aur dar rakhate the"
        },
        {
            "chapter": 27,
            "verse": 54,
            "text": "aur loot ko bhee bheja, jab usane apanee qaum ke logon se kaha, \"kya tum aankhon dekhate hue ashleel karm karate ho"
        },
        {
            "chapter": 27,
            "verse": 55,
            "text": "kya tum striyon ko chhodakar apanee kaam-trpti ke lie purushon ke paas jaate ho? balki baat yah hai ki tum bade hee jaahil log ho."
        },
        {
            "chapter": 27,
            "verse": 56,
            "text": "parantu usakee qaum ke logon ka uttar isake siva kuchh na tha ki unhonne kaha, \"nikaal baahar karo loot ke gharavaalon ko apanee bastee se. ye log sutharaee ko bahut pasand karate hai"
        },
        {
            "chapter": 27,
            "verse": 57,
            "text": "antatah hamane use aur usake gharavaalon ko bacha liya sivaay usakee stree ke. usake lie hamane niyat kar diya tha ki vah peechhe rah jaanevaalon mein se hogee"
        },
        {
            "chapter": 27,
            "verse": 58,
            "text": "aur hamane unapar ek barasaat barasaee aur vah bahut hee buree barasaat tha un logon ke haq mein, jinhen sachet kiya ja chuka tha"
        },
        {
            "chapter": 27,
            "verse": 59,
            "text": "kaho, \"prashansa allaah ke lie hai aur salaam hai unake un bandon par jinhen usane chun liya. kya allaah achchha hai ya ve jinhen ve saajhee thahara rahe hai"
        },
        {
            "chapter": 27,
            "verse": 60,
            "text": "(tumhaare poojy achchhe hai) ya vah jisane aakaashon aur dharatee ko paida kiya aur tumhaare lie aakaash se paanee barasaaya; usake dvaara hamane ramaneey udyaan ugae? tumhaare lie sambhav na tha ki tum unake vrkshon ko ugaate. - kya allaah ke saath koee aur prabhu-poojy hai? nahin, balki vahee log maarg se hatakar chale ja rahe hai"
        },
        {
            "chapter": 27,
            "verse": 61,
            "text": "ya vah jisane dharatee ko thaharane ka sthaan banaaya aur usake beech-beech mein nadiyaan bahaee aur usake lie mazaboot pahaad banae aur do samudron ke beech ek rok laga dee. kya allaah ke saath koee aur prabhu poojy hai? nahin, unamen se adhikatar log jaanate hee nahee"
        },
        {
            "chapter": 27,
            "verse": 62,
            "text": "ya vah jo vyagr kee pukaar sunata hai, jab vah use pukaare aur takaleef door kar deta hai aur tumhen dharatee mein adhikaaree banaata hai? kya allaah ke saath koee aur poojy-prabhu hai? tum dhyaan thode hee dete ho"
        },
        {
            "chapter": 27,
            "verse": 63,
            "text": "ya vah jo thal aur jal ke andheron mein tumhaara maargadarshan karata hai aur jo apanee dayaaluta ke aage havaon ko shubh-soochana banaakar bhejata hai? kya allaah ke saath koee aur prabhu poojy hai? uchch hai allaah, us shirk se jo ve karate hai"
        },
        {
            "chapter": 27,
            "verse": 64,
            "text": "ya vah jo srshti ka aarambh karata hai, phir usakee punaraavrtti bhee karata hai, aur jo tumako aakaash aur dharatee se rozee deta hai? kya allaah ke saath koee aur prabh poojy hai? kaho, \"lao apana pramaan, yadi tum sachche ho."
        },
        {
            "chapter": 27,
            "verse": 65,
            "text": "kaho, \"aakaashon aur dharatee mein jo bhee hai, allaah ke siva kisee ko bhee paroksh ka gyaan nahin hai. aur na unhen isakee chetana praapt hai ki ve kab uthae jaenge."
        },
        {
            "chapter": 27,
            "verse": 66,
            "text": "balki aakhirat ke vishay mein unaka gyaan pakka ho gaya hai, balki ye usakee or se kuchh sandeh mein hai, balki ve usase andhe hai"
        },
        {
            "chapter": 27,
            "verse": 67,
            "text": "jin logon ne inakaar kiya ve kahate hai ki \"kya jab ham mittee ho jaenge aur hamaare baap-daada bhee, to kya vaastav mein ham (jeevit karake) nikaale jaenge"
        },
        {
            "chapter": 27,
            "verse": 68,
            "text": "isaka vaada to isase pahale bhee kiya ja chuka hai, hamase bhee aur hamaare baap-daada se bhee. ye to bas pahale logo kee kahaaniyaan hai."
        },
        {
            "chapter": 27,
            "verse": 69,
            "text": "kaho ki \"dharatee mein chalo-phiro aur dekho ki aparaadhiyon ka kaisa parinaam hua."
        },
        {
            "chapter": 27,
            "verse": 70,
            "text": "unake prati shokaakul na ho aur na us chaal se dil tang ho, jo ve chal rahe hai."
        },
        {
            "chapter": 27,
            "verse": 71,
            "text": "ve kahate hai, \"yah vaada kab poora hoga, yadi tum sachche ho"
        },
        {
            "chapter": 27,
            "verse": 72,
            "text": "kaho, \"jisakee tum jaldee macha rahe ho bahut sambhav hai ki usaka koee hissa tumhaare peechhe hee laga ho."
        },
        {
            "chapter": 27,
            "verse": 73,
            "text": "nishchay hee tumhaara rab to logon par udaar anugrah karanevaala hai, kintu unamen se adhikatar log krtagyata nahin dikhaate"
        },
        {
            "chapter": 27,
            "verse": 74,
            "text": "nishchay hee tumhaara rah bhalee-bhaanti jaanata hai, jo kuchh unake seene chhipae hue hai aur jo kuchh ve prakat karate hai."
        },
        {
            "chapter": 27,
            "verse": 75,
            "text": "aakaash aur dharatee mein chhipee koee bhee cheez aisee nahin jo ek spasht kitaab mein maujood na ho"
        },
        {
            "chapter": 27,
            "verse": 76,
            "text": "nissandeh yah quraan isaraeel kee santaan ko adhikatar aisee baate kholakar sunaata hai jinake vishay mein unase matabhed hai"
        },
        {
            "chapter": 27,
            "verse": 77,
            "text": "aur nissandah yah to eemaanavaalon ke lie maargadarshan aur dayaaluta hai"
        },
        {
            "chapter": 27,
            "verse": 78,
            "text": "nishchay hee tumhaara rab unake beech apane hukm se faisala kar dega. vah atyant prabhutvashaalee, sarvagy hai"
        },
        {
            "chapter": 27,
            "verse": 79,
            "text": "atah allaah par bharosa rakho. nishchay hee tum spasht saty par ho"
        },
        {
            "chapter": 27,
            "verse": 80,
            "text": "tum murdon ko nahin suna sakate aur na baharon ko apanee pukaar suna sakate ho, jabaki ve peeth dekar phire bhee ja rahen ho."
        },
        {
            "chapter": 27,
            "verse": 81,
            "text": "aur na tum andhon ko unakee gumaraahee se hataakar raah par la sakate ho. tum to bas unheen ko suna sakate ho, jo hamaaree aayaton par eemaan laana chaahen. atah vahee aagyaakaaree hote hai"
        },
        {
            "chapter": 27,
            "verse": 82,
            "text": "aur jab unapar baat pooree ho jaegee, to ham unake lie dharatee ka praanee saamane laenge jo unase baaten karega ki \"log hamaaree aayaton par vishvaas nahin karate the"
        },
        {
            "chapter": 27,
            "verse": 83,
            "text": "aur jis din ham pratyek samudaay mein se ek giroh, aise logon ka jo hamaaree aayaton ko jhuthalaate hai, gher laenge. phir unakee darjaabandee kee jaegee"
        },
        {
            "chapter": 27,
            "verse": 84,
            "text": "yahaan tak ki jab ve aa jaenge to vah kahega, \"kya tumane meree aayaton ko jhuthalaaya, haalaanki apane gyaan se tum unapar haavee na the ya phir tum kya karate the"
        },
        {
            "chapter": 27,
            "verse": 85,
            "text": "aur baat unapar pooree hokar rahegee, isalie ki unhonne zulm kiya. atah ve kuchh bol na sakenge"
        },
        {
            "chapter": 27,
            "verse": 86,
            "text": "kya unhonne dekha nahin ki hamane raat ko (andheree) banaaya, taaki ve usamen shaanti aur chain praapt karen. aur din ko prakaashamaan banaaya (ki usamen kaam karen)? nishchay hee isamen un logon ke lie nishaaniyaan hai, jo eemaan le aaen"
        },
        {
            "chapter": 27,
            "verse": 87,
            "text": "aur khayaal karo jis din soor (narasingha) mein phoonk maaree jaegee aur jo aakaashon aur dharatee mein hai, ghabara uthenge, sivaay unake jinhen allaah chaahe - aur sab kaan dabae usake samaksh upasthit ho jaenge"
        },
        {
            "chapter": 27,
            "verse": 88,
            "text": "aur tum pahaadon ko dekhakar samajhate ho ki ve jame hue hai, haalaanki ve chal rahe honge, jis prakaar baadal chalate hai. yah allaah kee kaareegaree hai, jisane har cheez ko sudrdh kiya. nissandeh vah usakee khabar rakhata hai, jo kuchh tum karate ho"
        },
        {
            "chapter": 27,
            "verse": 89,
            "text": "jo koee sucharit lekar aaya usako usase bhee achchha praapt hoga; aur aise log ghabaraahat se us din nishchint honge"
        },
        {
            "chapter": 27,
            "verse": 90,
            "text": "aur jo kucharit lekar aaya to aise logon ke munh aag mein audhe honge. (aur unase kaha jaega) \"kya tum usake siva kisee aur cheez ka badala pa rahe ho, jo tum karate rahe ho"
        },
        {
            "chapter": 27,
            "verse": 91,
            "text": "mujhe to bas yahee aadesh mila hai ki is nagar (makka) ke rab kee bandagee karoon, jisane is aadaraneey thaharaaya aur usee kee har cheez hai. aur mujhe aadesh mila hai ki main aagyaakaaree banakar rahoon"
        },
        {
            "chapter": 27,
            "verse": 92,
            "text": "aur yah ki quraan padhakar sunaoon. ab jis kisee ne sammaarg grahan kiya vah apane hee lie sammaarg grahan karega. aur jo pathabhrashti raha to kah do, \"main to bas ek sachet karanevaala hee hoon."
        },
        {
            "chapter": 27,
            "verse": 93,
            "text": "aur kaho, \"saaree prashansa allaah ke lie hai. jald hee vah tumhen apanee nishaaniyaan dikha dega aur tum unhen pahachaan loge. aur tera rab usase bekhabar nahin hai, jo kuchh tum sab kar rahe ho."
        }
    ]
}
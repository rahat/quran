{
    "chapter": [
        {
            "chapter": 67,
            "verse": 1,
            "text": "bada barakatavaala hai vah jisake haath mein saaree baadashaahee hai aur vah har cheez kee saamarthy rakhata hai."
        },
        {
            "chapter": 67,
            "verse": 2,
            "text": "jisane paida kiya mrtyu aur jeevan ko, taaki tumhaaree pareeksha kare ki tumamen karm kee drshti se kaun sabase achchha hai. vah prabhutvashaalee, bada kshamaasheel hai."
        },
        {
            "chapter": 67,
            "verse": 3,
            "text": "jisane oopar-tale saat aakaash banae. tum rahamaan kee rachana mein koee asangati aur vishamata na dekhoge. phir nazar daalo, \"kya tumhen koee bigaad dikhaee deta hai"
        },
        {
            "chapter": 67,
            "verse": 4,
            "text": "phir dobaara nazar daalo. nigaah radd hokar aur thak-haarakar tumhaaree or palat aaegee"
        },
        {
            "chapter": 67,
            "verse": 5,
            "text": "hamane nikatavartee aakaash ko deepon se sajaaya aur unhen shaitaanon ke maar bhagaane ka saadhan banaaya aur unake lie hamane bhadakatee aag kee yaatana taiyaar kar rakhee hai"
        },
        {
            "chapter": 67,
            "verse": 6,
            "text": "jin logon ne apane rab ke saath kufr kiya unake lie jahannam kee yaatana hai aur vah bahut hee bura thikaana hai"
        },
        {
            "chapter": 67,
            "verse": 7,
            "text": "jab ve usamen daale jaenge to usakee dahaadane kee bhayaanak aavaaz sunenge aur vah prakop se biphar rahee hogee."
        },
        {
            "chapter": 67,
            "verse": 8,
            "text": "aisa prateet hoga ki prakop ke kaaran abhee phat padegee. har baar jab bhee koee samooh usamen daala jaega to usake kaaryakarta unase poochhenge, \"kya tumhaare paas koee saavadhaan karanevaala nahin aaya"
        },
        {
            "chapter": 67,
            "verse": 9,
            "text": "ve kahenge, \"kyon nahin, avashy hamaare paas aaya tha, kintu hamane jhuthala diya aur kaha ki allaah ne kuchh bhee nahin avatarit kiya. tum to bas ek badee gumaraahee mein pade hue ho."
        },
        {
            "chapter": 67,
            "verse": 10,
            "text": "aur ve kahenge, \"yadi ham sunate ya buddhi se kaam lete to ham dahakatee aag mein padanevaalon mein sammilit na hote."
        },
        {
            "chapter": 67,
            "verse": 11,
            "text": "is prakaar ve apane gunaahon ko sveekaar karenge, to dhikkaar ho dahakatee aagavaalon par"
        },
        {
            "chapter": 67,
            "verse": 12,
            "text": "jo log paroksh mein rahate hue apane rab se darate hai, unake lie kshama aur bada badala hai"
        },
        {
            "chapter": 67,
            "verse": 13,
            "text": "tum apanee baat chhipao ya use vyakt karo, vah to seenon mein chhipee baaton tak ko jaanata hai"
        },
        {
            "chapter": 67,
            "verse": 14,
            "text": "kya vah nahin jaanega jisane paida kiya? vah sookshmadarshee, khabar rakhanevaala hai"
        },
        {
            "chapter": 67,
            "verse": 15,
            "text": "vahee to hai jisane tumhaare lie dharatee ko vasheebhoot kiya. atah tum usake (dharatee ke) kandhon par chalo aur usakee rozee mein se khao, usee kee or dobaara uthakar (jeevit hokar) jaana hai"
        },
        {
            "chapter": 67,
            "verse": 16,
            "text": "kya tum usase nishchint ho jo aakaash mein hai ki tumhen dharatee mein dhansa de, phir kya dekhoge ki vah daanvaadol ho rahee hai"
        },
        {
            "chapter": 67,
            "verse": 17,
            "text": "ya tum usase nishchint ho jo aakaash mein hai ki vah tumapar patharaav karanevaalee vaayu bhej de? phir tum jaan loge ki meree chetaavanee kaisee hotee hai"
        },
        {
            "chapter": 67,
            "verse": 18,
            "text": "un logon ne bhee jhuthalaaya jo unase pahale the, phir kaisa raha mera inakaar"
        },
        {
            "chapter": 67,
            "verse": 19,
            "text": "kya unhonne apane oopar pakshiyon ko panktabanddh pankh phailae aur unhen sametate nahin dekha? unhen rahamaan ke siva koee aur nahin thaamen rahata. nishchay hee vah har cheez ko dekhata hai"
        },
        {
            "chapter": 67,
            "verse": 20,
            "text": "ya vah kaun hai jo tumhaaree sena banakar rahamaan ke muqaabale mein tumhaaree sahaayata kare. inakaar karanevaale to bas dhokhe mein pade hue hai"
        },
        {
            "chapter": 67,
            "verse": 21,
            "text": "ya vah kaun hai jo tumhen rozee de, yadi vah apanee rozee rok le? nahin, balki ve to sarakashee aur nafarat hee par ade hue hai"
        },
        {
            "chapter": 67,
            "verse": 22,
            "text": "to kya vah vyakti jo apane munh ke bal aundha chalata ho vah adhik seedhe maarg par ha ya vah jo seedha hokar seedhe maarg par chal raha hai"
        },
        {
            "chapter": 67,
            "verse": 23,
            "text": "kah do, \"vahee hai jisane tumhen paida kiya aur tumhaare lie kaan aur aankhe aur dil banae. tum krtagyata thode hee dikhaate ho."
        },
        {
            "chapter": 67,
            "verse": 24,
            "text": "kah do, \"vahee hai jisane tumhen dharatee mein phailaaya aur usee kee or tum ekatr kie ja rahe ho."
        },
        {
            "chapter": 67,
            "verse": 25,
            "text": "ve kahate hai, \"yadi tum sachche ho to yah vaada kab poora hoga"
        },
        {
            "chapter": 67,
            "verse": 26,
            "text": "kah do, \"isaka gyaan to bas allaah hee ke paas hai aur main to ek spasht. sachet karanevaala hoon."
        },
        {
            "chapter": 67,
            "verse": 27,
            "text": "phir jab ve use nikat dekhenge to un logon ke chehare bigad jaenge jinhonne inakaar kee neeti apanaee; aur kaha jaega, \"yahee hai vah cheez jisakee tum maang kar rahe the."
        },
        {
            "chapter": 67,
            "verse": 28,
            "text": "kaho, \"kya tumane yah bhee socha ki yadi allaah mujhe aur unhen bhee, jo mere saath hai, vinasht hee kar de ya vah ham par daya kare, aakhir inakaar karanevaalon ko dukhad yaatana se kaun panaah dega"
        },
        {
            "chapter": 67,
            "verse": 29,
            "text": "kah do, \"vah rahamaan hai. usee par ham eemaan lae hai aur usee par hamane bharosa kiya. to sheeghr hee tumhen maaloom ho jaega ki khulee gumaraahee mein kaun pada hua hai."
        },
        {
            "chapter": 67,
            "verse": 30,
            "text": "kaho, \"kya tumane yah bhee socha ki yadi tumhaara paanee (dharatee mein) neeche utar jae to phir kaun tumhen laakar dega nirmal pravaahit jal"
        }
    ]
}
{
    "chapter": [
        {
            "chapter": 43,
            "verse": 1,
            "text": "Hâ, Mim"
        },
        {
            "chapter": 43,
            "verse": 2,
            "text": "“Kitab-ı Mübin (Apaçık Kitap)´e andolsun ki"
        },
        {
            "chapter": 43,
            "verse": 3,
            "text": "Muhakkak ki Biz, O´nu Arapça Kur´ân kıldık. Umulur ki böylece akıl edersiniz"
        },
        {
            "chapter": 43,
            "verse": 4,
            "text": "Ve muhakkak ki O (Kur´ân), katımızda Ümmülkitap´tadır. Gerçekten Âli´dir (yücedir), Hakîm´dir (hüküm ve hikmet sahibidir)"
        },
        {
            "chapter": 43,
            "verse": 5,
            "text": "Öyleyse zikri size (beyandan) vazgeçip bırakalım mı? Siz müsrif (haddi aşan) bir kavim oldunuz diye"
        },
        {
            "chapter": 43,
            "verse": 6,
            "text": "Ve sizden evvelki (ümmetlerin) içinde nice nebîler (peygamberler) gönderdik"
        },
        {
            "chapter": 43,
            "verse": 7,
            "text": "Ve onlara hiçbir peygamber gelmez ki (gelmemiştir ki), onunla alay etmiş olmasınlar"
        },
        {
            "chapter": 43,
            "verse": 8,
            "text": "Bu sebeple (Mekkelilerden) daha güçlü olanları da şiddetle yakalayarak helâk ettik. Evvelki (ümmetlere) ait misaller (daha önce) geçmişti"
        },
        {
            "chapter": 43,
            "verse": 9,
            "text": "Ve muhakkak ki onlara: “Gökleri ve yeri kim yarattı?” diye sorarsan, mutlaka: “Onları, Azîz (yüce ve üstün) ve Alîm (en iyi bilen) yarattı.” derler"
        },
        {
            "chapter": 43,
            "verse": 10,
            "text": "Size yeryüzünü döşek kılan ve sizin için orada yollar yapan O´dur. Umulur ki böylece siz hidayete erersiniz"
        },
        {
            "chapter": 43,
            "verse": 11,
            "text": "Suyu semadan bir kader ile (taktir edilmiş bir ölçü ile) indiren O´dur. Böylece onunla ölü beldeyi dirilttik (kuru topraktan bitkiler çıkardık). İşte bunun gibi (mezarlarınızdan) çıkarılacaksınız"
        },
        {
            "chapter": 43,
            "verse": 12,
            "text": "Onların (bitkilerin) hepsinden çiftler (dişi ve erkek olarak) yaratan O´dur. Sizin için gemilerden ve hayvanlardan bineceğiniz şeyler kıldı"
        },
        {
            "chapter": 43,
            "verse": 13,
            "text": "Onların sırtlarına yerleşmeniz için. Sonra onun üzerine yerleştiğiniz zaman Rabbinizin ni´metini zikredin! Ve: “Bunu bize musahhar (emrimize amade) kılan (Allah) Sübhan´dır. Ve biz, O´na (kendimiz) güç yetiremezdik.” deyin"
        },
        {
            "chapter": 43,
            "verse": 14,
            "text": "Muhakkak ki biz, Rabbimize mutlaka dönecek olanlarız"
        },
        {
            "chapter": 43,
            "verse": 15,
            "text": "Ve O´na, kullarından bir kısmını isnad ettiler. Muhakkak ki insan, mutlaka apaçık inkâr edicidir"
        },
        {
            "chapter": 43,
            "verse": 16,
            "text": "Yoksa O, yarattıklarından kızları kendisine seçti ve oğlanları size mi ayırdı"
        },
        {
            "chapter": 43,
            "verse": 17,
            "text": "Onlardan birisi, Rahmân´a isnad ettikleri (kız çocuğu) ile müjdelendiği zaman hiddetlenerek, yüzü gölgelenir ve kararır"
        },
        {
            "chapter": 43,
            "verse": 18,
            "text": "Ziynet için yetiştirilen ve mücâdeleye gücü yetmeyeni mi (Allah´a isnad ediyorlar)"
        },
        {
            "chapter": 43,
            "verse": 19,
            "text": "Ve Rahmân´ın kulları olan melekleri, dişi saydılar. Onların yaratılışına şahit mi oldular? Onların şahadetleri yazılacak ve sorgulanacaklar"
        },
        {
            "chapter": 43,
            "verse": 20,
            "text": "Ve (onlar): “Eğer Rahmân dileseydi, biz onlara tapmazdık.” dediler. Onların bu konuda bir ilimleri (bilgileri) yoktur. Onlar sadece yalan söylüyorlar"
        },
        {
            "chapter": 43,
            "verse": 21,
            "text": "Yoksa ondan önce, onlara kitap verdik de böylece onlar, ona (o kitaba) mı sarıldılar"
        },
        {
            "chapter": 43,
            "verse": 22,
            "text": "Hayır, (onlar) dediler ki: “Gerçekten biz, babalarımızı bir ümmet (dîn) üzerinde bulduk. Ve muhakkak ki biz, onların izi üzerinde hidayete erenleriz.”"
        },
        {
            "chapter": 43,
            "verse": 23,
            "text": "Ve tıpkı bunun gibi, senden önce bir ülkeye bir nezir göndermiş olmadık ki, onun (o ülkenin) refah içinde olanları: “Muhakkak ki biz, babalarımızı bir ümmet (dîn) üzerinde bulduk. Ve mutlaka biz, onların izlerine tâbî olanlarız.” dememiş olsunlar"
        },
        {
            "chapter": 43,
            "verse": 24,
            "text": "(Nezirlerin hepsi): “Size babalarınızı üzerinde bulduğunuz şeyden (dînden) daha çok hidayete erdirecek olanı getirmiş olsam da mı?” dediler. (Onlar da): “Muhakkak ki biz, sizin kendisiyle gönderildiğiniz şeyi inkâr edenleriz.” dediler"
        },
        {
            "chapter": 43,
            "verse": 25,
            "text": "Bunun üzerine onlardan intikam aldık. İşte bak, yalanlayanların akıbeti (sonu) nasıl oldu"
        },
        {
            "chapter": 43,
            "verse": 26,
            "text": "Ve Hz. İbrâhîm, babasına ve kavmine: “Muhakkak ki ben, sizin taptığınız şeylerden uzağım.” demişti"
        },
        {
            "chapter": 43,
            "verse": 27,
            "text": "Ancak beni yaratan hariç. Çünkü muhakkak ki O, beni hidayete erdirecektir"
        },
        {
            "chapter": 43,
            "verse": 28,
            "text": "Ve onu, zürriyeti içinde bâki (kalıcı) bir kelime kıldı. Umulur ki böylece onlar (putlardan) dönerler"
        },
        {
            "chapter": 43,
            "verse": 29,
            "text": "Hayır, ben onları ve babalarını, onlara Hakk (Kur´ân) ve O´nu açıklayan bir resûl gelinceye kadar metalandırdım"
        },
        {
            "chapter": 43,
            "verse": 30,
            "text": "Ve onlara Hakk (Kur´ân) geldiği zaman: “Bu bir sihirdir ve şüphesiz biz, onu inkâr edenleriz.” dediler"
        },
        {
            "chapter": 43,
            "verse": 31,
            "text": "Ve dediler ki: “Bu Kur´ân´ın, iki beldeden, bir büyük adama indirilmesi gerekmez miydi?”"
        },
        {
            "chapter": 43,
            "verse": 32,
            "text": "Rabbinin rahmetini onlar mı taksim ediyorlar? Biz onların dünya hayatında maişetlerini (geçimlerini) aralarında taksim ettik. Onların bir kısmının derecelerini, diğerlerinin üzerine yükselttik (üstün kıldık). Onların bir kısmı diğerlerini emrinde çalıştırsın diye. Ve senin Rabbinin rahmeti, onların topladığı şeylerden (başka insanları çalıştırmayıp biriktirdikleri paradan) daha hayırlıdır"
        },
        {
            "chapter": 43,
            "verse": 33,
            "text": "Eğer insanlar tek bir ümmet haline gelecek olmasaydı, Rahmân´ı inkâr edenlerin evlerine mutlaka gümüşten tavanlar ve üzerinde yükseldikleri merdivenler yapardık"
        },
        {
            "chapter": 43,
            "verse": 34,
            "text": "Ve onların evlerine kapılar ve de üzerine yaslandıkları koltuklar (onları da gümüşten yapardık)"
        },
        {
            "chapter": 43,
            "verse": 35,
            "text": "Ve (üstlerine) süsler (mücevherler yapardık). Ve bunların hepsi sadece dünya hayatının meta´ıdır. Ve ahiret ise Rabbinin katındadır ve takva sahiplerinindir"
        },
        {
            "chapter": 43,
            "verse": 36,
            "text": "Ve kim Rahmân´ın zikrinden yüz çevirirse, şeytanı ona musallat ederiz. Böylece o (şeytan), onun yakın arkadaşı olur"
        },
        {
            "chapter": 43,
            "verse": 37,
            "text": "Ve muhakkak ki onlar (şeytanlar), onları mutlaka (Allah´ın) yolundan men ederler (alıkoyarlar). Ve onlar kendilerinin hidayette olduğunu sanırlar"
        },
        {
            "chapter": 43,
            "verse": 38,
            "text": "O (onlardan biri), sonunda (kıyâmet günü) bize geldiği zaman: “Keşke benimle senin aran, iki doğu kadar uzak olsaydı.” dedi (der). İşte bu kötü bir yakınlık"
        },
        {
            "chapter": 43,
            "verse": 39,
            "text": "Bugün size asla (hiçbir şey) fayda vermez. Siz zulmetmiştiniz. Muhakkak ki azapta ortaksınız"
        },
        {
            "chapter": 43,
            "verse": 40,
            "text": "Yoksa sağırlara sen mi işittireceksin? Veya körleri ve apaçık dalâlette olanları sen mi hidayete erdireceksin"
        },
        {
            "chapter": 43,
            "verse": 41,
            "text": "Fakat seni de aralarından mutlaka gidereceğiz (hayatına son vereceğiz). İşte o zaman mutlaka biz, onlardan intikam alacak olanlarız"
        },
        {
            "chapter": 43,
            "verse": 42,
            "text": "Ya da onlara vaadettiğimizi (azabı) sana mutlaka göstereceğiz. Çünkü Biz, onların üzerinde mutlaka muktedir olanlarız (gücü yetenleriz)"
        },
        {
            "chapter": 43,
            "verse": 43,
            "text": "Artık sana vahyedilene sarıl. Muhakkak ki sen, Sıratı Mustakîm üzerindesin"
        },
        {
            "chapter": 43,
            "verse": 44,
            "text": "Muhakkak ki O (Kur´ân), senin için ve senin kavmin için mutlaka bir zikirdir (öğüttür). Ve siz, (Kur´ân´dan) sorumlu olacaksınız"
        },
        {
            "chapter": 43,
            "verse": 45,
            "text": "Ve senden önce gönderdiğimiz resûllerimizden sor (bakalım), Rahmân´dan başka tapılacak ilâhlar kıldık mı"
        },
        {
            "chapter": 43,
            "verse": 46,
            "text": "Ve andolsun ki Musa (A.S)´ı âyetlerimizle (mucizelerimizle), firavuna ve onun (kavminin) ileri gelenlerine gönderdik. (O zaman onlara): “Muhakkak ki ben, âlemlerin Rabbinin Resûl´üyüm.” dedi"
        },
        {
            "chapter": 43,
            "verse": 47,
            "text": "Fakat (Musa A.S), onlara âyetlerimizle (mucizelerimizle) gelince, onlar o zaman onlara (mucizelere) gülüyorlardı (alay ediyorlardı)"
        },
        {
            "chapter": 43,
            "verse": 48,
            "text": "Biri diğerinden daha büyük olmadıkça, onlara bir âyet (mucize) göstermedik. Ve onları azapla yakaladık ki, böylece belki onlar (Allah´a) dönerler diye"
        },
        {
            "chapter": 43,
            "verse": 49,
            "text": "Ve (onlar): “Ey sihirbaz, senin Allah´a olan ahdin hürmetine, Rabbine bizim için dua et (bu azabı kaldırsın)! ( O taktirde) gerçekten biz, mutlaka hidayet üzere oluruz.” dediler"
        },
        {
            "chapter": 43,
            "verse": 50,
            "text": "Fakat onlardan azabı kaldırınca, o zaman onlar (verdikleri sözleri) bozuyorlar"
        },
        {
            "chapter": 43,
            "verse": 51,
            "text": "Ve firavun, kavmi içinde seslendi: “Ey kavmim, bütün Mısır benim mülküm değil mi? Ve altımdan akan bu nehirler? Hâlâ görmüyor musunuz?” dedi"
        },
        {
            "chapter": 43,
            "verse": 52,
            "text": "Yoksa ben, o acizden daha hayırlı (değil miyim) ki, o neredeyse sözü açıklayamıyor (normal konuşamıyor)"
        },
        {
            "chapter": 43,
            "verse": 53,
            "text": "“Öyleyse ona takılmış altından bilezikler olmalı veya onunla beraber ona yakın olan melekler gelmeli değil miydi?”"
        },
        {
            "chapter": 43,
            "verse": 54,
            "text": "Böylece (firavun) kavmini hafife aldı (küçümsedi). Bunun üzerine (kavmi) ona itaat etti. Muhakkak ki onlar fasık bir kavim oldular"
        },
        {
            "chapter": 43,
            "verse": 55,
            "text": "Bunun üzerine, bizi eseflendirdiler (üzdüler), biz de onlardan intikam aldık. Bu sebeple onların hepsini boğduk"
        },
        {
            "chapter": 43,
            "verse": 56,
            "text": "Böylece onları sonraki (ümmetler) için bir selef (gelip geçmiş bir kavim) ve örnek (ibret) kıldık"
        },
        {
            "chapter": 43,
            "verse": 57,
            "text": "Meryemoğlu (Hz. İsa) misal verilince, o zaman senin kavmin (alay ederek) bağırıyorlardı"
        },
        {
            "chapter": 43,
            "verse": 58,
            "text": "Ve: “Bizim ilâhlarımız mı hayırlı yoksa o mu?” dediler. Sana bu örneği, seninle mücâdeleden başka bir şey için söylemediler. Hayır, onlar düşman bir kavimdir"
        },
        {
            "chapter": 43,
            "verse": 59,
            "text": "O (Hz. İsa), sadece ni´metlendirdiğimiz bir kuldur. Ve onu İsrailoğullarına örnek (ibret) kıldık"
        },
        {
            "chapter": 43,
            "verse": 60,
            "text": "Eğer biz dileseydik mutlaka sizden, yeryüzünde yerinize geçecek melekler kılardık (yaratırdık)"
        },
        {
            "chapter": 43,
            "verse": 61,
            "text": "Ve muhakkak ki o, gerçekten o saat (kıyâmetin zamanı) için bir ilimdir (bilgidir). Öyleyse ondan sakın şüphe etmeyin! Ve Bana (Allah´a) tâbî olun! İşte bu, Sıratı Mustakîm´dir"
        },
        {
            "chapter": 43,
            "verse": 62,
            "text": "Ve şeytan sakın sizi, (Sıratı Mustakîm´den) men etmesin. Muhakkak ki o, sizin için apaçık düşmandır"
        },
        {
            "chapter": 43,
            "verse": 63,
            "text": "Ve Hz. İsa, beyyineler (mucizeler, deliller) ile geldiği zaman: “Ve hakkında ihtilâf ettiğiniz şeyin bir kısmını size açıklamak için size hikmeti getirdim. Öyleyse Allah´a karşı takva sahibi olun ve bana itaat edin!” dedi"
        },
        {
            "chapter": 43,
            "verse": 64,
            "text": "Muhakkak ki Allah, O benim de sizin de Rabbinizdir. Öyleyse O´na kul olun! İşte bu, Sıratı Mustakîm´dir"
        },
        {
            "chapter": 43,
            "verse": 65,
            "text": "Sonra gruplar kendi aralarında ihtilâf etti. Artık elîm günün azabından, zulmedenlerin vay haline"
        },
        {
            "chapter": 43,
            "verse": 66,
            "text": "O saatin (kıyâmetin) onlar farkında değilken, ansızın onlara gelmesinden başka bir şey mi bekliyorlar"
        },
        {
            "chapter": 43,
            "verse": 67,
            "text": "İzin günü, takva sahipleri hariç, samimi dostlar birbirine düşmandır"
        },
        {
            "chapter": 43,
            "verse": 68,
            "text": "Ey kullarım! O gün size korku yoktur ve siz mahzun (da) olmayacaksınız"
        },
        {
            "chapter": 43,
            "verse": 69,
            "text": "Onlar ki âyetlerimizle âmenû olmuşlardır ve (Allah´a) teslim olmuşlardır"
        },
        {
            "chapter": 43,
            "verse": 70,
            "text": "Siz ve zevceleriniz (eşleriniz) cennete girin! (Orada) ferahlatılacaksınız"
        },
        {
            "chapter": 43,
            "verse": 71,
            "text": "Onların etrafında altından tepsiler ve kadehlerle (bardaklarla) dolaşılır. Ve orada nefslerin iştahlandığı ve gözlerin lezzet aldığı şeyler vardır. Ve siz orada ebediyyen kalacak olanlarsınız"
        },
        {
            "chapter": 43,
            "verse": 72,
            "text": "İşte bu, amellerinizden dolayı varis kılındığınız cennet"
        },
        {
            "chapter": 43,
            "verse": 73,
            "text": "Sizin için orada, yiyeceğiniz pekçok meyve vardır"
        },
        {
            "chapter": 43,
            "verse": 74,
            "text": "Muhakkak ki mücrimler (suçlular), cehennem azabı içinde ebediyyen kalacak olanlardır"
        },
        {
            "chapter": 43,
            "verse": 75,
            "text": "(Azap) onlardan hafifletilmez. Ve onlar, orada (Allah´ın rahmetinden) ümit kesmiş olanlardır"
        },
        {
            "chapter": 43,
            "verse": 76,
            "text": "Ve Biz onlara zulmetmedik. Ve lâkin onlar zalimler oldular"
        },
        {
            "chapter": 43,
            "verse": 77,
            "text": "Ve (mücrimler): “Ey malik (ey cehennem bekçisi)! Rabbin bizim üzerimize hüküm versin (bizi öldürsün).” diye seslendiler. (Malik): “Muhakkak ki siz, (bu azabın içinde) kalacak olanlarsınız.” dedi"
        },
        {
            "chapter": 43,
            "verse": 78,
            "text": "Andolsun ki size hakkı getirdik. Ve lâkin sizin çoğunuz hakkı kerih görenlerdir"
        },
        {
            "chapter": 43,
            "verse": 79,
            "text": "Yoksa onlar işi sağlam mı tuttular? Muhakkak ki asıl biz, işi sağlam tutanlarız"
        },
        {
            "chapter": 43,
            "verse": 80,
            "text": "Yoksa onların sırlarını ve fısıltılarını işitmeyeceğimizi mi zannediyorlar? Hayır, onların yanında resûllerimiz (elçilerimiz) (herşeyi) yazıyorlar"
        },
        {
            "chapter": 43,
            "verse": 81,
            "text": "De ki: “Eğer Rahmân´ın çocuğu olsaydı, o zaman O´na kul olanların ilki ben olurdum.”"
        },
        {
            "chapter": 43,
            "verse": 82,
            "text": "Göklerin ve yerin de Rabbi olan arşın Rabbi, onların vasıflandırdıkları şeylerden münezzehtir"
        },
        {
            "chapter": 43,
            "verse": 83,
            "text": "Artık onları bırak! Vaadolundukları güne mülâki oluncaya (kavuşuncaya) kadar boş şeylere dalsınlar ve oynasınlar"
        },
        {
            "chapter": 43,
            "verse": 84,
            "text": "Ve O, gökte İlâh´tır ve yerde İlâh´tır. Ve O, Hakîm´dir (hüküm ve hikmet sahibidir), Alîm´dir (en iyi bilendir)"
        },
        {
            "chapter": 43,
            "verse": 85,
            "text": "O, öyle yüce ve mübarektir ki, göklerin ve yerin ve ikisi arasındakilerin mülkü O´nundur. O saatin (kıyâmet vaktinin) ilmi, O´nun indindedir. Ve O´na döndürüleceksiniz"
        },
        {
            "chapter": 43,
            "verse": 86,
            "text": "Ve onların, O´ndan (Allah´tan) başka taptıkları şeyler şefaate malik değildir. Hakk´a şahit olanlar hariç ve onlar (Hakk´ı) bilirler"
        },
        {
            "chapter": 43,
            "verse": 87,
            "text": "Ve eğer gerçekten onlara: “Kendilerini kim yarattı?” diye sorarsan, mutlaka “Allah” diyeceklerdir. Buna rağmen (Hakk´tan) nasıl döndürülüyorlar"
        },
        {
            "chapter": 43,
            "verse": 88,
            "text": "O´nun (Hz. Muhammed (S.A.V)´in): “Ey Rabbim, bunlar gerçekten mü´min olmayan bir kavimdir.” demesine andolsun"
        },
        {
            "chapter": 43,
            "verse": 89,
            "text": "Bundan sonra onlardan vazgeç ve: “Selâm olsun.” de. Artık yakında bilecekler"
        }
    ]
}
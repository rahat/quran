{
    "chapter": [
        {
            "chapter": 25,
            "verse": 1,
            "text": "بسیار خجسته و بابرکت است آن ذاتی که فرقان (جداکنندۀ حق از باطل) را بر بنده خود (محمد) نازل کرد، تا برای جهانیان بیم ‌دهنده باشد"
        },
        {
            "chapter": 25,
            "verse": 2,
            "text": "همان ذاتی که پادشاهی آسمان‌ها و زمین خاص از اوست. و (همان ذاتی که( هیچ فرزندی نگرفته است، و برای او در فرمانروایی شریکی نیست، و همه چیز را آفریده است، پس آنها را به اندازه معین مقرر کرده است)"
        },
        {
            "chapter": 25,
            "verse": 3,
            "text": "و غیر از او (الله) معبودانی را برای خود گرفته‌اند که چیزی را نمی‌آفرینند، بلکه خودشان آفریده می‌شوند و برای خود نه اختیار زیان را دارند و نه اختیار نفع را. و نه مالک مرگ‌اند و نه مالک حیات و نه رستاخیز (خویش)"
        },
        {
            "chapter": 25,
            "verse": 4,
            "text": "و کافران گفتند: این (قرآن) دروغی بیش نیست که خود (محمد) آن را ساخته است و گروهی دیگر او را بر آن یاری کرده‌اند. به يقين که ظلم و دروغ در میان آورده‌اند"
        },
        {
            "chapter": 25,
            "verse": 5,
            "text": "و (باز) گفتند: افسانه‌های پیشینیان است که آن را برای خود نوشته است و صبح و شام بر او خوانده می‌شود"
        },
        {
            "chapter": 25,
            "verse": 6,
            "text": "بگو: آن را ذاتی نازل کرده است که هر راز نهانی را که در آسمان‌ها و زمین است می‌داند. يقيناً او آمرزگار (و) مهربان است"
        },
        {
            "chapter": 25,
            "verse": 7,
            "text": "و گفتند: این پیغمبر را چه شده است که غذا می‌خورد و در بازارها می‌رود؟! چرا فرشته‌ای به‌سوی او فرستاده نشده تا همراه او بيم‌دهنده باشد؟"
        },
        {
            "chapter": 25,
            "verse": 8,
            "text": "یا چرا گنجی (از آسمان) بر او انداخته نمی‌شود، یا چرا باغی ندارد که از (میوه‌های) آن بخورد؟ و ظالمان گفتند: شما جز از انسان جادوزده پیروی نمی‌کنید؟"
        },
        {
            "chapter": 25,
            "verse": 9,
            "text": "بنگر چگونه برای تو مثل‌ها زدند، پس گمراه شدند، در نتیجه هیچ راهی نمی‌یابند"
        },
        {
            "chapter": 25,
            "verse": 10,
            "text": "بسیار خجسته و بابرکت است آن ذاتی که اگر بخواهد برایت بهتر از این می‌سازد، باغ‌هایی که از زیر (درختان) آن نهرها روان است و برای تو قصرها قرار می‌دهد"
        },
        {
            "chapter": 25,
            "verse": 11,
            "text": "بلکه قيامت را دروغ شمردند و ما برای کسی که قیامت را دروغ بشمارد، دوزخ را آماده کرده‌ایم"
        },
        {
            "chapter": 25,
            "verse": 12,
            "text": "و چون (دوزخ) آنان را از جای دور ببیند، (دوزخیان) خشم و خروشی از آن می‌شنوند"
        },
        {
            "chapter": 25,
            "verse": 13,
            "text": "و چون در جای تنگ از آن انداخته شوند، در حالیکه دست و پا بسته‌اند، خواهان مرگ و نابودی می‌شوند"
        },
        {
            "chapter": 25,
            "verse": 14,
            "text": "(برایشان گفته می‌شود:) امروز یکبار مرگ و نابودی مخواهید (بلکه برای خود) بارها نابودی را بخواهید"
        },
        {
            "chapter": 25,
            "verse": 15,
            "text": "بگو: آیا این (عقوبت) بهتر است یا بهشت جاویدانی که به پرهیز گاران وعده داده شده است؟ که برایشان پاداش و بازگشت‌گاه است"
        },
        {
            "chapter": 25,
            "verse": 16,
            "text": "هرچه بخواهند در آنجا دارند. و برای همیشه در آنجا خواهند ماند، (این) وعده‌ای است که تحقق آن بر عهدۀ الله است که از او درخواست شده است"
        },
        {
            "chapter": 25,
            "verse": 17,
            "text": "و یادآور شو روزی را که الله آنان را و آنچه را بجای الله می‌پرستیدند جمع کند، و (به معبودان) می‌گوید: آیا شما این بندگانم را گمراه کرده‌اید، یا اینکه خود راه گم کرده‌اند؟"
        },
        {
            "chapter": 25,
            "verse": 18,
            "text": "آنان (معبودان با تعجب در پاسخ) می‌گویند: تو را به پاکی یاد می‌کنیم، برای ما سزاوار نیست که غیر از تو دوستانی بگیریم، بلکه آنان و پدرانشان را (از همه نعمت‌های دنیوی) برخوردار ساختی تا آنجا که یاد تو را فراموش کردند، و قوم هلاک شده بودند"
        },
        {
            "chapter": 25,
            "verse": 19,
            "text": "(باز به مشرکان گفته شود:) به یقین ایشان سخنان شما را تکذیب کردند، پس در نتیجه نمی‌توانید عذاب را از خود دفع کنید و نه خود را یاری دهید، و هرکس از شما ظلم کند، عذاب بزرگ را به او می‌چشانیم"
        },
        {
            "chapter": 25,
            "verse": 20,
            "text": "و ما پیش از تو پیغمبرانی را نفرستاده‌ایم، مگر اینکه غذا می‌خوردند و در بازارها راه می‌رفتند. و ما بعضی از شما را وسیلۀ امتحان بعضی دیگر قرار دادیم. آیا (در برابر آزمایش‌ها) صبر کرده می‌توانید؟ پروردگارت (به هر چیز) بیناست"
        },
        {
            "chapter": 25,
            "verse": 21,
            "text": "و آنان که به ملاقات ما امید ندارند، می‌گویند: چرا فرشتگان بر ما فرود آورده نشد؟ یا چرا پروردگار خود را نمی‌بینیم؟ به راستی آنان خویشتن را بزرگ شمردند و سخت سرکشی کردند"
        },
        {
            "chapter": 25,
            "verse": 22,
            "text": "روزی که فرشتگان را می‌بینند، آن روز برای مجرمان هیچ مژده‌ای نیست و (فرشتگان به کفار) می‌گویند: (از رحمت الهی) بازداشته شوید (و نصیبی جز محرومیت ندارید)"
        },
        {
            "chapter": 25,
            "verse": 23,
            "text": "و ما به (محاسبۀ) تمام اعمالی که آنان انجام داده بودند، می‌پردازیم. باز آن را چون غبار برباد رفته می‌گردانیم"
        },
        {
            "chapter": 25,
            "verse": 24,
            "text": "جنتیان در آن روز منزلگاه و استراحت‌گاهشان بهتر و نیکوتر است"
        },
        {
            "chapter": 25,
            "verse": 25,
            "text": "و (یادآور شو) روزی که آسمان با ابر شق گردد و فرشتگان پیاپی فرستاده شوند"
        },
        {
            "chapter": 25,
            "verse": 26,
            "text": "آن روز سلطنت و پادشاهی حقیقی از پروردگار مهربان است. و آن روزی است که بر کافران بسیار دشوار خواهد بود"
        },
        {
            "chapter": 25,
            "verse": 27,
            "text": "و (یادآور شو) روزی را که ظالم دست‌های خود را با دندان می‌گزد؛ می‌گوید: ای کاش من هم همرای پیغمبر، راه (ایمان و نجات را) در پیش می‌گرفتم"
        },
        {
            "chapter": 25,
            "verse": 28,
            "text": "وای بر من! ای کاش فلان شخص (گمراه) را دوست خود نمی‌گرفتم"
        },
        {
            "chapter": 25,
            "verse": 29,
            "text": "یقیناً که مرا از ذکر (الله و کتاب او) پس از آن که به‌سوی من آمد، گمراه ساخت. و شیطان همیشه خوارکنندۀ انسان است (در خواری و ذلت او را تنها می‌گذارد)"
        },
        {
            "chapter": 25,
            "verse": 30,
            "text": "و پیغمبر (شکوا کنان) می‌گوید: ای پروردگارم! قوم من این قرآن را رها نموده و از آن دوری گرفته‌اند"
        },
        {
            "chapter": 25,
            "verse": 31,
            "text": "و این چنین برای هر پیغمبر دشمنی از مجرمان قرار دادیم و همین کافی است که پروردگار تو هدایتگر و مددکننده باشد"
        },
        {
            "chapter": 25,
            "verse": 32,
            "text": "و کافران گفتند: چرا قرآن یکجا بر او نازل نشد؟ این طور (آن را به تدریج نازل کردیم) تا دل تو را به وسیلۀ آن محکم و استوار کنیم. و آن را آهسته و آرام بر تو خواندیم"
        },
        {
            "chapter": 25,
            "verse": 33,
            "text": "و (کافران) نزد تو هیچ مثلی نمی‌آورند، مگر این که ما (جواب) برحق و نیک‌تر از روی تفسیر برایت می‌آوریم"
        },
        {
            "chapter": 25,
            "verse": 34,
            "text": "آنان که بر چهره‌های خود افتاده به‌سوی دوزخ حشر می‌شوند، آنان بدترین جای و گم‌ترین راه را دارند"
        },
        {
            "chapter": 25,
            "verse": 35,
            "text": "و به یقین ما به موسی کتاب (تورات) دادیم و برادرش هارون را همراه او وزیرش گردانیدیم"
        },
        {
            "chapter": 25,
            "verse": 36,
            "text": "پس گفتیم: به‌سوی قومی بروید که آیات ما را دروغ شمردند، پس آنان را به سختی هلاک و نابود کردیم"
        },
        {
            "chapter": 25,
            "verse": 37,
            "text": "قوم نوح را چون پیغمبران را تکذیب کردند، غرق ساختیم و ایشان را برای مردم عبرت گردانیدیم، و برای ظالمان عذاب دردناک آماده کرده‌ایم"
        },
        {
            "chapter": 25,
            "verse": 38,
            "text": "و عاد و ثمود و اصحاب الرس و اهل قرن‌های زیادی که در این میان‌شان بودند (هلاک و نابود ساختیم)"
        },
        {
            "chapter": 25,
            "verse": 39,
            "text": "و برای هریک مثل‌ها آوردیم و هریک را (بعد از نافرمانی‌شان) به سختی نابود کردیم"
        },
        {
            "chapter": 25,
            "verse": 40,
            "text": "و البته (مشرکان) بر قریه‌ای که باران بلا بر اهالی آنجا بارانده شد، گذشته‌اند، آیا آن را نمی‌دیدند؟ بلکه امیدی به زنده شدن نداشتند"
        },
        {
            "chapter": 25,
            "verse": 41,
            "text": "و چون تو را بینند، جز این نیست که ترا به استهزا و تمسخر می‌گیرند (و می‌گویند): آیا این است همان کسی که الله او را به حیث پیغمبر فرستاده است؟"
        },
        {
            "chapter": 25,
            "verse": 42,
            "text": "(و گفتند:) به راستی نزدیک بود که ما را از (پرستش) معبودان ما گمراه کند، اگر بر آن‌ها صبر و مقاومت نمی‌کردیم. و چون عذاب را ببینند به زودی خواهند دانست که چه کسی گمراهتر است"
        },
        {
            "chapter": 25,
            "verse": 43,
            "text": "آیا دیده‌ای آن کسی را که هوای نفس خود را معبود خود گرفته است؟ آیا تو بر او وکیل می‌باشی؟"
        },
        {
            "chapter": 25,
            "verse": 44,
            "text": "یا می‌پنداری که بیشترشان می‌شنوند یا می‌فهمند؟ آنان نیستند مگر مانند چهارپایان (بی‌خرد)، بلکه ایشان گمراه‌ترند"
        },
        {
            "chapter": 25,
            "verse": 45,
            "text": "آیا ندیده‌ای که پروردگارت چگونه سایه را گسترده است؟ و اگر می‌خواست آن را ساکن می‌کرد. باز آفتاب را دلیل (گسترش) آن قرار دادیم"
        },
        {
            "chapter": 25,
            "verse": 46,
            "text": "باز آن را آهسته به‌سوی خود باز می‌گیریم"
        },
        {
            "chapter": 25,
            "verse": 47,
            "text": "و اوست ذاتی که شب را برای‌تان لباس و خواب را مایۀ آرامش گردانید. و روز را (وقت) برخواستن شما (در زمین) قرار داد"
        },
        {
            "chapter": 25,
            "verse": 48,
            "text": "و اوست ذاتی که پیش از رحمت خود (باران) بادها را مژده‌دهنده فرستاد و از آسمان آب پاکیزه نازل کردیم"
        },
        {
            "chapter": 25,
            "verse": 49,
            "text": "تا به وسیلۀ آن (آب) سرزمین مرده را زنده کنیم و آن را به آنچه از چهارپایان و انسان‌های بسیاری که آفریده‌ایم، بنوشانیم"
        },
        {
            "chapter": 25,
            "verse": 50,
            "text": "و یقیناً آن (آیات و اندرزها) را در میان‌شان (به صورت) گوناگون بیان کردیم تا پند گیرند، ولی بیشترِ مردم جز کفران را قبول نکردند"
        },
        {
            "chapter": 25,
            "verse": 51,
            "text": "و اگر می‌خواستیم در هر قریه بیم‌دهنده‌ای می‌فرستادیم"
        },
        {
            "chapter": 25,
            "verse": 52,
            "text": "پس، از کافران اطاعت مکن. و با آن (قرآن) با آنان جهاد کن، جهادی بزرگ"
        },
        {
            "chapter": 25,
            "verse": 53,
            "text": "و او ذاتی است که دو دریا را در کنار هم روان ساخت، یکی شیرینِ خوشگوار و دیگری شورِ تلخ است. و در میان آن دو حایل و مانع محکم و استوار قرار داد"
        },
        {
            "chapter": 25,
            "verse": 54,
            "text": "و او ذاتی است که از آب بشر را آفرید، پس برای او پیوند نسبی و سببی قرار داد، و پروردگارت همیشه تواناست"
        },
        {
            "chapter": 25,
            "verse": 55,
            "text": "و غیر از الله چیزی را می‌پرستند که به آنان سود نمی‌بخشد و نه به آنان زیان می‌رساند. و کافر همیشه بر نافرمانی پروردگارش پشتیبان (شیطان) است"
        },
        {
            "chapter": 25,
            "verse": 56,
            "text": "و تو را جز مژده‌دهنده و بیم‌دهنده نفرستادیم"
        },
        {
            "chapter": 25,
            "verse": 57,
            "text": "بگو: بر آن (ابلاغ قرآن) هیچ مزدی از شما نمی‌خواهم، جز این که هرکس بخواهد (به این وسیله) به‌سوی پروردگارش راهی را در پیش گیرد"
        },
        {
            "chapter": 25,
            "verse": 58,
            "text": "و بر آن زنده‌ای توکل کن که هرگز نمی‌میرد و با ستایش او را (به پاکی) یاد کن. و همین که او به گناهان بندگان خود آگاه می‌باشد، کافی است"
        },
        {
            "chapter": 25,
            "verse": 59,
            "text": "آن ذاتی که آسمان‌ها و زمین و آنچه را که در میان آن‌هاست در شش روز آفرید، باز (طوری که شایستۀ شکوه و جلال اوست) بر عرش قرار گرفت. او دارای رحمت فراوان است، پس دربارۀ او از فرد دانا بپرس"
        },
        {
            "chapter": 25,
            "verse": 60,
            "text": "و چون به کافران گفته شود: برای پروردگار بخشنده سجده کنید، گویند: پروردگار بخشنده چیست؟ آیا ما به چیزی سجده کنیم که تو به ما دستور می‌دهی؟ و این امر بر نفرت و گریزشان افزود"
        },
        {
            "chapter": 25,
            "verse": 61,
            "text": "خجسته و بسیار بابرکت است ذاتی که در آسمان برج‌ها آفرید و در آن چراغ (خورشید) و ماه تابان را قرار داد"
        },
        {
            "chapter": 25,
            "verse": 62,
            "text": "و اوست ذاتی که شب و روز را جانشین یکدیگر قرار داد، برای کسی که خواهان پند گرفتن یا خواهان شکرگزاری است"
        },
        {
            "chapter": 25,
            "verse": 63,
            "text": "و بندگان پروردگار رحمان کسانی‌اند که بر روی زمین متواضع راه می‌روند و چون نادانان ایشان را مخاطب قرار دهند گویند: سلام بر شما"
        },
        {
            "chapter": 25,
            "verse": 64,
            "text": "و آنان که شب را با سجده و قیام برای پروردگارشان می‌گذرانند"
        },
        {
            "chapter": 25,
            "verse": 65,
            "text": "و آنان که می‌گویند: ای پروردگار ما! عذاب جهنم را از ما بگردان، چون عذابش دایمی و دوامدار است"
        },
        {
            "chapter": 25,
            "verse": 66,
            "text": "یقیناً دوزخ بدترین قرارگاه و جایگاه است"
        },
        {
            "chapter": 25,
            "verse": 67,
            "text": "و آنان که چون انفاق کنند، نه اسراف می‌کنند و نه بخل می‌ورزند، و شیوۀ‌شان بین این، (دو راه) وسط است"
        },
        {
            "chapter": 25,
            "verse": 68,
            "text": "و آنانی که با الله معبود دیگری را نمی‌خوانند و نفسی را که الله (خونش را) حرام کرده است جز به حق نمی‌کشند و زنا نمی‌کنند. و هرکس چنین کند، مجازات آن را می‌بیند"
        },
        {
            "chapter": 25,
            "verse": 69,
            "text": "برای او عذاب در روز قیامت دو چندان می‌گردد و خوار و زار و جاودان در آن می‌ماند"
        },
        {
            "chapter": 25,
            "verse": 70,
            "text": "مگر کسی که توبه کند و ایمان آورد و عمل صالح انجام دهد، پس ایشان‌اند که الله بدی‌هایشان را به نیکی‌ها تبدیل می‌کند و الله آمرزندۀ مهربان است"
        },
        {
            "chapter": 25,
            "verse": 71,
            "text": "و هرکس توبه کند و کار نیک انجام دهد حقا که او به‌سوی الله باز می‌گردد"
        },
        {
            "chapter": 25,
            "verse": 72,
            "text": "و آنان که گواهی دروغ نمی‌دهند و چون بر (کار و سخن) بیهوده بگذرند، بزرگوارانه و شرافتمندانه می‌گذرند"
        },
        {
            "chapter": 25,
            "verse": 73,
            "text": "و آنان که چون به آیات پروردگارشان پند داده شوند، بر آن کر و کور به سجده نمی‌افتند"
        },
        {
            "chapter": 25,
            "verse": 74,
            "text": "و آنان که می‌گویند: ای پروردگار ما! به ما از همسران و فرزندان ما آن را عنایت کن که مایۀ روشنی چشمان باشد. و ما را پیشوای پرهیزگاران بگردان"
        },
        {
            "chapter": 25,
            "verse": 75,
            "text": "ایشان‌اند که به خاطر آن که صبر کردند، مقام بلند را می‌یابند و در آن جا به سلام و درود روبرو می‌شوند"
        },
        {
            "chapter": 25,
            "verse": 76,
            "text": "در آن جا همیشه می‌مانند، چه قرارگاه خوب و چه مقام نیکو است"
        },
        {
            "chapter": 25,
            "verse": 77,
            "text": "بگو: اگر دعای‌تان نباشد، پروردگار من به شما هیچ اعتنایی ندارد، در حقیقت تکذیب کردید و (نتیجۀ بد) آن ملازم شما خواهد بود"
        }
    ]
}
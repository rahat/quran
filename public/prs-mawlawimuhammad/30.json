{
    "chapter": [
        {
            "chapter": 30,
            "verse": 1,
            "text": "الم. (مفهوم این حروف به الله معلوم است)"
        },
        {
            "chapter": 30,
            "verse": 2,
            "text": "رومی‌ها مغلوب شدند (شکست خوردند)"
        },
        {
            "chapter": 30,
            "verse": 3,
            "text": "در نزدیک‌ترین سرزمین (به اعراب)، ولی آنها بعد از شکستشان به زودی غالب خواهند شد"
        },
        {
            "chapter": 30,
            "verse": 4,
            "text": "در مدت چند سال (آینده). فرجام کار و فرمان، پیش از این و پس از این از الله است، و آن روز مؤمنان شادمان می‌شوند"
        },
        {
            "chapter": 30,
            "verse": 5,
            "text": "به نصرت دادن الله (رومی‌ها را بر فارس). هر کس را که بخواهد نصرت می‌دهد و او غالبِ مهربان است"
        },
        {
            "chapter": 30,
            "verse": 6,
            "text": "وعدۀ الله است (که رومی‌ها بر فارسیان غالب گردند و) الله وعدۀ خود را خلاف نمی‌کند، ولی بیشتر مردم نمی‌دانند"
        },
        {
            "chapter": 30,
            "verse": 7,
            "text": "از زندگانی دنیا تنها ظاهر را می‌دانند، در حالیکه از آخرت غافل‌اند"
        },
        {
            "chapter": 30,
            "verse": 8,
            "text": "آیا در ضمیر خود فکر نکردند که الله آسمان‌ها و زمین و آنچه را که در میان آن دو است، جز به حق و برای مدت معین نیافریده است؟! و البته بسیاری از مردم به ملاقات پروردگارشان (در آخرت) کافرند"
        },
        {
            "chapter": 30,
            "verse": 9,
            "text": "آیا در زمین سیر نکرده‌اند تا بنگرند سرانجام کسانی که پیش از ایشان بوده‌اند چگونه بوده است؟! در حالیکه آنها از ایشان توانمندتر بودند و زمین را بهتر کاویدند و زیر و رو کردند و آن را بیشتر از آنچه (ایشان) آباد کرده‌اند، آباد نمودند. و پیغمبرانشان با معجزه‌ها به‌سوی آنان آمدند، پس الله بر آن نبود که بر آنان ظلم کند، بلکه آنها خود در حق خویش ظلم می‌کردند"
        },
        {
            "chapter": 30,
            "verse": 10,
            "text": "باز عاقبت کسانی که مرتکب کارهای بد شدند، بدتر شد. چرا که آیات الله را تکذیب کردند و به آن استهزا می‌کردند"
        },
        {
            "chapter": 30,
            "verse": 11,
            "text": "الله خلقت را آغاز می‌کند باز آن را دوباره برمی گرداند (و مجددا زنده می‌کند) باز (در روز قیامت) به‌سوی او باز گردانیده می‌شوید"
        },
        {
            "chapter": 30,
            "verse": 12,
            "text": "و روزی که قیامت برپا شود، در آن روز مجرمان ناامید می‌گردند"
        },
        {
            "chapter": 30,
            "verse": 13,
            "text": "و برای آنان از شریکان‌شان هیچ شفاعت کننده‌ای نیست و خود به شریکان‌شان کافر خواهند بود"
        },
        {
            "chapter": 30,
            "verse": 14,
            "text": "و روزی که قیامت برپا شود، در آن روز مردم از یکدیگر جدا می‌شوند (اهل جنت به جنت و اهل دوزخ به دوزخ می‌روند)،"
        },
        {
            "chapter": 30,
            "verse": 15,
            "text": "اما آنان که ایمان آوردند و کارهای نیک انجام دادند، پس آنها در بوستان (های) جنت شاد و مسرور می‌گردند"
        },
        {
            "chapter": 30,
            "verse": 16,
            "text": "و اما آنان که کفر ورزیدند و آیات ما و لقای آخرت را تکذیب کردند پس این گروه در عذاب احضار خواهند شد"
        },
        {
            "chapter": 30,
            "verse": 17,
            "text": "پس چون در وقت شام و در وقت صبح وارد می‌شوید، الله را به پاکی یاد کنید"
        },
        {
            "chapter": 30,
            "verse": 18,
            "text": "و ستایش در آسمان‌ها و زمین و به هنگام عصر و نیز زمانی که به وقت ظهر وارد می‌شوید، برای اوست"
        },
        {
            "chapter": 30,
            "verse": 19,
            "text": "زنده را از مرده بیرون می‌آورد و مرده را از زنده بیرون می‌آورد و زمین را پس از خشک شدنش زنده و سبزه زار می‌گرداند. و این طور (در روز قیامت از قبرهای تان زنده شده) بیرون آورده می‌شوید"
        },
        {
            "chapter": 30,
            "verse": 20,
            "text": "و از علامات قدرت الله این است که (اصل) شما (آدم) را از خاک آفرید، باز ناگهان شما انسان‌ها در زمین منتشر شدید"
        },
        {
            "chapter": 30,
            "verse": 21,
            "text": "و از علامات قدرت الله این است که از جنس خودتان برایتان همسرانی آفرید تا در کنار آنان آرام گیرید و در میانتان دوستی و مهربانی نهاد، البته در این نشانه‌هایی است برای قومی که می‌اندیشند"
        },
        {
            "chapter": 30,
            "verse": 22,
            "text": "و از علامات قدرت الله، آفرینش آسمان‌ها و زمین و مختلف بودن زبان‌ها و رنگ‌های شماست، البته در این (امر) برای اصحاب علم و بصیرت نشانه‌هایی (عبرت انگیز) است"
        },
        {
            "chapter": 30,
            "verse": 23,
            "text": "و از علامات قدرت الله، خواب شما در شب و روز و تلاش‌تان برای برخورداری از فضل اوست. بی‌گمان در این (امر) برای قومی که (موعظه‌های ما را) می‌شنوند، عبرت‌ها و نشانه‌هاست"
        },
        {
            "chapter": 30,
            "verse": 24,
            "text": "و از علامات قدرت الله این است که برق را برای ترس و امید به شما نشان می‌دهد، و از آسمان آب نازل می‌کند، پس زمین را بوسیلۀ آن پس از خشک شدنش زنده و سر سبز می‌گرداند. يقينا در این (امر) برای مردمی که عقل و خرد می‌ورزند، نشانه‌ها (و عبرت‌ها) است"
        },
        {
            "chapter": 30,
            "verse": 25,
            "text": "و از علامات قدرت الله این است که آسمان و زمین به فرمان او برپا و قایم است. باز وقتی شما را از زمین با صدایی بخواند، ناگهان شما بیرون می‌شوید"
        },
        {
            "chapter": 30,
            "verse": 26,
            "text": "و هر که در آسمان‌ها و زمین است، از او (و در تصرف او) است و همگی فرمانبردار او هستند"
        },
        {
            "chapter": 30,
            "verse": 27,
            "text": "و اوست ذاتی که خلقت را آغاز می‌کند باز آن را دوباره ایجاد می‌کند، و این کار برایش آسان‌تر است، و هر صفت برتر و والاتر (بر زبان خلايق و دلایل) در آسمان‌ها و زمین برای اوست و او غالبِ باحکمت است"
        },
        {
            "chapter": 30,
            "verse": 28,
            "text": "الله (در بارۀ وحدانیت خود) برای شما از خودتان مثلی زده است، آیا در آنچه به شما روزی داده‌ایم (می‌پسندید کسی) از غلامان تان شریک تان باشند که شما و ایشان هردو در آن یکسان و برابر باشید؟ و همانطور که شما (آزادگان) از یکدیگر می‌ترسید، از بندگان هم بیمناک باشید؟ این چنین آیات را برای قومی که خرد می‌ورزند به تفصیل و روشنی بیان می‌کنیم"
        },
        {
            "chapter": 30,
            "verse": 29,
            "text": "بلکه ظالمان بدون علم از خواهشات خود پیروی کردند، پس کسی را که الله گمراه کرده است چه کسی هدایت می‌کند؟ و برای ایشان مددگارانی نیست"
        },
        {
            "chapter": 30,
            "verse": 30,
            "text": "پس رویت را با پیروی از حق و بیزاری از ادیان باطل به‌سوی این دین راست کن، با همان فطرتی که الله مردم را بر آن آفریده است. (چون) در خلقت الله تبدیلی نیست. این است دین محکم و استوار، و لیکن بیشتر مردم نمی‌دانند"
        },
        {
            "chapter": 30,
            "verse": 31,
            "text": "رجوع‌کنان به‌سوی الله برگردید و از او بترسید و نماز را برپا کنید و از جملۀ مشرکان نباشید"
        },
        {
            "chapter": 30,
            "verse": 32,
            "text": "از کسانی که دینشان را پراکنده کردند و گروه گروه شدند. هر گروهی به آنچه که نزد خود دارند خرسند‌اند"
        },
        {
            "chapter": 30,
            "verse": 33,
            "text": "و چون به مردم زیان و بلایی برسد پروردگارشان را رجوع کنان می‌خوانند، باز چون از سوی خود رحمتی به آنها بچشاند، ناگهان گروهی از آنان به پروردگارشان شرک می‌آورند"
        },
        {
            "chapter": 30,
            "verse": 34,
            "text": "تا در نتیجه در آنچه که به آنان بخشیده‌ایم ناشکری کنند. پس (اندک زمانی) برخوردار شوید، اما خواهید دانست"
        },
        {
            "chapter": 30,
            "verse": 35,
            "text": "آیا بر آنها دلیلی نازل کرده‌ایم پس آن (دلیل) به (صحت) آنچه به او شرک می‌آورند سخن می‌گوید؟"
        },
        {
            "chapter": 30,
            "verse": 36,
            "text": "و چون به مردم رحمتی (نعمت و عافیت) بچشانیم به آن خوش می‌شوند. و اگر رنج و سختی به خاطر کارهایی که کرده‌اند به آنان برسد، ناگهان آنها مأیوس و ناامید می‌شوند"
        },
        {
            "chapter": 30,
            "verse": 37,
            "text": "آیا ندیدند که الله روزی را برای هر کس که بخواهد فراخ و (برای هر کس که بخواهد) تنگ می‌گرداند؟ البته در این (نظام) نشانه‌هایی است برای قومی که ایمان می‌آورند"
        },
        {
            "chapter": 30,
            "verse": 38,
            "text": "پس به صاحب قرابت حقش را بده و (نیز) به مسكين و مسافر راه مانده (حق‌شان را بده)، این انفاق برای کسانی که رضایت الله را می‌جویند بهتر است. و این گروه نجات یافتگان‌اند"
        },
        {
            "chapter": 30,
            "verse": 39,
            "text": "و آنچه به عنوان سود می‌دهید تا (سهم شما) در اموال مردم افزایش یابد، پس (بدانید که) نزد الله افزایش نخواهد یافت، و آنچه از زکات را که در طلب خشنودی الله پرداخت می‌کنید (و عوض آن را از کسی انتظار ندارید) پس همین گروه دارای پاداش چندین برابر خواهند بود"
        },
        {
            "chapter": 30,
            "verse": 40,
            "text": "الله ذاتی است که شما را آفرید باز به شما روزی داد. باز شما را می‌میراند باز شما را دوباره زنده می‌کند. آیا از شریک‌هایتان کسی هست که چیزی از این (کارها) را انجام دهد؟! او پاک و منزّه و والاتر است از آنچه شریک او می‌سازند"
        },
        {
            "chapter": 30,
            "verse": 41,
            "text": "فساد در خشکی و بحر ظاهر شد به سبب دست آوردهای مردم، تا (الله) سزای بعضی از آنچه را که کرده‌اند به آنان بچشاند، باشد که آنان باز گردند"
        },
        {
            "chapter": 30,
            "verse": 42,
            "text": "بگو: در زمین بگردید، پس بنگرید که عاقبت کسانی که پیش از این بودند، چگونه شد، بیشتر آنها مشرک بودند"
        },
        {
            "chapter": 30,
            "verse": 43,
            "text": "پس رویت را به‌سوی دین راست استوار بگردان پیش از آنکه روزی برسد که برای آن بازگشتی از (سوی) الله نیست. در آن روز (مردم) متفرق می‌گردند"
        },
        {
            "chapter": 30,
            "verse": 44,
            "text": "هرکس کفر ورزد کفرش به زیان خود اوست و هر کس کار نیک انجام دهد پس (از اکنون زمینۀ عاقبت نیک را) برای خود‌شان آماده سازی می‌کنند"
        },
        {
            "chapter": 30,
            "verse": 45,
            "text": "تا الله به کسانی که ایمان آورده‌اند و کارهای نیک انجام داده‌اند از فضل خود پاداش دهد، چون او كافران را دوست نمی‌دارد"
        },
        {
            "chapter": 30,
            "verse": 46,
            "text": "و از علامات قدرت و وحدانیت الله این است که بادها را مژده رسان می‌فرستد تا از رحمت خود به شما بچشاند و کشتی‌ها هم با امر او به حرکت درآیند و تا از فضل او بجویید و تا شکر گزارید"
        },
        {
            "chapter": 30,
            "verse": 47,
            "text": "و به تحقیق پیش از تو پیغمبرانی را به‌سوی اقوامشان فرستادیم و آنان دلايل واضح و آشکار برای‌شان آوردند، پس از کسانی که نافرمانی کردند انتقام گرفتیم. و نصرت دادن مؤمنان حق است بر (عهدۀ) ما"
        },
        {
            "chapter": 30,
            "verse": 48,
            "text": "الله ذاتی است که بادها را می‌فرستد که ابر را در حرکت می‌آورد، باز هر طوری که بخواهد آن را می‌گستراند و آن را پاره پاره می‌گرداند. و می‌بینی که قطرات باران از لابلای آن بیرون می‌آید. و چون آن را به آن بندگانش که می‌خواهد، برساند، ناگهان آنها شادمان می‌شوند"
        },
        {
            "chapter": 30,
            "verse": 49,
            "text": "و هر چند پیش از آن که بر آنان (باران) نازل گردد، سخت ناامید بودند"
        },
        {
            "chapter": 30,
            "verse": 50,
            "text": "پس به آثار رحمت الله بنگر که چگونه زمین را پس از مردنش زنده می‌گرداند؟! بی‌گمان این (الله) زنده کننده مردگان است و او بر هرچیز تواناست"
        },
        {
            "chapter": 30,
            "verse": 51,
            "text": "و اگر بادی بفرستیم پس آن (کشتزار) را زرد شده ببینند، حتما پس از آن (به جای توبه) ناشکری می‌کنند"
        },
        {
            "chapter": 30,
            "verse": 52,
            "text": "پس تو نمی‌توانی به مردگان بشنوانی، و نمی‌توانی به کران آواز بشنوانی هنگامی که پشت کرده روی بگردانند"
        },
        {
            "chapter": 30,
            "verse": 53,
            "text": "و تو هدایت کنندۀ کوران از گمراهی‌شان نیستی. و نمی‌توانی جز به کسانی که به آیات ما ایمان می‌آورند، بشنوانی، چون آنها منقاد و فرمانبردارند"
        },
        {
            "chapter": 30,
            "verse": 54,
            "text": "الله ذاتی است که شما را ابتدا ضعیف و ناتوان آفرید، باز بعد از این ناتوانی قوت و قدرت بخشید، باز بعد از توانایی (برای شما) ناتوانی و پیری قرار دارد، هر چه بخواهد می‌آفریند و اوست دانای توانا"
        },
        {
            "chapter": 30,
            "verse": 55,
            "text": "و روزی که قیامت برپا شود مجرمان قسم می‌خورند که جز ساعتی درنگ نکرده‌اند. این چنین (از راه حق) برگردانیده می‌شوند"
        },
        {
            "chapter": 30,
            "verse": 56,
            "text": "و کسانی که به ایشان علم و ایمان داده شده است، می‌گویند: بدون شک طبق حکم در کتاب الله تا روز قیامت درنگ کرده‌اید، پس این روز قیامت است، و ليكن شما نمی‌دانستید"
        },
        {
            "chapter": 30,
            "verse": 57,
            "text": "پس آن روز عذرخواهی ظالمان سودی به ایشان نمی‌بخشد و از آنان کسب رضایت (الله) خواسته نمی‌شود"
        },
        {
            "chapter": 30,
            "verse": 58,
            "text": "و هر آئینه در این قرآن برای مردم از هر مثلی بیان کرده‌ایم. و اگر برای آنان آیتی بیاوری کافران حتما می‌گویند: شما نیستید مگر باطل اندیشان"
        },
        {
            "chapter": 30,
            "verse": 59,
            "text": "این چنین الله بر دل‌های آنانی که نمی‌دانند مهر می‌نهد"
        },
        {
            "chapter": 30,
            "verse": 60,
            "text": "پس صبر کن، چون وعدۀ الله حق است. و مبادا کسانی که ایمان ندارند تو را به خشم و سبکسری وا دارند"
        }
    ]
}
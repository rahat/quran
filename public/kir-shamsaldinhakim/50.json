{
    "chapter": [
        {
            "chapter": 50,
            "verse": 1,
            "text": "Каф.” Улук Кураанга ант"
        },
        {
            "chapter": 50,
            "verse": 2,
            "text": "(Курайштык) каапырлар (Кураанды баалоонун ордуна) тескерисинче, аларга өздөрүнүн эле арасында жүргөн (адам) эскертүүчү-пайгамбар (болуп) келгенине таң калып (мындай) дешти: «Бул кызык нерсего"
        },
        {
            "chapter": 50,
            "verse": 3,
            "text": "Эмне, биз өлүп (чирип) топурак болуп калсак (деле кайра тирилебизби?) Бул — өтө алыс (мүмкүн эмес) кайтуу!»"
        },
        {
            "chapter": 50,
            "verse": 4,
            "text": "Биз, жер алардан (алардын денелеринен «жеп») кемиткен нерсени билдик. Жана Биздин алдыбызда (бардык нерсенин илимин Өзүндө) сактоочу Китеп (Лавхул Махфуз) бар"
        },
        {
            "chapter": 50,
            "verse": 5,
            "text": "Жок! Аларга Акыйкат (Кураан) келген учурда «жалган» деп айтышкан. Алар (Кураан жөнүндө) туруксуз пикирде болушту"
        },
        {
            "chapter": 50,
            "verse": 6,
            "text": "Алар үстүндөгү асманга (акыл көзү менен) карашпайбы?! Биз аны (түркүгү жок) куруп, (жылдыздар менен) кооздоп койдук. Анын жаракасы да жок"
        },
        {
            "chapter": 50,
            "verse": 7,
            "text": "Биз жерди да кең-кенен кылып (жаратып), ага тоолорду таштап, анын үстүндө ар түрдүү сонун жуптарды өндүрүп-өстүрдүк"
        },
        {
            "chapter": 50,
            "verse": 8,
            "text": "(Аллаһка) кайтуучу ар бир пенде үчүн эскерме жана сабак болсун деп"
        },
        {
            "chapter": 50,
            "verse": 9,
            "text": "Жана Биз асмандан берекелүү суу түшүрүп, аны менен бак-дарактарды, жыйнап алынуучу дандарды өстүрдүк"
        },
        {
            "chapter": 50,
            "verse": 10,
            "text": "Бутактары мөмөлөгөн бийик курмаларды дагы (өстүрдүк)"
        },
        {
            "chapter": 50,
            "verse": 11,
            "text": "пенделерге ырыскы болсун деп. Жана ал (суу-жамгыр) менен өлүк шаарларды тирилттик. (Кайра тирилип, мүрзөлөрдөн) чыгуу ушул сыяктуу болот"
        },
        {
            "chapter": 50,
            "verse": 12,
            "text": "Алардан (Макка мушриктеринен) мурун Нухтун коому, кудук элдери жана Самуд коому (пайгамбарларын) «жалганчы» дешкен"
        },
        {
            "chapter": 50,
            "verse": 13,
            "text": "Аад коому, Фираун, Луттун (каапыр) бир туугандары дагы"
        },
        {
            "chapter": 50,
            "verse": 14,
            "text": "Токой элдери жана Тубба коому дагы «жалганчы» дешкенде... (алардын үстүнө) Менин (азап жөнүндөгү) убадам чындап келди"
        },
        {
            "chapter": 50,
            "verse": 15,
            "text": "Эмне, Биз абалкы жаратууда алсыздык кылган белек? Тескерисинче, алар (Макка мушриктери) жаңыдан (экинчи ирет) жаратуудан күмөндө болушту"
        },
        {
            "chapter": 50,
            "verse": 16,
            "text": "Инсанды Биз жаратканбыз жана анын напсиси азгыра турган нерселерди да Өзүбүз билебиз. Биз ага күрөө тамырынан да жакынбыз"
        },
        {
            "chapter": 50,
            "verse": 17,
            "text": "Анткени, (инсандын) оң жана сол тарабында (Биз жиберген) эки кабыл алуучу (периште) олтурат"
        },
        {
            "chapter": 50,
            "verse": 18,
            "text": "Кандай гана сөз сүйлөбөсүн, анын алдында күзөтчү (периште) турат"
        },
        {
            "chapter": 50,
            "verse": 19,
            "text": "(Эй, күнөөкөр адам!) Өлүм масчылыгы Акыйкатта (мына башыңа) келди! Сен качып жүргөн нерсе — ушул"
        },
        {
            "chapter": 50,
            "verse": 20,
            "text": "Жана (мынакей), Сур (кернейи) да тартылды. Бул - убада кылынган Күн"
        },
        {
            "chapter": 50,
            "verse": 21,
            "text": "Жана ар бир жан (ээси) бир айдоочу жана бир күбө болуучу (периштенин) коштоосунда (сурак майданына) келди"
        },
        {
            "chapter": 50,
            "verse": 22,
            "text": "(Эй, Акыретти жалган деген пенде!) Сен мындан кайдыгер болчусуң. Анан Биз сенин (кайдыгерлик) пардаңды ачып салдык. Мына эми, бүгүн сенин көздөрүң (аябай) өткүр"
        },
        {
            "chapter": 50,
            "verse": 23,
            "text": "Жана анын (бул дүйнөдөгү) коштоочу периштеси айтты: «Бул (каапырдын жасаган иштеринин тизме китеби) менин алдымда даяр». (Анан коштогон эки периштеге айтылды)"
        },
        {
            "chapter": 50,
            "verse": 24,
            "text": "«Тозокко таштагыла, (чындыкты) четке каккан ар бир каапырды"
        },
        {
            "chapter": 50,
            "verse": 25,
            "text": "чектен ашып, (Акыреттен) шектенген жана жакшы (сооп) иштерге бут тоскондорду"
        },
        {
            "chapter": 50,
            "verse": 26,
            "text": "Алар Аллаһка кошуп, башка кудай жасап алган адамдар! Аларды катуу азапка таштагыла!»"
        },
        {
            "chapter": 50,
            "verse": 27,
            "text": "Анын коштоочу шайтаны? айтты: «О, Рабби! Муну мен (Сага) каршы жолго баштабадым. Бирок, өзү алыс адашууда болгон»"
        },
        {
            "chapter": 50,
            "verse": 28,
            "text": "(Аллаһ) айтты: «Менин алдымда талашпагыла! Мен силерге Өзүмдүн (тозок жөнүндөгү) кабарымды мурда айтканмын"
        },
        {
            "chapter": 50,
            "verse": 29,
            "text": "Менин Сөзүм өзгөрбөйт жана Мен пенделерге зулумдук кылуучу эмесмин!»"
        },
        {
            "chapter": 50,
            "verse": 30,
            "text": "Ошол күнү Биз тозокко: «(Каапырларга) толдуңбу?»-дейбиз. Ал: «Дагы барбы?» - дейт"
        },
        {
            "chapter": 50,
            "verse": 31,
            "text": "Жана Бейиш такыба кишилерге алыс эмес (жерге) алып келинет (жана айтылат)"
        },
        {
            "chapter": 50,
            "verse": 32,
            "text": "«Ушул силерге — ар бир (Аллаһка) берилген жана (Анын өкүмдөрүн) сактап жүрүүчүлөргө"
        },
        {
            "chapter": 50,
            "verse": 33,
            "text": "(жана) кайыптагы Рахмандан корккон, (Раббисине) тооба кылуучу жүрөк менен келген адамдарга убада кылынган нерсе»"
        },
        {
            "chapter": 50,
            "verse": 34,
            "text": "(Дагы аларга) «Бейишке сак-саламат киргиле! Бул түбөлүктүүлүктүн күнү» - деп айтылат"
        },
        {
            "chapter": 50,
            "verse": 35,
            "text": "Аларга анда каалаган нерселери бар. Жана Биздин алдыбызда кошумча (сооп-сыйлыктар да) бар"
        },
        {
            "chapter": 50,
            "verse": 36,
            "text": "Биз алардан (Макка мушриктеринен) мурун нечен-нечен (каапыр) муундарды кыйратканбыз. Алар булардан кубаттуураак болчу. (Балээ келгенде) шаарларда тыркырап, (качканы жай таппай калышты). (Аллаһтын азабынан) кача турган жер бар бекен"
        },
        {
            "chapter": 50,
            "verse": 37,
            "text": "Албетте, бул нерседе (соо) жүрөктүү же болбосо сергек абалда кулак салган адамдар үчүн сабактар бар"
        },
        {
            "chapter": 50,
            "verse": 38,
            "text": "Биз асмандарды, жерди жана экөөнүн арасындагы нерселерди алты күндүн ичинде (толук) жараттык жана Бизди (эч кандай) чарчоо кармабады"
        },
        {
            "chapter": 50,
            "verse": 39,
            "text": "Алардын сөздөрүнө сабырдуу бол! Жана күн чыкканга чейин жана (күн) батаардан мурун Раббиңди даңктап тасбих айт"
        },
        {
            "chapter": 50,
            "verse": 40,
            "text": "Дагы түндүн бир бөлүгүндө, саждалардын артынан Ага тасбих айт"
        },
        {
            "chapter": 50,
            "verse": 41,
            "text": "Жакын жерден бир жарчы (Исрафил периште Сур кернейи менен ) жар чакырган Күнү ага кулак сал"
        },
        {
            "chapter": 50,
            "verse": 42,
            "text": "Ал Күнү (бардык калайык-калк) акыйкат айкырыкты угат. Бул — (мүрзөдөн тирилип) чыгуу Күнү"
        },
        {
            "chapter": 50,
            "verse": 43,
            "text": "Чынында (инсаниятка) Биз жашоо бергенбиз жана Өзүбүз жанын алабыз. Жана кайтуу - Өзүбүзгө"
        },
        {
            "chapter": 50,
            "verse": 44,
            "text": "Ошол (Сур тартылган) Күндө аларга (мүрзөлөрдө жаткандарга) жер жарылып, шашкан абалда (чыгып келишет.) Бул чогултуу Биз үчүн өтө жеңил"
        },
        {
            "chapter": 50,
            "verse": 45,
            "text": "Алардын эмне деп жатканын Биз эң жакшы билебиз. Сен аларды мажбурлоочу эмессиң.! Эми сен Менин коркунучтуу убадаларымдан корккон адамдарды Кураан менен эскерт"
        }
    ]
}
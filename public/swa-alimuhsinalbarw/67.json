{
    "chapter": [
        {
            "chapter": 67,
            "verse": 1,
            "text": "AMETUKUKA ambaye mkononi mwake umo Ufalme wote; na Yeye ni Mwenye uweza juu ya kila kitu"
        },
        {
            "chapter": 67,
            "verse": 2,
            "text": "Ambaye ameumba mauti na uhai ili kukujaribuni ni nani miongoni mwenu mwenye vitendo vizuri zaidi. Na Yeye ni Mwenye nguvu na Mwenye msamaha"
        },
        {
            "chapter": 67,
            "verse": 3,
            "text": "Aliye umba mbingu saba kwa matabaka. Huoni tafauti yoyote katika uumbaji wa Mwingi wa Rehema. Hebu rudisha nadhari! Unaona kosa lolote"
        },
        {
            "chapter": 67,
            "verse": 4,
            "text": "Tena rudisha nadhari mara mbili, nadhari yako itakurejea mwenyewe hali ya kuwa imehizika nayo imechoka"
        },
        {
            "chapter": 67,
            "verse": 5,
            "text": "Na kwa hakika tumeipamba mbingu ya karibu kwa mataa, na tumeyafanya ili kuwapigia mashetani, na tumewaandalia adhabu ya Moto uwakao kwa nguvu"
        },
        {
            "chapter": 67,
            "verse": 6,
            "text": "Na kwa walio mkufuru Mola wao Mlezi ipo adhabu ya Jahannamu. Na ni marejeo maovu yalioje hayo"
        },
        {
            "chapter": 67,
            "verse": 7,
            "text": "Watakapo tupwa humo watausikia mngurumo wake na huku inafoka"
        },
        {
            "chapter": 67,
            "verse": 8,
            "text": "Inakaribia kupasuka kwa hasira. Kila mara likitupwa kundi humo walinzi wake huwauliza: Kwani hakukujieni mwonyaji"
        },
        {
            "chapter": 67,
            "verse": 9,
            "text": "Watasema: Kwani! Ametujia mwonyaji, lakini tulimkadhibisha, na tukasema: Mwenyezi Mungu hakuteremsha chochote. Nyinyi hamumo ila katika upotovu mkubwa"
        },
        {
            "chapter": 67,
            "verse": 10,
            "text": "Na watasema: Lau kuwa tungeli sikia, au tungeli kuwa na akili, tusingeli kuwa katika watu wa Motoni"
        },
        {
            "chapter": 67,
            "verse": 11,
            "text": "Wakakiri dhambi zao. Basi kuangamia ni kwa watu wa Motoni"
        },
        {
            "chapter": 67,
            "verse": 12,
            "text": "Hakika wanao mwogopa Mola wao Mlezi kwa ghaibu, watapata maghfira na ujira mkubwa"
        },
        {
            "chapter": 67,
            "verse": 13,
            "text": "Na ficheni kauli zenu, au zitangazeni; hakika Yeye ni Mjuzi wa yaliyomo vifuani"
        },
        {
            "chapter": 67,
            "verse": 14,
            "text": "Asijue aliye umba, naye ndiye Mjua siri, Mwenye khabari"
        },
        {
            "chapter": 67,
            "verse": 15,
            "text": "Yeye ndiye aliye idhalilisha ardhi kwa faida yenu, basi tembeeni katika pande zake, na kuleni katika riziki zake. Na kwake Yeye ndio kufufuliwa"
        },
        {
            "chapter": 67,
            "verse": 16,
            "text": "Mnadhani mko salama kwa alioko juu kuwa hatakudidimizeni kwenye ardhi, na tahamaki hiyo inatikisika"
        },
        {
            "chapter": 67,
            "verse": 17,
            "text": "Au mnadhani mko salama kwa alioko juu ya kuwa Yeye hakupelekeeni kimbunga chenye changarawe? Mtajua vipi maonyo yangu"
        },
        {
            "chapter": 67,
            "verse": 18,
            "text": "Na bila ya shaka walikwisha kanusha walio kuwa kabla yao; basi kulikuwaje kukasirika kwangu"
        },
        {
            "chapter": 67,
            "verse": 19,
            "text": "Kwani hawawaoni ndege walioko juu yao namna wanavyo zikunjua mbawa zao, na kuzikunja? Hawawashikilii ila Mwingi wa rehema. Hakika Yeye ni Mwenye kuona kila kitu"
        },
        {
            "chapter": 67,
            "verse": 20,
            "text": "Au ni lipi hilo jeshi lenu la kukunusuruni badala ya Mwingi wa Rehema? Hakika makafiri hawamo ila katika udanganyifu"
        },
        {
            "chapter": 67,
            "verse": 21,
            "text": "Au ni nani huyo ambaye atakupeni riziki kama Yeye akizuia riziki yake? Bali wao wanakakamia tu katika jeuri na chuki"
        },
        {
            "chapter": 67,
            "verse": 22,
            "text": "Je! Anaye kwenda akisinukia juu ya uso wake ni mwongofu zaidi, au yule anaye kwenda sawasawa katika Njia Iliyo Nyooka"
        },
        {
            "chapter": 67,
            "verse": 23,
            "text": "Sema: Yeye ndiye aliye kuumbeni tangu mwanzo, na akakupeni masikio na macho, na nyoyo. Ni kidogo kabisa shukrani zenu"
        },
        {
            "chapter": 67,
            "verse": 24,
            "text": "Sema: Yeye ndiye aliye kutawanyeni katika ardhi, na kwake mtakusanywa"
        },
        {
            "chapter": 67,
            "verse": 25,
            "text": "Na wanasema: Lini ahadi hii, ikiwa mnasema kweli"
        },
        {
            "chapter": 67,
            "verse": 26,
            "text": "Sema: Hakika ujuzi wake uko kwa Mwenyezi Mungu; na hakika mimi ni mwonyaji tu mwenye kubainisha"
        },
        {
            "chapter": 67,
            "verse": 27,
            "text": "Lakini watakapo iona karibu, nyuso za walio kufuru zitahuzunishwa, na itasemwa: Hayo ndiyo mliyo kuwa mkiyaomba"
        },
        {
            "chapter": 67,
            "verse": 28,
            "text": "Sema: Mwaonaje, ikiwa Mwenyezi Mungu atanihiliki mimi na walio pamoja nami, au akiturehemu, ni nani atakaye walinda makafiri na adhabu chungu"
        },
        {
            "chapter": 67,
            "verse": 29,
            "text": "Sema: Yeye ndiye Mwingi wa Rehema; tunamuamini Yeye, na juu yake tunategemea. Mtakuja jua ni nani aliye katika upotovu ulio dhaahiri"
        },
        {
            "chapter": 67,
            "verse": 30,
            "text": "Sema: Mwaonaje, yakiwa maji yenu yamedidimia chini, nani atakueleteeni maji yanayo miminika"
        }
    ]
}
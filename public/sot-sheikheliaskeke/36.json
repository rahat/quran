{
    "chapter": [
        {
            "chapter": 36,
            "verse": 1,
            "text": "Ya sin"
        },
        {
            "chapter": 36,
            "verse": 2,
            "text": "Ka Qura‘n e tletseng Bohlale"
        },
        {
            "chapter": 36,
            "verse": 3,
            "text": "Ruri! U e mong oa baromuoa"
        },
        {
            "chapter": 36,
            "verse": 4,
            "text": "Tseleng e Topileng"
        },
        {
            "chapter": 36,
            "verse": 5,
            "text": "Ke ts’enolo ke Ea Matla Oohle, Ea Mohau o Khaphatsehang"
        },
        {
            "chapter": 36,
            "verse": 6,
            "text": "Hore u tle u hlokomelise batho bao bo-ntat’a bona ba sa kang ba hlokomelisoa pele, kahoo ha ba na tsebo"
        },
        {
            "chapter": 36,
            "verse": 7,
            "text": "Le hoja lentsoe le ile la pakahatsa ‘nete khahlano le bongata ba bona, hobane ha ba kholoe"
        },
        {
            "chapter": 36,
            "verse": 8,
            "text": "Ruri! Re kentse lijoko melaleng ea bona e khamathisitseng lilelung, hore ba ba sitoe ho hetla"
        },
        {
            "chapter": 36,
            "verse": 9,
            "text": "Re behile ts’epe kapel’a bona le kamor’a bona, ke kamoo Re ba khurumelitseng kateng, hore ba se ke ba bona"
        },
        {
            "chapter": 36,
            "verse": 10,
            "text": "Ho bona ho oa ts’oana ebang u oaba lemosa, kapa ha u ba lemose, ba ke ke ba kholoa"
        },
        {
            "chapter": 36,
            "verse": 11,
            "text": "U ka mpa oa lemosa feela ea latelang molaetsa, ea ts’abang Ea Tletseng Lereko sephiring. U mo phetele litaba tse molemo tsa ts’oarelo le Moputso o babatsehang"
        },
        {
            "chapter": 36,
            "verse": 12,
            "text": "Ruri! Re tla tsosa bafu. Re ngola liketso tseo ba li behileng nale esita le tseo ba li sieang morao. Lintho tsohle Re li boloka ka har’a Tlaleho e hlakileng"
        },
        {
            "chapter": 36,
            "verse": 13,
            "text": "Ak’u ba phetele pale: Ea Balekane ba Motse-moholo, ho ile ha tla morumuoa ho bona"
        },
        {
            "chapter": 36,
            "verse": 14,
            "text": "Ha Re ba romeletse ba romuoa ba babeli, ba ba latola, empa Ra ba matlafatsa ka oa boraro, ba re: “Ruri! Re romeletsoe ho lona.”"
        },
        {
            "chapter": 36,
            "verse": 15,
            "text": "Eaba baahi ba re: “Le batho joaloka rona. Allah Ea Tletseng Lereko ha A es’o senole letho le joalo. Lona le mpa le le leshano.”"
        },
        {
            "chapter": 36,
            "verse": 16,
            "text": "Ba re: “Ruri! Mong`a rona U oa tseba hore re romeletsoe ho lona"
        },
        {
            "chapter": 36,
            "verse": 17,
            "text": "“E bile ts’ebetso ea rona ke ho phatlalatsa molaetsa o hlakileng.”"
        },
        {
            "chapter": 36,
            "verse": 18,
            "text": "Baahi ba re: “Re bona bokamoso bo malimabe ho lona. Ruri! Ha le sa khaotse, re tla le tlepetsa ka majoe, kahlolo e nyarosang e tsoang ho rona e tla le oela.”"
        },
        {
            "chapter": 36,
            "verse": 19,
            "text": "Ba re: “Bokamoso bo nyonyehang bo ho lona! Ha le khalengoa? Che, empa le batho ba tlolang meeli eohle!”"
        },
        {
            "chapter": 36,
            "verse": 20,
            "text": "Hoa hlaha monna a matha ho tsoa qetellong ea motse. A re: “Oho batho ba heso! Utloang baromuoa"
        },
        {
            "chapter": 36,
            "verse": 21,
            "text": "Utloang ba sa le batleng moputso oa letho, ba amohetseng Tataiso"
        },
        {
            "chapter": 36,
            "verse": 22,
            "text": "Ha ke bone molemo oa hore na ke hobaneng ha ke sa sebeletse Ea mpopileng, Eo le tlang ho boela ho Eena"
        },
        {
            "chapter": 36,
            "verse": 23,
            "text": "“Na nka inkela melingoana kantle ho Eena?, Haeba Ea Tletseng Lereko A ka ntakaletsa kotsi efe kapa efe, ebe boemeli ba bona ha bo nthuse ka letho, kapa hona ho mpholosa"
        },
        {
            "chapter": 36,
            "verse": 24,
            "text": "Ruri! Ha nka etsa joalo, Ke tla be ke le phosong e totobetseng"
        },
        {
            "chapter": 36,
            "verse": 25,
            "text": "“Ke na le Tumelo ho Mong`a lona, kahoo ‘mameleng!”"
        },
        {
            "chapter": 36,
            "verse": 26,
            "text": "Hoa thoe: “Kena Serapeng.” A re: “hoja batho ba heso ba ne ba tseba"
        },
        {
            "chapter": 36,
            "verse": 27,
            "text": "“Hobane Mong`a ka U ‘nehile Ts’oarelo, le kamoo A nkentseng ea hlomphehang kateng!”"
        },
        {
            "chapter": 36,
            "verse": 28,
            "text": "Ha Re’a ka Ra romella lebotho le tsoang leholimong khahlano le bona kamor’a hae, kapa hona ho fumana ho hlokahala hore Re romelle ba bang"
        },
        {
            "chapter": 36,
            "verse": 29,
            "text": "E bile feela ka molumo o nosi, eaba ke ho fela ha bona"
        },
        {
            "chapter": 36,
            "verse": 30,
            "text": "Ao, masisapelo a makhabunyane! Ha ho moromuoa ofe kapa ofe ea kileng a tla ho bona, eaba ha ba mo some"
        },
        {
            "chapter": 36,
            "verse": 31,
            "text": "Ana ha ba es’o bone kamoo Re ripitlileng Meloko e bileng teng pele ho bona, e ke keng ea boela ho bona"
        },
        {
            "chapter": 36,
            "verse": 32,
            "text": "Empa kaofela ha bona, ba tla hlaha kapel’a Rona"
        },
        {
            "chapter": 36,
            "verse": 33,
            "text": "Sesupo sa bona ke lefats’e le shoeleng. Re le neha bophelo, Re hlahisa lijo-thollo tseo le li jang holim’a lona"
        },
        {
            "chapter": 36,
            "verse": 34,
            "text": "Re hlahisa Lirapa tsa lifate tsa lipalema, le merara esita le hona ho ts’akhunyisa liliba tse kopotsang holim’a lona"
        },
        {
            "chapter": 36,
            "verse": 35,
            "text": "Hore ba tle ba je litholoana tse teng holim’a lona tseo matsoho a bona a sa li etsang. Ke neng ba tlang ho fana ka liteboho"
        },
        {
            "chapter": 36,
            "verse": 36,
            "text": "Tlotla e be ho Allah, Ea hlotseng lintho tsohle ka bobeli tse behoang ke lefats’e, le bona ka bo-bona le tseo ba se nang tsebo ka tsona"
        },
        {
            "chapter": 36,
            "verse": 37,
            "text": "Boisu ke sesupo ho bona; Re bo nts’a ho mots’eare, ebe ba ba har’a lefifi"
        },
        {
            "chapter": 36,
            "verse": 38,
            "text": "Letsatsi le tsamaea mocheng oa lona o tsepameng ho ea malikelong. Seo ke pallo ea Ea Matla Oohle, Ea Tsebang Tsohle"
        },
        {
            "chapter": 36,
            "verse": 39,
            "text": "Le Ngoeli, – eo Re tsepamisitseng likarolo tsa eona ho fihlela e khutlile e ts’oana le lekhasi la khale le omeletsenga la sefate sa palema"
        },
        {
            "chapter": 36,
            "verse": 40,
            "text": "Letsatsi le ke ke la seha Ngoeli tsebe kantle ho tumello, kapa bosiu ba hlaha pele ho lets’eare. E ‘ngoe le e ‘ngoe e tsamaea mocheng oa eona"
        },
        {
            "chapter": 36,
            "verse": 41,
            "text": "Sesupo sa bona ke hore Re ile Ra jara sechaba sa bona ka Areka"
        },
        {
            "chapter": 36,
            "verse": 42,
            "text": "Re hlotse se ts’oanang le seo ba neng ba se palame molemong oa bona"
        },
        {
            "chapter": 36,
            "verse": 43,
            "text": "Hoja ebile Thato ea Rona, Re ka be Re ba qoelisitse, ba ne ba ke ke ba fumana mothusi, kapa ho pholosoa"
        },
        {
            "chapter": 36,
            "verse": 44,
            "text": "Kantle le Mohau o tsoang ho Rona, e le boithabiso ba nakoana"
        },
        {
            "chapter": 36,
            "verse": 45,
            "text": "Ha ba bolelloa: “Ts’abang se kapel’a lona le se kamor’a lona, hore le tle le fumane Mohau,”"
        },
        {
            "chapter": 36,
            "verse": 46,
            "text": "Ha ho sesupo sa Mong`a bona se kileng sa tla ho bona, eaba ha ba se koenehele"
        },
        {
            "chapter": 36,
            "verse": 47,
            "text": "Ha ba bolelloa: “Fanang ka tseo Allah A le sitsitseng ka tsona,” Mahana-tumelo ba re ho ba-kholoang: “Re ka fepa batho bao Allah ha A ratile A ka beng A ba fepa? Ruri! Le phosong e totobetseng.”"
        },
        {
            "chapter": 36,
            "verse": 48,
            "text": "Ba tsoelapele ba re: “Ke neng ts’episo eo e etlang ho phethahala haeba le buoa ‘nete?”"
        },
        {
            "chapter": 36,
            "verse": 49,
            "text": "Ha ho seo ba se emetseng haese molumo o le mong, o tlang hoba nanola ba sa ntseng ba le har’a likhang"
        },
        {
            "chapter": 36,
            "verse": 50,
            "text": "Hoo ba tlang ho hloka monyetla aba mafa, kapa hona ho boela ho mehabo bona"
        },
        {
            "chapter": 36,
            "verse": 51,
            "text": "Terompeta e tla Letsoa, bafu ba tla tsoha mabitleng ba potlakele ho Mong`a bona"
        },
        {
            "chapter": 36,
            "verse": 52,
            "text": "Ba tla re: “Ao, re aparetsoe ke masoabi! Ke mang ea re tsositseng mealong ea rona?” Lentsoe le tla re: “Ena ke ts’episo eo Allah Ea Tletseng Lereko A neng A re ts’episitse eona le bona baporofeta ba ne ba bolela ‘nete,”"
        },
        {
            "chapter": 36,
            "verse": 53,
            "text": "Etla ba feela ka molumo o le mong, o tlang ho ba bokella kapel’a Rona"
        },
        {
            "chapter": 36,
            "verse": 54,
            "text": "Letsatsing leo ha ho moea o tla qhekelloa; le tla putsoa ho latela liketso tsa lona"
        },
        {
            "chapter": 36,
            "verse": 55,
            "text": "Ruri! Balekane ba Serapa ba tla be ba nyakaletse letsatsing leo ho tsohle tseo ba li etsang"
        },
        {
            "chapter": 36,
            "verse": 56,
            "text": "Bona le balekane ba bona, ba tla ba meriting e pholileng, ba qethohile Literoneng"
        },
        {
            "chapter": 36,
            "verse": 57,
            "text": "Mefuta eohle ea litholoana e tlaba teng le tsohle tseo ba li kopang ba tla li fumana"
        },
        {
            "chapter": 36,
            "verse": 58,
            "text": "“Khotso!” – Lentsoe le tsoang ho Mong’a rona Ea Mohau o Khaphatsehang"
        },
        {
            "chapter": 36,
            "verse": 59,
            "text": "“Oho lona ba qoetseng sebeng! Suthang kajeno"
        },
        {
            "chapter": 36,
            "verse": 60,
            "text": "Lona bara ba Adama! Ha Ke’a le hlokomelisa ho se khumamele Satane –hobane Satane ke sera se pepenene ho lona? –"
        },
        {
            "chapter": 36,
            "verse": 61,
            "text": "“Hore le khumamele ‘Na, eo ke eona tsela e nepahetseng"
        },
        {
            "chapter": 36,
            "verse": 62,
            "text": "“Empa o khelositse ba bangata ba lona. Na ha le ea utloisisa"
        },
        {
            "chapter": 36,
            "verse": 63,
            "text": "“Tsena ke Lihele tseo le hlokomelisitsoeng ka tsona"
        },
        {
            "chapter": 36,
            "verse": 64,
            "text": "“Kajeno kenang ka hare le che hobane le ile la nyelisa khalemo.”"
        },
        {
            "chapter": 36,
            "verse": 65,
            "text": "Letsatsing leo Re tla koala melomo ea bona. Empa matsoho a bona a tla buoa le Rona, maoto ona a tla paka khahlanong le tseo ba li entseng"
        },
        {
            "chapter": 36,
            "verse": 66,
            "text": "Hoja ebile thato ea Rona, Ruri! Re ka be Re ile Ra foufatsa mahlo a bona, hore ba tle ba sokole tsela. Ba ne ba tla bona joang"
        },
        {
            "chapter": 36,
            "verse": 67,
            "text": "Hoja ebile thato ea Rona, Re ka be Re ile Ra ba etsa bo- mathethebale, kapa hona ho khutla"
        },
        {
            "chapter": 36,
            "verse": 68,
            "text": "Eo re mo pepileng ho fihlela lilemo tsa botsofali, re boetse re bo busetsa morao tlholehong ka ho mo hlokisa matla. Na ha le na kelello"
        },
        {
            "chapter": 36,
            "verse": 69,
            "text": "Ha Re’a ruta moprofeta Lithoko, kapa ho na hore e be li mo loketse. Sena empa e le sehopotso, le eona Qura’n e hlakisang lintho"
        },
        {
            "chapter": 36,
            "verse": 70,
            "text": "Hore e tle e hlokomelise mong le mong ea phelang, le hore lentsoe le tle le phethahale khahlanong le ba latolang"
        },
        {
            "chapter": 36,
            "verse": 71,
            "text": "Ha ba es’o bone kamoo Re ba hloletseng makhomo kateng, e le ts’ebetso ea matsoho a Rona, hore e tle e be beng ba tsona"
        },
        {
            "chapter": 36,
            "verse": 72,
            "text": "Le hona ho li beha tlas’a taolo ea bona, hore tse ling tsona ba tle ba li palame, ha tse ling e le lijo"
        },
        {
            "chapter": 36,
            "verse": 73,
            "text": "Ba fumana kuno, le lebese ho noa. Na ba sa tla ke ba fane ka liteboho"
        },
        {
            "chapter": 36,
            "verse": 74,
            "text": "Empa ba iketsetsa melingoana kathoko ho Allah, eo ba nahanang hore ba tla fumana thuso ho eona"
        },
        {
            "chapter": 36,
            "verse": 75,
            "text": "Ha e na matla a ho ba thusa; empa batla tlisoa e le lebotho ho ea kahlolong"
        },
        {
            "chapter": 36,
            "verse": 76,
            "text": "Se lumelle lipuo tsa bona ho u utloisa bohloko. Ruri! Re tseba tseo ba li patang le tseo ba li phatlalatsang"
        },
        {
            "chapter": 36,
            "verse": 77,
            "text": "Na motho ha a es’o bone hore Re mo hlotse ka lehloele la Lithere? Le hoja e le sera se totobetseng"
        },
        {
            "chapter": 36,
            "verse": 78,
            "text": "O bile o Re etsetsa papiso, o lebetse tlholeho ea hae, O re: “Ke mang ea tlang ho fa masapo aa bophelo ha a se a bolile?”"
        },
        {
            "chapter": 36,
            "verse": 79,
            "text": "E re: “Eo a hlotseng qalong, U tla A neha bophelo, hobane ke Eena Ea tsebang ka botlalo tlholeho eohle"
        },
        {
            "chapter": 36,
            "verse": 80,
            "text": "“Eena Ea o hlahiselitseng mollo sefateng se esong ho ome e be le okha mollo ho sona"
        },
        {
            "chapter": 36,
            "verse": 81,
            "text": "“Na ha se Eena Ea hlotseng maholimo le lefats’e, Ea ka khonang ho hlola a ts’oanang le ona? Ruri! Ke Eena. Hobane ke Eena `Mopi ea Tlotlehileng ho fetisisa, Ka tsebo"
        },
        {
            "chapter": 36,
            "verse": 82,
            "text": "Ruri, Ha A rera ntho, Taelo Ea Ha eke, “Eba!” E feele e be teng"
        },
        {
            "chapter": 36,
            "verse": 83,
            "text": "Kahoo, tlotla e be ho Eena Eo Liatleng tsa Hae e leng puso ea lintho tsohle! Bohle le tla busetsoa ho Eena"
        }
    ]
}
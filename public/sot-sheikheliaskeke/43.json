{
    "chapter": [
        {
            "chapter": 43,
            "verse": 1,
            "text": "Ha. Mim"
        },
        {
            "chapter": 43,
            "verse": 2,
            "text": "Ka Lengolo le totobatsang lintho, –"
        },
        {
            "chapter": 43,
            "verse": 3,
            "text": "Re hlophisitse Qura‘n ka se-Arab, hore le tle le be le kutloisiso"
        },
        {
            "chapter": 43,
            "verse": 4,
            "text": "Ruri, ke mohloli oa Lengolo, le ho Rona, e maemong a babatsehang, le tletse bohlale"
        },
        {
            "chapter": 43,
            "verse": 5,
            "text": "Ana Re ka le amoha Molaetsa eaba Rea le leleka, hobane le batho ba tlolang meeli"
        },
        {
            "chapter": 43,
            "verse": 6,
            "text": "Ke ba ba kae baporofeta bao Re ileng Ra ba romella har’a batho ba khale-khale"
        },
        {
            "chapter": 43,
            "verse": 7,
            "text": "Moporofeta ofe, kapa ofe ea ileng a tla ho bona ba neba mo soma"
        },
        {
            "chapter": 43,
            "verse": 8,
            "text": "Re ile Ra ripitla batho bao e neng e le likoankoetla ho feta bao ka matla; – mohlala oa batho ba khale-khale o se o fetile ka pele ho bona"
        },
        {
            "chapter": 43,
            "verse": 9,
            "text": "Haeba u ka ba botsa: “Ke mang ea hlotseng maholimo le lefats’e,” Ruri! ba tla u araba: “Re hlotsoe ke Eena, Ea Matla Oohle, Ea Tletseng Tsebo;”"
        },
        {
            "chapter": 43,
            "verse": 10,
            "text": "Ea le etselitseng lefats’e ho ba sebaka sa lona sa phomolo, A le batalletsa lona, A le etsetsa litsela holim’a lona, hore le tle le fumane tataiso"
        },
        {
            "chapter": 43,
            "verse": 11,
            "text": "Ea romellang pula lefats’eng ho tsoa marung ka tekanyo, eo Re phelisang lefats’e le omeletseng ka eona. Ka mokhoa o ts’oanang le oo le tla tsosoa ka oona"
        },
        {
            "chapter": 43,
            "verse": 12,
            "text": "Ea hlotseng lintho tsohle ka bobeli (botona, le bots’ehali), A ba A le etsatsa likepe le likhomo tseo le li palamang"
        },
        {
            "chapter": 43,
            "verse": 13,
            "text": "Hore le tle le palame le tsitsitse mekokotlong ea tsona, le hore le tle le hopole molemo oa Mong`a lona nakong eo le palameng holim’a tsona, le re: “Tlotla e be ho Ea re etselitseng tsena, le hoja rona re ne re se na matla a ho li etsa"
        },
        {
            "chapter": 43,
            "verse": 14,
            "text": "“Ruri re tla boela ho Mong`a rona!”"
        },
        {
            "chapter": 43,
            "verse": 15,
            "text": "Empa ba Mo kopanya le makhabunyane a Hae! Ruri Motho ke monyefoli ea se nang liteboho"
        },
        {
            "chapter": 43,
            "verse": 16,
            "text": "Eng! U ikhethetse barali har’a libopuoa tsohle tseo A li hlotseng, eaba lona U le khethela bara"
        },
        {
            "chapter": 43,
            "verse": 17,
            "text": "Ha litaba tsa tsoalo ea seo bona ba se bapisang le Allâh Mong`a hau lapeng la hae li mo fihlela, sefahleho sa hae se’a fifala, u apareloa ke mesarelo e meholo pelong ea hae"
        },
        {
            "chapter": 43,
            "verse": 18,
            "text": "Na ba ts’oants’a Allah le sebopuoa se holisoang se apesitsoe mekhabiso, se tla sitoa ho itlhakisa har’a likhang"
        },
        {
            "chapter": 43,
            "verse": 19,
            "text": "Ba etsa manyeloi ao e leng makhabunyane a Allah basali. Na ba bile le bopaki tlholehong ea oona? Ruri! Bopaki ba bona botla ngoloa, ba tla biletsoa lipotsong"
        },
        {
            "chapter": 43,
            "verse": 20,
            "text": "Ba re: “Hoja ebile thato ea Ea Tletseng Lereko, re ka be re sa khumamele melingoana!” Ha ho tsebo eo ba nang le eona mabapi le tseo tsohle! Ba mpa ba bua leshano"
        },
        {
            "chapter": 43,
            "verse": 21,
            "text": "Eng! Re kile Ra ba neha Lengolo pele le e, hoo ba ntseng ba kakatletse ho lona"
        },
        {
            "chapter": 43,
            "verse": 22,
            "text": "Che, ba re: “Re fumane bo-ntat’a rona ba latela tumelo e ngoe, le rona re tataisitsoe ke mehlala ea bona.”"
        },
        {
            "chapter": 43,
            "verse": 23,
            "text": "Ka mokhoa o ts’oanang, Re ‘nile Ra romella Mohlokomelisi pele ho uena sechabeng se seng le se seng; empa likhorane har’a bona li re: “Re fumane bo-ntat’a rona ba latela tumelo, rona re setse morao mehlala ea bona.”"
        },
        {
            "chapter": 43,
            "verse": 24,
            "text": "A re: “Eng! Le hoja ke le tliselitse tataiso e molemo ho feta eo le fumaneng bo-ntat’a lona ba e latela?” Ba re: “Re hana seo o re tliselitseng sona.”"
        },
        {
            "chapter": 43,
            "verse": 25,
            "text": "Kahoo, Ra iphetetsa khahlanong le bona. Ak’u bone seo e bileng pheletso eaba latotseng `Nete"
        },
        {
            "chapter": 43,
            "verse": 26,
            "text": "Bonang! Abrahama a re ho ntata’e le batho ba habo:“Ruri! ‘na ha ke ikamahanye le tseo le li khumamelang"
        },
        {
            "chapter": 43,
            "verse": 27,
            "text": "(Ke khumamela) Ea mpopileng A Inots’i, U tla ntataisa.”"
        },
        {
            "chapter": 43,
            "verse": 28,
            "text": "O ile a siea lentsoe leo e le seema-hale har’a litloholo tsa hae, hore ba tle ba sokolohele ho Allah"
        },
        {
            "chapter": 43,
            "verse": 29,
            "text": "Ke ile ka lokollela lintho tsohle tse thabisang tsa lefats’e lena ho bona le ho bo-ntat’a bona, ho fihlela ‘Nete e finyella ho bona le Moromuoa ho hlakisa lintho tsohle"
        },
        {
            "chapter": 43,
            "verse": 30,
            "text": "Empa ha ‘nete e se e finyeletse ho bona, ba re: “Sena ke boloi, re’a se latola.”"
        },
        {
            "chapter": 43,
            "verse": 31,
            "text": "Ba bile ba re: “Hobaneng ha Qura’n ena e sa senoleloa e mong oa baholo har’a metse Meholo e ‘meli?”"
        },
        {
            "chapter": 43,
            "verse": 32,
            "text": "Ke bona ba abang Mohau oa Mong`a hau? Ke Rona ba ba abetseng bophelo ba lefats’e lena, ebile ke Rona ba faneng ka maemo a phahameng ho ba bang ba bona ho feta ba bang, hore ba tle ba sebeletse ba bang; Mohau oa Mong`a hau o molemo ho feta maruo ao ba a bokeletseng"
        },
        {
            "chapter": 43,
            "verse": 33,
            "text": "Hoja e se be hore batho e ne e tla ba sechaba se le seng se latelang tsela e mpe morao, Re ka be Re etselitse bohle ba nyefolang Allah, marulelo a silvera holima matlo a bona le mekato ea silvera eoba hloang ka eona"
        },
        {
            "chapter": 43,
            "verse": 34,
            "text": "Le menyako ea silvera le literone tsa silvera tseo ba phomolang ho tsona"
        },
        {
            "chapter": 43,
            "verse": 35,
            "text": "Le eona mekhabiso ea gauta. Lintho tsena kaofela li ne li ke ke tsa thusa letho haese feela boithabiso ba bopheloba lefats’e lena. Bophelo Bo-tlang bo ho Mong`a lona, bona ene e tla ba ba balokileng, ba bile ba ts’aba Allah"
        },
        {
            "chapter": 43,
            "verse": 36,
            "text": "Mang, kapa mang ea ka koenehang khopolong ea Allah Ea Lereko, Re mo abela satane hoba motsoalle oa hae"
        },
        {
            "chapter": 43,
            "verse": 37,
            "text": "Bo liabolosi ba ba khelosa Tseleng, empa ba nahana hore ba tataisoa ka nepo"
        },
        {
            "chapter": 43,
            "verse": 38,
            "text": "Ho fihlela eo ea joalo a tla ho rona, eba o re ho motsoalle oa hae (ea mobe): “Hoja e be lipakeng tsa ka le uena ebile sebaka sa bohole ba bochabela le bophirimela – o motsoalle ea nyonyehang"
        },
        {
            "chapter": 43,
            "verse": 39,
            "text": "Ha le entse bobe, ha bo na ho le tsoela molemo oa letho, letsatsing leo; le tla ba metsoalle kahlolong"
        },
        {
            "chapter": 43,
            "verse": 40,
            "text": "Na u ka etsa hore setholo se utloe, kapa u ka tataisa sefofu le ho tataisa ea phosong e totobetseng"
        },
        {
            "chapter": 43,
            "verse": 41,
            "text": "Le hoja e be Re ka u nka, Ruri! Re tla iphetetsa khahlanong le bona"
        },
        {
            "chapter": 43,
            "verse": 42,
            "text": "Kapa Re ka u bonts’a seo Re ba ts’episitseng sona; Re phethile taelo holim‘a bona"
        },
        {
            "chapter": 43,
            "verse": 43,
            "text": "Kahoo, u kakatlele ka tieo ho seo u se Senoletsoeng: Ruri U Tseleng e topileng"
        },
        {
            "chapter": 43,
            "verse": 44,
            "text": "Ruri Qura’n ena ke Molaetsa, ho uena le ho batho ba heno; haufi le tla botsoa"
        },
        {
            "chapter": 43,
            "verse": 45,
            "text": "Ak’u botse baromuoa ba Rona bao Re ileng Ra ba romella pele ho uena: “Na Re kile Ra hlomamisa melingoana ho khumameloa kathoko ho Ea Tletseng Lereko, Allah?”"
        },
        {
            "chapter": 43,
            "verse": 46,
            "text": "Re ile Ra romella Moshe ka Lits’enolo tsa Rona ho Faro le Matona a hae, A re: “Ke moromuoa oa Mong`a Mafats’e.”"
        },
        {
            "chapter": 43,
            "verse": 47,
            "text": "Empa hoba a finyelle ho bona ka Lits’upiso tsa Rona, ba ile ba mo nyelisa"
        },
        {
            "chapter": 43,
            "verse": 48,
            "text": "Re ile Ra ba bonts’a Sesupo ka seng, se ne se eba seholo ho feta sa mathomo, eaba Re ba nehella Kotlo, hore ba tleba sokolohe"
        },
        {
            "chapter": 43,
            "verse": 49,
            "text": "Eaba ba re: “Oho uena moloi! Bitsa ho Mong`a hau ho ea ka maqhama a teng lipakeng tsa hau le Eena. Hobane ruri re tla amohela tataiso.”"
        },
        {
            "chapter": 43,
            "verse": 50,
            "text": "Empa eitse hoba re tlose kotlo holim’a bona, ba ile ba koenehela ts’episo ea bona"
        },
        {
            "chapter": 43,
            "verse": 51,
            "text": "Faro a phatlalatsa har’a sechaba sa hae, a re: “Oho sechaba sa ka! Na puso ea Egepeta ha se ea ka, le lipaki hore linoka li phallang ka tlasa Paleisi ea ka? Eng! ha le li bone"
        },
        {
            "chapter": 43,
            "verse": 52,
            "text": "“Ha ke fete eo ea eisehang, ea sa qaqang puong ea hae"
        },
        {
            "chapter": 43,
            "verse": 53,
            "text": "“Joale hobaneng a sa sitsoa ka lipetja tsa khauta, kapa ho se na manyeloi a mo felehelitseng?”"
        },
        {
            "chapter": 43,
            "verse": 54,
            "text": "Ke kamoo a ileng a firifanya sechaba sa hae kateng, sa mo mamela. Rurik e mahana puso khahlanong le Allah"
        },
        {
            "chapter": 43,
            "verse": 55,
            "text": "Khabareng ba ile ba Re halefise, Ra ba nehella kotlo, Ra ba khamisa ka metsi bohle"
        },
        {
            "chapter": 43,
            "verse": 56,
            "text": "Ra ba etsa mohlala lichabeng tse tla latela"
        },
        {
            "chapter": 43,
            "verse": 57,
            "text": "Ha Jesu mor’a Maria a khethoa ho ba mohlala, batho ba heno ba ile ba mo tlepa lit`seho"
        },
        {
            "chapter": 43,
            "verse": 58,
            "text": "Ba re: “Melingoana ea rona e molemo, kapa ke eena?” Sena ba se hlahisa kapel’a hau e le likhang: Che, empa e le batho ba tletseng khathatso"
        },
        {
            "chapter": 43,
            "verse": 59,
            "text": "E ne es letho haese lekhabunyane: Re ile Ra mo sitsa ka molemo oa Rona, Ra mo etsa mohlala ho Bana ba Israele"
        },
        {
            "chapter": 43,
            "verse": 60,
            "text": "Hoja ebile Thato ea Rona, Re ne Re tla hlomamisa manyeloi har’a lona ho ba majalefa holim’a lefats’e"
        },
        {
            "chapter": 43,
            "verse": 61,
            "text": "Jesu e tla ba Sesupo sa Hora, kahoo le se be le khoao ka Hora, empa ntateleng: ena ke eona Tsela e Topileng"
        },
        {
            "chapter": 43,
            "verse": 62,
            "text": "Le se lumelle E Mobe ho le khelosa: hobane ke sera se pepenene ho lona"
        },
        {
            "chapter": 43,
            "verse": 63,
            "text": "Ha Jesu a ne a tla ka Sesupo se hlakileng, a re: “Joale ke tlile ho lona ka Bohlale le ho tla totobatsa lintlha tseo le fapanang ka tsona. Kahoo ts’abang Allah, le ‘mamele"
        },
        {
            "chapter": 43,
            "verse": 64,
            "text": "“Hobane Allah ke Mong`a ka, ke Mong`a lona. Kahoo, Mo khumameleng: ena ke eona tsela e topileng.”"
        },
        {
            "chapter": 43,
            "verse": 65,
            "text": "Empa lequloana har’a bona le ile la ngangisana: sekhobo se be holim’a baetsalibe, mohla kahlolo ea Letsatsi le Mahlonoko"
        },
        {
            "chapter": 43,
            "verse": 66,
            "text": "Na ba emetse Hora feela –hore e tle e ba fihlele ka ts’ohanyetso, hoja ba sa lebella"
        },
        {
            "chapter": 43,
            "verse": 67,
            "text": "Metsoalle e tla fetoha lira letsatsing leo, – ntle le ba lokileng"
        },
        {
            "chapter": 43,
            "verse": 68,
            "text": "Oho Makhabunyane a Ka! Kajeno ts’abo ha e eo ho lona kapa mesarelo"
        },
        {
            "chapter": 43,
            "verse": 69,
            "text": "Lona ba ileng ba kholoa lits’upisong tsa Rona, la inehela Islamong"
        },
        {
            "chapter": 43,
            "verse": 70,
            "text": "Kenang Serapeng le basali ba lona, le nyakalle"
        },
        {
            "chapter": 43,
            "verse": 71,
            "text": "Kamoo teng, ba tla feptjoa ka lijana le mepotjoana ea khauta, moo ho tla ba le tsohle tseo meea ea bona e li labalabelang le tseo mahlo a li thabelang: le tla phela kamoo ka hosafeleng"
        },
        {
            "chapter": 43,
            "verse": 72,
            "text": "Seo e tla be e le Serapa seo le entsoeng majalefa a sona, lebaka la liketso tsa lona"
        },
        {
            "chapter": 43,
            "verse": 73,
            "text": "Ka har’a sona le tla fumana litholoana ka mefuta, tseo le tlang ho li khotsofalla"
        },
        {
            "chapter": 43,
            "verse": 74,
            "text": "Haele baetsalibe bona, bat la ba Kahlolong ea Lihele ho phela teng kahosafeleng"
        },
        {
            "chapter": 43,
            "verse": 75,
            "text": "Kahlolo ea bona e ke ke ea bebofatsoa, ba tla apareloa ke mahlomola"
        },
        {
            "chapter": 43,
            "verse": 76,
            "text": "Ha Re ke ke Ra ba ba ja tsuo, empa ke bona ba itjeleng tsuo"
        },
        {
            "chapter": 43,
            "verse": 77,
            "text": "Ba tla re: “Oho Malik Mong`a hau ha A ka mpa A re timetsa!” O tla re: “Che empa le lokela ho hlola mona.”"
        },
        {
            "chapter": 43,
            "verse": 78,
            "text": "Ruri Re tlisitse ‘nete ho lona: empa bongata ba lona bo hloile ‘nete"
        },
        {
            "chapter": 43,
            "verse": 79,
            "text": "Eng! Ba lohile leano? Empa ke Rona ba phethatsang lintho"
        },
        {
            "chapter": 43,
            "verse": 80,
            "text": "Kapa ba nahana hore ha Re utloe makunutu a bona le merero ea bona ea siphiri? Ruri le Barumuoa ba Rona ba teng haufi le bona ho ngola fats’e"
        },
        {
            "chapter": 43,
            "verse": 81,
            "text": "E re: “Haeba Ea Lereko U ne A ena le mora, nka be ke le oa pele ho mo khumamela.”"
        },
        {
            "chapter": 43,
            "verse": 82,
            "text": "Tlotla e be ho Mong`a maholimo le lefats’e, Mong`a Terone, U hole le tsohle tseo ba Mo kopanyang le tsona"
        },
        {
            "chapter": 43,
            "verse": 83,
            "text": "Kahoo, ba lese ho inanatha le ho bapala ho fihlela Letsatsi la bona, leo ba le ts’episitsoeng"
        },
        {
            "chapter": 43,
            "verse": 84,
            "text": "Ke Eena Eo e leng Allah Ea maholimong le Allah lefats’eng. Ke Eena Ea Tletseng Tsebo, Ea Seli"
        },
        {
            "chapter": 43,
            "verse": 85,
            "text": "U hlohonolofetse, Eena Eo puso ea maholimo le lefats’e e leng tsa hae, le tsohle tse teng lipakeng tsa tsona, Eena ea tsebang Hora; Bohle le tla boela ho Eena"
        },
        {
            "chapter": 43,
            "verse": 86,
            "text": "Bao ba bitsang ho bona kantle ho Allah, ha ba na matla a ho buela, – ke feela ea fanang ba ‘nete, ba mo tseba"
        },
        {
            "chapter": 43,
            "verse": 87,
            "text": "Haeba u kaba botsa, Ke mang Ea ba hlotseng, ba tla re: “Ke Allah.” Joale ho tla joang hore ba hlahlathella hole le ‘nete"
        },
        {
            "chapter": 43,
            "verse": 88,
            "text": "(Allah U na le Tsebo)Ea sello sa Moprofeta: “Oho Mong`aka bana ke batho ba ke keng ba kholoa!”"
        },
        {
            "chapter": 43,
            "verse": 89,
            "text": "Empa ba furalle, u re: “Khotso.” Hobane haufinyane ba tla tseba"
        }
    ]
}
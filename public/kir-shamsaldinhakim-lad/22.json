{
    "chapter": [
        {
            "chapter": 22,
            "verse": 1,
            "text": "O,adamdar! Rabbiŋerden korkkula! Kıyamattın zilzalası korkunuçtuu nerse"
        },
        {
            "chapter": 22,
            "verse": 2,
            "text": "Anı körgön künüŋördö ar bir emizüüçü öz balasın unutup kalat, ar bir koş boyluu janıbar boyundagısın tüşürüp salat. Sen (al kündö) adamdardı nes-mas abalında körösüŋ. Çınında, alar mas emes. Birok, Allaһtın azabı katuu"
        },
        {
            "chapter": 22,
            "verse": 3,
            "text": "Adamdardın arasındagı kee biröölörü ilimi jok bolso da Allaһ jönündö talaşa beret jana ar kaysı beybaş şaytanga eerçip kete beret"
        },
        {
            "chapter": 22,
            "verse": 4,
            "text": "Aga (şaytandın tagdırına): «Kim uşunu dos tutsa (eerçise) anı adaştırıp, tozok azabına baştap barat»- dep jazılıp koyulgan"
        },
        {
            "chapter": 22,
            "verse": 5,
            "text": "O,adamdar! Eger kayra tirilüüdön şektenüüdö bolsoŋor, (özüŋördün abalkı jaratılganıŋardı oylogula): Biz silerdi(n ataŋar Adamdı eŋ obolu) topuraktan jarattık. Andan soŋ tamçı «suudan», andan soŋ koyuu kandan, andan soŋ bütkön-bütpögön bir tiştem etten (jarattık). Silerge (akırındık menen kemelge jete turgan jaratıluuŋardı) bayan kılıp berüü üçün. Jana (andan soŋ) Özübüz kaalagan tüyüldüktü belgilengen (törölüüçü) möönötkö çeyin jatındarga jaygaştırabız. Kiyin silerdi ımırkay-böbök abalda (jatındardan jarık düynögö) çıgarabız. Kiyin erezege jetkeniŋerge çeyin (tarbiyalaybız). Silerden kimdir biröölör (balalık çagında je jaştıgında ele) ölüp kalat. Dagı başka biröölör bilgenden soŋ bilbey turgan bolup kalışı üçün eŋ tömön ömürgö (karılık jaşına) jetkirilet. Sen jerdi kakşıgan (eç nerse östürbögön ölük) abalda körösüŋ. Anan Biz aga (asmandan) suu tüşüröör zamat bir sezgenip alıp, kööp çıgat jana ar türdüü suluu-körköm ösümdüktördü östürö baştayt"
        },
        {
            "chapter": 22,
            "verse": 6,
            "text": "Bul (jarayandardın maanisi) Allaһ — Al Akıykat jana Al ölüktü tirilte alat. Jana Al bardık nersege Kudurettüü"
        },
        {
            "chapter": 22,
            "verse": 7,
            "text": "Jana.., Kıyamat dagı sözsüz kelüüçü. Anda eç kümön jok! Jana Allaһ albette, mürzölördögü ölüktördü kayra tiriltet"
        },
        {
            "chapter": 22,
            "verse": 8,
            "text": "Adamdardın arasındagı biröölör, Allaһ jönündö («Al tirilte albayt» dep) talaşa beret. Je ilimi jok, je Tuura Jolgo baştooçusu (akılı) jok, je bolboso (kolunda) Nurduu Kitebi jok"
        },
        {
            "chapter": 22,
            "verse": 9,
            "text": "Moyun tolgogon (tekeberlengen, kejirlengen) abalda (talaşışat, adamdardı) Allaһtın jolunan adaştırıp jiberüü üçün. Al adamga düynödö şermendelik bar. Kıyamatta bolso, aga küydürüüçü azaptı tattırabız"
        },
        {
            "chapter": 22,
            "verse": 10,
            "text": "(O, kaapır!) Bul azaptar özüŋdün eki koluŋdun jasaganı sebeptüü. Allaһ pendelerge zulumduk kıluuçu emes"
        },
        {
            "chapter": 22,
            "verse": 11,
            "text": "Adamdardın arasınan dagı biröölör Allaһka bir betkeylik menen (je adat üçün je mansap üçün, je musulmandardan korkup) ibadat kılat. Eger aga (ibadatı sebeptüü) bir jakşılık jetse, anı menen köŋülü jaydarı bolup kalat. Al emi bir (oor) sınoo jetse (dinden) jüz burup ketet. (Mınday adamdar) düynö-akırette zıyan tartıp kalışat. Bul çınında anık zıyan tartuu"
        },
        {
            "chapter": 22,
            "verse": 12,
            "text": "(Allaһka ıklas menen ıyman keltirbegen adam) Allaһtan başka payda da, zıyan da bere albay turgan «kudaylarga» duba kılışat. Bul abdan katuu adaşuu"
        },
        {
            "chapter": 22,
            "verse": 13,
            "text": "Alar paydasınan zıyanı köbüröök «kudaylarga» duba kılışat.! (Al «kudaylar») Kanday jaman başçı, kanday jaman dos"
        },
        {
            "chapter": 22,
            "verse": 14,
            "text": "Allaһ Özünö (ıklas menen) ıyman keltirip, salih amaldardı jasagan momundardı albette, tübünön darıyalar akkan Beyiş baktarına kirgizet. Çınında, Allaһ kaalagan nersesin jasayt"
        },
        {
            "chapter": 22,
            "verse": 15,
            "text": "Kimde-kim Allaһ aga (paygambarına) düynö-akırette jardam bere albayt dep oyloso, bir sebep menen asmanga kötörülsün dagı kiyin, (Allaһtın jardamın) kesip taştasın (eger kolunan kelse).! Anan karasın: özünün bul ayla-amaldarı anın köralbastıgın ketire alar beken"
        },
        {
            "chapter": 22,
            "verse": 16,
            "text": "Biz anı (Kuraandı) mına uşintip anık ayattar türündö tüşürdük. Allaһ (anı menen) Özü kaalagan adamdardı Tuura Jolgo baştayt"
        },
        {
            "chapter": 22,
            "verse": 17,
            "text": "Çınında, Allaһ Kıyamat Künü ıyman keltirgender menen yahudiylerdin, sabiilerdin,” hristiandardın, otparastardın jana muşrikterdin arasında (kimisi akıykattı karmaganın) ajırım kılat. Allaһ ar bir nersege Kübö"
        },
        {
            "chapter": 22,
            "verse": 18,
            "text": "(O, Muhammad!) Karaçı, Allaһka jer-asmandagılardın bardıgı: Kün, Ay, jıldızdar, toolor, daraktar, janıbarlar jana köp adamdar sajda kılışuuda. Dagı köpçülüktörünö bolso azap hak (adilet jaza) boldu. Allaһ kimdi kor kılıp koyso, anı eç kim urmattuu kıla albayt. Allaһ kaalagan nersesin jasayt"
        },
        {
            "chapter": 22,
            "verse": 19,
            "text": "Mına bul eki karşılaş tarap (kaapırlar menen momundar) Rabbileri jönündö talaşıp-tartışıp kalıştı.! Emi kaapır bolgondor üçün (Kıyamatta) jalındagan otton kiyim dayardalıp, baştarınan kaynagan suu kuyulat!? (Bul suunun ısıktık darajası uşunçalık)"
        },
        {
            "chapter": 22,
            "verse": 20,
            "text": "Andan alardın terileri jana içindegi (içegi, öpkö-boor sıyaktuu) nerseleri küyüp ketet"
        },
        {
            "chapter": 22,
            "verse": 21,
            "text": "Alar üçün (periştelerdin kolunda saboogo dayar) temir soyuldar bar"
        },
        {
            "chapter": 22,
            "verse": 22,
            "text": "Ar kaçan Tozoktogu bul azap-kaygıdan çıguunu kaalaşsa, (oşol soyuldar menen baştarına çaap) dagı azapka kaytarılışat jana «küydürüüçü azaptı tatkıla!»-(dep aytılat)"
        },
        {
            "chapter": 22,
            "verse": 23,
            "text": "Al emi, ıyman keltirip, jakşı amal jasagan adamdardı Allaһ (Taala) tübünön darıyalar agıp turgan Beyişterge kirgizet. Alar bermet, jakut, marjandar (asıl taştar) menen jasanışat jana al jerdegi kiyimderi jibekten bolot"
        },
        {
            "chapter": 22,
            "verse": 24,
            "text": "(Munun sebebi) Alar (düynö jaşoosunda) sözdün eŋ tattuusuna («Laa-ilaaha-illal-lah» kelmesine) jana maktoogo arzıgandın (Allaһtın) joluna bagıttalgan ele"
        },
        {
            "chapter": 22,
            "verse": 25,
            "text": "Kaapır bolgondorgo, Allaһtın jolunan jana Al-Haram meçitinen (momundardı) toskondorgo — Biz al meçitti bardık adamdarga: jergiliktüüsünö da, çetten kelgenine da teŋ kılıp koygon elek — jana kim anın içinde zulum menen buzuktuk (künöö) kıluunu kaalasa, aga Biz jan oorutkan azaptı tattırabız"
        },
        {
            "chapter": 22,
            "verse": 26,
            "text": "Estegin, Biz (bir kezde) İbrahimge (Iyık) Üydün ordun dayardap-belgilep berip, (balası Ismayıl eköö anı turguzup bütköndö, mınday degen elek): «Maga (ibadatta) eç nerseni şerik kılbaysıŋ. Menin Üyümdü toop kıluuçular (namazda) turuuçular, iyilip, rukuu kıluuçular jana sajda kıluuçular üçün taza-pakiza karmaysıŋ"
        },
        {
            "chapter": 22,
            "verse": 27,
            "text": "Adamdardı ajı kıluuga çakırasıŋ. Saga alar jöö basıp, taptalgan! uloolor menen kelişsin. Alar saga ar kaysı alıs ölkölördön kelişsin"
        },
        {
            "chapter": 22,
            "verse": 28,
            "text": "(Jana) Özdörünö (ajıdan tiye turgan diniy-düynölük) paydalarga kübö boluşsun. Anan belgilüü kündördö (Allaһ) ırıskı kılıp bergen çarba aybandarın (kurmandıkka çaluunun) üstündö Allaһtın ısımın eskerişsin. Anan andan (kurmandıktın etinen) özüŋör da jegile, kedey-beçaralardı da tamaktandırgıla"
        },
        {
            "chapter": 22,
            "verse": 29,
            "text": "Andan kiyin alar (ajılar) kirlerin ketirişsin.” Jana (ajı, umra, kurmandıktan turgan) nazirlerin (özdörünö mildet kılıp algan ajı ibadattarın) toluk atkarıp, Eski Üydü (Kaabanı) tavaf? kılışsın"
        },
        {
            "chapter": 22,
            "verse": 30,
            "text": "Uşular (silerge bayandap bergen şariyat ökümdörünön kee biröölörü) Kim Allaһtın şariyat-ökümün urmattasa (atkarsa) — bul işi Rabbisinin aldında özünö jakşı. Jana silerge (Kuraanda) okup (sanap) berile turgandardan başka bardık tört buttuu aybandar adal kılındı. Emi buttardan turgan ıplastıktan jana jalgan sözdön alıs bolgula"
        },
        {
            "chapter": 22,
            "verse": 31,
            "text": "Allaһka şerik keltirbey, hanif (jeke Allahka sıyına turgan) abalda (ibadat kılgıla). Kim Allaһka şerik keltirgen bolso, al asmandan kulap tüşkön! jana anı (jırtkıç) kuş tıtıp je bolboso şamal alıstarga uçurup ketken sıyaktuu"
        },
        {
            "chapter": 22,
            "verse": 32,
            "text": "Uşunday. Al emi, kim Allaһtın nışan-belgilerin? (kurmandık üçün belek iretinde alıngan aybandardı) azdektese — bul jüröktördün takıbaaluulugunan"
        },
        {
            "chapter": 22,
            "verse": 33,
            "text": "Siler üçün alarda (belek-aybandarda) belgilüü möönötkö çeyin paydalanuu bar.? Kiyin alardı (soyuu) adal bolgon jay — Eski Üydün (Kaabanın?) aylanası"
        },
        {
            "chapter": 22,
            "verse": 34,
            "text": "Biz (murdagı) bardık ümmöttörgö, (Allaһ) ırıskı kılıp bergen çarba aybandarın (muuzdoonun) üstündö Allaһtın ısımın zikir kıluuları üçün kurmandık çaluuga buyurganbız. Demek, kudayıŋar bir gana ilah (Allaһ). Emi, (Anın Özünö gana) moyun sungula. (O, Muhammad), sen (Allaһka) berilgenderge (Beyişti) süyünçülö"
        },
        {
            "chapter": 22,
            "verse": 35,
            "text": "Alar ( Allaһka berilgen musulmandar) kaçan Allaһtın ısımı eskerilgende (urmat jana korkuunun küçtüülügünön) jüröktörü titireyt. (Alar) Özdörünö jetken nerselerge sabır kıluuçular, namazdı toluk okuuçular jana Biz ırıskı kılıp bergen nerselerden ihsan-sadaka kıluuçu adamdar"
        },
        {
            "chapter": 22,
            "verse": 36,
            "text": "(Ajı mezgilinde soyula turgan töö, uy sıyaktuu) çoŋ denelüü çarba aybandarın da siler üçün Allaһtın belgilerinen kıldık. Anda siler üçün jakşılık bar. Anan al jandıkka tik turgan abalında ele (butuna tuşoo salıp koyup) Allaһtın ısımın zikir kıla bergile.! Emi, kaçan jambaşı menen kulaganda (jiliktep) andan özüŋör da jegile, suragan-surabagan kedeylerge da jedirgile. Biz silerge anı (çoŋ kelbettüü janıbardı) mına uşintip moyun sundurup berdik. Şügür kılsaŋar ajep emes"
        },
        {
            "chapter": 22,
            "verse": 37,
            "text": "Allaһka anın (kurmandıgıŋardın) eti da, kanı da jetpeyt. Birok, silerden bolgon takıbalık jetet. Silerdi hidayatka baştaganı üçün Allaһtı uluktap («Bismilaahi Allaһu Akbar» dep) takbir aytuuŋar üçün Al silerge oşol çoŋ jandıktardı moyun sundurup berdi. Jakşılık (ihsan) kıluuçularga (Beyişten) kuşkabar ber"
        },
        {
            "chapter": 22,
            "verse": 38,
            "text": "Allaһ ıymanduu adamdardı korgoyt. Albette, Allaһ ar bir kıyanatçı, şügür kılbagan pendelerdi süyböyt"
        },
        {
            "chapter": 22,
            "verse": 39,
            "text": "(Kaapırlar tarabınan) çabuulga tuş bolgon (momun) adamdarga, zulumduk körgöndörü sebeptüü (duşmandarına karşı soguşuuga) uruksat berildi. Albette, Allaһ alarga jardam berüügö kudurettüü"
        },
        {
            "chapter": 22,
            "verse": 40,
            "text": "Alar (musulmandar) öz mekenderinen akıykatsızdık menen, bir gana «Rabbim — Allaһ» degen sözdörü üçün gana (kuup) çıgarılgan ele. Eger Allaһtın kee bir (zaalım) adamdardı başka biröölörü(nün küçü) menen tıyıp turuusu bolbogondo, ibadatkanalar, çirköölör, sinagogalar jana anda Allaһtın ısımı köp eskerile turgan meçitter talkalanıp ketmek.? Özünö (dinine) jardam bergenderge Allaһ da jardam (jeŋiş) beret. Albette, Allaһ Kubattuu, Kudurettüü! (Kiyinki ayatta Allayһ Taala Öz dinine jardam bergen adamdardın sıpattarın bayandayt)"
        },
        {
            "chapter": 22,
            "verse": 41,
            "text": "Alar jerde bekem ornoşturup koygonubuzda namazdarın toluk okugan, zeket bergen, jakşılıktarga buyurup, jamandıktardan kaytargan adamdar. İşterdin akıbeti Allaһtın Kolunda"
        },
        {
            "chapter": 22,
            "verse": 42,
            "text": "(O, Muhammad) eger (kaapırlar) seni «jalgançı» degen bolso, (ızaalanba). Alardan murda Nuh koomu, Aad menen Samud (elderi da paygambarların) «jalgançı» deşken"
        },
        {
            "chapter": 22,
            "verse": 43,
            "text": "İbrahimdin, Luttun koomdoru dagı (paygambarların) jalgançıga çıgarışkan"
        },
        {
            "chapter": 22,
            "verse": 44,
            "text": "Madyan (şaarının) eeleri dagı (paygambarlarına «jalgançı» dep doomat kılışkan) Musanı dele jalgançıga çıgarışkan. Anan Men kaapırlarga (bir az) möönöt berdim. (Emi «bizge ajal kelbeyt eken» dep beykapar boluşkanda) Alardı (azap menen) karmadım. Emi, Menin çanganım kanday bolgon(un bir körsöŋ ele)"
        },
        {
            "chapter": 22,
            "verse": 45,
            "text": "Biz neçendegen şaarlardı kıyratıp saldık! Alar zaalım bolçu. Emi (azır) alardın çatırları kulagan. (Dagı neçendegen) taştandı kuduktar, biyik-biyik (birok eesi jok) saraylar bar"
        },
        {
            "chapter": 22,
            "verse": 46,
            "text": "(Kaapırlar) jer jüzün kıdırıp körüşpöybü?! Oşondo alarga sergek jüröktör je bolboso, ugar kulaktar bolmok ele! Çınında, közdör sokur bolboyt, köküröktögü jüröktör sokur bolot"
        },
        {
            "chapter": 22,
            "verse": 47,
            "text": "(O, Muhammad, muşrikter «Eger çın paygambar bolsoŋ, Rabbiŋ bizge azap tüşürböybü, tezireek» dep) senden azaptı şaştırıp suraşat. Allaһ ubadasın buzbayt. (Sözsüz azap kelet.) Jana.., Senin Rabbiŋdin aldındagı bir kün siler eseptegen jıldardın miŋ jılı sıyaktuu"
        },
        {
            "chapter": 22,
            "verse": 48,
            "text": "Dagı neçendegen şaarlardı(n elderin) alar zaalım bolso da, möönötün uzartıp koydum. Kiyin (köp jaşap, köp künöö kılıp, köbüröök azapka ılayık bolgondo) gana kıyrattım. Kaytıp kelüü — Özümö"
        },
        {
            "chapter": 22,
            "verse": 49,
            "text": "Aytkın: «O, adamdar! Men çınında silerge anık eskertüüçümün"
        },
        {
            "chapter": 22,
            "verse": 50,
            "text": "Al emi, ıyman keltirip, salih amal kılgan adamdar üçün (Allaһ tarabınan) keçirim jana uluk ırıskı (Beyiş) bar!»"
        },
        {
            "chapter": 22,
            "verse": 51,
            "text": "Bizdin ayattarıbızdı(n aylanasında ar türdüü söz kozutup) alardın küç-taasirin azaytuuga (biri-birinen ozup) alektenip jatkandar.., dal oşolor Tozok eeleri"
        },
        {
            "chapter": 22,
            "verse": 52,
            "text": "Senden murda bir elçi je paygambar jibergen bolsok, al kaçan gana (kitepten bir ayat) okuçu bolso, anın kıraatına şaytan (kitepte jok sözdördü) koşkoŋ(go arakettengen). Anan Allaһ şaytan koşkon nerselerdi öçürüp, Öz ayattarın bekemdegen. Allaһ Bilüüçü, Daanışman"
        },
        {
            "chapter": 22,
            "verse": 53,
            "text": "Şaytan koşkon nerseler(di Allaһ) jürögündö ildet-ooruusu bar (munafık) adamdar menen jürögü katıp kalgan (muşrik) adamdardı sınoo üçün jasayt. Albette, zaalım (kaapır) adamdar tügöngüs talaş-tartışta kalışat"
        },
        {
            "chapter": 22,
            "verse": 54,
            "text": "İlimdüü adamdar, anın (Kuraandın) Rabbiŋden kelgen (özgörgüs) Akıykat ekenin bilişi jana jüröktörü aga muyup, ıyman keltirişi üçün (Allaһ uşul sınoonu jasadı) Allaһ ıyman keltirgen adamdardı Tuura Jolgo baştooçu"
        },
        {
            "chapter": 22,
            "verse": 55,
            "text": "Kaapırlar, özdörünö Saat (Kıyamat) kapıstan kelip kalganga çeyin je Kıyamat kündün azabı kelgenge çeyin Kuraandan şektene berişet"
        },
        {
            "chapter": 22,
            "verse": 56,
            "text": "Al Künü (bardık) mülk Allaһtın kolunda. Al alardın arasında öküm kılat. Anan, ıyman keltirip, salih amal kılgandar Neemat Beyişterinde boluşat"
        },
        {
            "chapter": 22,
            "verse": 57,
            "text": "Al emi, kaapır bolup, Bizdin ayattarıbızdı «jalgan» degenderge kordooçu azap bar"
        },
        {
            "chapter": 22,
            "verse": 58,
            "text": "Allaһtın jolunda (üy-mülkün, ayaldarın, bala-çakasın, mekenin taştap) hijrat kılgan, kiyin (Allaһ jolundagı soguştarda) öltürülgön je ölgön adamdarga Allaһ eŋ sonun ırıskılardı beret.! Albette, Allaһ eŋ mıktı ırıskı berüüçü"
        },
        {
            "chapter": 22,
            "verse": 59,
            "text": "Jana (Allaһ) alardı özdörünö jakkan orundarga kirgizet.” Allaһ eŋ jakşı Bilüüçü (jana peyili) Jumşak"
        },
        {
            "chapter": 22,
            "verse": 60,
            "text": "Uşunday. Jana da, kimde-kim (biröögö) özünö zıyan jetkirilgendey zıyan jetkirse, kiyin aga (oşol biröö tarabınan) zulumduk kılınçu bolso, Allaһ aga jardam beret. Çınında Allaһ ötö Keçirimdüü, Ayköl"
        },
        {
            "chapter": 22,
            "verse": 61,
            "text": "Uşul (Kudayıŋar — Allaһ aalamdardın öküm-mıyzamın irettüü başkarat:) Al kündüzgö tündü kirgizet, tüngö kündüzdü kirgizet. Allaһ — Uguuçu, Körüüçü"
        },
        {
            "chapter": 22,
            "verse": 62,
            "text": "Antkeni, Allaһ — Akıykat. Andan başka (muşrikter) duba kılıp jatkan «kudaylar» - jalgan. Çınında Allaһ eŋ Biyik, eŋ Uluk"
        },
        {
            "chapter": 22,
            "verse": 63,
            "text": "Körböysüŋbü, Allaһ asmandan suu tüşürgöndö, jer jap-jaşıl bolup kalganın? Çınında, Allaһ ötö Meerimdüü, (bardık nerseden) Kabardar"
        },
        {
            "chapter": 22,
            "verse": 64,
            "text": "Asmandarda jana Jerdegilerdin bardıgı Anın mülkü. Allaһ bir Özü gana Beymuktaj, (jana ısım-sıpattarı menen) Maktalgan"
        },
        {
            "chapter": 22,
            "verse": 65,
            "text": "Körböysüŋbü, (o, Muhammad), Allaһ siler üçün jerdegi nerselerdi jana deŋizde Öz uruksatı menen jürö turgan kemeni moyun sundurup koydu. Al asmandı (andagı jıldızdardı) jerge kulap ketüüsünön karmap turat. Özünün uruksatı bolgondo gana (alar jerge kulap tüşüşü mümkün.) Allaһ adamdarga ötö Irayımduu, Booruker"
        },
        {
            "chapter": 22,
            "verse": 66,
            "text": "Al silerge ömür-jaşoo berip, kiyin öltürgön, anan (Akırette) dagı tirilte turgan Kuday. Anıgında insan jetken şükürsüz"
        },
        {
            "chapter": 22,
            "verse": 67,
            "text": "Biz (ötköndögü) ar bir ümmötkö din ibadattarın parız kılganbız. Alar anı atkarışkan. (O, Muhammad, muşrikterge aytkın) ökümdö sen menen talaşışpasın!! Jana Rabbiŋe duba kıl. Sen eç şeksiz, Tuura Jol üstündösüŋ"
        },
        {
            "chapter": 22,
            "verse": 68,
            "text": "Eger seni menen talaşçu boluşsa, aytkın: «Emne jasaganıŋardı Allaһ (Özüŋördön da) mıktıraak Bilüüçü"
        },
        {
            "chapter": 22,
            "verse": 69,
            "text": "Allaһ Kıyamat Kündö, silerdin araŋarda talaşıp-tartışkan nerseŋer jönündö Özü öküm-ajırım kılat»"
        },
        {
            "chapter": 22,
            "verse": 70,
            "text": "(O, Muhammad!) Bilbeysiŋbi, Allaһ asmandagı jana jerdegi (bardık) nerselerdi bilet. (Sebebi) al nerseler Kitepte (Lavhul-Mahfuzda) bar.! Bul Allaһka jeŋil"
        },
        {
            "chapter": 22,
            "verse": 71,
            "text": "(Muşrikter) Allaһtan başka, Allaһ (anın kuday ekenine) dalil tüşürbögön jana al jönündö özdörü da eç nerse bilbegen nerselerge ibadat kılışat. Zaalımdarga (Allaһ tarabınan) jardamçı jok"
        },
        {
            "chapter": 22,
            "verse": 72,
            "text": "Eger alarga Bizdin anık, dalildüü ayattarıbız okulçu bolso, kaapırlardın jüzdörünön çetke kaguunu baykaysıŋ. Özdörünö Bizdin ayattarıbızdı okup bergen adamdı mıçkıp (muuntup) taştagıday boluşat. Sen alarga ayt: «Men silerge mından da jamanıraak nerseni aytayınbı? Al — Tozok! Allaһ anı kaapır bolgondorgo ubada kılgan. Al ne degen jaman orun"
        },
        {
            "chapter": 22,
            "verse": 73,
            "text": "Ey, (muşrik) adamdar! (Mınday) salıştıruu keltirildi, ugup koygula: Allaһtan başka siler duba kılıp jatkan «kudaylar» bir çirkeydi da jarata alışpayt. Eger aga (anı jaratuuga) çoguluşsa da. Jana eger çirkey alardan bir nerseni tartıp (jep) alsa, anı andan kutkara alışpayt. (Oşentip, Allaһtan başka kudaydan bir nerse) tilegender da alsız, tilek bagıttalgan («kudaylar») da alsız"
        },
        {
            "chapter": 22,
            "verse": 74,
            "text": "Alar Allaһtı çındap baalay alışpadı. Çınında Allaһ ötö Kubatuu, Kudurettüü"
        },
        {
            "chapter": 22,
            "verse": 75,
            "text": "Allaһ periştelerden jana adamdardan elçilerdi tandap alat. Allaһ - Uguuçu, Körüüçü"
        },
        {
            "chapter": 22,
            "verse": 76,
            "text": "Allaһ alardın keleçekterin jana ötmüştörün(dö bolgon bardık okuyanı) bilet. İşterdin baarı Allaһka kaytat"
        },
        {
            "chapter": 22,
            "verse": 77,
            "text": "O,ıyman keltirgen adamdar! Özüŋördün Rabbiŋerge rukuu, sajda jana ibadat kılgıla. Jana jakşı işterdi jasagıla! (Oşondo) Jeŋişke (Beyişke) jeteersiŋer"
        },
        {
            "chapter": 22,
            "verse": 78,
            "text": "Allaһtın jolunda çındap (büt mümkünçülügüŋör menen) jihad kılgıla. (Sebebi) Al silerdi tandap aldı. Al siler üçün diniŋerge (eç bir) tardık jasagan emes. (Silerge buyurulgan din) ataŋar İbrahimdin dini. Al (Allaһ) silerdi mından murda (tüşkön kitepterde) jana mında (Kuraanda) da «musulmandar» dep atadı, paygambar silerge kübö boluşu üçün, siler (başka) adamdarga kübö boluşuŋar üçün. Emi, namazdı toluk okugula, zeketti bergile jana özüŋördün (çınıgı) Kojoyunuŋar - Allaһka bekem (ıklas menen) baylangıla! Al ne degen jakşı Kojoyun jana kanday jakşı Jardamçı"
        }
    ]
}
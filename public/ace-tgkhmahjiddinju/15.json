{
    "chapter": [
        {
            "chapter": 15,
            "verse": 1,
            "text": "Alif Lam Ra Tuhan nyang teupue meukeusud ayat Sabab Hadharat hana Neupeugah Nyankeuh dum ayat di dalam kitab Qur'an meuhat nyata trang leupah QUZ"
        },
        {
            "chapter": 15,
            "verse": 2,
            "text": "Kadang cit harok jih roe di kaphe Han ek jitheun le azeub sileupah Adak meu dilee jih ji Iseulam"
        },
        {
            "chapter": 15,
            "verse": 3,
            "text": "Teuma bah meunan jinoe jih mewah Beh le jipajoh meuseunang-seunang Lale jiangan nyang indah-indah Teuma ‘oh dudoe akan jiteupue"
        },
        {
            "chapter": 15,
            "verse": 4,
            "text": "Teuma di kamoe han tom meusalah Meupeubinasa barangri nanggroe Meu katroh sampoe watee jih nyang sah Meu katroh watee nyang kamoe teutap"
        },
        {
            "chapter": 15,
            "verse": 5,
            "text": "Wateenyan meuhat han jeut meuubah Han jeut peudilee han jeut peududoe Umat barangsoe ajai ka sudah"
        },
        {
            "chapter": 15,
            "verse": 6,
            "text": "Jikheun hai ureueng nyang tron Qur’an Ateuh ureueng nyan gata ka parah Gata ka pungo kamoe eu meuhat"
        },
        {
            "chapter": 15,
            "verse": 7,
            "text": "Kon malaikat taba keu hujjah Ba malaikat keunoe bak kamoe Meunyoe beunar nyoe nyang gata peugah"
        },
        {
            "chapter": 15,
            "verse": 8,
            "text": "Malaikat nyan cit kamoe peutron Beunar that meunan kon sagai salah Teuma watee nyan han jeut tanggoh le Bandum si kaphe ka abeh sudah"
        },
        {
            "chapter": 15,
            "verse": 9,
            "text": "Ka kamoe peutron peue nyang tabaca Kamoe nyang jaga bek na soe ubah"
        },
        {
            "chapter": 15,
            "verse": 10,
            "text": "Keubit di kamoe ka kamoe kirem Rasul-rasul dum jak ba peurintah Yoh gohlom gata meukirem meuhat Ubak dum umat masa nyang sudah"
        },
        {
            "chapter": 15,
            "verse": 11,
            "text": "Teuma ‘oh bantroh Rasul ubak jih Jiulok le jih jikheun beurakah"
        },
        {
            "chapter": 15,
            "verse": 12,
            "text": "Sipheut nyan kamoe peujeut bak kaphe Di dalam atejih jipeue beueh"
        },
        {
            "chapter": 15,
            "verse": 13,
            "text": "Di jih nyan bandum han jimeuiman Bah peungalaman jiteupue sudah Pakriban nyang ka yoh masa dilee Akibat teuntee hana peue peugah"
        },
        {
            "chapter": 15,
            "verse": 14,
            "text": "Sangkira kamoe meubuka pinto Langet nyang biru keu jih meupeuhah Hingga jitamong jiek u dalam"
        },
        {
            "chapter": 15,
            "verse": 15,
            "text": "Cit laen macam teuma jipeugah Jikheun gatanyoe ka keunong sihe Matateuh han le ka geupeuubah"
        },
        {
            "chapter": 15,
            "verse": 16,
            "text": "Ka kamoe peujeut sideh di langet Bintang meublet-blet hu meujeureulah Jeut keu hiasan soe ayng eu rupa"
        },
        {
            "chapter": 15,
            "verse": 17,
            "text": "Kamoe plihara teuma bek salah Kamoe plihara bak daya chetan Nyang ka Neurajam jihnyan le Allah"
        },
        {
            "chapter": 15,
            "verse": 18,
            "text": "Meulengkan nyang na nyang jak cue deungo Jilet le cahya hu meujeureulah"
        },
        {
            "chapter": 15,
            "verse": 19,
            "text": "Kamoe leung bumoe meupeudong gunong Tumbuh-tumbuhan lam bumoe luah Meupeugot bandum deungon ukuran"
        },
        {
            "chapter": 15,
            "verse": 20,
            "text": "Jeut penghidupan keu gata mudah Mangat taudep sinan dum gata Meunan cit juga makheuluk Allah Makheuluk laen dum nyang merdeka Nyang kon le gata tabri napakah Di jih raseuki jimita keudroe"
        },
        {
            "chapter": 15,
            "verse": 21,
            "text": "Bandum atranyoe kamoe peurintah Gudang bak kamoe ka meuseudia 3 Meupeutron teuma ube phaedah"
        },
        {
            "chapter": 15,
            "verse": 22,
            "text": "Meukirem angen jeut keu seulangke Mangat kayee gle jimeuboh bagah Sideh di langet Kamoe peutron ie Kamoe bri treuk ie tajep puleh grah Bandum gudang nyan hana bak gata Bak Kamoe sahja ka Kamoe keubah"
        },
        {
            "chapter": 15,
            "verse": 23,
            "text": "Kamoe peuudep Kamoe peumate Han nyang sabe ngon Kamoe Allah Meunan pih Kamoe nyang tueng pusaka"
        },
        {
            "chapter": 15,
            "verse": 24,
            "text": "Nyang dilee masa meuteupue sudah Ureueng nyang dilee ureueng nyang dudoe Bandum meutusoe hana meuilah"
        },
        {
            "chapter": 15,
            "verse": 25,
            "text": "Po gata teuma ek Neupeusapat Ureueng nyan meuhat meuhadap Allah Bijaksana that Droeuneuh nyan sidroe Neuteupue dumpeue hana meuilah"
        },
        {
            "chapter": 15,
            "verse": 26,
            "text": "Ka Kamoe peujeut si manusia Bak tanoh lata kliet ngon meugeutah Tanoh kliet nyang tho ngon leuhop itam Meupeugot ragam hingga jih gagah"
        },
        {
            "chapter": 15,
            "verse": 27,
            "text": "Teuma kawom jen Kamoe peujeut phon Bak apui tutong hu meujeureulah"
        },
        {
            "chapter": 15,
            "verse": 28,
            "text": "Watee Po gata Neukheun amanah Bak malaikat dilee Neupeugah i Ku keumeung peujeut si manusia Bak tanoh lata kliet ngon meugeutah Tanoh kliet nyang tho ngon leuhop itam Ku peugot ragam hingga jih meugah"
        },
        {
            "chapter": 15,
            "verse": 29,
            "text": "Lheuh Ku peugot jih Kupruh ngon nyawong Asai nibaklon ka Iheuh Kukeubah Wateenyan gata bandum tasujud Tabri horomat keu jih le bagah"
        },
        {
            "chapter": 15,
            "verse": 30,
            "text": "Teuma sujud treuk dum malaikat Suroh Hadharat hana geubantah"
        },
        {
            "chapter": 15,
            "verse": 31,
            "text": "Meulengkan iblih sagai nyang han tem Keubit jih laen peurangui jadah"
        },
        {
            "chapter": 15,
            "verse": 32,
            "text": "Kheun Tuhan pakon di kah hai iblih Kasujud bak jih han katem di kah"
        },
        {
            "chapter": 15,
            "verse": 33,
            "text": "Jikheun di lon han lonsujud keunan Sabab jih insan nyang hina leupah Neupeujeut jihnyan bak tanoh leukiet Han lontem sujud sabab jih rendah Tanoh kliet nyang tho ngon leuhop itam Neupeugot ragam hingga jih gagah"
        },
        {
            "chapter": 15,
            "verse": 34,
            "text": "Kheun Tuhan teubiet di kah di sinan Kah keunong rajam batat sileupah"
        },
        {
            "chapter": 15,
            "verse": 35,
            "text": "Paleh lom keu kah sampoe ‘oh dudoe Sampoe ‘oh uroe dum geubri balah"
        },
        {
            "chapter": 15,
            "verse": 36,
            "text": "Jikheun Tuhanku lon Neubri tanggoh Sampoe uroe troh geubangket sudah"
        },
        {
            "chapter": 15,
            "verse": 37,
            "text": "Kheun Tuhan di kah ka geubri tanggoh"
        },
        {
            "chapter": 15,
            "verse": 38,
            "text": "Sampoe uroe troh lagee ka peugah"
        },
        {
            "chapter": 15,
            "verse": 39,
            "text": "Jikheun Tuhanku nyoe lon ka sisat Ka Neupeusisat lon keunong tulah Sabab nyan di lon lonpeujroh keu jih Lonpeugah bak jih donya jroh leupah Lon meungpeusisat insan nyan bandum"
        },
        {
            "chapter": 15,
            "verse": 40,
            "text": "Meulengkan ladom nyang bit ikheulah Nyankeuh hamba Droeuneuh nyang got teupat"
        },
        {
            "chapter": 15,
            "verse": 41,
            "text": "Nyoe jalan teupat Neukheun le Allah Nyoe urusanlon keu droe peuteupat"
        },
        {
            "chapter": 15,
            "verse": 42,
            "text": "Hambalon meuhat han ek kareupah Hana kuasa di kah ateuhjih Meulengkan bak jih nyang tem ikot kah"
        },
        {
            "chapter": 15,
            "verse": 43,
            "text": "Teuma nuraka Kujanji keu jih Keunan bandum jih dudoe Kukeubah"
        },
        {
            "chapter": 15,
            "verse": 44,
            "text": "Dalam nuraka na tujoh pinto Bak jeut-jeut pinto maseng parikah"
        },
        {
            "chapter": 15,
            "verse": 45,
            "text": "Teuma barangsoe ureueng nyang takwa Dalam churuga bandum geukeubah Ie krueng di sinan ie mon meumata"
        },
        {
            "chapter": 15,
            "verse": 46,
            "text": "Tatamong lanja ureueng meutuah Seulamat aman keu bandum gata"
        },
        {
            "chapter": 15,
            "verse": 47,
            "text": "Asoe lam dada ka gleh sileupah Abeh Kamoe boh peunyaket ate Dengki hana le meuube seupah Meuhadap-hadap duek ngon chedara Bandum gembira ateuh peuratah"
        },
        {
            "chapter": 15,
            "verse": 48,
            "text": "Hana meureuoh hana hek keubit Tan geupeutubiet sinan geukeubah"
        },
        {
            "chapter": 15,
            "verse": 49,
            "text": "Jak leh tapeugah bak dum hambaLon Lon that Peungampon ngon that Pemurah"
        },
        {
            "chapter": 15,
            "verse": 50,
            "text": "Teuma azeub Lon azeub peudeh that Hana meusiat jeut piyoh payah"
        },
        {
            "chapter": 15,
            "verse": 51,
            "text": "Tapeugah haba ubak awaknyan Jamee Ibrahim masa nyang sudah"
        },
        {
            "chapter": 15,
            "verse": 52,
            "text": "‘Oh ban troh jamee tamong bak gopnyan Geumeubri saleum keu gopnyan bagah Seuot Ibrahim kamoe teumakot"
        },
        {
            "chapter": 15,
            "verse": 53,
            "text": "Bek hai neutakot jamee dum peugah Haba gembira kamoe ba keunoe Aneuk agam droeuneuh alem leupah"
        },
        {
            "chapter": 15,
            "verse": 54,
            "text": "Geukheun na patot gembira keu lon Watee umulon ka tuha leupah Pakrinyan takheun haba gembira"
        },
        {
            "chapter": 15,
            "verse": 55,
            "text": "Kheun jamee teuka nyoe kon beurakah Haba sibeunar lonba bak gata Bek putoh asa gata meutuah"
        },
        {
            "chapter": 15,
            "verse": 56,
            "text": "Kheun Ibrahim soe nyang putoh asa Mungken si buta nyang sisat leupah Han putoh asa bak rahmat Po jih Meunyoe kon ka jih sisat sileupah"
        },
        {
            "chapter": 15,
            "verse": 57,
            "text": "Geukheun lom peue lom urusan gata Hai jamee teuka utusan Allah"
        },
        {
            "chapter": 15,
            "verse": 58,
            "text": "Kheun jamee kamoe Neuyue jak keudeh Bak kawom paileh sisat sileupah"
        },
        {
            "chapter": 15,
            "verse": 59,
            "text": "Laen nibak Luth ngon kawom gopnyan Bandum awaknyan ka Kamoe keubah Bandum binasa laen nibak Luth Ngon nyang ikot Luth nyang Kamoe peuglah"
        },
        {
            "chapter": 15,
            "verse": 60,
            "text": "Teuma peureumohgeuh Kamoe kada Karoh binasa lam kawan salah"
        },
        {
            "chapter": 15,
            "verse": 61,
            "text": "‘Oh ban troh rasul ubak Luth keunan"
        },
        {
            "chapter": 15,
            "verse": 62,
            "text": "Geukheun di lon han lonteusoe peugah Hana lonturi bandum na gata"
        },
        {
            "chapter": 15,
            "verse": 63,
            "text": "Kheun jamee teuka hana peue salah Kamoe nyoe teuka meuba peunyaket Nyang jikheun sulet watee tapeugah"
        },
        {
            "chapter": 15,
            "verse": 64,
            "text": "Meuba keu gata haba nyang beunar Kamoe nyoe beunar peue nyang meupeugah"
        },
        {
            "chapter": 15,
            "verse": 65,
            "text": "Tajak ngon kawomteuh euntreuk malam Dilikot kawom gata talangkah Bek na meusidroe nyang ngieng u likot € Tajak taturot peue kamoe peugah"
        },
        {
            "chapter": 15,
            "verse": 66,
            "text": "Ka Kamoe wahyu keunan bak gopnyan Urusan jihnyan ka teutap sudah i Bak watee suboh bandum jih abeh Saba that paleh jipubuet salah"
        },
        {
            "chapter": 15,
            "verse": 67,
            "text": "Awak lam keuta seunang that ate Keunan jijak le bak Luth meutuah"
        },
        {
            "chapter": 15,
            "verse": 68,
            "text": "Kheun Luth uroenyoe bandum jameelon Bek peumalee lon tapeugot salah"
        },
        {
            "chapter": 15,
            "verse": 69,
            "text": "Bandum na gata takwa keu Tuhan Bek peuayeb lon kawom meutuah"
        },
        {
            "chapter": 15,
            "verse": 70,
            "text": "Jikheun kon ka lheuh kamoe tham gata Ureueng nyang teuka bek tapeusiblah"
        },
        {
            "chapter": 15,
            "verse": 71,
            "text": "Kheun Luth jehpat dum aneuk daralon Ka izin bak lon jeut tapeurintah"
        },
        {
            "chapter": 15,
            "verse": 72,
            "text": "Demi umuteuh bandum awaknyan Tan le pikiran ka mabok leupah ‘"
        },
        {
            "chapter": 15,
            "verse": 73,
            "text": "Teuka geulanteue ban teubiet uroe Bandum awaknyoe teukeujet susah"
        },
        {
            "chapter": 15,
            "verse": 74,
            "text": "Kamoe peubalek nyang ateuh uyup Umat nabi Luth ka keunong tulah Ngon batee sijjil Kamoe rhom jihnyan Lagee ujeun tron dum le sileupah"
        },
        {
            "chapter": 15,
            "verse": 75,
            "text": "Bandum nyan tanda cit kon peue laen Keu ureueng nyang tem jitueng phaedah"
        },
        {
            "chapter": 15,
            "verse": 76,
            "text": "Peue nyang terjadi bandum atranyan Bak jalan aman saboh daerah"
        },
        {
            "chapter": 15,
            "verse": 77,
            "text": "Bandum nyan tanda cit kon peue laen Keu ureueng nyang tem iman keu Allah"
        },
        {
            "chapter": 15,
            "verse": 78,
            "text": "Awak di Aikah keubit lalem that"
        },
        {
            "chapter": 15,
            "verse": 79,
            "text": "Hana meutrep that Kamoe tueng balah Nanggroe nyan dua cit bineh jalan Rame disinan dum lalu lintah"
        },
        {
            "chapter": 15,
            "verse": 80,
            "text": "Awak di Hijir pih keubit batat É Jikheun sulet that dum Rasul Allah"
        },
        {
            "chapter": 15,
            "verse": 81,
            "text": "Kamoe bri keu jih dum ayat Kamoe Jikheun atranyoe hana phaedah y Jibeudoh laju jijak ho laen Muka jipaleng jibalek arah"
        },
        {
            "chapter": 15,
            "verse": 82,
            "text": "Awaknyan teuma jikurek gunong d Keunan jitamong han jeut keu susah Jikurek gunong jipeugot rumoh Udepjih manyoh aman that leupah"
        },
        {
            "chapter": 15,
            "verse": 83,
            "text": "Bak watee suboh teuka geulanteu Abeh jih dumpeue binasa sudah"
        },
        {
            "chapter": 15,
            "verse": 84,
            "text": "Hana guna le bandum usaha Nyang ka jipuga ngon susah payah"
        },
        {
            "chapter": 15,
            "verse": 85,
            "text": "Kon Kamoe peujeut langet ngon bumoe P Bandum ngon asoe teusia payah € f Meulengkan beunar cit na hikeumat Uroe kiamat teuma tan salah Han jeut han teuka uroe kiamat Teuma cit got that jih tapeumeuʻah"
        },
        {
            "chapter": 15,
            "verse": 86,
            "text": "Keubit Po gata nyang peujeut dumpeue Neuteupue dumpeue hana meuilah"
        },
        {
            "chapter": 15,
            "verse": 87,
            "text": "Ka lheuh Kamoe bri keu gata ayat c Tujoh boh meuhat sabe tapeugah Teuma Qur’an nyang that-that raya"
        },
        {
            "chapter": 15,
            "verse": 88,
            "text": "Bek roe di gata harok keu salah Harok seunang that keu udep donya Meublek-blek mata taeu jih meugah Le that awak nyan taeu lam seunang Di gata hai nyan teuma bek susah Keu ureueng mukmin teuma di gata Tapeumulia droe tapeureundah"
        },
        {
            "chapter": 15,
            "verse": 89,
            "text": "Takheun ulon nyoe ureueng peuingat Lon bri amanat nyang trang sileupah"
        },
        {
            "chapter": 15,
            "verse": 90,
            "text": "Lagee yoh dilee awak weuk kitab Nyang ladom kitab di jih jikeubah Ka Kamoe peutron bala dum keu jih"
        },
        {
            "chapter": 15,
            "verse": 91,
            "text": "Qur'an di jih jiweuk jipisah"
        },
        {
            "chapter": 15,
            "verse": 92,
            "text": "Demi Po gata cit Kamoe tanyong Bandum atranyan beu ek jipeuglah"
        },
        {
            "chapter": 15,
            "verse": 93,
            "text": "Peue nyang jipubuet bandum meutanyong"
        },
        {
            "chapter": 15,
            "verse": 94,
            "text": "Tapeugah beutrang jinoe peurintah Peugah beutrang-trang peue geuyue gata Muchrek ceulaka bek that taindah Tapaleng muka bak awak muchrek"
        },
        {
            "chapter": 15,
            "verse": 95,
            "text": "Kamoe poh balek soe nyang peu beueh Soe nyang keu gata jiulok-ulok"
        },
        {
            "chapter": 15,
            "verse": 96,
            "text": "Di jih dum jicok Tuhan kon Allah Tuhan nyang laen di jih jipakoe Jiteupue dudoe teuma nyan salah"
        },
        {
            "chapter": 15,
            "verse": 97,
            "text": "Kamoe meuteupue dadateuh picek Sabab meubalek peue nyang jipeugah"
        },
        {
            "chapter": 15,
            "verse": 98,
            "text": "Teuma teuseubeh takheun di gata Pujoe Po gata nyang Maha Murah t Tasujud bandum pubuet ibadat"
        },
        {
            "chapter": 15,
            "verse": 99,
            "text": "Po gata meuhat sidroe taseumah s Sampoe troh ajai taseumah Tuhan Tayakin meunan bek na meuubah"
        }
    ]
}
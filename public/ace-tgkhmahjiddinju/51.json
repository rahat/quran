{
    "chapter": [
        {
            "chapter": 51,
            "verse": 1,
            "text": "Demi angen kreuh jipho peurabe"
        },
        {
            "chapter": 51,
            "verse": 2,
            "text": "Awan meuteuntee ujeun jiruwah"
        },
        {
            "chapter": 51,
            "verse": 3,
            "text": "Demi dum kapai jijak mudah that"
        },
        {
            "chapter": 51,
            "verse": 4,
            "text": "Dum malaikat jak bagi tugah"
        },
        {
            "chapter": 51,
            "verse": 5,
            "text": "Keubit nyang janji geubri keu gata Leupah that beuna hana meusalah"
        },
        {
            "chapter": 51,
            "verse": 6,
            "text": "Geubalah amai pih keubit beuna"
        },
        {
            "chapter": 51,
            "verse": 7,
            "text": "Di langet teuma jalan le leupah"
        },
        {
            "chapter": 51,
            "verse": 8,
            "text": "Teuma dum gata le that meudawa"
        },
        {
            "chapter": 51,
            "verse": 9,
            "text": "Na nyang han suka deungo peurintah"
        },
        {
            "chapter": 51,
            "verse": 10,
            "text": "Awak nyang sulet keunong muruka"
        },
        {
            "chapter": 51,
            "verse": 11,
            "text": "Jinom lam paya jahe sileupah"
        },
        {
            "chapter": 51,
            "verse": 12,
            "text": "Jitanyong pajan uroe kiamat"
        },
        {
            "chapter": 51,
            "verse": 13,
            "text": "Uroe nyan meuhat azeub that payah Geupeulop jih dum dalam nuraka"
        },
        {
            "chapter": 51,
            "verse": 14,
            "text": "Jinoe karasa pakri geubalah Dilee kalakee beu rijang teuka Nyoe keuh ka teuka azeub that leupah"
        },
        {
            "chapter": 51,
            "verse": 15,
            "text": "Keubit roe teuma ureueng takwa Dalam churuga keubon nyan indah Mata ie sinan pih jeureuengeh that"
        },
        {
            "chapter": 51,
            "verse": 16,
            "text": "Keu gopnyan meuhat Neubri le Allah Dumpeue nyang Neubri uleh Po gopnyan Geucok bandum nyan seunang sileupah Amai geuh dilee got that amalan"
        },
        {
            "chapter": 51,
            "verse": 17,
            "text": "‘Oh teungoh malam geubeudoh bagah Nit that nyang geueh bak watee malam"
        },
        {
            "chapter": 51,
            "verse": 18,
            "text": "Geulakee ampon dacha bak Allah Bak watee saho geubeudoh laju Ampon Tuhanku sibarang salah"
        },
        {
            "chapter": 51,
            "verse": 19,
            "text": "Arta gopnyan sit hak gop laen Keu ureueng gasien lakee seudeukah Nyang hana lakee pih geujok ligat Ureueng gasien that sayang sileupah"
        },
        {
            "chapter": 51,
            "verse": 20,
            "text": "Teuma di bumoe sit le that tanda Soe nyang peucaya yakin keu Allah"
        },
        {
            "chapter": 51,
            "verse": 21,
            "text": "Peue hana taeu lom bak droe gata"
        },
        {
            "chapter": 51,
            "verse": 22,
            "text": "Raseuki gata pih Tuhan keubah Di langet sideh Neubri raseuki Lom nyang ka janji Neubri le Allah"
        },
        {
            "chapter": 51,
            "verse": 23,
            "text": "Demi Po langet deungon Po bumoe Janji Tuhan nyoe beuna that leupah Saban ngon beuna narit dum gata Nyang tabicara nyang hana salah"
        },
        {
            "chapter": 51,
            "verse": 24,
            "text": "Peue na troh haba keunan bak gata Jamee nyan teuka keudeh geulangkah Ubak Ibrahim jamee nyan teuka Jamee mulia surohan Allah"
        },
        {
            "chapter": 51,
            "verse": 25,
            "text": "‘Oh ban geutamong ubak Ibrahim Geumeubri saleum teuma le bagah Geujaweub saleum hana lon turi"
        },
        {
            "chapter": 51,
            "verse": 26,
            "text": "Tamong bak ahli teuma geupeugah Jeh aneuk leumo saboh nyang teumbon"
        },
        {
            "chapter": 51,
            "verse": 27,
            "text": "Tabri makanan jamee troh langkah Pakon dum hana tacok makanan"
        },
        {
            "chapter": 51,
            "verse": 28,
            "text": "Ibrahim yoh nyan teumakot leupah Han peue tatakot kheun dum ureueng nyan Kamoe ba peusan sideh bak Allah Geupeugah treuk na haba gembira Lahe aneukda sidroe nyang ceudah"
        },
        {
            "chapter": 51,
            "verse": 29,
            "text": "Teuma peurumoh nabi Ibrahim Oh geudeungo nyan karu geuh leupah Geupoh-poh muka geukheun peue haba Lon nyoe ka tuha peue nyan tapeugah Lon nyoe ka tuha lom pih lon male"
        },
        {
            "chapter": 51,
            "verse": 30,
            "text": "(Jamee dum kheun le hana peue susah Meunan ka Neukheun le Tuhan gata That bijaksana peue nyang Neupeugah JUZ 27) Allah Taʻala dumpeue Neuteupue Hana meusapeue pih na meuilah"
        },
        {
            "chapter": 51,
            "verse": 31,
            "text": "Ibrahim tanyong teuma peue haba Jamee mulia ho tameulangkah"
        },
        {
            "chapter": 51,
            "verse": 32,
            "text": "Geukheun dum kamoe Neuyue jak keudeh Bak kawom paleh raya that salah"
        },
        {
            "chapter": 51,
            "verse": 33,
            "text": "Ngon batee tanoh Kamoe rhom dum jih"
        },
        {
            "chapter": 51,
            "verse": 34,
            "text": "Ka na tanda jih Neubri le Allah Bandum batee nyan ka na meutanda Nibak Po gata keu awak salah"
        },
        {
            "chapter": 51,
            "verse": 35,
            "text": "Kamoe peuteubiet ureueng meuiman Bandum di sinan bek keunong tulah"
        },
        {
            "chapter": 51,
            "verse": 36,
            "text": "Cit saboh rumoh nyang na Iseulam Laen nibak nyan bandum si jadah"
        },
        {
            "chapter": 51,
            "verse": 37,
            "text": "Kamoe keubah treuk tanda di sinan Keu ureueng mukmin geutueng phaedah Ureueng nyang takot akan geuazeub Keubit peudeh that teuma geubalah"
        },
        {
            "chapter": 51,
            "verse": 38,
            "text": "Teuma lom haba keu Nabi Musa Kamoe yue teuka keudeh geulangkah Ubak Peuraʻun geuba ngon tanda Nyang leupah nyata bak jih geupeugah"
        },
        {
            "chapter": 51,
            "verse": 39,
            "text": "Teuma jipaleng han jitem pateh Ngon dum rakyat jih jikheun beurakah Jikheun nyan sihe adak han gila"
        },
        {
            "chapter": 51,
            "verse": 40,
            "text": "Meupeubinasa treuk jih dum bagah Jih ngon teuntra jih meutiek lam laot Keu umpeun eungkot sinan meukeubah Jeut jih geucaci lom pih binasa"
        },
        {
            "chapter": 51,
            "verse": 41,
            "text": "Meunan pih teuma si ‘Ad seurakah Angen raya that meukirem keu jih"
        },
        {
            "chapter": 51,
            "verse": 42,
            "text": "Abeh bandum jih anco ngon bicah Peue nyang meurimbah bandum jisama"
        },
        {
            "chapter": 51,
            "verse": 43,
            "text": "Di Tsamud teuma pih seunang leupah Meuseunang-seunang bandum keuh siat Meunan ibarat bak jih geupeugah"
        },
        {
            "chapter": 51,
            "verse": 44,
            "text": "Peurintah Tuhan jidarohaka Geulanteue teuka jieu trang leupah Jitak jih bandum sinan meugule"
        },
        {
            "chapter": 51,
            "verse": 45,
            "text": "Hana beudoh le meuseumpom reubah Han ek soe tulong bandum binasa"
        },
        {
            "chapter": 51,
            "verse": 46,
            "text": "Kawom Noh teuma pasek that leupah Ĉ Bandum jih dilee abeh binasa Hana kuasa jilawan Allah"
        },
        {
            "chapter": 51,
            "verse": 47,
            "text": "Meupeugot langet ngon that kuasa Takalon nyata Kamoe peuluah"
        },
        {
            "chapter": 51,
            "verse": 48,
            "text": "Kamoe leung bumoe pih lagee tika Seunang that gata sinan meukeubah"
        },
        {
            "chapter": 51,
            "verse": 49,
            "text": "Meujudo-judo meupeujeut dumpeue Mangat gata nyoe tatueng phaedah Mangat taingat kuasa Tuhan"
        },
        {
            "chapter": 51,
            "verse": 50,
            "text": "Taplueng bak Tuhan jinoe le bagah Neuyue jak lon nyoe bak gata meuhat Neuyue peuingat nyata that leupah"
        },
        {
            "chapter": 51,
            "verse": 51,
            "text": "Teuma bek tacok Tuhan nyang laen Tapeugah Tuhan nyang bukon Allah Neuyue jak lon nyoe bak gata meuhat Neuyue peuingat nyata that leupah"
        },
        {
            "chapter": 51,
            "verse": 52,
            "text": "Teuma sit meunan sabe dileekon Keu rasul Tuhan bandum jibantah Jipeugah sihe atawa gila"
        },
        {
            "chapter": 51,
            "verse": 53,
            "text": "Peue jih seureuta peusan jipeugah Tapi jih kawom nyang darohaka"
        },
        {
            "chapter": 51,
            "verse": 54,
            "text": "Bek that di gata jih nyan tapapah Bah jih di sinan jidarohaka Teuma di gata han jeut keu susah Han jeut geucaci peue nyang buet gata"
        },
        {
            "chapter": 51,
            "verse": 55,
            "text": "Peuingat saja gata ka sudah Ureueng meuiman meu tapeuingat Raya munaphaʻat hanaban peugah"
        },
        {
            "chapter": 51,
            "verse": 56,
            "text": "Lon peujeut dum jen ngon manusia Mangat Lon saja di jih jiseumah"
        },
        {
            "chapter": 51,
            "verse": 57,
            "text": "Di Lon kon napsu bak jih raseuki Lom kon nak jibri makanan mudah Makanan keu Lon hana peue jibri"
        },
        {
            "chapter": 51,
            "verse": 58,
            "text": "Nyang bri raseuki cit sidroe Allah Tuhan nyang teuga nyang kong ban baja"
        },
        {
            "chapter": 51,
            "verse": 59,
            "text": "Nyang lalem teùma meuhat Neubalah Sabab na bagi jih lagee ngon jih Bandum rakan jih nyang pubuet salah Han peue jilakee beu rijang Lon bri"
        },
        {
            "chapter": 51,
            "verse": 60,
            "text": "Teuma si kaphe ceulaka leupah Lagee geupeugah yoh geumeujanji Sinan keuh meuri keu jih meubalah"
        }
    ]
}
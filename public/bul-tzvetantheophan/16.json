{
    "chapter": [
        {
            "chapter": 16,
            "verse": 1,
            "text": "Повелята на Аллах непременно ще дойде, но не прибързвайте с това! Пречист е Той! Превисоко е над онова, с което Го съдружават"
        },
        {
            "chapter": 16,
            "verse": 2,
            "text": "Той низпослава ангелите, разкривайки Своята повеля комуто пожелае от Своите раби: “Предупреждавайте, че няма друг бог освен Мен! И да се боят от Мен!”"
        },
        {
            "chapter": 16,
            "verse": 3,
            "text": "Той сътвори небесата и земята с мъдрост. Превисоко е над онова, с което Го съдружават"
        },
        {
            "chapter": 16,
            "verse": 4,
            "text": "Той сътвори човека от частица сперма и ето го - явен противник"
        },
        {
            "chapter": 16,
            "verse": 5,
            "text": "И сътвори Той добитъка. В него има топлина за вас и ползи, и от него ядете"
        },
        {
            "chapter": 16,
            "verse": 6,
            "text": "В него има и хубост за вас, когато го прибирате вечер и когато го подкарвате на паша"
        },
        {
            "chapter": 16,
            "verse": 7,
            "text": "И носи вашите товари към страни, които не бихте стигнали освен с тежък труд. Вашият Господ е състрадателен, милосърден"
        },
        {
            "chapter": 16,
            "verse": 8,
            "text": "[Сътвори] и конете, и мулетата, и магаретата - за да ги яздите и за украса. И сътвори Той каквото не знаете"
        },
        {
            "chapter": 16,
            "verse": 9,
            "text": "Аллах насочва по Правия път, а другите [пътища] отклоняват. И ако Той пожелаеше, би ви напътил всички"
        },
        {
            "chapter": 16,
            "verse": 10,
            "text": "Той е, Който изсипва вода от небето. За вас от нея има за пиене и от нея [израстват] храсти, откъдето пасете [добитъка]"
        },
        {
            "chapter": 16,
            "verse": 11,
            "text": "С нея Той за вас изважда посевите и маслините, и палмите, и гроздето, и всички плодове. В това има знамение за хора премислящи"
        },
        {
            "chapter": 16,
            "verse": 12,
            "text": "И подчини Той за вас нощта и деня, и слънцето, и луната, и звездите са подчинени на Неговата повеля. В това има знамения за хора проумяващи"
        },
        {
            "chapter": 16,
            "verse": 13,
            "text": "И това, което създаде за вас по земята в различни цветове... В това има знамение за хора поучаващи се"
        },
        {
            "chapter": 16,
            "verse": 14,
            "text": "Той е, Който подчини морето, за да ядете оттам прясно месо и да извличате оттам украшения, които носите. И виждаш корабите да го браздят, и за да търсите от Него благодат, и за да сте признателни"
        },
        {
            "chapter": 16,
            "verse": 15,
            "text": "И положи на земята непоклатими планини, за да не се люлее с вас; и реки, и пътища, за да се напътите"
        },
        {
            "chapter": 16,
            "verse": 16,
            "text": "и други знаци; и по звездите се насочват"
        },
        {
            "chapter": 16,
            "verse": 17,
            "text": "И нима Онзи, Който сътворява, е като онзи, който не може да сътворява? Не ще ли се поучите"
        },
        {
            "chapter": 16,
            "verse": 18,
            "text": "И ако пресмятате благодеянията на Аллах, не ще ги изчислите. Аллах е опрощаващ, милосърден"
        },
        {
            "chapter": 16,
            "verse": 19,
            "text": "Аллах знае какво спотайвате и какво разкривате"
        },
        {
            "chapter": 16,
            "verse": 20,
            "text": "Онези, които [неверниците] ги зоват вместо Аллах, нищо не могат да сътворят, а и самите те са сътворени"
        },
        {
            "chapter": 16,
            "verse": 21,
            "text": "безжизнени мъртъвци. И не ще усетят кога ще бъдат възкресени"
        },
        {
            "chapter": 16,
            "verse": 22,
            "text": "Вашият Бог е единственият Бог. А онези, които не вярват в отвъдния живот, сърцата им [Го] отричат и надменни са те"
        },
        {
            "chapter": 16,
            "verse": 23,
            "text": "Без съмнение, Аллах знае какво спотайват и какво разкриват. Той не обича надменните"
        },
        {
            "chapter": 16,
            "verse": 24,
            "text": "И когато им се казва: “Какво е низпослал вашият Господ?”, казват: “Легенди на предците!”"
        },
        {
            "chapter": 16,
            "verse": 25,
            "text": "за да понесат в Деня на възкресението всички свои товари и някои товари на заблудените от тях хора в неведение. И колко лошо е онова, което ще понесат"
        },
        {
            "chapter": 16,
            "verse": 26,
            "text": "И онези преди тях лукавстваха, но Аллах разруши тяхното здание из основи и рухна отгоре им таванът. И мъчението им дойде оттам, откъдето не им е хрумвало"
        },
        {
            "chapter": 16,
            "verse": 27,
            "text": "После, в Деня на възкресението, Той ще ги опозори и ще каже: “Къде са Моите съдружници, заради които враждувахте?” Дарените със знанието ще кажат: “Позорът и злото Днес са за неверниците"
        },
        {
            "chapter": 16,
            "verse": 28,
            "text": "на които - угнетили себе си - ангелите прибират душите.” Тогава ще се смирят: “Не сме вършили зло.” Да, Аллах знае какво сте вършили"
        },
        {
            "chapter": 16,
            "verse": 29,
            "text": "Влезте през вратите на Ада, там ще пребивавате вечно! Колко лошо е обиталището на надменните"
        },
        {
            "chapter": 16,
            "verse": 30,
            "text": "И ще се каже на богобоязливите: “Какво е низпослал вашият Господ?” Ще кажат: “Добро.” За благодетелните има добрина на този свят, а отвъдният дом е най-доброто. И колко прекрасен е Домът на богобоязливите"
        },
        {
            "chapter": 16,
            "verse": 31,
            "text": "градините на Адн, в които ще влязат - сред тях реки текат. Там ще имат, каквото пожелаят. Така Аллах възнаграждава богобоязливите"
        },
        {
            "chapter": 16,
            "verse": 32,
            "text": "на които - пречисти - ангелите прибират душите. Ще им кажат: “Мир вам!” Влезте в Рая заради онова, което сте вършили!”"
        },
        {
            "chapter": 16,
            "verse": 33,
            "text": "Нима [неверниците] чакат друго освен да им се явят ангелите или да им се яви повелята на твоя Господ? Така постъпиха и онези преди тях. И не Аллах ги угнетява, а те себе си угнетяват"
        },
        {
            "chapter": 16,
            "verse": 34,
            "text": "И ги сполетяха злините на онова, което извършиха. И ги обгради онова, на което се присмиваха"
        },
        {
            "chapter": 16,
            "verse": 35,
            "text": "И рекоха съдружаващите: “Ако Аллах желаеше, нямаше да служим на нищо освен на Него, нито ние, нито бащите ни, и нямаше да възбраним без Него нищо. Така постъпваха и онези преди тях. А нима пратениците имат друг дълг освен ясното послание"
        },
        {
            "chapter": 16,
            "verse": 36,
            "text": "И при всяка общност изпратихме пратеник: “Служете на Аллах и странете от сатаните!” Някои от тях Аллах напъти, а някои заслужиха заблудата. Вървете по земята и вижте какъв е краят на отричащите"
        },
        {
            "chapter": 16,
            "verse": 37,
            "text": "Дори ако ти копнееш да ги напътиш [о Мухаммад], Аллах не напътва онзи, който избира заблудата. Те нямат помощници"
        },
        {
            "chapter": 16,
            "verse": 38,
            "text": "И се заклеха в Аллах с най-усърдните си клетви: “Аллах не ще възкреси онзи, който умре.” Да, истинно е Неговото обещание. Ала повечето хора не знаят"
        },
        {
            "chapter": 16,
            "verse": 39,
            "text": "[Аллах ще ги възкреси], за да им обясни онова, по което бяха в разногласие, и за да узнаят неверниците, че са лъжци"
        },
        {
            "chapter": 16,
            "verse": 40,
            "text": "Нашето Слово към нещо, когато го пожелаем, е само да му кажем: “Бъди!”. И то става"
        },
        {
            "chapter": 16,
            "verse": 41,
            "text": "А които се преселиха заради Аллах, след като бяха угнетени, ще ги настаним на добро място в земния живот, а наградата на отвъдния е още по-голяма, ако знаят"
        },
        {
            "chapter": 16,
            "verse": 42,
            "text": "онези, които търпят и на своя Господ се уповават"
        },
        {
            "chapter": 16,
            "verse": 43,
            "text": "И преди теб изпращахме само мъже, на които давахме откровение - питайте хората на Писанието, ако вие не сте узнали"
        },
        {
            "chapter": 16,
            "verse": 44,
            "text": "с ясните знаци и писанията... И низпослахме на теб [о, Мухамад] Напомнянето, за да обясниш на хората какво им е низпослано и за да размислят"
        },
        {
            "chapter": 16,
            "verse": 45,
            "text": "Нима онези, които кроят злините, имат сигурност, че Аллах не ще накара земята да ги погълне или че мъчението не ще дойде при тях, откъдето не им хрумва"
        },
        {
            "chapter": 16,
            "verse": 46,
            "text": "Или че Той не ще ги накаже при тяхното странстване, а те не могат да Го възпрат"
        },
        {
            "chapter": 16,
            "verse": 47,
            "text": "Или че Той не ще ги сграбчи в уплах? Вашият Господ е състрадателен, милосърден"
        },
        {
            "chapter": 16,
            "verse": 48,
            "text": "Нима не видяха всяко нещо, което Аллах е сътворил? Свеждат се сенките му надясно и наляво, кланяйки се на Аллах със смирение"
        },
        {
            "chapter": 16,
            "verse": 49,
            "text": "На Аллах се покланя в суджуд всичко на небесата и всяка твар по земята, и ангелите - без да се големеят"
        },
        {
            "chapter": 16,
            "verse": 50,
            "text": "Страхуват се от своя Господ, Който е над тях, и вършат, каквото им се повелява"
        },
        {
            "chapter": 16,
            "verse": 51,
            "text": "И отреди Аллах: “Не приемайте два бога! Един е Бог. От Мен се бойте, само от Мен!”"
        },
        {
            "chapter": 16,
            "verse": 52,
            "text": "И Негово е всичко на небесата и на земята, и неизменно за Него е служенето. И нима се боите от друг освен от Аллах"
        },
        {
            "chapter": 16,
            "verse": 53,
            "text": "И каквато и благодат да имате, тя е от Аллах. После, щом ви засегне беда, Него умолявате"
        },
        {
            "chapter": 16,
            "verse": 54,
            "text": "После, щом Той ви отмахне бедата, ето - някои от вас съдружават своя Господ"
        },
        {
            "chapter": 16,
            "verse": 55,
            "text": "за да отрекат онова, което сме им дали. Наслаждавайте се и ще узнаете"
        },
        {
            "chapter": 16,
            "verse": 56,
            "text": "И отреждат за онова, което не познават, дял от препитанието, което Ние сме им дали. Кълна се в Аллах, непременно ще бъдете питани за онова, което сте измисляли"
        },
        {
            "chapter": 16,
            "verse": 57,
            "text": "И отреждат за Аллах дъщерите - пречист е Той!, - а за себе си - онова, което възжелават"
        },
        {
            "chapter": 16,
            "verse": 58,
            "text": "И щом известят някого от тях за женска рожба, лицето му помрачнява и спотайва той печал"
        },
        {
            "chapter": 16,
            "verse": 59,
            "text": "Скрива се от хората заради лошото, което са му съобщили - дали да я пощади за унижение, или [жива] да я зарови в пръстта. Колко лошо отсъждат"
        },
        {
            "chapter": 16,
            "verse": 60,
            "text": "Онези, които не вярват в отвъдния живот, имат най-лошите качества, а най-съвършените принадлежат на Аллах. Той е Всемогъщия, Премъдрия"
        },
        {
            "chapter": 16,
            "verse": 61,
            "text": "И ако Аллах наказваше хората за техния гнет, Той не би оставил на земята дори една твар. Ала Той ги забавя за определен срок. И щом срокът им дойде, и с миг дори не ще го забавят, нито ще го изпреварят"
        },
        {
            "chapter": 16,
            "verse": 62,
            "text": "И отреждат за Аллах онова, което мразят. И езиците им описват лъжата - че за тях е най-хубавото. Без съмнение, за тях е Огънят и там ще бъдат изоставени"
        },
        {
            "chapter": 16,
            "verse": 63,
            "text": "Кълна се в Аллах, вече изпращахме пратеници и на общности преди теб [о, Мухаммад]. Но сатаната разкраси за тях делата им. Днес той е техният покровител и за тях има болезнено мъчение"
        },
        {
            "chapter": 16,
            "verse": 64,
            "text": "И низпослахме Книгата на теб, единствено за да им разясниш онова, по което са в разногласие - и с напътствие, и милост за хора вярващи"
        },
        {
            "chapter": 16,
            "verse": 65,
            "text": "И изсипва Аллах вода от небето, и съживява с нея земята след нейната смърт. В това има знамение за хора чуващи"
        },
        {
            "chapter": 16,
            "verse": 66,
            "text": "И в добитъка има поука за вас. Даваме ви да пиете от онова, което е в стомаха му помежду нечистотии и кръв - чисто мляко, приятно за пиещите"
        },
        {
            "chapter": 16,
            "verse": 67,
            "text": "И от плодовете на палмите и гроздето взимате опияняваща напитка и хубава храна. В това има знамение за хора проумяващи"
        },
        {
            "chapter": 16,
            "verse": 68,
            "text": "И внуши твоят Господ на пчелите: “Вземете си жилища сред планините и по дърветата, и в онова, което [хората] градят"
        },
        {
            "chapter": 16,
            "verse": 69,
            "text": "После яжте от всички плодове и следвайте пътищата на вашия Господ, улеснени [за вас]!” Излиза от стомаха им питие с различен цвят. В него има изцеление за хората. В това има знамение за хора премислящи"
        },
        {
            "chapter": 16,
            "verse": 70,
            "text": "Аллах ви сътворява, после ви прибира душите. А някой от вас бива довеждан до най-окаяната възраст и тогава не знае нищо, след като е знаел. Аллах е всезнаещ, всесилен"
        },
        {
            "chapter": 16,
            "verse": 71,
            "text": "Аллах предпочете едни от вас пред други в препитанието. А онези, които са предпочетени, не споделят своето препитание с владените от техните десници, в него да са равни. Тогава благодатта на Аллах ли отричат"
        },
        {
            "chapter": 16,
            "verse": 72,
            "text": "Аллах ви отреди съпруги от самите вас и ви отреди от съпругите ви деца и внуци, и ви дава препитание от благата. И нима в лъжата вярват, а щедростта на Аллах отхвърлят"
        },
        {
            "chapter": 16,
            "verse": 73,
            "text": "И вместо на Аллах те служат на онези, които не владеят за тях никакво препитание от небесата и от земята, и са безсилни"
        },
        {
            "chapter": 16,
            "verse": 74,
            "text": "И не сторвайте подобия на Аллах! Аллах знае, вие не знаете"
        },
        {
            "chapter": 16,
            "verse": 75,
            "text": "Аллах дава пример с един притежаван роб, неспособен на нищо, и човек, на когото дарихме от Нас хубаво препитание, и той раздава от него тайно и явно. Нима двамата са равни? Слава на Аллах! Ала повечето от тях не знаят"
        },
        {
            "chapter": 16,
            "verse": 76,
            "text": "И дава Аллах пример с двама мъже - единият е ням, неспособен на нищо, и е бреме за своя господар. Където и да го прати, той не донася добро. Нима са равни, той и онзи, който повелява справедливост и е на правия път"
        },
        {
            "chapter": 16,
            "verse": 77,
            "text": "На Аллах принадлежи неведомото на небесата и на земята. Повелята за Часа е, само колкото да мигне око, или още по-бързо. Аллах над всяко нещо има сила"
        },
        {
            "chapter": 16,
            "verse": 78,
            "text": "И ви извади Аллах от утробите на вашите майки, без да имате знание, и Той направи за вас слуха и зрението, и сърцата, за да сте признателни"
        },
        {
            "chapter": 16,
            "verse": 79,
            "text": "Не виждат ли те птиците, покорни [да летят] в небесния простор? - Само Аллах ги крепи. В това има знамения за хора вярващи"
        },
        {
            "chapter": 16,
            "verse": 80,
            "text": "Аллах стори за вас домовете ви за отдих и стори за вас от кожите на добитъка домове, които са ви леки в дните на вашето пътуване и в дните на вашето отсядане; и от вълната и козината, и косъма им - обзавеждане и ползване до време"
        },
        {
            "chapter": 16,
            "verse": 81,
            "text": "И стори Аллах за вас сенки от онова, което е сътворил, и стори за вас в планините убежища, и стори за вас одежди, които ви пазят от жегата, и одежди, които ви пазят в битка. Така изпълнява Той Своята благодат за вас, за да се отдадете Нему"
        },
        {
            "chapter": 16,
            "verse": 82,
            "text": "А отметнат ли се [о, Мухаммад], твой дълг е само ясното послание"
        },
        {
            "chapter": 16,
            "verse": 83,
            "text": "Те узнават благодатта на Аллах, после я отричат. Повечето от тях са неверници"
        },
        {
            "chapter": 16,
            "verse": 84,
            "text": "Един Ден ще възкресим от всяка общност по един свидетел. Тогава неверниците не ще бъдат чути и не ще бъде позволено покаяние"
        },
        {
            "chapter": 16,
            "verse": 85,
            "text": "И когато угнетителите видят мъчението, не ще им се облекчи то и не ще бъдат изчакани"
        },
        {
            "chapter": 16,
            "verse": 86,
            "text": "И когато съдружаващите видят онези, които те са съдружавали с Аллах, ще кажат: “Господи, те са нашите идоли, които зовяхме освен Теб.” А те ще им отвърнат с думите: “Вие наистина сте лъжци.”"
        },
        {
            "chapter": 16,
            "verse": 87,
            "text": "И ще се отдадат на Аллах в този Ден със смирение, и ще изчезне от тях онова, което са измисляли"
        },
        {
            "chapter": 16,
            "verse": 88,
            "text": "На онези, които отричат и възпират от пътя на Аллах, надбавяме мъчение върху мъчението, задето сеят развала"
        },
        {
            "chapter": 16,
            "verse": 89,
            "text": "Един Ден ще възкресим от всяка общност по един свидетел за тях измежду техните редици. И теб [о, Мухаммад] ще доведем като свидетел за тези. И ти низпослахме Ние Книгата за разяснение на всяко нещо и с напътствие и милост, и с радостна вест за мюсюлманите"
        },
        {
            "chapter": 16,
            "verse": 90,
            "text": "Аллах повелява справедливост и благодетелност, и поддържане на връзките с роднините, и възбранява покварата и порицаваното, и гнета. Наставлява ви Той, за да се поучите"
        },
        {
            "chapter": 16,
            "verse": 91,
            "text": "И изпълнявайте обета към Аллах, щом сте обещали, и не нарушавайте клетвите, след като сте ги потвърдили и вече сте приели Аллах за ваш Свидетел! Аллах знае вашите дела"
        },
        {
            "chapter": 16,
            "verse": 92,
            "text": "И не приличайте на жена, която си разкъсва преждата, след като я е изпрела - да превръщате своите клетви в измама помежду ви, задето една общност е по-многобройна от друга. С това Аллах ви изпитва и в Деня на възкресението непременно ще ви разкрие онова, по което бяхте в разногласие"
        },
        {
            "chapter": 16,
            "verse": 93,
            "text": "И ако Аллах пожелаеше, Той щеше да ви стори една общност. Ала оставя Той в заблуда когото пожелае и напътва Той когото пожелае. И непременно ще бъдете питани за делата ви"
        },
        {
            "chapter": 16,
            "verse": 94,
            "text": "И не превръщайте своите клетви в измама помежду ви, та да се подхлъзне крак, след като е бил устойчив, и да вкусите злото, задето сте възпирали от пътя на Аллах, и за вас да има огромно мъчение"
        },
        {
            "chapter": 16,
            "verse": 95,
            "text": "И не продавайте обета на Аллах на никаква цена! Онова, което е при Аллах, е най-доброто за вас, ако знаете"
        },
        {
            "chapter": 16,
            "verse": 96,
            "text": "Това, което е при вас, секва, а което е при Аллах, е вечно. Ще въздадем Ние на търпеливите награда по-хубава от онова, което са вършили"
        },
        {
            "chapter": 16,
            "verse": 97,
            "text": "На всеки вярващ, мъж или жена, който извършва праведно дело, Ние ще отредим прелестен живот. И ще им въздадем награда по-хубава от онова, което са вършили"
        },
        {
            "chapter": 16,
            "verse": 98,
            "text": "И когато четеш Корана, при Аллах търси убежище от прокудения сатана"
        },
        {
            "chapter": 16,
            "verse": 99,
            "text": "Няма той власт над онези, които вярват и на своя Господ се уповават"
        },
        {
            "chapter": 16,
            "verse": 100,
            "text": "Властта му е само над онези, които се сближават с него и които съдружават с Аллах"
        },
        {
            "chapter": 16,
            "verse": 101,
            "text": "И когато подменяхме едно знамение с друго - а Аллах най-добре знае какво низпослава, - рекоха: “Ти само си измисляш.” Но повечето от тях не знаят"
        },
        {
            "chapter": 16,
            "verse": 102,
            "text": "Кажи [о, Мухаммад]: “Светият Дух [Джибрил] го низпослава от твоя Господ с истината, за да укрепи вярващите, и за напътствие, и радостна вест за мюсюлманите.”"
        },
        {
            "chapter": 16,
            "verse": 103,
            "text": "И знаем Ние, че казват: “Някакъв човек го обучава.” Езикът на онзи, към когото клонят, е чуждоземен, а този [Коран] е на ясен, арабски език"
        },
        {
            "chapter": 16,
            "verse": 104,
            "text": "Които не вярват в знаменията на Аллах, не ще ги напъти Аллах и за тях има болезнено мъчение"
        },
        {
            "chapter": 16,
            "verse": 105,
            "text": "Лъжа измислят само онези, които не вярват в знаменията на Аллах. Те са лъжците"
        },
        {
            "chapter": 16,
            "verse": 106,
            "text": "Който отрече Аллах, след като е повярвал - освен който е бил принуден, но сърцето му е спокойно с вярата... Ала които разтворят гръд за неверието, над тях е гневът на Аллах и за тях има огромно мъчение"
        },
        {
            "chapter": 16,
            "verse": 107,
            "text": "Това е, защото възлюбиха земния живот повече от отвъдния и защото Аллах не напътва невярващите хора"
        },
        {
            "chapter": 16,
            "verse": 108,
            "text": "Тези са, на които Аллах запечата сърцата и слуха, и зрението, тези са нехайните"
        },
        {
            "chapter": 16,
            "verse": 109,
            "text": "Без съмнение, в отвъдния живот те са губещите"
        },
        {
            "chapter": 16,
            "verse": 110,
            "text": "После твоят Господ... - за онези, които се преселят след своето изпитание, после се борят по пътя на Аллах и търпят - твоят Господ след това е опрощаващ, милосърден"
        },
        {
            "chapter": 16,
            "verse": 111,
            "text": "Един Ден всеки ще дойде да защити себе си и на всеки докрай ще се изплати за онова, което е вършил. И не ще бъдат угнетени"
        },
        {
            "chapter": 16,
            "verse": 112,
            "text": "И дава Аллах пример с едно селище. То бе мирно, спокойно. Получаваше препитанието си отвсякъде в изобилие. Но отрече то благата на Аллах, тогава Аллах го накара да изпита одеянието на глада и страха заради онова, което [жителите му] са сторили"
        },
        {
            "chapter": 16,
            "verse": 113,
            "text": "Вече дойде при тях Пратеника измежду им, но го взеха за лъжец. Тогава ги обзе мъчението, както угнетяват"
        },
        {
            "chapter": 16,
            "verse": 114,
            "text": "Яжте от онова, което Аллах ви даде за препитание - разрешено, приятно - и бъдете признателни за щедростта на Аллах, ако само на Него служите"
        },
        {
            "chapter": 16,
            "verse": 115,
            "text": "Възбрани ви Той мършата и кръвта, и свинското месо, и закланото за друг, а не за Аллах. А който е бил принуден, без да е потисник, нито престъпващ - Аллах е опрощаващ, милосърден"
        },
        {
            "chapter": 16,
            "verse": 116,
            "text": "И не изричайте лъжата, която езиците ви описват: “Това е позволено, а това е възбранено”, за да не измисляте лъжа за Аллах. Които измислят лъжа за Аллах, те не ще сполучат"
        },
        {
            "chapter": 16,
            "verse": 117,
            "text": "Кратко наслаждение - и за тях има болезнено мъчение"
        },
        {
            "chapter": 16,
            "verse": 118,
            "text": "А на юдеите възбранихме онова, за което ти разказахме преди. И не Ние ги угнетихме, а те себе си угнетиха"
        },
        {
            "chapter": 16,
            "verse": 119,
            "text": "А твоят Господ... - за онези, които вършат зло в неведение и след това се разкаят, и поправят - твоят Господ е опрощаващ, милосърден"
        },
        {
            "chapter": 16,
            "verse": 120,
            "text": "Наистина Ибрахим бе водител, покорен на Аллах, правоверен, и не бе от съдружаващите"
        },
        {
            "chapter": 16,
            "verse": 121,
            "text": "признателен бе за Неговите блага. Избра го Той и го насочи по правия път"
        },
        {
            "chapter": 16,
            "verse": 122,
            "text": "И му отредихме добрина в земния живот, и в отвъдния е сред праведниците"
        },
        {
            "chapter": 16,
            "verse": 123,
            "text": "После ти разкрихме [о, Мухаммад]: “Следвай религията на Ибрахим правоверния!” Той не бе от съдружаващите"
        },
        {
            "chapter": 16,
            "verse": 124,
            "text": "Съботата бе сторена само за онези, които бяха в разногласие за нея. В Деня на възкресението твоят Господ ще отсъди между тях за онова, по което бяха в разногласие"
        },
        {
            "chapter": 16,
            "verse": 125,
            "text": "Призовавай към пътя на твоя Господ с мъдрост и хубаво поучение, и спори с тях по най-хубавия начин! Твоят Господ най-добре знае кой се е отклонил от Неговия път и знае напътените"
        },
        {
            "chapter": 16,
            "verse": 126,
            "text": "И ако наказвате [о, вярващи], накажете със същото, с което са ви наказали! А ако търпите, това е най-доброто за търпеливите"
        },
        {
            "chapter": 16,
            "verse": 127,
            "text": "И търпи! Твоето търпение е само с подкрепата на Аллах. И не скърби за тях, и не се притеснявай от тяхното лукавство"
        },
        {
            "chapter": 16,
            "verse": 128,
            "text": "Аллах е с богобоязливите и с благодетелните"
        }
    ]
}
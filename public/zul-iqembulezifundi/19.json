{
    "chapter": [
        {
            "chapter": 19,
            "verse": 1,
            "text": "Kaf Ha Ya ‘Ain Saad"
        },
        {
            "chapter": 19,
            "verse": 2,
            "text": "Isikhumbuzo somusa weNkosi yakho encekwini yayo uZakariya"
        },
        {
            "chapter": 19,
            "verse": 3,
            "text": "Khumbula ngenkathi ememeza iNkosi yakhe, ukumemeza kwasesithe"
        },
        {
            "chapter": 19,
            "verse": 4,
            "text": "Wathi (uZakariya), “Nkosi yami ngempela amathambo ami abuthakathaka nekhanda lami elingwevu lishintshile (ngenxa yobudala) futhi angikaze ngingajabuli (ngingabusiseki) emthandazweni wami kuwena Nkosi yami.”"
        },
        {
            "chapter": 19,
            "verse": 5,
            "text": "Futhi ngempela mina ngesaba izihlobo zami eziza ngemumva kwami futhi nonkosikazi wami uyinyumba ngakho-ke ngiphe indlalifa evela kuwena"
        },
        {
            "chapter": 19,
            "verse": 6,
            "text": "Eyizokuba yindlalifa yami nendlalifa yomndeni (yezizukulwane) zikaJakobe futhi uyenze Nkosi yami ibe ngozoyithanda"
        },
        {
            "chapter": 19,
            "verse": 7,
            "text": "Yathi (iNkosi) “Oh Zakariya! Ngempela thina sikutshela izindaba ezimnandi ngomfana ogama lakhe okuzoba nguJohane, asikaze silinikeze muntu ngaphambilini leligama”"
        },
        {
            "chapter": 19,
            "verse": 8,
            "text": "Wathi (uZakariya) “Nkosi yami ngingaba kanjani nendodana kulapho unkosikazi wami eyinyumba futhi kulapho sengifinyelele ebangeni lokukhula elikhulu kangaka na?”"
        },
        {
            "chapter": 19,
            "verse": 9,
            "text": "Yathi (ingelosi) kuzoba njalo, INkosi yakho ithi, “kulula kumina futhi ngempela ngakudala ngaphambilini ngenkathi wawungeyilutho”"
        },
        {
            "chapter": 19,
            "verse": 10,
            "text": "Wathi, “Nkosi yami ngiphe uphawu” yathi “uphawu lwakho ngukuthi ungakhulumi nabantu ubusuku obuthathu kulapho uphila kahle”"
        },
        {
            "chapter": 19,
            "verse": 11,
            "text": "Ngakho-ke waphuma waya kubantu bakhe ephuma endaweni yokwenza umthandazo ngakho-ke wabatshela ukuthi mabadumise (uMvelinqangi) ekuseni nakusihlwa"
        },
        {
            "chapter": 19,
            "verse": 12,
            "text": "Yathi (iNkosi) “Oh Johane! Ibambisise incwadi, futhi samupha ubuhlakani ngenkathi esayingane.”"
        },
        {
            "chapter": 19,
            "verse": 13,
            "text": "Nomusa ovela kuthina nokuhlanzwa futhi wayengoqotho"
        },
        {
            "chapter": 19,
            "verse": 14,
            "text": "Futhi wayebalalela abazali bakhe, futhi wayengesiyena oqhoshileyo, ongahloniphi"
        },
        {
            "chapter": 19,
            "verse": 15,
            "text": "Ukuthula makube kuye ngosuku azalwa ngalo nangosuku afa ngalo nangosuku ayovuselwa ngalo ekuphileni"
        },
        {
            "chapter": 19,
            "verse": 16,
            "text": "Futhi mkhumbule encwadini uMariya ngenkathi ehamba emndenini wakhe eya endaweni engasempumalanga"
        },
        {
            "chapter": 19,
            "verse": 17,
            "text": "(UMariya) wayesezisitheza kubona ngakho-ke sathumela kuyena umoya wethu (Gabriyeli) wase uqhamuka kuyena uyisimo somuntu ophelele"
        },
        {
            "chapter": 19,
            "verse": 18,
            "text": "(UMariya) wathi, “ngempela mina ngifuna isiphephelo konomusa ukubalekela wena (suka kumina) uma umesaba uMvelinqangi”"
        },
        {
            "chapter": 19,
            "verse": 19,
            "text": "(Ingelosi) yathi, “kuphela mina ngiyisithunywa seNkosi yakho ukuthi (ngimemezele) kwena (izindaba ezimnandi) ngesiphiwo sendodana emsulwa”"
        },
        {
            "chapter": 19,
            "verse": 20,
            "text": "(UMariya) wathi, “kungenzeka kanjani ukuthi ngibe nendodana kulapho engekho umuntu ongithintile futhi angikaze ngingabi msulwa na?”"
        },
        {
            "chapter": 19,
            "verse": 21,
            "text": "(Ingelosi) yathi, “kuzokuba njalo iNkosi yakho ithi kulula kumina futhi sizoyenza (indodana) ukuthi ibenguphawu kubantu\tnomusa\tovela\tkuthina\tfuthi\tkungudaba oselunqunyiwe”"
        },
        {
            "chapter": 19,
            "verse": 22,
            "text": "Ngakho-ke (uMariya) wayeseyayikhulelwa (indodana enguJesu) wahamba nayo waya endaweni ekude"
        },
        {
            "chapter": 19,
            "verse": 23,
            "text": "Ngakho-ke(uMariya) wayezwaizinhlunguzokusikwawayeseya esiqwini sesihlahla sesundu wayesethi “Oh Ngifisa sengathi ngifile ngaphambi kwalokhu futhi ngibe ngokhohliweyo”"
        },
        {
            "chapter": 19,
            "verse": 24,
            "text": "Ingane yase immemeza unina ngaphansi kwakhe (yathi), “ungaphatheki kabi ngempela iNkosi yakho ibeke ngaphansi kwakho umfudlana”"
        },
        {
            "chapter": 19,
            "verse": 25,
            "text": "Futhi nyakazisa isiqu sesihlahla sesundu size ngakuwena sizokwehlisela phezu kwakho amasundu avuthiwe asemasha"
        },
        {
            "chapter": 19,
            "verse": 26,
            "text": "Ngakho-ke yidla uphuze upholise amehlo, ngakho-ke uma phakathi kwabantu ubona oyedwa uthi “ngempela mina ngenze isifungo sokuzila konomusa ukuthi angeke ngikhulume namuntu namhlanje.”"
        },
        {
            "chapter": 19,
            "verse": 27,
            "text": "Wayeseya nayo eyiphethe (ingane enguJesu) kubantu bakhe, bathi “Oh Mariya! Ngempela ulethe into ethusayo”"
        },
        {
            "chapter": 19,
            "verse": 28,
            "text": "Oh dadewabo ka-Aroni! uyihlo wayengesiyena umuntu ongalungile kanye nonyoko wayengesiyena umuntu ongenaso isimilo”"
        },
        {
            "chapter": 19,
            "verse": 29,
            "text": "Ngakho-ke (uMariya) wayesemkhomba (uJesu) abantu baMariya bathi “singakhuluma kanjani nalowo oyingane osembelekweni na?”"
        },
        {
            "chapter": 19,
            "verse": 30,
            "text": "(UJesu) wathi, “ngempela mina ngiyinceku kaMvelinqangi unginikeze incwadi wangenza ngaba ngumphrofethi”"
        },
        {
            "chapter": 19,
            "verse": 31,
            "text": "Futhi wangenza ngaba ngobusisiwe noma ngabe ikuphi lapho ngikhona wangibophezelela emthandazweni kanye nokukhokha izakaah (ingxenye yemali ekhokhwayo kwabampofu) inqobo nje uma ngisaphila"
        },
        {
            "chapter": 19,
            "verse": 32,
            "text": "Futhi ngibe ngomlalelayo umama wami futhi makangangenzi ukuthi ngibe ngoqhoshileyo ongabusisekile"
        },
        {
            "chapter": 19,
            "verse": 33,
            "text": "Futhi ukuthula kube phezu kwami mzukwane ngizalwa namzukwane ngifa namzukwane ngiyovuswa ngibuyele empilweni.”"
        },
        {
            "chapter": 19,
            "verse": 34,
            "text": "Lowo nguJesu indadona kaMariya, inkulumo eyiqiniso okuyiyona abangabazayo (noma abaphikisanayo) ngayo"
        },
        {
            "chapter": 19,
            "verse": 35,
            "text": "Akusikhona okukaMvelinqangi ukuthi angaba nendodana, udumo malube kuye! Uma enquma udaba ngakho-ke kuphela uma ethi kulona “yenzeka” kuyenzeka"
        },
        {
            "chapter": 19,
            "verse": 36,
            "text": "Futhi ngempela uMvelinqangi uyiNkosi yami futhi uyiNkosi yenu ngakho-ke mkhonzeni, lena yindlela eqondileyo"
        },
        {
            "chapter": 19,
            "verse": 37,
            "text": "Kepha amaqembu phakathi kwabo ayephikisana, Oh usizi! Kulabo abangazange bakholelwe ekuhlanganeni ngosuku olukhulu"
        },
        {
            "chapter": 19,
            "verse": 38,
            "text": "Bayozwa ngokucacile futhi babone ngosuku lapho beyobe bengaphambili kwethu kepha izoni ngalolosuku ziyobe zisekudukeni okusobala"
        },
        {
            "chapter": 19,
            "verse": 39,
            "text": "Futhi baxwayise ngosuku losizi nokuzisola ngenkathi udaba luyobe lunqunywa kulapho bona benganakile futhi bona bengakholwa"
        },
        {
            "chapter": 19,
            "verse": 40,
            "text": "Ngempela thina siyizindlalifa zomhlaba nabobonke abakuwona futhi ikuthini lapho beyophindiselwa khona"
        },
        {
            "chapter": 19,
            "verse": 41,
            "text": "Futhi khumbula (umlando) ka-Abrahamu embhalweni, ngempela yena wayengumphrofethi oneqiniso"
        },
        {
            "chapter": 19,
            "verse": 42,
            "text": "Khumbula ngenkathi ethi kuyise, “Oh baba wami! Kungani ukhonza lokho okungezwa futhi okungaboni futhi okungeyinzuzo yalutho kuwena na?”"
        },
        {
            "chapter": 19,
            "verse": 43,
            "text": "Oh Baba wami! ngempela mina ngifikelwe ulwazi olungazange lufike kuwena ngakho-ke ngilandele ngizokuholela endleleni eqondileyo"
        },
        {
            "chapter": 19,
            "verse": 44,
            "text": "Oh baba wami! ungamkhonzi usathane, ngempela usathane akamhloniphanga onomusa"
        },
        {
            "chapter": 19,
            "verse": 45,
            "text": "Oh baba wami! Ngempela mina ngiyesaba ukuthi ungase uthintwe yisijeziso esivela konomusa (uMvelinqangi) bese uba ngumngane kasathane”"
        },
        {
            "chapter": 19,
            "verse": 46,
            "text": "(Uyise) wathi, “ngakube wena awubathandi yini oNkulunkulu bami Oh Abrahamu na? Uma ungakuyeki (lokho) ngempela ngizokukhanda ngamatshe futhi qhelelana nami isikhathi eside”"
        },
        {
            "chapter": 19,
            "verse": 47,
            "text": "(U-Abrahamu) wathi (kuyise) “ukuthula makube kuwe ngizokucelela intethelelo eNkosini yami ngempela yona ngasosonke isikhathi imnene kumina”"
        },
        {
            "chapter": 19,
            "verse": 48,
            "text": "Futhi ngiyaqhelela nani nakulokho enikumemezayo esikhundleni sikaMvelinqangi futhi ngizomemeza iNkosi yami, nginethemba lokuthi angeke ngingabusiseki ekumemezeni kwami iNkosi yami"
        },
        {
            "chapter": 19,
            "verse": 49,
            "text": "Ngakho-ke kwathi lapho (u-Abrahamu) eseqhelelana nabo kanye nalokho abakukhonzayo esikhundleni sikaMvelinqangi samupha u-Isaka noJakobe, ngamunye wabo samenza waba ngumphrofethi"
        },
        {
            "chapter": 19,
            "verse": 50,
            "text": "Futhi sabapha emseni wethu futhi sabapha ukuduma la emhlabeni okusezingeni eliphezulu"
        },
        {
            "chapter": 19,
            "verse": 51,
            "text": "Futhi khumbula (umlando) kaMose encwadini (embhalweni) ngempela yena wayemsulwa futhi wayeyisithunywa, engumphrofethi"
        },
        {
            "chapter": 19,
            "verse": 52,
            "text": "Futhi sambizela ngasohlangothini lwesokudla lwentaba futhi samenza ukuthi asondele ukuze sikhulume (naye)"
        },
        {
            "chapter": 19,
            "verse": 53,
            "text": "Futhi samnika ngomusa wethu umfowabo u-Aroni ukuthi abengumphrofethi"
        },
        {
            "chapter": 19,
            "verse": 54,
            "text": "Futhi khumbula u-Ishamyeli embhalweni, ngempela yena wayengoneqiniso esethembisweni futhi wayeyisithunywa engumphrofethi"
        },
        {
            "chapter": 19,
            "verse": 55,
            "text": "Futhi wayegcizelela abantu bakhe ngomthandazo nokuthi bakhokhe izakaah futhi eNkosini yakhe wayengothandiweyo"
        },
        {
            "chapter": 19,
            "verse": 56,
            "text": "Futhi khumbula u-Idris embhalweni ngempela yena wayengoneqiniso engumphrofethi"
        },
        {
            "chapter": 19,
            "verse": 57,
            "text": "Futhi samenyusela endaweni esezingeni eliphezulu"
        },
        {
            "chapter": 19,
            "verse": 58,
            "text": "Labo bayilabo uMvelinqangi abeke umusa phezu kwabo abaphuma phakathi kwabaphrofethi enzalweni ka-Adamu kanye neyalabo esabathwala kanye noNowa (ngomkhumbi) nenzalo ka-Abrahamu no-Israyeli kanye neyalabo esabahola futhi sabakhetha okwakuthi uma befundelwa amavesi onomusa bawe phansi ngokuzithoba futhi bakhale"
        },
        {
            "chapter": 19,
            "verse": 59,
            "text": "Ngakho-ke emva kwabo kwabe sekufika inzalo eyayingawunaki umthandazo futhi eyayilandela izifiso, iyohlangana nokubhubha esihogweni"
        },
        {
            "chapter": 19,
            "verse": 60,
            "text": "Ngaphandle kwalabo abazisolayo futhi bakholwe benze nezenzo ezilungileyo ngakho-ke labo bayongena esivandeni futhi angeke benziwele ngisho nakancane okungeyisibona ubulungiswa"
        },
        {
            "chapter": 19,
            "verse": 61,
            "text": "Izivande zaphakade okuyizona onomusa azethembisa izinceku zakhe kokungabonwayo ngempela isethembiso sakhe siyagcwaliseka ngasosonke isikhathi"
        },
        {
            "chapter": 19,
            "verse": 62,
            "text": "Lapho phakathi (ezivandeni) angeke bayizwe inkulumo eyilize kuphela kuyoba ukuthula futhi okwabo kuyoba izipho zabo (izabelo zabo) ekuseni nakusihlwa"
        },
        {
            "chapter": 19,
            "verse": 63,
            "text": "Lelo izulu okuyilona esiyokwenza ukuthi izinceku zethu zilithathe njengefa, lezo ezazenza izenzo ezilungileyo"
        },
        {
            "chapter": 19,
            "verse": 64,
            "text": "Futhi uGabriyeli wathi asehleli phansi ngaphandle kwempoqo yeNkosi yakho kungokwayo konke lokho okungaphambili kwethu nokungemumva kwethu nokuphakathi kwalokho futhi ngasosonke isikhathi iNkosi yakho ayikhohlwa"
        },
        {
            "chapter": 19,
            "verse": 65,
            "text": "INkosi yamazulu nomhlaba nakho konke okuphakathi kwako kokubili ngakho-ke yikhonze futhi ube nokubekezele ekuyikhonzeni, ngakube ukhona yini omaziyo ofana nayo na"
        },
        {
            "chapter": 19,
            "verse": 66,
            "text": "Futhi umuntu uthi, “ngakube uma sengifile ngempela ngiyovuswa ngiphila yini na?”"
        },
        {
            "chapter": 19,
            "verse": 67,
            "text": "Ngakube umuntu akakhumbuli yini ukuthi thina samdala ngaphambilini kulapho wayengeyilutho na"
        },
        {
            "chapter": 19,
            "verse": 68,
            "text": "Ngakho-ke ngifunga ngeNkosi yakho ngempela siyobaqoqela ndawonye kanye nabosathane bese sibenza ukuthi babekhona bazungeleze isihogo bekhasa ngamadolo"
        },
        {
            "chapter": 19,
            "verse": 69,
            "text": "Bese ngempela sikhipha kulelo naleloqembu bonke labo ababephikisana ngokwedlulele nonomusa (uMvelinqangi)"
        },
        {
            "chapter": 19,
            "verse": 70,
            "text": "Bese ngempela thina sazi kabanzi ngalabo abafaneleke ngokwedlulele ukuba bashiswe kusona (isihogo)"
        },
        {
            "chapter": 19,
            "verse": 71,
            "text": "Futhi akekho phakathi kwenu ongeke adlule kusona (isihogo), isidingo eNkosini yakho ekufanele ukuba sifezwe"
        },
        {
            "chapter": 19,
            "verse": 72,
            "text": "Ngakho-ke siyosindisa labo ababemesaba uMvelinqangi bese sishiya izoni lapho phakathi zikhasa ngamadolo"
        },
        {
            "chapter": 19,
            "verse": 73,
            "text": "Futhi uma befundelwa amavesi ethu acacile bathi labo abangakholwanga kulabo abakholwayo,“yiliphi lamaqembu amabili elingcono ngendawo yokuhlala nelinendawo yokuhlanganela enhle ngokwedlulele na?”"
        },
        {
            "chapter": 19,
            "verse": 74,
            "text": "Futhi zingaki izizukulwane esazibhubhisa ngaphambilini kwabo, zona zazingcono ngokwedlulele ngengcebo nokubukeka"
        },
        {
            "chapter": 19,
            "verse": 75,
            "text": "Ithi noma ngabe ubani osekudukeni ngakho-ke onomusa (uMvelinqangi) uzomelulela (intambo) kuze kube ilapho bebona khona lokho ababekuthenjisiwe isijeziso noma ihora ngakho-ke bayokwazi ukuthi ngubani lowo osendaweni embi nokuthi ngeliphi ibutho elibuthakathaka ngokwedlulele”"
        },
        {
            "chapter": 19,
            "verse": 76,
            "text": "Futhi uMvelinqangi uyabandisa labo abaholiweyo ukuholwa futhi ihlala ikhona imisebenzi emihle ingcono eNkosini yakho mayelana nomvuzo futhi ingcono mayelana nembuyiselo"
        },
        {
            "chapter": 19,
            "verse": 77,
            "text": "Ngakube umbonile yini lowo ongakholelwanga emavesini ethu na? Bese ethi, “ngempela ngizophiwa ingcebo nezingane”"
        },
        {
            "chapter": 19,
            "verse": 78,
            "text": "Ngakube uyakwazi yini okungabonwayo noma uthathe isivumelwano konomusa na"
        },
        {
            "chapter": 19,
            "verse": 79,
            "text": "Lutho! Siyokubhala phansi konke lokho akushoyo futhi siyomenyusela isijeziso"
        },
        {
            "chapter": 19,
            "verse": 80,
            "text": "Futhi siyokudla ifa, konke lokho akushoyo futhi uyoza kuthina eyedwa"
        },
        {
            "chapter": 19,
            "verse": 81,
            "text": "Futhi bathatha izithixo (ukuba bazikhonze) esikhundleni sikaMvelinqangi ukuze zibanike amandla"
        },
        {
            "chapter": 19,
            "verse": 82,
            "text": "Lutho! (Izithixo) ziyokuphika ukubakhonza kwabo futhi bese ziba yizitha zabo"
        },
        {
            "chapter": 19,
            "verse": 83,
            "text": "Awuboniyiniukuthisabathumelaosathanekwabangakholwayo ukuze babaphushele ekoneni"
        },
        {
            "chapter": 19,
            "verse": 84,
            "text": "Ngakho-ke ungabajahi kuphela sibabalela isibalo (sesikhathi esisele)"
        },
        {
            "chapter": 19,
            "verse": 85,
            "text": "Ngosuku\tesiyobaqoqela\tngalo\tkonomusa\tlabo\tabenze okulungileyo njengezithunywa"
        },
        {
            "chapter": 19,
            "verse": 86,
            "text": "Futhi izoni siyoziholela esihogweni zisesimweni sokunxanwa"
        },
        {
            "chapter": 19,
            "verse": 87,
            "text": "Angeke\tbakwazi\tukuzincengela\tngaphandle\tkwalowo owathatha isivumelwano konomusa"
        },
        {
            "chapter": 19,
            "verse": 88,
            "text": "Futhi bathi, “onomusa (uMvelinqangi) unendodana”"
        },
        {
            "chapter": 19,
            "verse": 89,
            "text": "Ngempela nilethe into eshaqisayo"
        },
        {
            "chapter": 19,
            "verse": 90,
            "text": "Amazulu angacishe adabuke ngenxa yalokho nomhlaba udabuke phakathi nezintaba zibhidlike zibe yizicucu"
        },
        {
            "chapter": 19,
            "verse": 91,
            "text": "(Ngenxa) yokuthi bapha onomusa (uMvelinqangi) indodana (enguJesu)"
        },
        {
            "chapter": 19,
            "verse": 92,
            "text": "Futhi akumfanele onomusa ukuthi angaba nendodana"
        },
        {
            "chapter": 19,
            "verse": 93,
            "text": "Akukho ngisho noyedwa osemazulwini nasemhlabeni ngaphandle kokuthi eze konomusa njengenceku"
        },
        {
            "chapter": 19,
            "verse": 94,
            "text": "Ngempela uyabazi bonke futhi ubabalile isibalo esiphelele"
        },
        {
            "chapter": 19,
            "verse": 95,
            "text": "Futhi bonke bayoza kuyena ngosuku lokuvuka kwabafileyo bengabodwana"
        },
        {
            "chapter": 19,
            "verse": 96,
            "text": "Ngempela labo abakholwayo futhi abenza izenzo ezilungileyo onomusa uyobabekela uthando"
        },
        {
            "chapter": 19,
            "verse": 97,
            "text": "Ngakho-ke sikwenze kwalula ngolimi lwakho ukuthi ubatshele ngalo izindaba ezimnandi labo abenza okulungileyo, nokuthi ubaxwayise ngalo abantu abaqhelelene neqiniso"
        },
        {
            "chapter": 19,
            "verse": 98,
            "text": "Futhi zingaki izizukulwane esazibhubhisa ngaphambilini kwabo na? Ungamthola yini ngisho noyedwa wabo noma uzwe ubuswebeswebe babo na"
        }
    ]
}
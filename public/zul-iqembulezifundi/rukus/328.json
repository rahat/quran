{
    "rukus": [
        {
            "chapter": 27,
            "verse": 15,
            "text": "Futhi ngempela samnikeza ulwazi uDavide noSolomoni bobabili base bathi, “Udumo malube kuMvelinqangi okunguyena owasikhetha ngaphezu kwezinceku zakhe eziningi ezingamakholwa”"
        },
        {
            "chapter": 27,
            "verse": 16,
            "text": "USolomoni wadla ifa (ubuphrofethi) kuDavide wayesethi, “Oh Bantu! Sifundiswe ulimi lwezinyoni futhi siphiwe kuzona zonke izinto, ngempela lobu ngububele obugqamile”"
        },
        {
            "chapter": 27,
            "verse": 17,
            "text": "Futhi kwaqoqelwa ndawonye kuSolomoni amabutho akhe angamaJinn nabantu kanye nezinyoni wonke ayemiswe ngendlela yempi (belungele ukuhamba)"
        },
        {
            "chapter": 27,
            "verse": 18,
            "text": "Kwaze kwaba yilapho befinyelela khona esigodini sezintuthwane enye yezintuthwane yathi, “Oh Zintuthwane! ngenani ezindlini zenu hleze uSolomoni namabutho akhe anifihlize kulapho bona bengaboni”"
        },
        {
            "chapter": 27,
            "verse": 19,
            "text": "Ngakho-ke (uSolomoni) wamomotheka ehleka inkulumo yayo wayesethi, “Nkosi yami ngenze ukuthi ngibonge ububele bakho owangenzela bona kanye nabazali bami futhi ngenze umsebenzi olungileyo owuthokozelayo futhi ngingenise ngomusa wakho phakathi kwezinceku zakho ezilungileyo”"
        },
        {
            "chapter": 27,
            "verse": 20,
            "text": "Futhi wazihlola izinyoni wayesethi, “kwenziwa yini ukuthi ngingamboni uHud Hud noma ungomunye walabo abangekho na?”"
        },
        {
            "chapter": 27,
            "verse": 21,
            "text": "Ngempela ngizomjezisa ngesijeziso esinzima noma ngempela ngimbulale ngaphandle uma engitshela isizathu esicacile"
        },
        {
            "chapter": 27,
            "verse": 22,
            "text": "Akazange ahlale isikhathi eside wayesethi, “ngithole lokho ongazange ukuthole futhi ngikulethele izindaba eziyiqiniso ezivela kuSaba”"
        },
        {
            "chapter": 27,
            "verse": 23,
            "text": "Ngempela mina ngifice owesifazane ebabusa futhi uphiwe kuzona zonke izinto futhi unesihlalo sobukhosi esikhulu"
        },
        {
            "chapter": 27,
            "verse": 24,
            "text": "Ngimfumane ekanye nabantu bakhe bekhonza ilanga esikhundleni sikaMvelinqangi futhi uSathane wabenzela yabukeka imihle imisebenzi yabo kubona wayesebavimbela endleleni (eqondile) ngakho-ke bona abaholekanga"
        },
        {
            "chapter": 27,
            "verse": 25,
            "text": "Abamkhonzi uMvelinqangi okunguyena oveza okufihlekile emazulwini nasemhlabeni futhi owazi konke lokho enikufihlayo nakho konke lokho enikuvezayo"
        },
        {
            "chapter": 27,
            "verse": 26,
            "text": "UMvelinqangi akekho omunye uMvelinqangi ngaphandle kwakhe uyiNkosi yesihlalo sobukhosi esikhulu"
        },
        {
            "chapter": 27,
            "verse": 27,
            "text": "Wathi, “sizobona ukuthi ukhuluma iqiniso noma ungomunye walabo abaqamba amanga”"
        },
        {
            "chapter": 27,
            "verse": 28,
            "text": "Hamba nalencwadi yami bese uyijikijela kubona bese uyabafulathela bese uyabheka ukuthi yini abayibuyisayo"
        },
        {
            "chapter": 27,
            "verse": 29,
            "text": "Owesifazane wathi, “Oh Baphathi! Ngempela kujikijelwe kumina incwadi engcwele”"
        },
        {
            "chapter": 27,
            "verse": 30,
            "text": "Ngempela yona ivela kuSolomoni futhi ngempela yona ingegama likaMvelinqangi onomusa onesihawu"
        },
        {
            "chapter": 27,
            "verse": 31,
            "text": "Ningaziphakamisi kumina futhi yizani kumina ngokuzinikela"
        }
    ]
}
{
    "chapter": [
        {
            "chapter": 73,
            "verse": 1,
            "text": "ئەی ئەو کەسەی کە خۆت داپۆشیووە"
        },
        {
            "chapter": 73,
            "verse": 2,
            "text": "شەو ھەستە (شەو نوێژ بکە) مەگەر کەمێکی نەبێت"
        },
        {
            "chapter": 73,
            "verse": 3,
            "text": "نیوەی یا کەمێك لە نیوەی کەم بکەرەوە"
        },
        {
            "chapter": 73,
            "verse": 4,
            "text": "یا کەمێ لێی زیاد بکە، لەسەرخۆ قورئان بخوێنەرەوە و(بەڕێك وپێکی) دەوری بکەرەوە"
        },
        {
            "chapter": 73,
            "verse": 5,
            "text": "بێگومان ئێمە لەمەولا بۆت دەنێرینە خوارەوە گوفتاری (قورئان)ی قورس وگران"
        },
        {
            "chapter": 73,
            "verse": 6,
            "text": "بەڕاستی ھەستانی شەو دوای خەو (بۆ خواپەرستی) قورسترە وگرانترە لە ڕووی کردارەوە (لە ھی ڕۆژ وبەھێزترە بۆ دڵ)، دروسترە لە ڕووی ووتنەوە"
        },
        {
            "chapter": 73,
            "verse": 7,
            "text": "بەڕاستی تۆ لە ڕۆژدا لە ھاتووچۆکردنێکی زۆردایت"
        },
        {
            "chapter": 73,
            "verse": 8,
            "text": "ھەمیشە یادی پەروەردگارت بکە وە خۆت یەکلاکەرەوە بە یەکلایی کردنەوەیەکی تەواو"
        },
        {
            "chapter": 73,
            "verse": 9,
            "text": "ئەو خوای ڕۆژھەڵات وڕۆژئاوایە ھیچ پەرستراوێکی بەڕاستی نیە تەنھا ئەو نەبێت، کەوابوو بیکە بە پارێزەر وپشتیوانی خۆت"
        },
        {
            "chapter": 73,
            "verse": 10,
            "text": "دان بە خۆتدا بگرە لەسەر ئەو قسانەی کە دەیڵێن وە وازیان لێبهێنە ولێیان گەڕێ بە واز لێھێنانێکی جوان"
        },
        {
            "chapter": 73,
            "verse": 11,
            "text": "واز بھێنە لە من وئەو خاوەن ناز ونیعمەتانەی کە ئایینی من بە درۆ دەزانن وە کەمێك مۆڵەتیان بدە"
        },
        {
            "chapter": 73,
            "verse": 12,
            "text": "بێگومان لای ئێمە ھەیە کۆت وزنجیری قورس وگران وە ئاگری ھەڵگیرساو"
        },
        {
            "chapter": 73,
            "verse": 13,
            "text": "وە خواردنی گەرو گیر ھەروەھا سزای پڕ لە داخ و دەرد"
        },
        {
            "chapter": 73,
            "verse": 14,
            "text": "لەڕۆژێکدا کە زەوی وچیاکان دێنە لەرزە وە کێوەکان دەبن بە گردۆڵکە لە لمی ھەڵڕژاو"
        },
        {
            "chapter": 73,
            "verse": 15,
            "text": "بێگومان ئێمە پێغەمبەرێکمان بۆ ناردن کە شایەتە لە سەرتان، ھەروەك پێغەمبەرێکمان نارد بۆلای فیرعەون"
        },
        {
            "chapter": 73,
            "verse": 16,
            "text": "ئەمجا فیرعەون سەرپێچی ئەو پێغەمبەرەی کرد (سەرپێچی موسا) ئێمەش تۆڵەمان لێ سەند بە تۆڵە سەندنێکی سەخت"
        },
        {
            "chapter": 73,
            "verse": 17,
            "text": "جا ئەگەر بێ بڕوایی بکەن چۆن خۆتان دەپارێزن، لە ڕۆژێکدا کە (بە ترس وسامی خۆی) مناڵان پیر دەکات"
        },
        {
            "chapter": 73,
            "verse": 18,
            "text": "ئاسمان لەت دەبێت بەھۆی (سەختی) ئەو ڕۆژەوە، بەڵێنی خوا دێتە دی"
        },
        {
            "chapter": 73,
            "verse": 19,
            "text": "بەڕاستی ئەم ئایەتانەی پێشوو پەند وئامۆژگارین، ئەمجا ھەرکەسێك کە بیەوێت ڕێگا دەگرێت بۆلای پەروەردگاری"
        },
        {
            "chapter": 73,
            "verse": 20,
            "text": "بێگومان پەروەردگاری تۆ دەزانێت (ئەی موحەممەد ﷺ) کە تۆ ھەڵدەسیت (بۆشەو نوێژکردن) شتێك کەمتر لە دووبەش لە سێ بەشی شەو، وە نیوەی\" یان سێیەكی وە دەستەیەك لەوانەی کە لە گەڵتدان وە خوا ئەندازەی شەو وڕۆژ دیاری دەکات، (خوا) زانی کە ئێوە ناتوانن ئەندازەی شەو نوێژ ڕابگرن لە بەرئەوە لێتان خۆش بوو، دەی ئەوەندەی بۆتان دەلوێت وئاسانە لاتان قورئان بخوێنن ودەوری بکەنەوە، (خوا) دەزانێت کە لەمەولا کەسانێکتان نەخۆش دەبێت وە کەسانێکی ترتان دەرۆن بەسەر زەویدا بە شوێن ڕۆزیی ونیعمەتی خوادا دەگەڕێن وەکەسانێکی ترتان دەجەنگن لە ڕێگای خوادا، ئەمجا بخوێننەوە لە قورئان ئەوەندەی کە بۆتان دەلوێ ولاتان ئاسانە وە نوێژ بکەن وزەکات بدەن وە قەرز بدەن بەخوا بە قەرزێکی چاك (مەبەست ئەوەیە خێر وخێرات وسەدەقە بکەن لە ڕێی خوادا)، ھەر چاکەیەك پێش بخەن بۆ خۆتان، لای خوا دەستان دەکەوێتەوە، ئەوەیشی لای خوایە چاکتر وگەورەترە لە ڕووی پاداشتەوە وە داوای لێخۆش بوون بکەن لە خوا، بەڕاستی خوا لێبووردە ومیھرەبانە"
        }
    ]
}
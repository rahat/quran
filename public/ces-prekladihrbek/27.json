{
    "chapter": [
        {
            "chapter": 27,
            "verse": 1,
            "text": "Tá sín. Toto jsou verše Koránu a Písma zjevného"
        },
        {
            "chapter": 27,
            "verse": 2,
            "text": "vedení i zvěst radostná věřícím"
        },
        {
            "chapter": 27,
            "verse": 3,
            "text": "kteří dodržují modlitbu, dávají almužnu a jsou pevně přesvědčeni o životě budoucím"
        },
        {
            "chapter": 27,
            "verse": 4,
            "text": "Těm však, kdož v onen svět nevěří, jsme zkrášlili jejich konání, takže jen slepě tápají"
        },
        {
            "chapter": 27,
            "verse": 5,
            "text": "To jsou ti, jimž dostane se trestu nejhoršího a v životě budoucím ztrátu největší utrpí"
        },
        {
            "chapter": 27,
            "verse": 6,
            "text": "A ty zajisté Korán dostáváš od Pána moudrého, vševědoucího"
        },
        {
            "chapter": 27,
            "verse": 7,
            "text": "A hle, pravil Mojžíš rodině své: \"Zpozoroval jsem oheň jakýsi, přinesu vám buď zprávu o něm, či oharek planoucí - snad budete se moci ohřát od něho"
        },
        {
            "chapter": 27,
            "verse": 8,
            "text": "Když přišel k ohni, ozvalo se: \"Požehnán budiž ten, jenž v ohni tomto dlí, a ten, jenž okolo něho jest! Sláva Bohu, Pánu lidstva veškerého"
        },
        {
            "chapter": 27,
            "verse": 9,
            "text": "Mojžíši, věru jsem to Já, Bůh mocný a moudrý"
        },
        {
            "chapter": 27,
            "verse": 10,
            "text": "Hoď svou hůl!\" Když Mojžíš viděl, jak hůl se svíjí, jako by hadem byla, otočil se zády, však krok učinit nemohl. \"Mojžíši, neboj se, poslové Boží nesmějí u Mne strach mít"
        },
        {
            "chapter": 27,
            "verse": 11,
            "text": "kromě těch, kdož nespravedliví byli; jestliže potom zlé dobrým nahradili, tehdy Já odpouštějící jsem, slitovný"
        },
        {
            "chapter": 27,
            "verse": 12,
            "text": "Vlož ruku svou do záňadří a vyjmeš ji bílou, bez choroby jakékoliv.\"... A to je jedno z devíti znamení pro Faraóna a lid jeho, a věru je to hanebníků lid"
        },
        {
            "chapter": 27,
            "verse": 13,
            "text": "Když se jim dostalo Našich znamení s jasností vší, řekli: \"To zjevné je kouzelnictví"
        },
        {
            "chapter": 27,
            "verse": 14,
            "text": "A odmítli je, přestože duše jejich přesvědčeny byly o pravdivosti jejich, z nespravedlnosti a pýchy. A pohleď, jaký byl konec těch, kdož šířili pohoršení"
        },
        {
            "chapter": 27,
            "verse": 15,
            "text": "A vskutku jsme uštědřili Davidovi a Šalomounovi vědění, takže říkali: \"Chvála Bohu, který nás vyznamenal nad mnohé Své služebníky věřící"
        },
        {
            "chapter": 27,
            "verse": 16,
            "text": "Šalomoun pak stal se dědicem Davidovým a pravil: \"Lidé, byli jsme naučeni řeči ptactva a byli jsme zahrnuti věcí všech hojností. A věru je toto zjevné dobrodiní"
        },
        {
            "chapter": 27,
            "verse": 17,
            "text": "A shromáždila se u Šalomouna vojska jeho z džinů, smrtelníků a ptáků a všichni po oddílech kráčeli"
        },
        {
            "chapter": 27,
            "verse": 18,
            "text": "a když došli do údolí mravenců, zvolal jeden mravenec: \"Mravenci, uchylte se do obydlí svých, aby vás nerozšlapal Šalomoun se svými vojsky, aniž to zpozorovali"
        },
        {
            "chapter": 27,
            "verse": 19,
            "text": "I usmál se Šalomoun řeči jejich a řekl: \"Pane můj, vnukni mi, abych Ti poděkoval za dobrodiní Tvé, jímž zahrnuls mne i rodiče mé! Dej, ať pro Tvé zalíbení konám zbožné skutky, a uveď mne ze Svého milosrdenství mezi bezúhonné služebníky Své"
        },
        {
            "chapter": 27,
            "verse": 20,
            "text": "Potom provedl přehlídku ptactva a otázal se:,, Čím to, že dudka zde nevidím? Nebo snad přítomen není"
        },
        {
            "chapter": 27,
            "verse": 21,
            "text": "Věru jej ztrestám trestem těžkým či jej zaříznu, nepřinese-li mi zjevné ospravedlnění"
        },
        {
            "chapter": 27,
            "verse": 22,
            "text": "A zdržel se dudek nepříliš dlouho a po příchodu pravil: \"Zjistil jsem něco, co ty sám dosud nevíš, a přicházím k tobě ze Sáby se zvěstí jistou"
        },
        {
            "chapter": 27,
            "verse": 23,
            "text": "shledal jsem, že nad ní žena vládne, jež byla obdařena věcmi všemi a trůnu mohutného je majitelkou"
        },
        {
            "chapter": 27,
            "verse": 24,
            "text": "a shledal jsem, že ona i lid její se slunci místo Bohu klaní; Satan pak okrášlil pro ně jejich počínání a svedl je z cesty pravé, takže nejsou vedeni správně"
        },
        {
            "chapter": 27,
            "verse": 25,
            "text": "a Bohu se neklaní, jenž tajemství nebes i země odkrývá a dobře zná, co skrýváte i co dáváte najevo veřejně"
        },
        {
            "chapter": 27,
            "verse": 26,
            "text": "a Bůh - není božstva kromě Něho - je trůnu nesmírného Pánem"
        },
        {
            "chapter": 27,
            "verse": 27,
            "text": "I pravil Šalomoun: \"Uvidíme, zda pravdu mluvil či zda z prolhaných jsi jen"
        },
        {
            "chapter": 27,
            "verse": 28,
            "text": "Odleť s tímto dopisem mým a shoď jim jej, potom se stranou drž a vyčkávej, co v odpověď učiní"
        },
        {
            "chapter": 27,
            "verse": 29,
            "text": "I řekla královna: \"Velmožové, byl mi shozen tento dopis vznešený"
        },
        {
            "chapter": 27,
            "verse": 30,
            "text": "od Šalomouna je a zní:, Ve jménu Boha milosrdného, slitovného"
        },
        {
            "chapter": 27,
            "verse": 31,
            "text": "Nebuďte vůči mně zpupní, nýbrž přijďte ke mně odevzdáni do vůle Boha jediného"
        },
        {
            "chapter": 27,
            "verse": 32,
            "text": "I pravila dále: \"Velmožové, poraďte mi v této mé záležitosti! A já nic nerozhodnu bez vašeho osvědčení"
        },
        {
            "chapter": 27,
            "verse": 33,
            "text": "Odpověděli: \"My jsme sice lidé síly a lidé statečnosti mocné, však záležitost patří tobě; uvaž sama, jaké vydáš nařízení"
        },
        {
            "chapter": 27,
            "verse": 34,
            "text": "Pravila: \"Když králové do města nějakého vcházejí, věru je vyplení a nejmocnější z jeho obyvatel těmi nejbídnějšími učiní a takto obvykle jednají"
        },
        {
            "chapter": 27,
            "verse": 35,
            "text": "Já však pošlu Šalomounovi dar a vyčkám, s čím navrátí se vyslanci moji"
        },
        {
            "chapter": 27,
            "verse": 36,
            "text": "Když přišli k Šalomounovi, řekl jim: \"Chcete snad rozmnožit mé bohatství? Však to, co mi Bůh uštědřil, je mnohem lepší než to, co dal vám! A přesto se z darů svých radujete velice"
        },
        {
            "chapter": 27,
            "verse": 37,
            "text": "Vraťte se ke svým! A já věru proti nim vytáhnu s vojsky, jimž neodolají a vyženu je ze země jejich zbídačené a budou poníženi hluboce"
        },
        {
            "chapter": 27,
            "verse": 38,
            "text": "Potom řekl: \"Shromáždění, kdo z vás mi přinese trůn její, dřív než ke mně přijdou odevzdáni do vůle Boží"
        },
        {
            "chapter": 27,
            "verse": 39,
            "text": "I řekl jeden ifrít z džinů: \"Já, já přinesu ti jej, dříve než zvedneš se z místa svého. A věru jsem k tomu silný dost i spolehlivý"
        },
        {
            "chapter": 27,
            "verse": 40,
            "text": "Pak řekl ten, u něhož bylo vědění z Písma: \"Já, já ti jej přinesu, dříve než pohled tvůj se k tobě vrátí!\" A když uviděl Šalomoun trůn postavený před sebou, pravil: \"Toto pochází z laskavosti Pána mého, aby mne vyzkoušel, jsem-li vděčný či nevděčný. Ten, kdo je vděčný, je jím pro vlastní duši svou, však ten, kdo nevděčný je a Pán můj soběstačný je i štědrý"
        },
        {
            "chapter": 27,
            "verse": 41,
            "text": "A dodal: \"Učiňte trůn její nepoznatelným pro ni, abychom viděli, zda po cestě správné kráčí, či zda je z těch, kdož nejsou vedení"
        },
        {
            "chapter": 27,
            "verse": 42,
            "text": "Když dostavila se, tu bylo jí řečeno: \"Je toto trůn tvůj?\" Odpověděla: \"Jako by to byl on. A dostalo se nám již dříve vědění a byli jsme do vůle Boží odevzdáni"
        },
        {
            "chapter": 27,
            "verse": 43,
            "text": "Byla však svedena tím, co místo Boha uctívala, vždyť byla z lidu nevěřícího"
        },
        {
            "chapter": 27,
            "verse": 44,
            "text": "A bylo jí řečeno: \"Vstup do paláce!\" A když jej spatřila, domnívala se, že je to plocha vodní, a vykasala si oděv až k lýtkům svým. I řekl Šalomoun: \"To je jen palác křišťálem vydlážděný.\" Zvolala: \"Pane můj, sama sobě jsem ukřivdila, avšak nyní se odevzdávám spolu se Šalomounem do vůle Boha, Pána lidstva veškerého"
        },
        {
            "chapter": 27,
            "verse": 45,
            "text": "A poslali jsme již kdysi k Thamúdovcům bratra jejich Sáliha, aby jim řekl: \"Uctívejte Boha!\" A hle, tehdy rozdělili se na skupiny dvě, jež spolu byly rozhádány"
        },
        {
            "chapter": 27,
            "verse": 46,
            "text": "Pravil Sálih: \"Lide můj, proč chcete uspíšit příchod zlého před dobrým? Kdybyste Boha o odpuštění prosili, snad dostalo by se vám slitování"
        },
        {
            "chapter": 27,
            "verse": 47,
            "text": "Odpověděli: \"Ve věštbě ptáků jsme viděli špatné znamení o tobě a těch, kdož s tebou jsou.\" Řekl Sálih: \"Pták osudu vašeho je u Boha; a vy jste lid, jenž zkouškám vystaven má být"
        },
        {
            "chapter": 27,
            "verse": 48,
            "text": "A bylo v tom městě devět lidí, kteří šířili pohoršení na zemi a nechtěli se polepšit"
        },
        {
            "chapter": 27,
            "verse": 49,
            "text": "I pravili: \"Přísahejme si vzájemně při Bohu, že v noci napadneme jej i jeho rodinu! A potom řekneme jeho mstiteli: Svědky záhuby jeho rodiny jsme nebyli a my vskutku jsme pravdomluvní"
        },
        {
            "chapter": 27,
            "verse": 50,
            "text": "A strojili úklady, ale také my jsme lest připravili, aniž o tom měli tušení"
        },
        {
            "chapter": 27,
            "verse": 51,
            "text": "A pohleď, jaký byl konec jejich úkladů: zahubili jsme je i s lidem jejich vším"
        },
        {
            "chapter": 27,
            "verse": 52,
            "text": "A to zde jsou obydlí jejich zpustošená za to, že nespravedliví byli, a věru je v tom znamení lidem vědoucím"
        },
        {
            "chapter": 27,
            "verse": 53,
            "text": "A jen ty jsme zachránili, kdož uvěřili a bohabojní byli"
        },
        {
            "chapter": 27,
            "verse": 54,
            "text": "A poslali jsme Lota, a hle, pravil lidu svému: \"Budete se stále neřestem, jež sami dobře vidíte, oddávat"
        },
        {
            "chapter": 27,
            "verse": 55,
            "text": "Což budete i nadále z vášně chodit k mužům raději než k ženám? Ba vy věru jste lid zpozdilý"
        },
        {
            "chapter": 27,
            "verse": 56,
            "text": "A bylo odpovědí jeho lidu jedině to, že řekli: \"Vyžeňme rod Lotův z města našeho, vždyť jsou to lidé, kteří čistí chtějí zůstat"
        },
        {
            "chapter": 27,
            "verse": 57,
            "text": "A zachránili jsme jej i jeho rodinu kromě ženy jeho, neboť jsme již určili, aby byla mezi těmi, kdož se opozdili"
        },
        {
            "chapter": 27,
            "verse": 58,
            "text": "A déšť zhoubný jsme na ně spustili; a jak hnusný to byl déšť pro ty, kdož marně varováni byli"
        },
        {
            "chapter": 27,
            "verse": 59,
            "text": "Rci: \"Sláva Bohu a mír služebníkům Jeho, které si vyvolil! Je lepší Bůh, anebo to, co k Němu přidružují"
        },
        {
            "chapter": 27,
            "verse": 60,
            "text": "Ten, jenž stvořil nebesa i zemi a seslal vám z nebe vodu, z níž dali jsme vyrůst nádhery plným zahradám, v nichž vy sami byste nemohli dát vyrůst stromům - je ten božstvem nějakým vedle Boha? A přece jsou lidé, kteří Mu rovné dávají"
        },
        {
            "chapter": 27,
            "verse": 61,
            "text": "Ten, jenž zemi pevnou učinil a středem jejím řekám téci dal a pevně zakotvené na ní vztyčil a přehradu mezi dvěma moři postavil - je ten božstvem nějakým vedle Boha? A přece většina z nich o tom nic neví"
        },
        {
            "chapter": 27,
            "verse": 62,
            "text": "Ten, jenž utištěného vyslyší, když k Němu se modlí, jenž zlo odstraňuje a činí z vás dědice na zemi - je ten božstvem nějakým vedle Boha? Jak málo dbáte na připomenutí"
        },
        {
            "chapter": 27,
            "verse": 63,
            "text": "Ten, jenž vede vás v temnotách země a moře a vysílá vítr jako předzvěst příchodu milosrdenství Svého - je ten božstvem nějakým vedle Boha? Oč vznešenější je Bůh než to, co k Němu přidružují"
        },
        {
            "chapter": 27,
            "verse": 64,
            "text": "Ten, jenž počátek dává stvoření a potom to opakuje a jenž vám z nebe i země obživu uštědřuje - je ten božstvem nějakým vedle Boha? Rci: Ukažte důkazy své, jste-li pravdomluvní"
        },
        {
            "chapter": 27,
            "verse": 65,
            "text": "Rci: \"Nikdo z těch, kdož jsou na nebesích i na zemi, nezná nepoznatelné kromě Boha. A nevěřící nemají ani tušení, kdy budou vzkříšeni"
        },
        {
            "chapter": 27,
            "verse": 66,
            "text": "Zdaž nejsou ve vědomostech svých o životě budoucím omezeni? A přece o něm pochybují, ba více, jsou vůči němu slepí"
        },
        {
            "chapter": 27,
            "verse": 67,
            "text": "Ti, kdož nevěří, hovoří: \"Až staneme se my i otcové naši prachem, budeme doopravdy z hrobů vyvedeni"
        },
        {
            "chapter": 27,
            "verse": 68,
            "text": "Tohle už bylo slibováno nám a předtím i otcům našim. Vždyť toto jen povídačky jsou dávných předků"
        },
        {
            "chapter": 27,
            "verse": 69,
            "text": "Odpověz: \"Putujte po zemi a popatřte, jaký byl konec hříšníků"
        },
        {
            "chapter": 27,
            "verse": 70,
            "text": "Nermuť se však nad nimi a nebuď stísněn z úkladů, jež chystají"
        },
        {
            "chapter": 27,
            "verse": 71,
            "text": "A říkají: \"Kdy splní se tato hrozba, jste-li z těch, kdo pravdu dí"
        },
        {
            "chapter": 27,
            "verse": 72,
            "text": "Odpověz: \"Možná že část toho, co uspíšit chcete, za vámi již těsně stojí"
        },
        {
            "chapter": 27,
            "verse": 73,
            "text": "Pán tvůj zajisté je vůči lidem pln dobrodiní, však většina z nich vděčná není"
        },
        {
            "chapter": 27,
            "verse": 74,
            "text": "Pán tvůj zajisté dobře zná, co skrývají hrudi jejich, i to, co dávají najevo"
        },
        {
            "chapter": 27,
            "verse": 75,
            "text": "Na nebi ani na zemi není tajemství žádného, aby nebylo v Knize zjevné zapsáno"
        },
        {
            "chapter": 27,
            "verse": 76,
            "text": "A Korán tento vypráví dítkám Izraele většinu z toho, o čem se rozcházejí míněním"
        },
        {
            "chapter": 27,
            "verse": 77,
            "text": "a on vskutku je pro věřící vedením i milosrdenstvím"
        },
        {
            "chapter": 27,
            "verse": 78,
            "text": "Pán tvůj pak rozsoudí mezi nimi rozhodnutím Svým, vždyť On mocný je i vševědoucí"
        },
        {
            "chapter": 27,
            "verse": 79,
            "text": "A na Boha spoléhej, neboť vskutku jsi v právu zjevném"
        },
        {
            "chapter": 27,
            "verse": 80,
            "text": "Ty věru nedokážeš, aby mrtví slyšeli či hluší tuto výzvu zaslechli, když zády se odvracejí"
        },
        {
            "chapter": 27,
            "verse": 81,
            "text": "ty také nemůžeš vyvést slepé z jejich bloudění. Dokážeš pouze, aby tě slyšeli ti, kdož ve znamení Naše věří a do vůle Boží se odevzdají"
        },
        {
            "chapter": 27,
            "verse": 82,
            "text": "Až dopadne na ně slovo rozhodné, dáme vystoupit ze země zvířeti, které promluví k nim a řekne: \"Lidé věru o Našich znameních nebyli přesvědčeni"
        },
        {
            "chapter": 27,
            "verse": 83,
            "text": "V den, kdy z národa každého shromáždíme houf z těch, kdož Naše znamení za lež prohlásili, budou na skupiny rozděleni"
        },
        {
            "chapter": 27,
            "verse": 84,
            "text": "a až se dostaví, Pán je osloví: \"Za lež jste prohlásili Má znamení, aniž jste schopni byli obsáhnout je ve svém vědění anebo jaké bylo vaše počínání"
        },
        {
            "chapter": 27,
            "verse": 85,
            "text": "A dopadne na ně slovo rozhodné za to, že nespravedliví byli, a nebudou s to promluvit ani"
        },
        {
            "chapter": 27,
            "verse": 86,
            "text": "Což neviděli, že jsme učinili noc, aby odpočívali během ní, a že den jsme učinili k vidění? A věru jsou v tom pro lid věřící znamení"
        },
        {
            "chapter": 27,
            "verse": 87,
            "text": "A v den, kdy zatroubeno bude na pozoun a hrůza pojme ty, kdož na nebesích jsou i na zemi, kromě těch, které Bůh bude chtít - tehdy k Němu všichni přijdou v ponížení"
        },
        {
            "chapter": 27,
            "verse": 88,
            "text": "a uvidíš hory, jež za nehybné jsi pokládal, pohybovat se mračen pohybem - dílo to Boha, jenž věc každou učinil dokonalou a jenž o všem, co konáte, dobře je zpraven"
        },
        {
            "chapter": 27,
            "verse": 89,
            "text": "A kdokoliv s dobrými skutky přijde, ten odměnu ještě lepší dostane a v ten den před hrůzou každou bude bezpečen"
        },
        {
            "chapter": 27,
            "verse": 90,
            "text": "zatímco ti, kdož se špatnými skutky přijdou, tvářemi svými do ohně budou vrženi. \"Zdaž za něco jiného než za to, co jste konali, jste odměněni"
        },
        {
            "chapter": 27,
            "verse": 91,
            "text": "Rci: \"Bylo mi nařízeno pouze, abych uctíval Pána tohoto města, jež On posvátným prohlásil a Jemu věci všechny náleží! A bylo mi rozkázáno, abych byl do vůle Jeho odevzdaný"
        },
        {
            "chapter": 27,
            "verse": 92,
            "text": "a abych Korán sděloval.\" A kdo veden je po cestě správné, ten veden je ve prospěch duše své; tomu pak, kdo bloudí, řekni: \"Já jsem jen z varovatelů jedním"
        },
        {
            "chapter": 27,
            "verse": 93,
            "text": "A rci: \"Sláva Bohu, který vám znamení Svá ukáže, a pak je poznáte! A Pán váš není vůči tomu, co činíte, lhostejný"
        }
    ]
}
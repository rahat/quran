{
    "chapter": [
        {
            "chapter": 19,
            "verse": 1,
            "text": "Káf há já? ajn sád"
        },
        {
            "chapter": 19,
            "verse": 2,
            "text": "Připomenutí o milosrdenství Pána tvého nad Zachariášem, služebníkem jeho"
        },
        {
            "chapter": 19,
            "verse": 3,
            "text": "Hle, Zachariáš zavolal k Pánu svému voláním tajným"
        },
        {
            "chapter": 19,
            "verse": 4,
            "text": "řka: \"Pane můj, mé kosti již u mne zeslábly a hlava má se šedinami pokryla, a nikdy jsem nebyl při vzývání Tebe, Pane můj, neúspěšný"
        },
        {
            "chapter": 19,
            "verse": 5,
            "text": "však obávám se příbuzných, kteří po mně přijdou. Má žena sice neplodná je, leč z moci své mi následníka daruj"
        },
        {
            "chapter": 19,
            "verse": 6,
            "text": "jenž dědicem mým i dědicem rodu Jakubova bude, a učiň, by tobě se zalíbil, Pane můj"
        },
        {
            "chapter": 19,
            "verse": 7,
            "text": "Zachariáši, zvěstujeme ti zprávu radostnou o narození chlapce, jehož Jahjá bude jméno a jemuž jsme dříve nedali jmenovce žádného"
        },
        {
            "chapter": 19,
            "verse": 8,
            "text": "Pravil: \"Pane můj, jak mohl bych chlapce míti, když žena má je neplodná a já sám jsem již dosáhl slabosti věku vysokého"
        },
        {
            "chapter": 19,
            "verse": 9,
            "text": "I řekl: \"Staniž se takto, neb Pán tvůj praví: Toto je pro Mne snadné, vždyť stvořil jsem tě již dříve, když ještě ničíms nebyl"
        },
        {
            "chapter": 19,
            "verse": 10,
            "text": "Pravil Zachariáš: \"Pane můj, učiň mi znamení!\" - \"Znamením tvým budiž,\" pravil, \"že po tři noci s lidmi hovořit nebudeš, byť zdraví plnému ses těšil"
        },
        {
            "chapter": 19,
            "verse": 11,
            "text": "I vyšel Zachariáš ze svatyně k lidu svému a (Bůh) jim vnukl: \"Slavte za jitra i za večera Pána svého"
        },
        {
            "chapter": 19,
            "verse": 12,
            "text": "Jahjá, pevně se Písma přidržuj!\" A dali jsme mu moudrost již v dětství jeho"
        },
        {
            "chapter": 19,
            "verse": 13,
            "text": "a laskavost a čistotu od Nás přicházející. A byl bohabojný"
        },
        {
            "chapter": 19,
            "verse": 14,
            "text": "a k rodičům dobrotivý a nebyl ani násilný, ani neposlušný"
        },
        {
            "chapter": 19,
            "verse": 15,
            "text": "Mír budiž s ním v den, kdy se narodil, i v den, kdy zemřel, i v den, kdy k životu bude zas probuzen"
        },
        {
            "chapter": 19,
            "verse": 16,
            "text": "A připomeň v Knize také Marii, když vzdálila se od své rodiny do místa východního"
        },
        {
            "chapter": 19,
            "verse": 17,
            "text": "a spustila závěs mezi sebou a jimi. A poslali jsme k ní ducha Svého a zjevil se jí v podobě smrtelníka dokonalého"
        },
        {
            "chapter": 19,
            "verse": 18,
            "text": "I zvolala: \"Utíkám se před tebou k Milosrdnému - kéž i ty ses bál Jeho"
        },
        {
            "chapter": 19,
            "verse": 19,
            "text": "Pravil: \"Já posel jsem Pána tvého, abych ti daroval chlapce čistého"
        },
        {
            "chapter": 19,
            "verse": 20,
            "text": "Pravila: \"Jak bych mohla chlapce míti, když se mě nedotkl smrtelník žádný a já nejsem ženou nepočestnou"
        },
        {
            "chapter": 19,
            "verse": 21,
            "text": "Odpověděl: \"Staniž se tak, neb Pán tvůj pravil: Toto je pro mne snadné, a věru jej učiníme znamením pro lidi i milosrdenstvím od Nás seslaným, a je to již věcí rozhodnutou"
        },
        {
            "chapter": 19,
            "verse": 22,
            "text": "A otěhotněla dítětem a uchýlila se s ním na místo vzdálené"
        },
        {
            "chapter": 19,
            "verse": 23,
            "text": "A zastihly ji bolesti poblíže kmene datle palmové a zvolala: \"Ach, kéž bych byla raději již dříve zemřela a upadla v zapomenutí úplné"
        },
        {
            "chapter": 19,
            "verse": 24,
            "text": "I zavolal na ni zpod jejích nohou: \"Nermuť se, vždyť Pán tvůj dal pod tebou téci říčce plynulé"
        },
        {
            "chapter": 19,
            "verse": 25,
            "text": "a zatřes kmenem palmy nad sebou a spadnou k tobě datle čerstvé a uzrálé"
        },
        {
            "chapter": 19,
            "verse": 26,
            "text": "Jez a pij a buď mysli radostné! A až spatříš ze smrtelníků někoho, rci:, Přislíbila jsem půst Milosrdnému a nebudu dnes mluvit na člověka žádného"
        },
        {
            "chapter": 19,
            "verse": 27,
            "text": "Pak přišla s ním k lidu svému, nesouc jej. I zvolali: \"Marie, tys věru provedla věc neslýchanou"
        },
        {
            "chapter": 19,
            "verse": 28,
            "text": "Sestro Árónova, otec tvůj nebyl mužem špatným ani matka tvá nebyla nepočestnou"
        },
        {
            "chapter": 19,
            "verse": 29,
            "text": "A ukázala Marie na chlapce. I pravili:;, Jak máme mluvit s někým, kdo ještě v kolébce je děckem"
        },
        {
            "chapter": 19,
            "verse": 30,
            "text": "A promluvil chlapec: \"Já služebníkem Božím jsem, On dal mi Písmo a učinil mne prorokem"
        },
        {
            "chapter": 19,
            "verse": 31,
            "text": "A učinil mne požehnaným, ať kdekoliv dlíti budu, a modlitbu a almužnu; co živ budu, mi poručil"
        },
        {
            "chapter": 19,
            "verse": 32,
            "text": "a také úctu k matce své; a ani násilníkem, ani bídníkem mne neučinil"
        },
        {
            "chapter": 19,
            "verse": 33,
            "text": "A dal, aby mír byl se mnou v den, kdy jsem se narodil, i v den, kdy zemřu, i v den, kdy k životu budu zas probuzen"
        },
        {
            "chapter": 19,
            "verse": 34,
            "text": "Takový je Ježíš, syn Mariin, podle slova pravdivého, o němž oni pochybují jen"
        },
        {
            "chapter": 19,
            "verse": 35,
            "text": "Není Boha důstojná, aby si bral syna nějakého. Sláva tomu, který, když o věci rozhodne, řekne pouze: \"Staniž se!\" a stane se"
        },
        {
            "chapter": 19,
            "verse": 36,
            "text": "Bůh jest Pánem mým i vaším, uctívejte Jej tedy, neboť toto jest stezka přímo vedoucí"
        },
        {
            "chapter": 19,
            "verse": 37,
            "text": "A strany mezi sebou se v názorech rozešly - však běda těm, kdož neuvěřili, při nesmírného dne spatření"
        },
        {
            "chapter": 19,
            "verse": 38,
            "text": "Jak dobře však uslyší a uvidí v den, kdy přijdou k Nám! Avšak dnes jsou v bludu zjevném ti, kdož křivdu činí"
        },
        {
            "chapter": 19,
            "verse": 39,
            "text": "Varuj je přede dnem nářku, kdy věc bude rozhodnuta, zatímco oni dnes lhostejni jsou a nevěří"
        },
        {
            "chapter": 19,
            "verse": 40,
            "text": "A věru My zdědíme zemi se vším, co je na ní, a k nám budou všichni navráceni"
        },
        {
            "chapter": 19,
            "verse": 41,
            "text": "A připomeň v Knize též Abrahama, neboť on pravdomluvným byl a prorokem"
        },
        {
            "chapter": 19,
            "verse": 42,
            "text": "Hle, pravil otci svému: \"Otče můj, proč uctíváš něco, co ani neslyší, ani nevidí a co není k užitku žádnému"
        },
        {
            "chapter": 19,
            "verse": 43,
            "text": "Otče můj, dostalo se mi vědění, jehož se tobě nedostalo, následuj mne tedy a já uvedu tě na stezku rovnou"
        },
        {
            "chapter": 19,
            "verse": 44,
            "text": "Otče můj, neuctívej satana; vždyť on vzpurný byl vůči Milosrdnému"
        },
        {
            "chapter": 19,
            "verse": 45,
            "text": "Otče můj, obávám se, aby se tě nedotkl trest od Milosrdného a aby ses přítelem satanovým nestal"
        },
        {
            "chapter": 19,
            "verse": 46,
            "text": "I řekl otec jeho: \"Ty tupit chceš božstva moje, Abrahame? Nepřestaneš-li, pak tě věru ukamenuji! A nyní se ode mne na delší dobu vzdal"
        },
        {
            "chapter": 19,
            "verse": 47,
            "text": "Pravil Abraham: \"Mír s tebou! Budu prosit Pána svého o odpuštění pro tebe, vždyť On je mi příznivě nakloněn"
        },
        {
            "chapter": 19,
            "verse": 48,
            "text": "Odloučím se od vás i od toho, co místo Boha vzýváte, a jen Pána svého vzývat budu; a snad nebudu při modlitbě k Pánu svému oslyšen"
        },
        {
            "chapter": 19,
            "verse": 49,
            "text": "A když se od nich a od toho, co místo Boha uctívali, odloučil, Izáka a Jakuba jsme mu darovali a každého z nich jsme prorokem ustanovili"
        },
        {
            "chapter": 19,
            "verse": 50,
            "text": "A uštědřili jsme jim část z Našeho milosrdenství a jejich vznešený jazyk jsme pravdivým učinili"
        },
        {
            "chapter": 19,
            "verse": 51,
            "text": "A připomeň v Knize také Mojžíše, jenž byl upřímně oddaným a byl poslem i prorokem"
        },
        {
            "chapter": 19,
            "verse": 52,
            "text": "A zavolali jsme naň na pravém úbočí hory Sinaje a učinili jsme jej blízkým důvěrníkem"
        },
        {
            "chapter": 19,
            "verse": 53,
            "text": "A obdařili jsme jej z milosrdenství Našeho bratrem jeho Árónem, též prorokem"
        },
        {
            "chapter": 19,
            "verse": 54,
            "text": "A připomeň v Knize také Ismaela, jenž věrně sliby dodržoval a poslem i prorokem byl"
        },
        {
            "chapter": 19,
            "verse": 55,
            "text": "a rodině své modlitbu a almužnu přikázal a Pánu svému se zalíbil"
        },
        {
            "chapter": 19,
            "verse": 56,
            "text": "A připomeň v Knize též Idríse, jenž byl pravdomluvným a prorokem"
        },
        {
            "chapter": 19,
            "verse": 57,
            "text": "a jehož jsme na vysoké místo pozvedli"
        },
        {
            "chapter": 19,
            "verse": 58,
            "text": "A toto jsou ti, jež Bůh svou přízní vyznamenal: proroci z potomstva Adamova, z těch, které jsme s Noem zachránili, z potomstva Abrahamova a Izraelova a z těch, které jsme vyvolili a správnou cestou vedli. A když jim znamení Milosrdného přednášena byla, na zem padali klaníce se a s pláčem"
        },
        {
            "chapter": 19,
            "verse": 59,
            "text": "Po nich však následovali nástupci, kteří modlitbu opustili a jen vášně své sledovali, a ti se setkají s bludem"
        },
        {
            "chapter": 19,
            "verse": 60,
            "text": "kromě těch, kdož pokání činili, víru měli a zbožné skutky konali, Ti do ráje budou uvedeni a nebudou nikterak ošizeni"
        },
        {
            "chapter": 19,
            "verse": 61,
            "text": "do zahrad Edenu, jež přislíbil Milosrdný služebníkům Svým v nepoznatelné věřícím. A pak věru slib Jeho se splní"
        },
        {
            "chapter": 19,
            "verse": 62,
            "text": "A neuslyší tam žádné tlachání, nýbrž jen pozdravy \"mír s vámi\", a obživu tam budou mít zrána i zvečera"
        },
        {
            "chapter": 19,
            "verse": 63,
            "text": "Takový bude ráj, jenž v dědictví dáme těm ze služebníků Svých, kteří bohabojní byli"
        },
        {
            "chapter": 19,
            "verse": 64,
            "text": "A nesestupujeme leč z rozkazu Pána tvého a Jemu náleží, co je před námi a co je za námi, i to, co je mezi tím; a Pán tvůj není věru zapomnětlivým"
        },
        {
            "chapter": 19,
            "verse": 65,
            "text": "On Pánem je nebes a země a toho, co mezi nimi je. Uctívej Jej tedy a buď vytrvalý v uctívání Jeho. A znáš někoho se jménem stejným"
        },
        {
            "chapter": 19,
            "verse": 66,
            "text": "Člověk se ptá: \"Až zemřu, budu z hrobu opět vyveden živý"
        },
        {
            "chapter": 19,
            "verse": 67,
            "text": "Což si nevzpomene člověk, že jsme jej stvořili již jednou, když ještě nebyl ničím"
        },
        {
            "chapter": 19,
            "verse": 68,
            "text": "Při Pánu tvém, My věru shromáždíme je i satany a pak kol pekla na kolenou je předvedeme"
        },
        {
            "chapter": 19,
            "verse": 69,
            "text": "a potom z každé skupiny toho, kdo nejvzpurnější byl proti Milosrdnému, vytáhneme"
        },
        {
            "chapter": 19,
            "verse": 70,
            "text": "a My pak výborně poznáme ty, kdož hořet v něm si nejvíc zaslouží"
        },
        {
            "chapter": 19,
            "verse": 71,
            "text": "A mezi vámi není nikoho, kdo by k němu nesestoupil, a to u Pána tvého nezvratné je rozhodnutí"
        },
        {
            "chapter": 19,
            "verse": 72,
            "text": "Potom však zachráníme ty, kdož bohabojní byli, a ponecháme v něm nespravedlivé na kolenou klečící"
        },
        {
            "chapter": 19,
            "verse": 73,
            "text": "Když jsou jim sdělována Naše znamení jako důkazy jasné, tehdy ti, kdož nevěří, říkají věřícím. \"Která z obou skupin je na tom lépe postavením svým a krásnější společností"
        },
        {
            "chapter": 19,
            "verse": 74,
            "text": "Kolik pokolení před vámi jsme již zahubili, jež lepší byla bohatstvím svým i vzhledností"
        },
        {
            "chapter": 19,
            "verse": 75,
            "text": "Rci: \"Kéž Milosrdný prodlouží těm, kdož v bludu jsou, délku jejich žití, aby spatřili to, co slíbeno jim bylo - buď trest pozemský, či Hodinu. A pak poznají, kdo postavení má horší a kdo vojskem je slabší"
        },
        {
            "chapter": 19,
            "verse": 76,
            "text": "A Bůh rozmnoží vedení těch, kdož správnou cestou jdou, vždyť skutky zbožné, jež trvají, lepší jsou u Pána tvého odměnou i lepší náhradou"
        },
        {
            "chapter": 19,
            "verse": 77,
            "text": "Co soudíš o tom, jenž ve znamení Naše nevěří a hovoří: \"Věru že dostane se mi majetku i dětí"
        },
        {
            "chapter": 19,
            "verse": 78,
            "text": "Pronikl snad on k nepoznatelnému či uzavřel snad s Milosrdným úmluvu"
        },
        {
            "chapter": 19,
            "verse": 79,
            "text": "Však pozor! My zapíšeme vše, co říká, a prodloužíme mu délku trestu jeho"
        },
        {
            "chapter": 19,
            "verse": 80,
            "text": "a zdědíme po něm to, o čem mluví, a přijde k nám osamocen, zbaven všeho"
        },
        {
            "chapter": 19,
            "verse": 81,
            "text": "A vzali si kromě Boha božstva různá, aby jim byla posilou"
        },
        {
            "chapter": 19,
            "verse": 82,
            "text": "Však pozor! Ona uctívání jejich popřou a protivníky jejich se stanou"
        },
        {
            "chapter": 19,
            "verse": 83,
            "text": "Což nevidíš, že jsme vyslali satany proti nevěřícím, aby je ponoukali ke špatnostem"
        },
        {
            "chapter": 19,
            "verse": 84,
            "text": "Neusiluj o uspíšení jejich lhůty; vždyť My počítáme jim přesným počtem"
        },
        {
            "chapter": 19,
            "verse": 85,
            "text": "V den, kdy shromáždíme bohabojné u Milosrdného jako poselstvo"
        },
        {
            "chapter": 19,
            "verse": 86,
            "text": "a kdy poženeme hříšníky do pekla jako k napajedlu stádo"
        },
        {
            "chapter": 19,
            "verse": 87,
            "text": "tehdy nevěřící nebudou mít žádnou přímluvu kromě těch, kdož s Milosrdným uzavřeli úmluvu"
        },
        {
            "chapter": 19,
            "verse": 88,
            "text": "Říkajíce, že Milosrdný si vzal děti"
        },
        {
            "chapter": 19,
            "verse": 89,
            "text": "vy spáchali jste věc hnusnou"
        },
        {
            "chapter": 19,
            "verse": 90,
            "text": "že div se nebesa kvůli tomu neroztrhla, země se div nerozpoltila a hory se málem na prach rozpadly"
        },
        {
            "chapter": 19,
            "verse": 91,
            "text": "že Milosrdnému děti lživě připsali"
        },
        {
            "chapter": 19,
            "verse": 92,
            "text": "A nehodí se přece, aby si Milosrdný děti bral"
        },
        {
            "chapter": 19,
            "verse": 93,
            "text": "vždyť všichni, kdož na nebesích a na zemi jsou, k Milosrdnému přicházejí jako služebníci"
        },
        {
            "chapter": 19,
            "verse": 94,
            "text": "A On je věru sečetl a přesným počtem spočítal"
        },
        {
            "chapter": 19,
            "verse": 95,
            "text": "a všichni k Němu přijdou v den zmrtvýchvstání jako jedinci"
        },
        {
            "chapter": 19,
            "verse": 96,
            "text": "Těm, kdož uvěřili a zbožné skutky konali, těm věru Milosrdný lásku Svou poskytne"
        },
        {
            "chapter": 19,
            "verse": 97,
            "text": "A učinili jsme jej snadným pro jazyk tvůj, abys zvěst radostnou bohabojným mohl oznámit a lid hádavý tím varovat"
        },
        {
            "chapter": 19,
            "verse": 98,
            "text": "Kolik pokolení před nimi jsme již zahubili! Můžeš snad jediného z nich ucítit či šepotu jejich naslouchat"
        }
    ]
}
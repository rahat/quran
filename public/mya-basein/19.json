{
    "chapter": [
        {
            "chapter": 19,
            "verse": 1,
            "text": "၁။\tကာဖ်၊ ဟာ၊ ယာ၊ အိုင်၊ ဆွားဒ်။"
        },
        {
            "chapter": 19,
            "verse": 2,
            "text": "၂။\tသင်၏ ကျေးဇူးတော်သခင်အထံတော်မှ အရှင်၏ ကျေးကျွန်တမန်တော်ဇကရိယာအား ပေးတော်မူသောကောင်း ကြီးမင်္ဂလာတော်ကို ဖော်ပြချက်။"
        },
        {
            "chapter": 19,
            "verse": 3,
            "text": "၃။\tတမန်တော်ဇကရိယာသည် သူ၏ အရှင်သခင်ထံ တိတ်တဆိတ်လျှို့ဝှက်စွာဤသို့ဆုတောင်းသောအခါ။"
        },
        {
            "chapter": 19,
            "verse": 4,
            "text": "၄။\tအို-အကျွနု်ပ်၏ အရှင်သခင်၊ အကျွနု်ပ်၏ အရိုးအဆက်များသည် ခွန်အားနည်းပါးပါ၏။ အကျွနု်ပ်၏ ဦးခေါင်း သည်လည်း ဆွတ်ဆွတ်ဖြူသောဆံနှင့် တောက်ပြောင်လျက်ရှိပါ၏။ အို-ကျေးဇူးတော်သခင် အရှင်သည် အကျွနု်ပ်၏ တောင်းသောဆုကို ပေတော်မမူသည်ဟူ၍ မရှိဘူးပါ။"
        },
        {
            "chapter": 19,
            "verse": 5,
            "text": "၅။\tအကျွနု်ပ်၏ ခင်ပွန်းသည် အမြံုဖြစ်သောကြောင့် အကျွနု်ပ်သည် ကွယ်လွန်ပြီးနောက် မိမိ၏ အဆက်အနွယ် များကို စိုးရိမ်ကြောင့်ကျလှပါ၏။ အကျွနု်ပ်အား အရှင့်ထံမှ အမွေစားအမွေခံတပါးကို ပေးသနားတော်မူပါ။"
        },
        {
            "chapter": 19,
            "verse": 6,
            "text": "၆။\tထိုသားသည် အကျွနု်ပ်နှင့် တမန်တော်ယာကုဗ်၏ သားမြေးတို့၏ အမွေကို ခံရပါလိမ့်မည်။ အို-ကျေးဇူးတော် သခင် ထိုသားရတနာကို အရှင်ချစ်ခင်မြတ်နိုးတော်မူပါ။"
        },
        {
            "chapter": 19,
            "verse": 7,
            "text": "၇။\tအို-ဇကရီယာ၊ မှတ်သားလော့၊ ငါအရှင်မြတ်သည် သင့်အား ယဟာယခေါ် သားကောင်းရတနာတပါး ပေးသနား တော်မူမည့်အကြောင်းသတင်းကောင်းကို ဗျာဒိတ်ချတော်မူပြီ၊ ငါသည် ထိုအမည်နာမကို အထက်ကျော်ကာလက မည်သူ့ကိုမျှ ပေးဘူးတော်မမူချေဟု ဗျာဒိတ်ပေးတော်မူ၏။"
        },
        {
            "chapter": 19,
            "verse": 8,
            "text": "၈။\tထိုအခါတမန်တော်ဇကရိယာက အို-ကျေးဇူးတော်သခင်၊ အကျွနု်ပ်၏ ခင်ပွန်းသည် အမြံုဖြစ်ပါ၏။ အကျွနု်ပ် လည်း နာကျင်မကင်းအင်အားပျော့သောအရွယ်ဆုံးသို့ ရောက်ရှိပါပြီ၊ ထို့ကြောင့်အကျွနု်ပ်သည် အဘယ်သို့ သားရတနာရနိုင်ပါအ့ံနည်းဟု လျှောက်၏။"
        },
        {
            "chapter": 19,
            "verse": 9,
            "text": "၉။\tအရှင်မြတ်က အို-ဇကရိယာ၊ ယင်းသို့ဖြစ်မည်၊ မရှိရာမှ ရှိရာသို့ သင့်ကို ငါရှေးဦးပထမဖန်ဆင်းတော်မူသကဲ့သို့ သင့်အား သားရတနာပေးခြင်းသည်လည်း ငါ့အဖို့ လွယ်ကူလှပေ၏ဟု ဗျာဒိတ်ပေးတော်မူ၏။"
        },
        {
            "chapter": 19,
            "verse": 10,
            "text": "၁ဝ။\tထိုအခါသူက အို-အကျွနု်ပ်၏ အရှင်သခင်၊ အကျွနု်ပ်အား တစုံတခုသောပုဗ္ဗနိမိတ်ပေးတော်မူပါဟု လျှောက်၏။ အရှင်မြတ်က သင်၏ နိမိတ်မှာ သင်သည် မကျန်းမမာရောဂါတစုံတခုမရှိပဲနှင့် သုံးနေ့သုံးညဉ့်တိုင်တိုင် တခွန်းတပါဒသောစကားကို လူတို့နှင့်မဆိုလင့်ဟု မိန့်တော်မူသည်။"
        },
        {
            "chapter": 19,
            "verse": 11,
            "text": "၁၁။\tထို့နောက််တမန်တော်ဇကိရိယာသည် ဝတ်ပြုသန့်ရှင်းရာဋ္ဌာနမှ ထွက်လာ၍ မိမိလူများအား သင်တို့သည် နေထွက်နေဝင်ချိန်ကာလတွင် မိမိတို့၏ ကျေးဇူးတော်သခင်အား ချီးကျုးတသလော့ဟု လက်ပြခြေပြခြင်းနည်း ဖြင့် ဟောကြား၏။"
        },
        {
            "chapter": 19,
            "verse": 12,
            "text": "၁၂။\tအို-ယဟာယ၊ သင်သည် ကျမ်းတော်မြတ်အား မြဲမြံစွာကိုင်စွဲထားလော့ဟု ဗျာဒိတ်ပေးတော်မူ၏။ ငါအရှင်မြတ် သည် သူ့အား ငယ်ရွယ်နုနယ်စဉ်ကပင် ပညာဉာာဏ်ပေးသနားတော်မူ၏။"
        },
        {
            "chapter": 19,
            "verse": 13,
            "text": "၁၃။\tထို့အပြင်သနားတတ်သောစိတ်ဓာတ်နှင့် သန့်ရှင်းမြင့်မြတ်သောသဘောကို ပေးသနားတော်မူ၏။ သူသည် အရှင်မြတ်နှင့် တရားတော်ကို သဒ္ဓါကြည်ညို၏။"
        },
        {
            "chapter": 19,
            "verse": 14,
            "text": "၁၄။\tထို့အပြင်သူသည် မိဘနှစ်ပါးဝတ်ကို ကျေပွန်၏။ မိမိကိုယ်ကို မိမိအထင်မကြီးချေ။ မိဘနှစ်ပါးကို မတော်လှန်ချေ။"
        },
        {
            "chapter": 19,
            "verse": 15,
            "text": "၁၅။\tမွေးသောနေ့၌သော်လည်းကောင်း၊ ကွယ်လွန်သောနေ့၌သော်လည်းကောင်း၊ ရှင်ပြန်ထမြောက်ရသောနေ့၌ သော်လည်းကောင်း၊ သူ့အပေါ်သို့ အေးချမ်းသာယာခြင်းမင်္ဂလာတော်သက်ရောက်ပါစေသော်ဝ်။"
        },
        {
            "chapter": 19,
            "verse": 16,
            "text": "၁၆။\tထို့အပြင်ကျမ်းဂန်တော်၌ မရယမ်၏ အကြောင်း ဖော်ပြကြလော့။ သူမသည် မိမိအပေါင်းအဖော်များနှင့်ခွဲခွာ၍ အရှေ့ဘက်သို့ မျက်နှာမူသောနေရာဗိမာန်သို့ ကြွသွား၏။"
        },
        {
            "chapter": 19,
            "verse": 17,
            "text": "၁၇။\tသူမသည် သူတို့ထံမှခွဲ၍ တကိုယ်တည်းနေ၏။ ထိုအခါငါအရှင်မြတ်သည် သူမထံသို့ ကောင်းကင်တမန်စေလွှတ် တော်မူ၏။ တမန်သည် လူသားအသွင်ဆောင်၍ သူမထံသွား၏။"
        },
        {
            "chapter": 19,
            "verse": 18,
            "text": "၁၈။\tသူမက အို-အမောင်လုလင်၊ သင့်ထံမှ လွတ်မြောက်အောင် အကျွနု်ပ်သည် မဟာကရုဏာတော်ရှင်၊ အလ္လာဟ် အရှင်မြတ်ကို ကြောက်ရွံ့ရိုကျိုးလျှင် ကောင်းစွဟု ဆို၏။"
        },
        {
            "chapter": 19,
            "verse": 19,
            "text": "၁၉။\tလုလင်က အို-မရယမ်၊ အကျွနု်ပ်သည် သင်၏ ကျေးဇူးတော်သခင်အထံတော်မှ စေတမန်တဦးသာဖြစ်၏။ သင့်အား အပြစ်ကင်းမဲ့သောသားကောင်းရတနာပေးဖို့ရာ အကျွန်ုပ် သင့်ထံလာရ၏ဟု ပြောပြ၏။"
        },
        {
            "chapter": 19,
            "verse": 20,
            "text": "၂ဝ။\tထိုအခါသူမက လူသားယောက်ျားမထိပဲလျက် အကျွနု်ပ်သည် အဘယ်ကဲ့သို့သားရတနာဖွားမြင်နိုင်ပါအ့ံနည်း၊ အကျွနု်ပ်သည် အကျင့်မကောင်းမိန်းမပေါ့လည်းမဟုတ်ချေဟု ပြောပြန်၏။"
        },
        {
            "chapter": 19,
            "verse": 21,
            "text": "၂၁။\tကောင်းကင်တမန်က အို-မရယမ်၊ ထိုအဆိုမှန်ပေ၏။ သို့သော်သင်၏ ကျေးဇူးတော်သခင်သည် ဤသို့မိန့်တော် မူ၏၊ သားရတနာပေးသနားတော်မူခြင်းသည် ငါအရှင်မြတ်အဖို့ လွယ်ကူလှ၏။ ငါသည် သူ့အား လူသားတို့ အဖို့ တရားတော်နှင့် ငါ၏ ကောင်းကြီးမင်္ဂလာတော်ဖြစ်စေတော်မူမည်။ ဤအကြောင်းအရာသည် ငါဆုံးဖြတ်ပြီး သောအရာသာတည်း။"
        },
        {
            "chapter": 19,
            "verse": 22,
            "text": "၂၂။\tမရယမ်သည် သူ့ကို ကိုယ်ဝန်ဆောင်၍ ဝေးကွာသောအရပ်သို့ ထွက်သွားလေ၏။"
        },
        {
            "chapter": 19,
            "verse": 23,
            "text": "၂၃။\tမရယမ်သည် သားဖွားဝေဒနာပြင်းထန်လာသဖြင့် စွန်ပလွံပင်ရှိရာသို့ လာ၍ ထုုိအပင်ကို မှီနေ၏။ သူမသည် ဤဝေဒနာကို မခံစားရမီ ငါသည် သေပျောက်၍ မေ့လျော့စရာဖြစ်သွားခဲ့လျှင် တော်လေစွဟု ညည်းညူ၏။"
        },
        {
            "chapter": 19,
            "verse": 24,
            "text": "၂၄။\tထိုအခါသူမအောက်မှ အသံထွက်ပေါ်လာသည်မှာ အို-မရယမ်၊ စိတ်မညစ်လင့်၊ သင်၏ ကျေးဇူးတော်သခင် သည် သင့်အောက်တွင် ချောင်းတခုကို စီရင်ထားတော်မူပြီ။"
        },
        {
            "chapter": 19,
            "verse": 25,
            "text": "၂၅။\tသင်သည် စွန်ပလွံပင်ကို သင့်ထံသို့ လှုပ်လော့။ ထိုအခါစွန်ပလွံသီးအမှည့်တို့သည် သင့်အပေါ်သို့ ကျလာ လိမ့်မည်။"
        },
        {
            "chapter": 19,
            "verse": 26,
            "text": "၂၆။\tထို့ကြောင့်အစာစားလော့။ ရေသောက်လော့။ နှစ်သိမ့်အားတက်လာလော့။ အကယ်၍သင်သည် လူသားတဦး တယောက်ကို တွေ့လျှင် သူ့အား ပြောလော့။ မှတ်သားပါ၊ အကျွနု်ပ်သည် မဟာဂရုဏာတော်ရှင်အား ဥပုသ်တည်ဆောက်ပါမည်ဟု သစ္စာပြုပြီးပြီ၊ ယနေ့အကျွနု်ပ် လူသားနှင့်စကားမပြောရချေ။"
        },
        {
            "chapter": 19,
            "verse": 27,
            "text": "၂၇။\tသားဖွားပြီးသောအခါ သူမသည် မိမိ၏ သားငယ်ကို မိမိသားချင်းတို့ထံသို့ ချီဆောင်လာ၏။ သူတို့က အို-မရယမ်၊ သင်သည် အလွန်အ့ံအားသင့်ဖွယ်ကို ယူဆောင်လာချေပြီ။"
        },
        {
            "chapter": 19,
            "verse": 28,
            "text": "၂၈။\tအို-ဟာရွန်၏ နှမ၊ သင်၏ ဖခင်သည် သူယုတ်မာမဟုတ်ချေ၊ သင်၏ မိခင်လည်း ပြည့်တန်ဆာမ မဟုတ်ချေ ဟု ကဲ့ရဲ့ကြ၏။"
        },
        {
            "chapter": 19,
            "verse": 29,
            "text": "၂၉။\tထိုအခါသူမသည် မိမိသားကို လက်ညှိုးထိုးပြ၏။ သူတို့က ပုခက်ထဲရှိ ကလေးနှင့် အကျွနု်ပ်တို့အဘယ်သို့ စကားပြောနိုင်အ့ံနည်းဟု ဆိုကြကုန်၏။"
        },
        {
            "chapter": 19,
            "verse": 30,
            "text": "၃ဝ။\tထိုအခါသူငယ်က မှတ်သားကြလော့။ အကျွနု်ပ်သည် အလ္လာဟ်အရှင်မြတ်၏ ကျေးတော်မျိုးကျွန်တော်မျိုးဖြစ်၏။ အရှင်မြတ်သည် အကျွနု်ပ်အား ကျမ်းတော်ကို ချပေးသနားတော်မူ၏။ အကျွနု်ပ်ကို တမန်တော်ရာထူးနှင့် ချီးမြှင့်တော်မူပြီ။"
        },
        {
            "chapter": 19,
            "verse": 31,
            "text": "၃၁။\tအရှင်မြတ်သည် အကျွနု်ပ်မည်သည့်နေရာရှိရှိ ရှိသောနေရာတွင် အကျွနု်ပ်အား ကောင်းကြီးပေးတော်မူ၏။ အကျွနု်ပ်အသက်ရှင်နေစဉ်ကာလပတ်လုံး ဆွလတ်ဝတ်ပြုစုရန်နှင့် အလှုဒါနပေးရန် အကျွနု်ပ်အား ဆင့်ဆိုတော် မူ၏။"
        },
        {
            "chapter": 19,
            "verse": 32,
            "text": "၃၂။\tအကျွန်ုပ်အား မိမိမွေးသမိခင်၏ ဝတ်ကို ကျေကုန်စေတော်မူ၏။ ဂုဏ်မောက်စေတော်မမူချေ။ ကောင်းကြီးမင်္ဂလာ ကင်းမဲ့စေတော်မမူချေ။"
        },
        {
            "chapter": 19,
            "verse": 33,
            "text": "၃၃။\tမွေးဖွားသောနေ့၌လည်းကောင်း၊ သေပျောက်ရသောနေ့၌လည်းကောင်း၊ ရှင်ပြန်ထမြောက်ရသောနေ့တော်ကြီး ၌ အကျွနု်ပ်အပေါ်သို့ အေးချမ်းသာယာခြင်းမင်္ဂလာတော်ကြီးသက်ရောက်ပါစေသော်ဝ်ဟု ပြောဆို၏။"
        },
        {
            "chapter": 19,
            "verse": 34,
            "text": "၃၄။\tမရယမ်၏ သားတော်အီစာသည် ယင်းသို့ဖြစ်၏။ ဤပြောပြချက်သည် သူတို့ယုံမှားသံသယရှိသောအမှန်တရား ဖြစ်၏။"
        },
        {
            "chapter": 19,
            "verse": 35,
            "text": "၃၅။\tအလ္လာဟ်အရှင်မြတ်၌ သားရတနာရှိသည်ဆိုခြင်းသည် အရှင်မြတ်၏ ဂုဏ်တော်နှင့်မသင့်မြတ်ချေ။ အရှင်မြတ် သည် ချို့တဲ့ခြင်းမဲ့တော်မူ၏။ အရှင်မြတ်သည် တစုံတခုသောအရာကို ဖန်ဆင်းလိုတော်မူသောအခါ ထိုအရာ အား ဖြစ်စေဟုသာ မိန့်တော်မူ၏။ ထိုအရာသည် ချက်ခြင်းဖြစ်လာရ၏။"
        },
        {
            "chapter": 19,
            "verse": 36,
            "text": "၃၆။\tထို့အပြင်မှတ်သားကြလော့၊ အလ္လာဟ်အရှင်မြတ်သည် အကျွနု်ပ်၏ အရှင်သခင်နှင့် သင်တို့၏ အရှင်သခင် ဖြစ်တော်မူ၏။ ထို့ကြောင့်အရှင်မြတ်ကို ခဝပ်ကိုးကွယ်ကြလော့။ ဤသည်သာလျှင် လမ်းမှန်ဖြစ်၏။"
        },
        {
            "chapter": 19,
            "verse": 37,
            "text": "၃၇။\tသူတို့အထဲ၌ ဂိုဏ်းအသင်းများကွဲပြားခြားနားကြ၏။ အလွန်ကြောက်မက်ဖွယ်သောနေ့တော်ကြီး၏ အစည်းအဝေး ကို မယုံကြည်သူတို့သည် ပျက်စီးရမည်သာတည်း။"
        },
        {
            "chapter": 19,
            "verse": 38,
            "text": "၃၈။\tငါအရှင်မြတ်ထံတော်သို့ ဝင်ရသောနေ့တော်ကြီး၌ သူတို့ကို ကြည့်လော့၊ နားထောင်လော့၊ သို့သော်လည်း မကောင်းမှုကျူးလွန်သူတို့သည် ယနေ့မူကား ထင်ရှားစွာမှားယွင်းနေကြ၏။"
        },
        {
            "chapter": 19,
            "verse": 39,
            "text": "၃၉။\tအမှုကိစ္စအဝဝကို ဆုံးဖြတ်သောအတိဒုက္ခခံစားရသောနေ့တော်ကြီးအကြောင်းကို သတိပေးဟောကြားလော့၊ ယခုအခါသူတို့သည် သတိလစ်နေကြ၏။ သူတို့မယုံကြည်ကြချေ။"
        },
        {
            "chapter": 19,
            "verse": 40,
            "text": "၄ဝ။\tမှတ်သားကြလော့၊ ငါအရှင်မြတ်သည် မဟာပထဝီမြေကြီးနှင့် မြေပေါ်ရှိ သတ္တဝါအပေါင်းကို အမွေခံတော်မူ၏။ သူတို့အားလုံး ငါ့ထံတော်သို့ ပြန်ပို့မည်သာတည်း။"
        },
        {
            "chapter": 19,
            "verse": 41,
            "text": "၄၁။\tအို-မိုဟမ္မဒ်၊ တမန်တော်အေဗရာဟမ်၏ အကြောင်းကို ကုရ်အာန်ကျမ်းတော်မြတ်၌ ဖော်ပြ၏။ မှတ်သားလော့၊ သူသည် သူတော်စင်သူတော်မြတ်ဖြစ်၏။ တမန်တော်တပါးလည်းဖြစ်၏။"
        },
        {
            "chapter": 19,
            "verse": 42,
            "text": "၄၂။\tသူသည် သူ၏ ဖခင်အား ဤသို့ဟောကြား၏။ အို-မွေးသဖခင်ကျေးဇူးရှင်၊ ကြားလည်းမကြား၊ မြင်လည်းမမြင်၊ ဖခင်အား အကျိုးအကြောင်းတစုံတခုမှ မပေးစွမ်းနိုင်သောအရာကို ဖခင်သည် အဘယ်ကြောင့်ခဝပ်ကိုးကွယ် ပါသနည်း။"
        },
        {
            "chapter": 19,
            "verse": 43,
            "text": "၄၃။\tအို-မွေးသဖခင်၊ ဖခင်ထံသို့ မကျရောက်လာသောပညာအလင်းရောင်သည် အကျွနု်ပ်ထံသို့ ကျရောက်လာပြီ၊ ထို့ကြောင့်အကျွနု်ပ်နောက်သို့ လိုက်ပါလော့၊ အကျွနု်ပ်သည် ဖခင်အား လမ်းမှန်သို့ ညွှန်ပါမည်။"
        },
        {
            "chapter": 19,
            "verse": 44,
            "text": "၄၄။\tအို-မွေးသဖခင်၊ ရှိုင်တန်မာရ်နတ်ကို မကိုးကွယ်ပါလင့်။ မှတ်သားပါလော့၊ ရှိုင်တန်မာရ်နတ်သည် မဟာဂရုဏာ တော်ရှင်ကို ထောင်ထားခြားနားသူဖြစ်ပါ၏။"
        },
        {
            "chapter": 19,
            "verse": 45,
            "text": "၄၅။\tအို-မွေးသဖခင်၊ ဖခင်သည် ရှိုင်တန်မာရ်နတ်၏ အဆွေခင်ပွန်းဖြစ်ရအောင် မဟာဂရုဏာတော်ရှင်မှ အပြစ် ဒဏ်တော်ကြီးသည် ဖခင်ကို ထိမည်ကို အကျွနု်ပ်စိုးရိမ်ကြောင့်ကျမိပါ၏။"
        },
        {
            "chapter": 19,
            "verse": 46,
            "text": "၄၆။\tထိုအခါသူ၏ မွေးသဖခင်က အေဗရာဟမ် သင်သည် ငါ၏ ဘုရားများကို ငြင်းပယ်သလော၊ သင်သည် မိမိ အယူဝါဒကို မစွန့်လွှတ်လျှင် ငါသည် သင့်အား အမှန်ပင်ခဲနှင့်ပေါက်မည်၊ သင်သည် ငါ့ထံမှ နှစ်ရှည်လများ ထွက်သွားလော့ဟု ပြော၏။"
        },
        {
            "chapter": 19,
            "verse": 47,
            "text": "၄၇။\tထိုအခါတမန်တော်အေဗရာဟမ်က အို-မွေးသဖခင်၊ ဖခင်အပေါ်သို့ အေးချမ်းသာယာခြင်းမင်္ဂလာတော်ကြီး သက်ရောက်ပါစေသော်ဝ်၊ အကျွနု်ပ်သည် မိမိ၏ အရှင်သခင်အား ဖခင်ကို အပြစ်လွှတ်ဖို့ရာ ဆုတောင်းပါမည်၊ မှတ်သားပါလော့၊ အရှင်မြတ်သည် အကျွနု်ပ်အား အမြဲဂရုဏာသက်တော်မူပါ၏။"
        },
        {
            "chapter": 19,
            "verse": 48,
            "text": "၄၈။\tဖခင်နှင့်တကွ အလ္လာဟ်မှတပါး ဖခင်ကိုးကွယ်သောဘုရားများမှ အကျွနု်ပ်ထွက်ခွာသွားပါအ့ံ၊ အကျွနု်ပ်သည် မိမိ၏ အရှင်သခင်ထံ၌ ဆုတောင်းပါမည်၊ အကျွနု်ပ်၏ ကျေးဇူးတော်သခင်အား ဆုတောင်းခြင်း၌ အကျွနု်ပ်သည် ကောင်းကြီးမင်္ဂလာမဲ့မည်မဟုတ်ချေဟု ပြန်ပြော၏။"
        },
        {
            "chapter": 19,
            "verse": 49,
            "text": "၄၉။\tထိုသို့ပြောပြီးလျှင် သူတို့နှင့်တကွ အလ္လာဟ်အရှင်မြတ်မှတပါး သူတို့ကိုးကွယ်သောဘုရားတုတို့မှ တမန်တော် အေဗရာဟမ်သည် ထွက်ခွာသွားလေ၏။ ငါအရှင်မြတ်သည် သူ့အား အစ္စဟတ်(က်)၊ ယာကုဗ်ခေါ် သားမြေး တို့ကို ပေးသနားတော်မူ၏။"
        },
        {
            "chapter": 19,
            "verse": 50,
            "text": "၅ဝ။\tငါသည် သူတို့အား ငါ၏ ကောင်းကြီးမင်္ဂလာတော်မှ ပေးသနာတော်မူ၏၊ ငါသည် သူတို့အား မြင့်မြတ်ထင်ရှား ကျော်ဇော်ခြင်းအစစ်အမှန်ကို ပေးသနားတော်မူ၏။"
        },
        {
            "chapter": 19,
            "verse": 51,
            "text": "၅၁။\tထို့အပြင်ကျမ်းတော်၌ တမန်တော်မူစာ၏ အတ္ထုပ္ပတ္တိကို ဖော်ပြထား၏။ မှတ်သားလော့၊ သူသည် ရွေးကောက် တော်မူခြင်းခံရ၏။ အရှင်မြတ်၏ အစေတော်တပါးနှင့် တမန်တော်တပါးဖြစ်၏။"
        },
        {
            "chapter": 19,
            "verse": 52,
            "text": "၅၂။\tငါသည် သူ့အား တူရ်စီနာတောင်တော်အထွဋ်၏ လက်ယာဘက်မှ ခေါ်တော်မူ၏။ ငါ၏ ဗျာဒိတ်တော်ကို ကြားနာဖို့ရာ အပါးတော်သို့ ချဉ်းကပ်စေတော်မူ၏။"
        },
        {
            "chapter": 19,
            "verse": 53,
            "text": "၅၃။\tထို့အပြင် ငါသည် သူ၏ အစ်ကိုဟာရွန်ကို တမန်တော်ရာထူး၌ ခန့်အပ်တော်မူခြင်းအားဖြင့် တမန်တော်မူစာအား ငါ၏ ကောင်းကြီးမင်္ဂလာတော်မှ ပေးသနားတော်မူ၏။"
        },
        {
            "chapter": 19,
            "verse": 54,
            "text": "၅၄။\tကျမ်းတော်မြတ်၌ တမန်တော်အစ္စမာအီလ်အကြောင်းကို ဖော်ပြထား၏၊ မှတ်သားလော့၊ သူသည် သူ၏ သစ္စာကတိကို တည်သူဖြစ်၏။ အလ္လာဟ်အရှင်မြတ်၏ တမန်တော်တပါးဖြစ်၏။"
        },
        {
            "chapter": 19,
            "verse": 55,
            "text": "၅၅။\tသူသည် သူ၏ အမျိုးသားတို့အား ဆွလတ်ဝတ်ပြုရန် အလှုဒါနပေးရန် ဟောကြားဆင့်ဆို၏။ သူသည် မိမိ ၏ ကျေးဇူးတော်သခင် ချစ်ခင်မြတ်နိုးခြင်းကို ခံရ၏။"
        },
        {
            "chapter": 19,
            "verse": 56,
            "text": "၅၆။\tထို့အပြင်ကျမ်းတော်မြတ်တွင် တမန်တော်အစ်(ဒ်)ရိ(စ်)ကို ဖော်ပြထား၏၊ သူသည် သန့်ရှင်းဖြူစင်သောတမန် တော်တပါးအမှန်ပင်ဖြစ်၏။"
        },
        {
            "chapter": 19,
            "verse": 57,
            "text": "၅၇။\tငါသည် သူ့အား အလွန်ချီးမြှောက်တော်မူ၏။"
        },
        {
            "chapter": 19,
            "verse": 58,
            "text": "၅၈။\tအကြင်တမန်တော်အပေါင်းတို့သည် ရှိကြကုန်၏။ သူတို့ကို ငါသည် သနားစောင့်ရှောက်ချီးမြှောက်တော်မူ၏၊ ထိုတမန်တော်များသည် တမန်တော်အာဒမ်မှ ဆင်းသက်ပေါက်ဖွားလာသောသားမြေးများ၊ ထို့အပြင်တမန်တော် နူဟိုနှင့်အတူ သင်္ဘောပေါ်တွင် တင်ယူတော်မူလာသောသူတို့၏ သားမြေး၊ ထို့အပြင်ငါအရှင်မြတ် သမ္မာတရား လမ်းကြောင်းညွှန်ပြ၍ ရွေးကောက်တော်မူသောသူတို့အထဲမှ ဖြစ်ကြကုန်၏။ မည်သည့်အခါမဆို သူတို့အား မဟာဂရုဏာတော်ရှင်၏ ဓမ္မစက်နှုတ်ကပတ်တော်များကို ရွတ်ဖတ်ဆိုပြသောအခါ သူတို့သည် ဦးညွှတ်ချပျပ်ဝပ် ရှိခိုးလျက် မျက်ရည်ရှိမ်းရှိမ်းထလျက် ငိုကြွေးကြကုန်၏။"
        },
        {
            "chapter": 19,
            "verse": 59,
            "text": "၅၉။\tထိုတမန်တော်တို့၏ နောက်တွင် ဖြစ်ပေါ်လာသောလူသားတို့သည် သာသနာတော်ကို ဖျက်ဆီး၏။ ကိလေသာ တဏှာဆွဲငင်ရာကိုသာ လိုက်ကြ၏။ သို့သော်သူတို့သည် လိမ်လည်ဖျားယောင်းခြင်းကိုသာ တွေ့ကြံုရကြလတံ့။"
        },
        {
            "chapter": 19,
            "verse": 60,
            "text": "၆ဝ။\tသို့သော် သတိနောင်တရပြီးလျှင် ယုံကြည်လျက် မှန်ကန်မှုကို ပြုကျင့်သူတို့သည် ယင်းသို့ဖြစ်ကြလိမ့်မည် မဟုတ်ချေ။ သူတို့သည် မတရားနှိပ်စက်ခြင်းကို အနည်းငယ်မျှခံကြရမည်မဟုတ်ချေ။"
        },
        {
            "chapter": 19,
            "verse": 61,
            "text": "၆၁။\tထိုသူမြတ်တို့သသည် နိဗ္ဗာန်သို့ ဝင်ရကြလတ့ံ။ နိဗ္ဗာန်ဥယျာဉ်တော်များသည် မဟာဂရုဏာတော်ရှင် ကတိ ဗျာဒိတ်ချမှတ်တော်မူသော မမြင်စွမ်းနိုင်သောဥယျာဉ်တော်များဖြစ်ကြ၏။ မှတ်သားကြလော့၊ အလ္လာဟ်အရှင်မြတ် ၏ ကတိဗျာဒိတ်တော်သည် ပြည့်စုံရမည်သာတည်း။"
        },
        {
            "chapter": 19,
            "verse": 62,
            "text": "၆၂။\tထိုသူတော်ကောင်းတို့သည် နိဗ္ဗာန်၌ စကားဖျင်းစကားသိမ်ကို မကြားရချေ။ ငြိမ်သက်ပါစေသောဝ်ဟူသော မေတ္တာစကားကိုသာ ကြားရ၏။ သူတို့သည် နိဗ္ဗာန်၌ နံနက်စာညစာကို လွယ်လင့်တကူစားသုံးရကြ၏။"
        },
        {
            "chapter": 19,
            "verse": 63,
            "text": "၆၃။\tငါသည် မိမိ၏ ကျေးကျွန်များအနက် သီလဝန္တပုဂ္ဂိုလ်မြတ်တို့အား အမွေပေးတော်မူသည့်ဥယျာဉ်တော်များသည် ယင်းဥယျာဉ်တော်များဖြစ်ကြ၏။"
        },
        {
            "chapter": 19,
            "verse": 64,
            "text": "၆၄။\tကောင်းကင်တမန်တော်ဖြစ်သောအကျွနု်ပ်တို့သည် သင်၏ ကျေးဇူးတော်သခင်၏ ဗျာဒိတ်တော်နှင့်သာ သက် ဆင်းလာကြ၏။ အကျွနု်ပ်တို့၏ ရှေ့၌သော်လည်းကောင်း၊ နောက်၌သော်လည်းကောင်း၊ ရှေ့နောက်စပ်ကြား၌ သော်လည်းကောင်း၊ ရှိရှိသမျှအပေါင်းတို့သည် အလ္လာဟ်အရှင်မြတ်၏ ဘဏ္ဍာတော်များသာတည်း။ သင်၏ ကျေးဇူးတော်သခင်သည် မည်သည့်အခါမှ မေ့လျော့တော်မူမည်မဟုတ်ချေ။"
        },
        {
            "chapter": 19,
            "verse": 65,
            "text": "၆၅။\tအရှင်မြတ်သည် မိုးမြေနှင့်မိုးမြေစပ်ကြားရှိသမျှအားလုံးတို့ကို စိုးပိုင်တော်မူ၏။ ထို့ကြောင့်သင်သည် အလ္လာဟ် အရှင်မြတ်အားသာလျှင် ကိုးကွယ်လော့၊ အရှင်မြတ်၏ အမှုတော်၌ တည်ကြည်မြဲမြံလော့၊ သင်သည် အရှင် မြတ်နှင့် တုဖက်နှိုင်းယှဉ်ရန် နာမတော်တူသူဂုဏ်တော်တူသူဟူ၍ တစုံတရာကို သိမြင်သလော။"
        },
        {
            "chapter": 19,
            "verse": 66,
            "text": "၆၆။\tထို့အပြင်လူသားက အကျွန်ုပ်သည် သေကျေပျက်စီးပြီးမှ အမှန်ပင်ရှင်ပြန်ထမြောက်ရမည်လောဟု မေး၏။"
        },
        {
            "chapter": 19,
            "verse": 67,
            "text": "၆၇။\tငါသည် လူသားအား တစုံတခုမရှိ၊ နတ္တိမှ ရှေးဦးစွာဖန်ဆင်းတော်မူသည်ကို သူမမှတ်မိသလော။"
        },
        {
            "chapter": 19,
            "verse": 68,
            "text": "၆၈။\tသင်၏ ကျေးဇူးတော်သခင်၏ တန်ခိုးတော်ကြောင့် ငါသည် လူသားအပေါင်းတို့နှင့် ရှိုင်တန်မာရ်နတ်များကို စုဝေးစေတော်မူမည်ဟူသည်မှာလည်း မှန်ကန်ပေ၏။ ထို့နောက်ငါသည် သူတို့အား ငရဲပတ်လည်သို့ ဝပ်တွား လာစေတော်မူမည်။"
        },
        {
            "chapter": 19,
            "verse": 69,
            "text": "၆၉။\tထိုအခါငါသည် အသင်းတိုင်းဂိုဏ်းတိုင်းမှ မဟာဂရုဏာတော်ရှင်အား ထောင်ထားခြားနားခြင်း၌ အဆိုးသွမ်းဆုံး သော၊ ခေါင်းအမာဆုံးသောသူကို ဆွဲထုတ်တော်မူမည်။"
        },
        {
            "chapter": 19,
            "verse": 70,
            "text": "၇ဝ။\tအကယ်စင်စစ်ငါသည် အဘယ်သူတို့အား ငရဲတွင် မီးလောင်တိုက်သွင်းထိုက်သည်ကို အသိဆုံးဖြစ်တော်မူ၏။"
        },
        {
            "chapter": 19,
            "verse": 71,
            "text": "၇၁။\tသင်တို့အနက် မည်သူမဆို ငရဲသို့ ချဉ်းကပ်ရမည်သာတည်း။ ဤအမိန့်တော်သည် သင်၏ အရှင်သခင်ပြဋ္ဌာန်း ထားတော်မူသောဗျာဒိတ်တော်ဖြစ်၏။"
        },
        {
            "chapter": 19,
            "verse": 72,
            "text": "၇၂။\tထိုအခါငါသည် ဒုစရိုက်မကောင်းမှုကို ကြဉ်ရှောင်သူတို့အား ကယ်နှုတ်တော်မူ၍ ဒုစရိုက်ကောင်များကို ငရဲ ၌ ဝပ်တွားလျက် ချန်ထားတော်မူမည်။"
        },
        {
            "chapter": 19,
            "verse": 73,
            "text": "၇၃။\tငါ၏ ရှင်းလင်းထင်ရှားသောနှုတ်ကပတ်တော်များကို သူတို့အား ရွတ်ဖတ်ဆိုပြသောအခါ၊ မယုံကြည်သူတို့က ယုံကြည်သူတို့အား အချင်းတို့၊ သင်တို့ငါတို့နှစ်သင်းတွင် အဘယ်အသင်းက စည်းစိမ်ဥစ္စာ၊ သာလွန်ပေါများ၍ စစ်တပ်ပိုမိုခန့်ငြားကြသနည်းဟု ပြောကြ၏။"
        },
        {
            "chapter": 19,
            "verse": 74,
            "text": "၇၄။\tလောကီစည်းစိမ်ဥစ္စာတန်ဆာပလာတွင် သူတို့ထက် သာလွန်ခန့်ငြားသောရှေးအသင်းဟောင်းမြောက်များစွာ ကို ငါသည် သူတို့အလျင် ဖျက်ဆီးရုပ်သိမ်းတော်မူပြီ။"
        },
        {
            "chapter": 19,
            "verse": 75,
            "text": "၇၅။\tအို-တမန်တော်၊ သင်ဟောကြားလော့၊ ဟယ်-အချင်းတို့၊ မိစ္ဆာအမှားမှုများတွင် နစ်မွန်းနေသူတို့မူကား မဟာ ဂရုဏာတော်အရှင်သည် သူတို့၏ အသက်တာကို အရှင်မြတ်ဂတိဗျာဒိတ်တော်ချမှတ်ထားသောဤဘဝတွင် တွေ့ကြံုခံစားရမည့်အပြစ်ဒဏ်တော်၊ သို့မဟုတ် တရားစီရင်တော်မူသည့်နေ့တော်ကြီးကို သူတို့မြင်ရသည့်တိုင် အောင် ရှည်စေတော်မူမည်။ ထိုအခါသူတို့သည် အဘယ်သူသည် အဆင့်အတန်းဆိုးဝါးနိမ့်ကျသည်။ အဘယ်သူ သည် စစ်မက်ဗိုလ်ပါအင်အားချိနဲ့သည်ကို သိရကြလတံ့။"
        },
        {
            "chapter": 19,
            "verse": 76,
            "text": "၇၆။\tအလ္လာဟ်အရှင်မြတ်သည် လမ်းမှန်ကို လျှောက်လိုက်သူတို့အတွက် လမ်းညွှန်ပြအလင်းရောင်ကို ပိုမိုထွန်းလင်း တောက်ပစေတော်မူ၏၊ အစဉ်တည်မြဲသောကုသိုလ်ကောင်းမှုသည် အကျိုးသုခအတွက် သင်၏ အရှင်သခင် ၏ မျက်မှောက်တော်ဝယ် သာလွန်ကောင်းမွန်၏။ ထိုကုသိုလ်ကောင်းမှုသာလျှင် နောင်တမလွန်ဘဝတွင် သာလွန်မွန်မြတ်၏။"
        },
        {
            "chapter": 19,
            "verse": 77,
            "text": "၇၇။\tအို-တမန်တော်၊ သင်သည် ငါ၏ နှုတ်ကပတ်တော်များကို မယုံကြည်သူကို သိမြင်သလော၊ ထိုသူသည် အမှန်ပင်အကျွနု်ပ်အား စည်းစိမ်ဥစ္စာနှင့် သားသမီးအခြွေအရံပေးသနားတော်မူမည်ဟု ဆို၏။"
        },
        {
            "chapter": 19,
            "verse": 78,
            "text": "၇၈။\tထိုသူသည် မမြင်စွမ်းနိုင်သောအရာကို ဖတ်ရှုမြင်ရပြီးပြီလော၊ သို့မဟုတ် သူသည် မဟာဂရုဏာတော်ရှင်နှင့် ပဋိညာဉ်စာချုပ်ချုပ်လုပ်ပြီးပြီလော။"
        },
        {
            "chapter": 19,
            "verse": 79,
            "text": "၇၉။\tယင်းသို့မဟုတ်ချေ။ သို့သော်ငါအရှင်သည် သူ၏ စကားကို မှတ်တမ်းတင်ထားတော်မူမည်။ သူ၏ ဝဋ်ဆင်းရဲ ကိုလည်း ရှည်လျားစေတော်မူမည်။"
        },
        {
            "chapter": 19,
            "verse": 80,
            "text": "၈ဝ။\tထိုအပြင်ငါသည် သူပြောဆိုသောဥစ္စာပစ္စည်းသားသမီးအခြွေအရံများကို သူ့ထံမှ အမွေခံတော်မူမည်၊ သူသည် ငါ့ထံသို့ ဥစ္စာပစ္စည်းသားသမီးတစုံတခုမှ မပါပဲ တကိုယ်တည်းလာရမည်သာတည်း။"
        },
        {
            "chapter": 19,
            "verse": 81,
            "text": "၈၁။\tထို့အပြင်ဘုရားတုများသည် သူတို့အဖို့ တန်ခိုးအာဏာရှိစေခြင်းငှာ သူတို့သည် အလ္လာဟ်အရှင်မြတ်မှတပါး ုဘုရားတုများကို ခဝပ်ကိုးကွယ်ကြ၏။"
        },
        {
            "chapter": 19,
            "verse": 82,
            "text": "၈၂။\tတန်ခိုးမရှိနိုင်ချေ၊ သို့သော်ထိုဘုရားတုဘုရားယောင်များက ထိုသူတို့ဝတ်ပြုခြင်းကို ငြင်းပယ်ကြလတ့ံ။ သူတို့၏ ရန်သူများဖြစ်ကြလတ့ံ။"
        },
        {
            "chapter": 19,
            "verse": 83,
            "text": "၈၃။\tအို-တမန်တော်၊ ငါသည် မိစ္ဆာမိုက်တို့အား ဖျားယောင်းသွေးဆောင်ပြီးလျှင် ထောင်းထောင်းကြေမွအောင် ဖျက်ဆီးရန် ရှိုင်တန်မာရ်နတ်များကို စေလွှတ်တော်မူသည်ကို သင်မသိမမြင်လေသလော။"
        },
        {
            "chapter": 19,
            "verse": 84,
            "text": "၈၄။\tထို့ကြောင့်အို-မိုဟမ္မဒ်၊ သူတို့ကို အဆောတလျင်အပြစ်ဒဏ်ထိဖို့ကို မလိုလားလင့်၊ ငါသည် သူတို့အား အချိန်သတ်မှတ်ပေးထားတော်မူ၏။"
        },
        {
            "chapter": 19,
            "verse": 85,
            "text": "၈၅။\tငါသည် သီလသမာဓိရှိသူတို့အား မဟာဂရုဏာတော်ရှင်အထံတော်၌ မွန်မြတ်သောအပေါင်းအဖော်အဖြစ်ဖြင့် စုရုံးစေတော်မူသောနေ့တော်ကြီး၌။"
        },
        {
            "chapter": 19,
            "verse": 86,
            "text": "၈၆။\tဒုစရိုက်ကောင်များကို မောပန်းနွမ်းရိသောတိရိစ္ဆာအုပ်ကဲ့သို့ ငရဲထဲသို့ မောင်းသွင်းသောနေ့တော်ကြီး၌။"
        },
        {
            "chapter": 19,
            "verse": 87,
            "text": "၈၇။\tမိမိ၏ ကျေးဇူးတော်သခင်နှင့် ကတိစာချုပ်ချုပ်ဆိုထားသူများမှတပါး၊ အခြားသူတို့မှာ တောင်းပန်ကယ်နှုတ်ဖို့ရာ အာဏာရှိမည်မဟုတ်ချေ။"
        },
        {
            "chapter": 19,
            "verse": 88,
            "text": "၈၈။\tထို့အပြင်မိစ္ဆာမိုက်တို့က မဟာဂရုဏာတော်သခင်၌ သားသမီးရှိသည်ဟု ပြောဆိုကြ၏။"
        },
        {
            "chapter": 19,
            "verse": 89,
            "text": "၈၉။\tမုချဧကန်သင်တို့သည် အတိဒုက္ခရောက်စေသောစကားကို ဆိုကြချေ၏။"
        },
        {
            "chapter": 19,
            "verse": 90,
            "text": "၉ဝ။\tထိုစကားကြောင့် မိုးကောင်းကင်အထပ်ထပ်သည် အစိတ်စိတ်အမွှာမွှာပြိုကျရမလောက်ဖြစ်၏။ ကမ္ဘာမြေကြီး လည်း ကွဲသွားရမလောက်ဖြစ်၏။ တောင်ကြီးတောင်ငယ်များလည်း ပျက်ပြိုသွားကြရမလောက်ဖြစ်၏။"
        },
        {
            "chapter": 19,
            "verse": 91,
            "text": "၉၁။\tထိုစကားမှာကား မဟာဂရုဏာတော်သခင်တွင် သားသမီးရှိသည်ဟု သင်တို့မတော်မလျားပြောဆိုခြင်းဖြစ်၏။"
        },
        {
            "chapter": 19,
            "verse": 92,
            "text": "၉၂။\tသားသမီးရှိခြင်းအညစ်အကြေးသည် မဟာဂရုဏာတော်သခင်၏ ဂုဏ်တော်နှင့်လုံးဝမလျှောက်ပတ်မသင့် တော်ချေ။"
        },
        {
            "chapter": 19,
            "verse": 93,
            "text": "၉၃။\tမိုးကောင်းကင်နှင့်ကမ္ဘာမြေပေါ်ဝယ်ရှိရှိသမျှအပေါင်းတို့သည် မဟာဂရုဏာတော်သခင်၏ ရှေ့တော်သို့ ကျေးတော် မျိုးကျွန်တော်မျိုးအဖြစ်ဖြင့် ဝင်ရောက်ခစားကြရ၏။"
        },
        {
            "chapter": 19,
            "verse": 94,
            "text": "၉၄။\tအမှန်မှာ အရှင်မြတ်သည် ရှိရှိသမျှအရာခပ်သိမ်းတို့ကို သိမြင်တော်မူ၍ အလုံးစုံတို့ကို မှန်ကန်စွာရေတွက် ထားတော်မူ၏။"
        },
        {
            "chapter": 19,
            "verse": 95,
            "text": "၉၅။\tရှင်ပြန်ထမြောက်ရသောနေ့တော်ကြီး၌ သူတို့သည် အရှင်မြတ်အထံတော်သို့ တယောက်စီတယောက်စီဝင်ရ ကြမည်။"
        },
        {
            "chapter": 19,
            "verse": 96,
            "text": "၉၆။\tမှတ်သားကြလော့၊ ယုံကြည်၍ သုစရိုက်အမှုအခင်းများကို ပွားများသူတို့သည် မဟာဂရုဏာတော်သခင်၏ ချစ်မြတ်နိုးခြင်းဆုမင်္ဂလာတော်ကို ရကြလတ့ံ။"
        },
        {
            "chapter": 19,
            "verse": 97,
            "text": "၉၇။\tအို-တမန်တော်၊ ငါသည် ကုရ်အာန်ကျမ်းတော်မြတ်ကို လွယ်လင့်တကူနားလည်စေရန်၊ သင်၏ ဘာသာစကား ဖြင့် ထုတ်ပြန်ချပေးသနားတော်မူ၏။ ထိုကျမ်းတော်သည် ဒုစရိုက်မကောင်းမှုကို ရွံရှာမုန်းတီး၍ ရှောင်ကြဉ် သူတို့အား အကျိုးသုခရမည့်သတင်းကောင်းကိုသော်လည်းကောင်း၊ ဆိုဆုံးမ၍ မရသူတို့အား အပြစ်ဒုက္ခခံရမည့် သတင်းဆိုးကိုသော်လည်းကောင်း၊ ပေးဖို့ရာဖြစ်၏။"
        },
        {
            "chapter": 19,
            "verse": 98,
            "text": "၉၈။\tသူတို့ရှေးလျင်ဖြစ်ပေါ်လာသည့်များလှစွာသောအသင်းအပင်းတို့ကို ငါအရှင်မြတ်သည် သုတ်သင်ရှင်းလင်းခဲ့၏။ အို-မိုဟမ္မဒ်၊ သင်သည် ထိုလူဟောင်းတို့အနက် တစုံတယောကို မြင်နိုင်သလော၊ သို့မဟုတ်၊ သူတို့ထံမှ တစုံတခုသောအသံကို ကြားနိုင်သလော။"
        }
    ]
}
{
    "chapter": [
        {
            "chapter": 49,
            "verse": 1,
            "text": "הוי אלה אשר האמינו! אל תמהרו להחליט בעניין שההחלטה בו היא רק בידי אללה ושליחו, וייראו את אללה, כי הוא הכל שומע והכל יודע"
        },
        {
            "chapter": 49,
            "verse": 2,
            "text": "הוי אלה אשר האמינו! אל תרימו קולכם מעל קול הנביא ואל תדברו אליו בקול רם כהרים קולכם איש אל רעהו, פן יבוטל המעשה הטוב שלכם מבלי שתדעו"
        },
        {
            "chapter": 49,
            "verse": 3,
            "text": "אכן, אלה אשר מנמיכים את קולותיהם בפני שליח אללה הם אלה אשר בחן אללה את לבבותיהם ביראתו, ולהם סליחת חטאים ושכר עצום"
        },
        {
            "chapter": 49,
            "verse": 4,
            "text": "הנה אלה הקוראים אליך מאחורי החדרים רובם חסרי בינה הם"
        },
        {
            "chapter": 49,
            "verse": 5,
            "text": "כי לו היו מתאזרים בסבלנות עד שתצא אליהם היה טוב להם יותר, אך אללה הוא סולח ורחום"
        },
        {
            "chapter": 49,
            "verse": 6,
            "text": "הוי אלה אשר האמינו! בבוא אליכם אדם מופקר למסור לכם ידיעה על מישהו, עליכם לחקור היסב את אמתותה לבל תפגעו בשוגג באנשים חפים מפשע, ותתחרטו על כל שעשיתם"
        },
        {
            "chapter": 49,
            "verse": 7,
            "text": "ודעו כי שליח אללה בקרבכם. ואם הוא היה נשמע לכם במרבית העניינים, הייתם סובלים הרבה. אללה חיבב עליכם את האמונה, ועשה אותה יקרה ללבבותיכם והמאיס עליכם את הכפירה ואת ההתפקרות והמרי. ואלה הם המודרכים"
        },
        {
            "chapter": 49,
            "verse": 8,
            "text": "חסד מאללה וברכה. אללה הכל יודע והחכם"
        },
        {
            "chapter": 49,
            "verse": 9,
            "text": "ואם יריבו שתי מחנות מן המאמינים עשו שלום ביניהם, ואם יתנכל האחד לאחר, קיימו עליו לחץ עד שיסכים לציית לפסק-דיני אללה, וכאשר יסכים, פייסו ביניהם ביושר ועשו צדק. אללה אוהב את עושי הצדק"
        },
        {
            "chapter": 49,
            "verse": 10,
            "text": "אכן המאמינים אחים הם, על כן השכינו שלום בין אחיכם ויראו את אללה למען תרוחמו"
        },
        {
            "chapter": 49,
            "verse": 11,
            "text": "הוי אלה אשר האמינו! אל תלעגו איש לרעהו, כי אולי טובים האחרים מהם, ולא אישה לרעותה, כי אולי טובות האחרות מהן. ואל תוציאו דיבה איש על רעהו, ולא תכנו איש את רעהו בשמות גנאי. כמה רע לתת שם גנאי לאדם מאמין. אלה אשר לא ישובו מהחטאים שלהם, הם אלה העושים עוול לעצמם"
        },
        {
            "chapter": 49,
            "verse": 12,
            "text": "הוי אלה אשר האמינו! אל תרבו לחשוד, כי מקצת החשדנות היא חטא. אל תרגלו ואל תדברו לשון הרע איש על רעהו. האם אוהב איש מכם לאכל את בשר אחיו המת? הן אתם שונאים זאת, וייראו את אללה, כי אללה מקבל שבים ורחום"
        },
        {
            "chapter": 49,
            "verse": 13,
            "text": "הוי האנשים! אנו בראנו אתכם מזכר ונקבה ועשינו אתכם לאומות ושבטים למען תכירו אדם את רעהו. אולם הנכבד ביותר בינכם אצל אללה, הוא הירא אללה ביותר, כי אכן אללה היודע והבקי"
        },
        {
            "chapter": 49,
            "verse": 14,
            "text": "שוכני המדבר אמרו: “כבר האמנו”. אמור להם: “עוד לא האמנתם, יותר טוב שתגידו 'התאסלמנו', משום שהאמונה טרם חדרה אל הלבבות שלכם, אך אם תצייתו לאללה ולשליחו, לא יקפח אללה את הגמול עבור עמלכם, כי אללה הוא הסולח והרחום”"
        },
        {
            "chapter": 49,
            "verse": 15,
            "text": "אמנם המאמינים הם אלה אשר האמינו באללה ובשליחו ואשר לא יפקפקו עוד, והמוכנים להתאמץ בהקריבם את רכושם ואת נפשותיהם בשביל אללה. אלה הם באמת הצדיקים"
        },
        {
            "chapter": 49,
            "verse": 16,
            "text": "אמור: \"האתם תלמדו את אללה מהי אמונתכם? אכן אללה יודע את כל אשר בשמים ובארץ, אללה יודע הכל בכל דבר”"
        },
        {
            "chapter": 49,
            "verse": 17,
            "text": "הם מתנהגים כאילו עשו לך חסד שקיבלו את האסלאם. אמור: אין אתם עושים לי חסד על-ידי האסלאם (ההתמסרות) שלכם, אלא אללה הוא אשר עשה חסד עמכם כאשר הוא הדריך אתכם לאמונה, אם אתם אכן הייתם צדיקים"
        },
        {
            "chapter": 49,
            "verse": 18,
            "text": "אכן אללה יודע כל נסתרות השמיים והארץ, ואללה רואה את מעשיכם"
        }
    ]
}
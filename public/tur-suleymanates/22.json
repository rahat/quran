{
    "chapter": [
        {
            "chapter": 22,
            "verse": 1,
            "text": "Ey insanlar, Rabbinizden korkun, çünkü (Duruşma) sa'ati(ni)n depremi, cidden korkunç bir şeydir"
        },
        {
            "chapter": 22,
            "verse": 2,
            "text": "Onu gördüğünüz gün, her emziren, emzirdiğinden geçer; her gebe yükünü bırakır; insanları sarhoş görürsün, oysa sarhoş değillerdir ama Allah'ın azabı şiddetlidir (bu dehşetli azab, onların akıllarını başlarından almıştır)"
        },
        {
            "chapter": 22,
            "verse": 3,
            "text": "İnsanlardan kimi, Allah hakkında bilmeden tartışır ve her kaba (şarlatan) şeytana uyar"
        },
        {
            "chapter": 22,
            "verse": 4,
            "text": "O(Şeyta)nın hakkında: \"Kim bunu takibederse muhakkak bu, onu saşırtır ve onu alevli ateş azabına götürür\" diye yazılmıştır"
        },
        {
            "chapter": 22,
            "verse": 5,
            "text": "Ey insanlar eğer öldükten sonra dirilmekten kuşkuda iseniz (bilin ki) biz sizi (önce) topraktan, sonra nutfe(sperm)den, sonra alaka(embriyo)dan, sonra biçimlenen ve biçimlenmeyen bir çiğnem et parçasından yarattık ki, size (kudretimizi) açıkça gösterelim. Dilediğimizi belirtilmiş bir süreye kadar rahimlerde tutarız, sonra sizi bir bebek olarak çıkarırız. Sonra güç(ve kabiliyetler)inize ermeniz için (sizi büyütürüz). İçinizden kimi (henüz çocukken) öldürülür, kimi de ömrün en kötü çağına(ihtiyarlığa) itilir ki, bilirken bir şey bilmez hale gelsin (çocukluğundaki gibi bedence ve akılca güçsüz bir duruma düşsün). Yeri de kurumuş, ölmüş görürsün. Fakat biz onun üzerine suyu indirdiğimiz zaman titreşir, kabarır ve her güzel çifti bitirir"
        },
        {
            "chapter": 22,
            "verse": 6,
            "text": "Bu böyledir. Çünkü Allah, tek gerçektir. (Her şey O'nunla varlık kazanır) ve O, ölüleri diriltir ve O, her şeyi yapabilir"
        },
        {
            "chapter": 22,
            "verse": 7,
            "text": "Ve (çünkü) o (duruşma) sa'at(i) mutlaka gelecektir, onda şüphe yoktur. Ve Allah, kabirlerde olanları diriltecektir"
        },
        {
            "chapter": 22,
            "verse": 8,
            "text": "İnsanlardan kimi bilmeden, ne bir yol göstereni, ne de aydınlatıcı bir Kitabı olmadan, Allah hakkında tartışır"
        },
        {
            "chapter": 22,
            "verse": 9,
            "text": "Allah'ın yolundan şaşırtmak için boynunu öteye döndürerek (kabara kabara tartışmasını sürdürür), dünyada onun için bir kepazelik vardır. Kıyamet günü de ona yangın azabını taddıracağız"
        },
        {
            "chapter": 22,
            "verse": 10,
            "text": "(Ey insan), \"İşte bu, senin ellerinin yapıp öne sürdüğü işler yüzündendir. Allah kullara zulmedici değildir"
        },
        {
            "chapter": 22,
            "verse": 11,
            "text": "İnsanlardan kimi de Allah'a bir kenardan, ibadet eder. Eğer kendisine bir hayır gelirse onunla huzura kavuşur (sevinir) ve eğer başına bir kötülük gelirse yüz üstü döner (dini kötüleyerek ondan vazgeçer). O, dünyayı da, ahireti de kaybetmiştir. İşte apaçık ziyan budur"
        },
        {
            "chapter": 22,
            "verse": 12,
            "text": "Allah'tan ayrı olarak kendisine ne zarar, ne de yarar veremeyen şeylere yalvarır. İşte (doğru yoldan) uzak(lara) sapma budur"
        },
        {
            "chapter": 22,
            "verse": 13,
            "text": "Zararı, faydasından daha yakın olana yalvarır. (O), Ne kötü bir yardımcı ve ne kötü bir arkadaştır"
        },
        {
            "chapter": 22,
            "verse": 14,
            "text": "Allah, inanan ve iyi işler yapanları, altlarından ırmaklar akan cennetlere sokacaktır. Şüphesiz Allah istediğini yapar"
        },
        {
            "chapter": 22,
            "verse": 15,
            "text": "Kim Allah'ın, dünyada ve ahirette kendisine yardım etmeyeceğini sanıyorsa öfkesini gidermek için göğe bir sebep(ip)le uzansın, sonra (ayaklarını yerden) kessin de baksın, bu çaresi, öfkelendiği şeyi giderebilecek mi"
        },
        {
            "chapter": 22,
            "verse": 16,
            "text": "Ve işte biz Kur'an'ı böyle açık açık ayetler olarak indirdik. Şüphesiz Allah, dilediğini doğru yola iletir"
        },
        {
            "chapter": 22,
            "verse": 17,
            "text": "İnananlar, yahudiler, sabiiler, hırıstiyanlar, mecusiler ve (Allah'a) ortak koşanlar... Allah, kıyamet günü bunlar arasında hüküm verecek(haklıyı haksızı ortaya çıkaracak)tır. Şüphesiz Allah, her şeye şahidtir"
        },
        {
            "chapter": 22,
            "verse": 18,
            "text": "Görmedin mi (baksana), göklerde, yerde bulunan kimseler, güneş, ay, yıldızlar, dağlar, ağaçlar, hayvanlar ve insanlardan birçoğu hep Allah'a secde ediyorlar! Ama birçoğuna da azab hak olmuştur. Allah kimi aşağılatırsa artık ona değer veren olmaz. Allah, dilediğini yapar"
        },
        {
            "chapter": 22,
            "verse": 19,
            "text": "İşte şunlar, Rableri hakkında çekişen iki hasım taraf: Nankörler için ateşten giysi biçildi, başlarının üstünden de kaynar su dökülüyor"
        },
        {
            "chapter": 22,
            "verse": 20,
            "text": "Onunla karınlarının içindekiler ve derileri eritiliyor"
        },
        {
            "chapter": 22,
            "verse": 21,
            "text": "(Ayrıca) onlar için demir kamçılar da var"
        },
        {
            "chapter": 22,
            "verse": 22,
            "text": "Oradan, (o) gamdan her çıkmak istediklerinde (demir kamçılarla vurularak) oraya geri çevrilirler ve: \"Yangın azabını tadın!\" (denilir)"
        },
        {
            "chapter": 22,
            "verse": 23,
            "text": "Allah, inanan ve iyi işler yapanları da altlarından ırmaklar akan cennetlere sokar. Orada altun bilezikler ve inci(ler) takınırlar. Orada giysileri de ipektir"
        },
        {
            "chapter": 22,
            "verse": 24,
            "text": "Sözün güzeline ve çok övülen(Allah)ın yoluna iletilmişlerdir"
        },
        {
            "chapter": 22,
            "verse": 25,
            "text": "Nankörlük edenler, Allah'ın yolundan ve gerek yerli, gerek dışarıdan gelen bütün insanlar için ibadet yeri yaptığımız Mescid-i Haram'dan (insanları) geri çevirenler (bilsinler ki), kim orada (böyle) zulüm ile haktan sapmak isterse ona acı bir azab taddırırız"
        },
        {
            "chapter": 22,
            "verse": 26,
            "text": "Bir zamanlar İbrahim'i Beyt(Ka'be'n)in yerine kondurmuş(ve ona şöyle emretmiş)tik: \"Bana hiçbir şeyi ortak koşma ve tavaf edenler, ayakta duranlar, rüku' ve secde edenler için Evimi temizle"
        },
        {
            "chapter": 22,
            "verse": 27,
            "text": "İnsanlar içinde haccı ilan et; yaya olarak veya uzak yollardan gelen yorgun develer üzerinde sana gelsinler"
        },
        {
            "chapter": 22,
            "verse": 28,
            "text": "Ki kendileri için birtakım faydalara tanık olsunlar ve (Allah'ın) kendilerine rızık olarak verdiği hayvanlar üzerine belli günlerde (onları kurban ederken) Allah'ın adını ansınlar. Onlardan yeyin, sıkıntı içinde bulunan fakire de yedirin"
        },
        {
            "chapter": 22,
            "verse": 29,
            "text": "Sonra (bıyıklarını, tırnaklarını kesmek, sair temizlik gereklerini yapmak suretiyle) Kirlerini gidersinler, adaklarını yerine getirsinler ve Eski Ev(Ka'be'y)i tavaf etsinler"
        },
        {
            "chapter": 22,
            "verse": 30,
            "text": "İşte öyle. Kim Allah'ın yasaklarına saygı gösterirse, o (hareketi), Rabbinin yanında kendisi için iyidir. Size (ayetlerle) oku(nup açıkla)nanlar dışındaki hayvanlar sizin için helal kılınmıştır. Artık o pis putlardan ve yalan sözden kaçının"
        },
        {
            "chapter": 22,
            "verse": 31,
            "text": "Allah'a ortak koşmadan, halis olarak O'nu birleyenler olun. Kim Allah'a ortak koşarsa, o, sanki gökten düşmüş de kendisini kuş kapıyor veya rüzgar onu, uzak bir yere sürüklüyor gibidir"
        },
        {
            "chapter": 22,
            "verse": 32,
            "text": "İşte böyle. Kim Allah'ın nişanlarına (hac ibadetlerine ve kurbanlara) saygı gösterirse, bu, kalblerin takvasındandır (kalblerinde Allah korkusu olanlar, O'nun dininin işaretlerine saygı gösterirler)"
        },
        {
            "chapter": 22,
            "verse": 33,
            "text": "O(hayva)nlarda belli bir süreye kadar sizin için menfaatler vardır. Sonra onların varacakları yer, Eski Ev(Ka'be)dir. (Orada kurban edilirler)"
        },
        {
            "chapter": 22,
            "verse": 34,
            "text": "Biz, her ümmet için bir kurban ibadeti koyduk ki Allah'ın kendilerine rızık olarak verdiği hayvanların üzerine O'nun adını ansınlar. Tanrınız bir tek Tanrıdır, yalnız O'na teslim olun. (Ey Muhammed) o alçak gönüllü, saygılı, samimi insanları müjdele"
        },
        {
            "chapter": 22,
            "verse": 35,
            "text": "Onlar ki Allah anıldığı zaman kalbleri titrer. Başlarına gelene sabrederler, namazı kılarlar ve kendilerine verdiğimiz rızıktan (Allah yoluna) harcarlar"
        },
        {
            "chapter": 22,
            "verse": 36,
            "text": "Biz o kurbanlık develeri de size Allah'ın (dininin) işaretlerinden yaptık. Onlarda sizin için hayır vardır. Onlar ön ayaklarını sıra halinde yere basmış durumda iken üzerlerine Allah'ın adını anın (da boğazlayın) yanları yere düş(üp canları çık)ınca da onlardan yeyin, kanaat eden(fakir)e de; isteyen(fakir)e de yedirin. Allah o(kocaman hayva)nları, size boyun eğdirdi ki şükredesiniz"
        },
        {
            "chapter": 22,
            "verse": 37,
            "text": "Onların etleri ve kanları Allah'a ulaşmaz. Fakat sizin takvanız O'na ulaşır. Allah onları size böyle boyun eğdirdi ki, sizi doğru yola ilettiği için O'nun büyüklüğünü anasınız. (Ey Muhammed), güzel davrananları müjdele"
        },
        {
            "chapter": 22,
            "verse": 38,
            "text": "Allah inananları savunur. Allah hiçbir hain, nankörü sevmez"
        },
        {
            "chapter": 22,
            "verse": 39,
            "text": "Kendileriyle savaşılan(mü'min)lere (karşı koyma) izn(i) verildi. Çünkü onlara zulmedilmiştir ve şüphesiz Allah, onlara yardım etmeğe kadirdir"
        },
        {
            "chapter": 22,
            "verse": 40,
            "text": "Onlar, sırf \"Rabbimiz Allah'tır\" dedikleri için haksız yere yurtlarından çıkarıldılar. Eğer Allah'ın bazı insanları diğer bazılarıyle savunması olmasaydı, içlerinde Allah'ın ismi çok anılan manastırlar, kiliseler, havralar ve mescidler yıkılırdı. Allah, kendi(dini)ne yardım edene elbette yardım eder. Kuşkusuz Allah, kuvvetlidir, galibdir"
        },
        {
            "chapter": 22,
            "verse": 41,
            "text": "O(Allah'ın dinine yardım ede)nleri yer yüzünde iktidara getirdiğimiz takdirde (zorbaların yoluna sapmazlar, bil'akis) namazı kılarlar, zekatı verirler, iyiliği emrederler, kötülükten vazgeçirmeğe çalışırlar. Bütün işlerin sonu Allah'a aittir (her şey sonunda O'na varacaktır)"
        },
        {
            "chapter": 22,
            "verse": 42,
            "text": "(Ey Muhammed), eğer (bunlar) seni yalanlıyorlarsa (bil ki) bunlardan önce Nuh, 'Ad ve Semud kavmi de yalanlamıştı"
        },
        {
            "chapter": 22,
            "verse": 43,
            "text": "İbrahim kavmi ve Lut kavmi de (yalanlamıştı)"
        },
        {
            "chapter": 22,
            "verse": 44,
            "text": "Medyen halkı da (yalanlamıştı); Musa da yalanlanmıştı. Ben de kafirlere bir süre vermiş, sonra onları yakalamıştım. (Bak), benim (onları) inkarım (görülmemiş biçimde cezalandırmam) nasıl oldu"
        },
        {
            "chapter": 22,
            "verse": 45,
            "text": "(Halkı) zulmederken helak ettiğimiz nice kent vardırki duvarları (yıkılan) tavanlarının üstüne çökmüştür. Nice kullanılmaz olmuş kuyu ve nice (ıssız kalmış) sağlam köşk vardır"
        },
        {
            "chapter": 22,
            "verse": 46,
            "text": "Hiç yer yüzünde gezmediler mi ki (kendilerinden önce mahvolanların yerlerini görsünler de) düşünecekleri kalbleri, işitecekleri kulakları olsun (akıllları başlarına gelsin, hak sözünü işitsinler). Zira gözler kör olmaz (çünkü gözlerin körlüğü, geçici bir görme yetersizliğidir); fakat (asıl) göğüslerdeki kalbler kör olur"
        },
        {
            "chapter": 22,
            "verse": 47,
            "text": "Senden azabı çabuk istiyorlar. Allah sözünden caymaz. (Ama herşeyin bir zamanı vardır. O, acele etmez. Zira) Rabbinin yanında bir gün, sizin saydıklarınızdan bin yıl gibidir"
        },
        {
            "chapter": 22,
            "verse": 48,
            "text": "Nice kent var ki zulmederken ona biraz süre vermişim, sonra onu yakalamışımdır. Sonunda dönüş ancak banadır"
        },
        {
            "chapter": 22,
            "verse": 49,
            "text": "De ki: \"Ey insanlar, ben sizin için ancak apaçık bir uyarıcıyım"
        },
        {
            "chapter": 22,
            "verse": 50,
            "text": "İnanıp iyi işler yapanlar için mağfiret ve bol rızık vardır"
        },
        {
            "chapter": 22,
            "verse": 51,
            "text": "Ayetlerimizi etkisiz bırakmak için çalışanlara gelince, onlar da cehennemin adamlarıdır"
        },
        {
            "chapter": 22,
            "verse": 52,
            "text": "Senden önce hiçbir resul ve nebi göndermemiştik ki o, temenni ettiği zaman, şeytan onun temennisine (bir düşünce) atmış olmasın. Fakat Allah, şeytanın attığını siler, sonra kendi ayetlerini sağlamlaştırır. Allah, 'alim(bilen)dir, hakim (sağlamlaştıran)dır"
        },
        {
            "chapter": 22,
            "verse": 53,
            "text": "(Allah, böyle yapar ki) Şeytanın attığını, kalblerinde hastalık olanlar ve kalbleri katılaşanlar için bir imtihan yapsın; zalimler uzak bir ayrılık içindedirler"
        },
        {
            "chapter": 22,
            "verse": 54,
            "text": "Ve kendilerine ilim verilmiş olanlar da o(Kur'a)nın, Rabbinden (gelen) gerçek olduğunu bilsinler de ona inansınlar; böylece kalbleri ona saygı duysun. Şüphesiz Allah, inananları mutlaka doğru yola iletir"
        },
        {
            "chapter": 22,
            "verse": 55,
            "text": "İnkar edenler ise ansızın o sa'at (kıyamet veya ölüm) kendilerine gelinceye yahut o kısır (hayırsız) günün azabı kendilerine gelinceye kadar o(Kur'a)ndan yana, kuşku içinde olacaklardır"
        },
        {
            "chapter": 22,
            "verse": 56,
            "text": "O gün mülk Allah'ındır. (O) onların aralarında hükmeder. İnananlar ve iyi işler yapanlar ni'met cennetlerindedirler"
        },
        {
            "chapter": 22,
            "verse": 57,
            "text": "İnkar edip ayetlerimizi yalanlayanlara da alçaltan bir azab vardır"
        },
        {
            "chapter": 22,
            "verse": 58,
            "text": "Allah yolunda göç edip sonra öldürülen veya ölenlere gelince, Allah onları en güzel bir rızıkla besleyecektir. Doğrusu Allah, rızık verenlerin en iyisidir"
        },
        {
            "chapter": 22,
            "verse": 59,
            "text": "Onları razı olacakları bir yere sokacaktır. Doğrusu Allah, bilendir, halimdir"
        },
        {
            "chapter": 22,
            "verse": 60,
            "text": "İşte böyle. Kim kendisine yapılan cezanın dengiyle ceza verir de sonra kendisine tekrar saldırılırsa elbette, Allah ona yardım eder. Şüphesiz Allah, affeden, bağışlayındır"
        },
        {
            "chapter": 22,
            "verse": 61,
            "text": "İşte böyle. (Allah), geceyi gündüzün içine sokar, gündüzü gecenin içine sokar. Doğrusu Allah, işiten ve görendir"
        },
        {
            "chapter": 22,
            "verse": 62,
            "text": "İşte böyle. Çünkü Allah, Hak'tır, O'ndan başka yalvardıkları ise batıldır (aslı olmayan yalan şeylerdir). İşte çok yüce, çok büyük olan, Allah'tır"
        },
        {
            "chapter": 22,
            "verse": 63,
            "text": "Görmedin mi Allah gökten bir su indirdi de yer yeşeriyor. Doğrusu Allah latiftir (bilgisi veya lutfu en ince ve nazik şeylere kadar varır), habirdir (her türlü tedbiri bilir, her şeyi haber alır)"
        },
        {
            "chapter": 22,
            "verse": 64,
            "text": "Göklerde ve yerde ne varsa hep O'nundur. Allah; işte zengin O'dur, övülmeğe layık O'dur"
        },
        {
            "chapter": 22,
            "verse": 65,
            "text": "Görmedin mi Allah, yerdekileri ve emriyle, (koyduğu kanunla) denizde akıp giden gemileri sizin buyruğunuza verdi. Yerin üstüne düşmesin diye göğü tutuyor. (Gök) ancak O'nun izniyle düşer. Çünkü Allah, insanlara çok şefkatli, çok merhametlidir"
        },
        {
            "chapter": 22,
            "verse": 66,
            "text": "O'dur ki sizi diriltti, sonra sizi öldürür, sonra yine sizi diriltir. Gerçekten insan çok nankördür"
        },
        {
            "chapter": 22,
            "verse": 67,
            "text": "Biz her ümmete, uydukları bir mensek (ibadet yöntemi) yaptık. Bu işte seninle asla çekişmesinler. Sen Rabbine çağır, kuşkusuz sen doğru, bir yol üzerindesin"
        },
        {
            "chapter": 22,
            "verse": 68,
            "text": "Eğer seninle mücadele ederlerse: \"Allah yaptıklarınızı daha iyi bilir\" de"
        },
        {
            "chapter": 22,
            "verse": 69,
            "text": "Allah kıyamet günü, ayrılığa düştüğünüz hususlarda aranızda hükmedecek(haklıyı, haksızı ayıracak)tır"
        },
        {
            "chapter": 22,
            "verse": 70,
            "text": "Bilmez misin ki Allah gökte ve yerde ne varsa hepsini bilir. Bunların hepsi, bir Kitaptadır (katında yazılıdır). Bu, Allah'a kolaydır"
        },
        {
            "chapter": 22,
            "verse": 71,
            "text": "Allah'tan ayrı olarak öyle şeylere tapıyorlar ki (Allah), onlara hiçbir kudret indirmemiştir. Kendilerinin de onların tanrı olabileceği hakkında bir bilgileri yoktur. O zalimlerin yardımcısı yoktur"
        },
        {
            "chapter": 22,
            "verse": 72,
            "text": "Kendilerine apaçık ayetlerimiz okunduğu zaman kafirlerin yüzlerinde hoşnutsuzluk belirdiğini anlarsın. Neredeyse kendilerine ayetlerimizi okuyanların üzerine saldıracaklar. De ki: \"Size bundan (bu öfkeli durumunuzdan) daha kötü bir şey haber vereyim mi? Varacağınız ateş! Allah onu kafirlere va'detmiştir. Ne kötü sonuçtur (o)"
        },
        {
            "chapter": 22,
            "verse": 73,
            "text": "Ey insanlar, size bir temsil verildi, onu dinleyin: O Allah'tan başka yalvardıklarınız (var ya), onların hepsi bir araya toplansalar, bir sinek dahi yaratamazlar. Sinek onlardan bir şey kapsa, bunu ondan kurtaramazlar. İsteyen de aciz, istenen de"
        },
        {
            "chapter": 22,
            "verse": 74,
            "text": "Allah'ı layikıyle takdir edemediler (O'nu gereği gibi bilemediler). Allah kuvvetlidir, üstündür"
        },
        {
            "chapter": 22,
            "verse": 75,
            "text": "Allah meleklerden de, insanlardan da elçiler seçer. Allah, işitendir, görendir"
        },
        {
            "chapter": 22,
            "verse": 76,
            "text": "Onların önlerinde ve arkalarında olan(bütün olayları, yaptıkları bütün işler)i bilir. Bütün işler Allah'a döndürülür"
        },
        {
            "chapter": 22,
            "verse": 77,
            "text": "Ey inananlar, rüku' edin, secde edin, Rabbinize ibadet edin, hayır işleyin ki umduğunuza eresiniz"
        },
        {
            "chapter": 22,
            "verse": 78,
            "text": "Allah uğrunda, O'na yaraşır biçimde cihad edin. O, sizi seçti ve dinde size bir güçlük yüklemedi; babanız İbrahim'in dini(ne uyun). O (Allah) bu (Kur'a)ndan önce(ki Kitaplarda) da, bu(Kur'a)nda da size \"müslümanlar\" adını verdi ki, Elçi size şahid olsun, siz de insanlara şahid olasınız. Haydi namazı kılın, zekatı verin ve Allah'a sarılın; sahibiniz O'dur. Ne güzel sahip ve ne güzel yardımcıdır (O)"
        }
    ]
}
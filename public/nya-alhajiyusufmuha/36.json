{
    "chapter": [
        {
            "chapter": 36,
            "verse": 1,
            "text": "Ya seen"
        },
        {
            "chapter": 36,
            "verse": 2,
            "text": "Ndili kulumbira pali Buku la nzeru la Korani"
        },
        {
            "chapter": 36,
            "verse": 3,
            "text": "Ndithudi iwe ndiwe mmodzi mwa amene adatumizidwa"
        },
        {
            "chapter": 36,
            "verse": 4,
            "text": "Pa njira yoyenera"
        },
        {
            "chapter": 36,
            "verse": 5,
            "text": "Ichi ndi chivumbulutso cha Mwini mphamvu ndi Mwini chisoni"
        },
        {
            "chapter": 36,
            "verse": 6,
            "text": "Kuti uwachenjeze anthu amene makolo awo sadachenjezedwe, kotero iwo ndi osamvera"
        },
        {
            "chapter": 36,
            "verse": 7,
            "text": "Ndithudi liwu la chilango latsimikizidwa kwa ambiri a iwo koma iwo sali okhulupirira"
        },
        {
            "chapter": 36,
            "verse": 8,
            "text": "Ife taika magoli m’makosi mwawo, amene afika m’zigama ndipo mitu yawo yanyamulidwa"
        },
        {
            "chapter": 36,
            "verse": 9,
            "text": "Ife taika chotchinga kutsogolo kwawo ndiponso kumbuyo kwawo ndipo tawakuta maso awo kuti asaone"
        },
        {
            "chapter": 36,
            "verse": 10,
            "text": "Ndi chimodzimodzi kaya uwachenjeza kapena ayi ndipo iwo sadzakhulupirira"
        },
        {
            "chapter": 36,
            "verse": 11,
            "text": "Ukhoza kumuchenjeza yekhayo amene watsatira chikumbutso ndi kuopa Mwini Chisoni ngakhale kuti iye sangamuone. Kwa iye umuuze nkhani yabwino ya chikhululukiro ndi mphotho yopambana"
        },
        {
            "chapter": 36,
            "verse": 12,
            "text": "Ndife amene tidzadzutsa anthu akufa ndi kulemba ntchito zonse za anthu ndi zizindikiro zimene asiya m’mbuyo: Talemba zonse mooneka bwino kwambiri m’buku"
        },
        {
            "chapter": 36,
            "verse": 13,
            "text": "Apatse chitsanzo cha anthu a mu mzinda umene mudadza Atumwi"
        },
        {
            "chapter": 36,
            "verse": 14,
            "text": "Pamene Ife tidawatumizira iwo awiri, iwo adawakana. Motero Ife tidatumizanso wina wachitatu, ndipo iwo adati, “Ndithudi ife tatumizidwa kwa inu.”"
        },
        {
            "chapter": 36,
            "verse": 15,
            "text": "Iwo adati, “Inu ndinu anthu ngati ife tomwe. Mwini chisoni sadavumbulutse china chilichonse! Inu muli kunama basi.”"
        },
        {
            "chapter": 36,
            "verse": 16,
            "text": "Iwo adati, “Ambuye wathu akudziwa kuti ife tatumidwa.”"
        },
        {
            "chapter": 36,
            "verse": 17,
            "text": "“Udindo wathu ndi wongokuchenjezani basi.”"
        },
        {
            "chapter": 36,
            "verse": 18,
            "text": "Anthu adati, “Tili kuona malodza. Ngati mupitiriza tikuponyani miyala ndipo chilango chowawa chizadza pa inu.”"
        },
        {
            "chapter": 36,
            "verse": 19,
            "text": "Iwo adati, “Malodza anu akhale ndi inu! Kodi chifukwa chakuti mwachenjezedwa? Iyayi koma inu ndinu anthu ochimwa kwambiri"
        },
        {
            "chapter": 36,
            "verse": 20,
            "text": "Nthawi yomweyo munthu wina adadza ali kuthamanga kuchokera kumbali ina ya mzinda. Iye adati, “Anthu anga! Tsatirani iwo amene atumidwa ndi Mulungu.”"
        },
        {
            "chapter": 36,
            "verse": 21,
            "text": "“Atsatireni iwo amene safuna malipiro kuchokera kwa inu pokukumbutsani mawu a Mulungu ndipo ndi otsogozedwa bwino.”"
        },
        {
            "chapter": 36,
            "verse": 22,
            "text": "“Kodi pali chifukwa chotani chimene chingandilepheretse ine kuti ndim’pembedze Iye amene adandilenga popeza ndi kwa Iye kumene nonse mudzabwerera?”"
        },
        {
            "chapter": 36,
            "verse": 23,
            "text": "“Kodi ine ndizipembedza milungu ina osati Iyeyo? Ngati ndi chifuniro cha Mwini chisoni kundizunza, kukhala pakati kwawo sikudzandithandiza ndipo iwo sadzandipulumutsa ayi.”"
        },
        {
            "chapter": 36,
            "verse": 24,
            "text": "“Ndithudi ine ndikadatero, ndikadakhala mu chisokonezo choonekeratu.”"
        },
        {
            "chapter": 36,
            "verse": 25,
            "text": "Ndithudi ine ndakhulupirira mwa Ambuye wanu choncho ndimvereni.”"
        },
        {
            "chapter": 36,
            "verse": 26,
            "text": "Kudanenedwa kwa iye kuti, “Lowa mu Paradiso.” Iye adafuula kuti, “Akadakhala kuti anthu anga adadziwa.”"
        },
        {
            "chapter": 36,
            "verse": 27,
            "text": "“Mmene Ambuye wanga wandionetsera chifundo chake kundiika mugulu la olemekezeka.”"
        },
        {
            "chapter": 36,
            "verse": 28,
            "text": "Ndipo Ife sitidatumize padziko lapansi, kwa anthu ake, gulu lochokera kumwamba kuti lilimbane nawo ndipo sikudali koyenera kuti Ife tichite choncho"
        },
        {
            "chapter": 36,
            "verse": 29,
            "text": "Udali mkuwo umodzi ndipo Oh! Onse adaonongedwa"
        },
        {
            "chapter": 36,
            "verse": 30,
            "text": "Kalanga akapolo anga! Iwo amaseka pofuna kunyoza Mtumwi aliyense amene adadza kwa iwo"
        },
        {
            "chapter": 36,
            "verse": 31,
            "text": "Kodi iwo sadaone mibadwo yakale imene tidaiononga zaka zikwizikwi iwo asanabadwe? Ndipo iwo sadzabwereranso"
        },
        {
            "chapter": 36,
            "verse": 32,
            "text": "onse, popanda opatuka, adzadza kwa Ife"
        },
        {
            "chapter": 36,
            "verse": 33,
            "text": "Chizindikiro kwa iwo ndi nthaka yakufa imene tidaidzutsa ndipo timatulutsa m’nthakamo nthangala zomwe iwo amadya"
        },
        {
            "chapter": 36,
            "verse": 34,
            "text": "Taika m’nthakamo minda ya mitengo ya tende ndi ya mphesa ndipo timathirira ndi madzi a m’kasupe"
        },
        {
            "chapter": 36,
            "verse": 35,
            "text": "Moti akhoza kumadya zipatso zake. Si manja awo amene adapanga zimenezi ayi. Kodi sangathokoze"
        },
        {
            "chapter": 36,
            "verse": 36,
            "text": "Ulemerero ukhale kwa Iye amene adalenga zinthu ziwiriziwiri, (chachimuna ndi chachikazi) zimene zimamera m’nthaka ndi zina za mtundu wawo ndi zinanso zimene sazidziwa"
        },
        {
            "chapter": 36,
            "verse": 37,
            "text": "Chizindikiro cha kwa iwo ndi usiku. Kuchokera ku iwo timachotsa usana ndipo iwo amakhala mu mdima"
        },
        {
            "chapter": 36,
            "verse": 38,
            "text": "Dzuwa limayenda mofulumira kupita kumalo ake okapuma. Umenewu ndiwo ulamuliro wa Mwini Mphamvu zonse ndiponso Wodziwa chilichonse"
        },
        {
            "chapter": 36,
            "verse": 39,
            "text": "Ndipo mwezi tidaulamulira kuti uyende mumsewu wake mpaka pamene ukamabwerera ngati nthawi yoyamba m’maonekedwe"
        },
        {
            "chapter": 36,
            "verse": 40,
            "text": "Dzuwa sililoledwa kupitirira mwezi ndipo usiku siupyola usana. Chilichonse chimayenda mumsewu wake"
        },
        {
            "chapter": 36,
            "verse": 41,
            "text": "Ndipo chizindikiro china kwa iwo ndi chakuti tidanyamula makolo awo mu chombo chonyamula katundu"
        },
        {
            "chapter": 36,
            "verse": 42,
            "text": "Tidalenga zombo za mtundu umenewu kuti iwo azikweramo"
        },
        {
            "chapter": 36,
            "verse": 43,
            "text": "Timawamiza tikafuna ndipo palibe amene angawathandize ndipo sangathe kupulumutsidwa"
        },
        {
            "chapter": 36,
            "verse": 44,
            "text": "Kupatula kudzera m’chifundo chathu ndi kuwapatsa chisangalalo cha kanthawi kochepa"
        },
        {
            "chapter": 36,
            "verse": 45,
            "text": "Pamene zinenedwa kwa iwo kuti, “Opani chinthu chimene chili patsogolo panu ndi pambuyo panu kuti mwina Mulungu angakuonetsereni chifundo” ndipo iwo samvera ayi"
        },
        {
            "chapter": 36,
            "verse": 46,
            "text": "Ndithudi palibe chizindikiro chochokera kwa Ambuye wawo chimene iwo amachivomera. Ndipo iwo salabadira"
        },
        {
            "chapter": 36,
            "verse": 47,
            "text": "Ndipo pamene auzidwa kuti, “Perekani gawo la chopereka chaulere pa zinthu zimene Mulungu wakupatsani.” Anthu osakhulupirira amanena kwa anthu okhulupirira kuti, “Kodi ife tizidyetsa iwo amene Mulungu atafuna akhoza kuwadyetsa? Ndithudi inu ndi osochera kwambiri.”"
        },
        {
            "chapter": 36,
            "verse": 48,
            "text": "Iwo amanenanso kuti, “Kodi lonjezo limeneli la tsiku lachiweruzo lidzatsimikizidwa liti, ngati zimene uli kunenazi ndi zoona?”"
        },
        {
            "chapter": 36,
            "verse": 49,
            "text": "Angodikira mkokomo umodzi wokha basi umene udzadza pa nthawi imene iwo ali kutsutsana"
        },
        {
            "chapter": 36,
            "verse": 50,
            "text": "Iwo sadzakhala ndi mwayi wosiya mawu kapena kubwerera kwa abale awo"
        },
        {
            "chapter": 36,
            "verse": 51,
            "text": "Pamene lipenga lidzamveka, taona, kuchokera ku manda, anthu adzathamanga kupita kwa Ambuye wawo"
        },
        {
            "chapter": 36,
            "verse": 52,
            "text": "“Tsoka kwa ife!” Iwo adzatero. “Ndani amene watidzutsa kuchokera kumalo athu a mpumulo?” Ichi ndi chimene Ambuye wachifundo adalonjeza. “Atumwi adanenadi zoona!”"
        },
        {
            "chapter": 36,
            "verse": 53,
            "text": "Ndithudi ndi mfuwu umodzi wokha, onse panthawiyo, adzasonkhanitsidwa kwa Ife"
        },
        {
            "chapter": 36,
            "verse": 54,
            "text": "Patsiku limeneli sipadzakhala mzimu umene siudzaweruzidwa ndipo inu mudzalandira mphotho molingana ndi ntchito zanu"
        },
        {
            "chapter": 36,
            "verse": 55,
            "text": "Pa tsiku limeneli anthu okhala ku Paradiso adzakhala osangalala kwambiri"
        },
        {
            "chapter": 36,
            "verse": 56,
            "text": "Iwo pamodzi ndi akazi awo, adzakhala m’mithunzi ya nkhalango, pa mipando yawofowofo"
        },
        {
            "chapter": 36,
            "verse": 57,
            "text": "Iwo adzapeza m’menemo zipatso ndi zina zonse zimene adzafuna"
        },
        {
            "chapter": 36,
            "verse": 58,
            "text": "“Mtendere” ndiwo mawu amene adzachokere kwa Mulungu, Mwini Chisoni"
        },
        {
            "chapter": 36,
            "verse": 59,
            "text": "Ndipo Iye adzati, “Khalani kutali inu oipa tsiku lalero?”"
        },
        {
            "chapter": 36,
            "verse": 60,
            "text": "“Kodi Ine sindidakuchenjezeni, inu ana a Adamu, kuti musamagwadire Satana, chifukwa iyeyu ndi mdani wanu woonekeratu?”"
        },
        {
            "chapter": 36,
            "verse": 61,
            "text": "“Ndi kuti muzindipembedza Ine? Ndithudi imeneyo ndiyo njira yoyenera.”"
        },
        {
            "chapter": 36,
            "verse": 62,
            "text": "Koma iye adasocheretsa anthu ambiri. Kodi mudalibe nzeru"
        },
        {
            "chapter": 36,
            "verse": 63,
            "text": "Imeneyi ndiyo Gahena imene munali kulonjezedwa"
        },
        {
            "chapter": 36,
            "verse": 64,
            "text": "Lowani m’menemo tsiku lalero ngati chilango, chifukwa chakusakhulupirira kwanu"
        },
        {
            "chapter": 36,
            "verse": 65,
            "text": "Lero, Ife titseka pakamwa pawo, ndipo manja awo ndi amene ayankhule ndi Ife ndiponso miyendo yawo ichitira umboni pa ntchito zoipa zimene anali kuchita"
        },
        {
            "chapter": 36,
            "verse": 66,
            "text": "Chikadakhala cholinga chathu, tikadawachititsa khungu kuti azivutika poyenda. Nanga akadaona bwanji machimo awo"
        },
        {
            "chapter": 36,
            "verse": 67,
            "text": "Chikadakhala cholinga chathu, tikadawasintha kuti asanduke china chake pamalo pamene adaimirira, kuti asapite patsogolo kapena kubwerera m’mbuyo"
        },
        {
            "chapter": 36,
            "verse": 68,
            "text": "Aliyense amene timamukalambitsa, timam’bwezera ku ubwana. Kodi iwo sangazindikire chimenechi"
        },
        {
            "chapter": 36,
            "verse": 69,
            "text": "Ife sitidamuphunzitse iye ndakatulo ayi ndiponso si koyenera kuti akhale mlakatuli. Ichi si china koma chikumbutso ndi dongosolo la Korani"
        },
        {
            "chapter": 36,
            "verse": 70,
            "text": "Limene lichenjeza anthu a moyo ndi kupereka chiweruzo kwa anthu osakhulupirira"
        },
        {
            "chapter": 36,
            "verse": 71,
            "text": "Kodi iwo saona kuti pakati pa zinthu zimene tidalenga ndi manja athu tidawalengera nyama zimene iwo amazilamulira"
        },
        {
            "chapter": 36,
            "verse": 72,
            "text": "Tidalamula zimenezi kuti zizimvera malamulo awo kuti akhoza kumakwera ndi zina zoti azidya"
        },
        {
            "chapter": 36,
            "verse": 73,
            "text": "Ndipo amapezanso phindu lina lolekana. Iwo amamwa mkaka kuchokera ku izo. Kodi iwo sangathokoze"
        },
        {
            "chapter": 36,
            "verse": 74,
            "text": "Iwo akhazikitsa milungu ina powonjezera pa Mulungu weniweni, poganiza kuti mwina akhoza kuthandizidwa"
        },
        {
            "chapter": 36,
            "verse": 75,
            "text": "Milunguyo siingawathandize. Iwo adzatengedwa mwankhondo kunka ku chilango"
        },
        {
            "chapter": 36,
            "verse": 76,
            "text": "Usalole kuti mawu awo akumvetse chisoni. Ife tikudziwa zonse zimene azibisa ndi zonse zimene akuzionetsa"
        },
        {
            "chapter": 36,
            "verse": 77,
            "text": "Kodi munthu, sadziwa kuti tidamulenga kuchokera ku dontho la umuna? Koma iye ndi otsutsana ndi Ife poyera"
        },
        {
            "chapter": 36,
            "verse": 78,
            "text": "Iye amatifanizira Ife ndi zina zake ndipo amaiwala za chilengedwe chake. Iye amafunsa kuti, “Kodi ndani amene adzapereka moyo ku mafupa oola?”"
        },
        {
            "chapter": 36,
            "verse": 79,
            "text": "Nena “Iye amene adawalenga poyamba adzawapatsa moyo. Iye amadziwa chilichonse cha zolengedwa zake.”"
        },
        {
            "chapter": 36,
            "verse": 80,
            "text": "Iye amene amakupatsani moto kuchokera ku mtengo wauwisi umene inu mumawunikira"
        },
        {
            "chapter": 36,
            "verse": 81,
            "text": "Kodi Iye amene adalenga kumwamba ndi dziko lapansi, alibe mphamvu zolenga china chake chofanana nazo? Ndithudi ali nazo. Iye ndi Mlengi amene amadziwa chinthu china chilichonse"
        },
        {
            "chapter": 36,
            "verse": 82,
            "text": "Ndithudi pamene Iye afuna chinthu amangonena kuti, “Chikhale” ndipo chimakhaladi"
        },
        {
            "chapter": 36,
            "verse": 83,
            "text": "Ulemerero ukhale kwa Iye amene ali ndi ulamuliro pa chinthu china chilichonse; ndipo ndi kwa Iye kumene nonse mudzabwerera"
        }
    ]
}
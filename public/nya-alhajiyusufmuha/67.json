{
    "chapter": [
        {
            "chapter": 67,
            "verse": 1,
            "text": "wodalitsika ndiye amene mmanja mwake muli Ufumu ndipo ali ndi mphamvu pa zinthu zonse"
        },
        {
            "chapter": 67,
            "verse": 2,
            "text": "Iye amene adalenga imfa ndi moyo kuti akhoza kukuyesani inu kuti ndani wa inu amene wasunga malamulo onse mwaubwino. Ndipo Iye ndi Wamphamvu ndi Wokhululukira"
        },
        {
            "chapter": 67,
            "verse": 3,
            "text": "Iye ndi amene adalenga miyamba isanu ndi iwiri, wina pamwamba pa unzake. Inu simungaone cholakwa china chilichonse mu chilengedwe cha Mwini chisoni chosatha. Tapenyetsetsani! Kodi inu mungaone cholakwika china chilichonse"
        },
        {
            "chapter": 67,
            "verse": 4,
            "text": "Tapenyetsetsaninso! Ndipo mawonekedwe anu adzakubwererani pamene ali osokonezeka ndi otopa"
        },
        {
            "chapter": 67,
            "verse": 5,
            "text": "Ndithudi Ife takongoletsa thambo loyamba ndi nyali ndipo tazipanga nyalizo ngati mipaliro yothamangitsira Satana ndipo tawakonzera iwo chilango chamoto woyaka"
        },
        {
            "chapter": 67,
            "verse": 6,
            "text": "Ndipo iwo amene sakhulupirira mwa Ambuye wawo, kuli chilango cha kumoto ndipo chimaliziro chawo chidzakhala choipa"
        },
        {
            "chapter": 67,
            "verse": 7,
            "text": "Ndipo pamene iwo adzaponyedwa m’moto, iwo adzaumva uli kuyaka ndi kubwata"
        },
        {
            "chapter": 67,
            "verse": 8,
            "text": "Pafupifupi kuphulika chifukwa cha kukwiya. Ndipo nthawi zonse pamene gulu liponyedwamo, amene amayang’anira moto adzafunsa kuti: “Kodi panalibe wina aliyense amene adadza kwa inu kudzakuchenjezani?”"
        },
        {
            "chapter": 67,
            "verse": 9,
            "text": "Ndipo iwo adzati: “Inde. Ndithudi Mchenjezi adadza kwa ife koma tidamukana ndipo tinkati: Mulungu sadavumbulutse china chilichonse ndipo iwe ndiwe wosokoneza kwambiri.”"
        },
        {
            "chapter": 67,
            "verse": 10,
            "text": "Ndipo iwo adzati: “Tikadakhala kuti tidamvera kapena kuganiza bwino, ife sitikadakhala m’gulu la anthu opita ku moto.”"
        },
        {
            "chapter": 67,
            "verse": 11,
            "text": "Motero iwo adzabvomera machimo awo. Motero apite kutali anthu a ku moto"
        },
        {
            "chapter": 67,
            "verse": 12,
            "text": "Ndithudi! Iwo amene amaopa Ambuye wawo ngakhale samuona, ndithudi, iwo adzawakhululukira machimo awo ndipo adzalandira mphotho ya mtengo wapatali"
        },
        {
            "chapter": 67,
            "verse": 13,
            "text": "Ndipo kaya mubisa mawu anu kapena muulula, Iye amadziwa zonse zimene zili m’mitima mwanu"
        },
        {
            "chapter": 67,
            "verse": 14,
            "text": "Kodi Iye amene adalenga zinthu zonse asadziwe? Ndithudi Iye ndi wa Chisoni chosatha ndi Mwini kudziwa chili chonse"
        },
        {
            "chapter": 67,
            "verse": 15,
            "text": "Iye ndiye amene anakukonzerani dziko, motero pitani paliponse mu ilo, ndipo idyani zokoma zake zimene wakupatsanindipondikwaIyekumenezonsezidzabwerera"
        },
        {
            "chapter": 67,
            "verse": 16,
            "text": "Kodi inu mumaganiza kuti ndinu wokhazikika moti Iye amene ali pamwamba pa kumwamba sangathe kung’amba nthaka imene ili pansi panu kuti ikumezeni? Taonani! Ili kugwedezeka"
        },
        {
            "chapter": 67,
            "verse": 17,
            "text": "Kapena mumaganiza kuti inu ndinu okhazikika kuposa zimene zili kumwamba kuti Iye sangathe kukutumizirani mphepo ya mkuntho? Kotero inu mudzadziwa kuopsa kwa chenjezo langa"
        },
        {
            "chapter": 67,
            "verse": 18,
            "text": "Ndithudi iwo amene adalipo kale anakana. Kodi chilango changa chinali bwanji"
        },
        {
            "chapter": 67,
            "verse": 19,
            "text": "Kodiiwosaonambalamezimenezimaulukapamwamba pawo, zikutambasula ndi kutseka mapiko awo? Palibe chimene chimazigwira kupatula Mwini chisoni chosatha. Ndithudi Iye amaona chilichonse"
        },
        {
            "chapter": 67,
            "verse": 20,
            "text": "Kodi ndani amene angakuthandizeni inu kupatula Mwini chisoni chosatha? Anthu onse osakhulupirira ndi olakwa"
        },
        {
            "chapter": 67,
            "verse": 21,
            "text": "Kodi ndani amene angakupatseni chisamaliro ngati Iye atakaniza chisamaliro chake? Koma iwo amapitiriza kuchita mtudzu ndi kugalukira"
        },
        {
            "chapter": 67,
            "verse": 22,
            "text": "Kodi iye amene amayenda osaona ndi ofanana ndi amene walangizidwa kapena amene amayenda mu njira yoyenera"
        },
        {
            "chapter": 67,
            "verse": 23,
            "text": "Nena: “Ndiye amene adakulengani inu ndipo adakupatsani makutu, maso ndi mitima. Inu simuthokoza kawirikawiri.”"
        },
        {
            "chapter": 67,
            "verse": 24,
            "text": "Nena: “Ndiye amene anakulengani inu kuchokera ku doti ndipo kwa Iye nonse mudzasonkhanitsidwa.”"
        },
        {
            "chapter": 67,
            "verse": 25,
            "text": "Iwo amati: “Kodi lonjezo limeneli lidzakwaniritsidwa liti ngati zimene ulikunena ndi zoona?”"
        },
        {
            "chapter": 67,
            "verse": 26,
            "text": "Nena: “Mulungu yekha ndiye amene adziwa nthawi yake. Ntchito yanga ndikungokuchenjezani basi.”"
        },
        {
            "chapter": 67,
            "verse": 27,
            "text": "Koma pamene iwo adzachiona chili nkudza pafupi, nkhope za anthu osakhulupirira zidzakhala za chisoni ndipo kudzanenedwa kuti: “Ichi ndi chimaliziro chimene munkafunsa kuti chidzafika liti?”"
        },
        {
            "chapter": 67,
            "verse": 28,
            "text": "Nena: “Ndiuzeni! Kodi ngati Mulungu atandiononga ine pamodzi ndi iwo amene ali nane, ngakhale kuti Iye adzaonetsa chifundo pa ife, ndani amene angateteze anthu osakhulupirira ku chilango chowawa?”"
        },
        {
            "chapter": 67,
            "verse": 29,
            "text": "Nena: “Iye ndi Mwini chifundo chosatha, mwa Iye ife timakhulupirira ndipo mwa Iye ife timaika chikhulupiriro chathu. Kotero inu mudzadziwa posachedwapa kuti ndani amene ali wochimwa.”"
        },
        {
            "chapter": 67,
            "verse": 30,
            "text": "Nena: “Ndiuzeni! Kodi ngati madzi anu ataphwa, ndani amene angakupatseni inu madzi oyenda?”"
        }
    ]
}
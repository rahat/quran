{
    "chapter": [
        {
            "chapter": 38,
            "verse": 1,
            "text": "Suad. Pali Korani yodzadza ndi chikumbutso"
        },
        {
            "chapter": 38,
            "verse": 2,
            "text": "Iyayi! anthu osakhulupirira ali kungodzikundikira ndi kumangotsutsa"
        },
        {
            "chapter": 38,
            "verse": 3,
            "text": "Kodi ndi mibadwo ingati imene Ife tidaononga iwo asanadze ndipo iyo idalira poona kuti padalibe nthawi yothawa"
        },
        {
            "chapter": 38,
            "verse": 4,
            "text": "Ndipo iwo ali kudabwa kuti Mtumwi wadza kwa iwo kuchokera pakati pawo. Ndipo anthu osakhulupirira amati, “Uyu ndi munthu wamatsenga ndiponso wabodza!”"
        },
        {
            "chapter": 38,
            "verse": 5,
            "text": "“Kodi iye wapanga milungu yonse kukhala Mulungu mmodzi? Ndithudi ichi ndi chinthu chachilendo.”"
        },
        {
            "chapter": 38,
            "verse": 6,
            "text": "Ndipo atsogoleri awo amachoka monyinyirika nati, “Pitirizani inu ndipo mudzipereke kwathunthu kwa milungu yanu! Ndithudi ichi ndi chinthu choti chikusokonezani.”"
        },
        {
            "chapter": 38,
            "verse": 7,
            "text": "“Ife sitidamvepo zimenezi pakati pa anthu akale. Ichi si china koma nkhani zopeka chabe.”"
        },
        {
            "chapter": 38,
            "verse": 8,
            "text": "“Kodi uthenga wavumbulutsidwa kwa iye yekha pakati pathu?” Iyayi! Koma iwo ali kukayika za uthenga wanga. Iyayi! Iwo sadalawepo chilango changa"
        },
        {
            "chapter": 38,
            "verse": 9,
            "text": "Kapena iwo ndi nkhokwe za chifundo cha Ambuye wako, Mwini Mphamvu zonse, Mwini kupereka zabwino zonse"
        },
        {
            "chapter": 38,
            "verse": 10,
            "text": "Kapena iwo ali ndi ulamuliro kumwamba ndi padziko ndi kuti zonse zimene zili m’menemo ndi zawo? Ngati nditero, alekeni iwo kuti akwere mothandizidwa"
        },
        {
            "chapter": 38,
            "verse": 11,
            "text": "Iwo adzagonjetsedwa monga magulu akale"
        },
        {
            "chapter": 38,
            "verse": 12,
            "text": "Asanadze iwo, panali ena amene adakana Atumwi. Anthu a Nowa, a Aad, ndi a Farawo, mfumu ya zisonga"
        },
        {
            "chapter": 38,
            "verse": 13,
            "text": "Thamoud ndi anthu a Loti ndi anthu okhala m’nkhalango, onsewa adali wothandizana"
        },
        {
            "chapter": 38,
            "verse": 14,
            "text": "Panalibe mmodzi amene sadanene kuti Atumwi adali abodza, motero chilango changa chinali chowayenera"
        },
        {
            "chapter": 38,
            "verse": 15,
            "text": "Ndipo awa ali kungodikira kulira kumodzi kokha kumene kuchitike mosachedwa"
        },
        {
            "chapter": 38,
            "verse": 16,
            "text": "Iwo amati, “Ambuye wathu, bweretsani msanga kwa ife Buku la ntchito zathu ngakhale nthawi yake siinakwane.”"
        },
        {
            "chapter": 38,
            "verse": 17,
            "text": "Khala wopirira pa zimene ali kunena ndipo uzikumbukira kapolo wathu Davide, munthu wamphamvu. Ndithudi iye anali kulapa nthawi zonse"
        },
        {
            "chapter": 38,
            "verse": 18,
            "text": "Ndithudi Ife tidauza mapiri kuti aziyimba pamodzi ndi iye mayamiko athu nthawi ya madzulo ndi m’mbandakucha"
        },
        {
            "chapter": 38,
            "verse": 19,
            "text": "Ndipo mbalame zidasonkhana, zonse pamodzi ndi iye zidalemekeza Mulungu"
        },
        {
            "chapter": 38,
            "verse": 20,
            "text": "Tidalimbikitsa Ufumu wake ndipo tidamupatsa nzeru ndi kuweruza kwabwino m’manenedwe ndi m’chiweruzo"
        },
        {
            "chapter": 38,
            "verse": 21,
            "text": "Kodi nkhani ya anthu okangana yakupeza iwe? Pamene, iwo adakwera chipupa cha nyumba ndi kulowa mnyumba ya padera"
        },
        {
            "chapter": 38,
            "verse": 22,
            "text": "Pamene adalowa kwa Davide, iye adachita mantha ndi iwo ndipo iwo adati, “Usaope. Ife ndife anthu okangana, ndipo wina wa ife wachimwira mnzake motero weruza mwachilungamo ndipo usatiweruze opanda chilungamo koma titsogolere ku njira yoyenera.”"
        },
        {
            "chapter": 38,
            "verse": 23,
            "text": "“Ndithudi uyu ndi m’bale wanga ndipo ali ndi nkhosa makumi asanu ndi anayi kudza mphambu zisanu ndi zinayi pamene ine ndili ndi nkhosa imodzi yokha basi. Komabe iye akuti, ‘Undipatse ine nkhosayo’ ndipo iye adandipambana mu zonena zake.”"
        },
        {
            "chapter": 38,
            "verse": 24,
            "text": "Iye adati, “Ndithudi iye wakulakwira kwambiri pokupempha kuti nkhosa yako imodzi yokha iperekedwe kwa iye kuonjezera pa zimene ali nazo.” Ndithudi anthu ambiri ochitira pamodzi malonda ndi amene akulakwirana wina ndi mnzake. Koma izi sizichitika ndi anthu amene amakhulupirira ndipo amachita ntchito zabwino ndipo anthu otere ndi ochepa. Ndipo Davide adazindikira kuti Ife tidamuyesa iye ndipo adapempha chikhululukiro kwa Ambuye wake ndipo iye adagwa nagunditsa mphumi yake pansi ndi kudza molapa"
        },
        {
            "chapter": 38,
            "verse": 25,
            "text": "Kotero Ife tidamukhululukira ndipo ndithudi adali kufupi ndi Ife ndipo ali ndi malo okongola pa nthawi yobwerera"
        },
        {
            "chapter": 38,
            "verse": 26,
            "text": "Iwe Davide! Ndithudi Ife takukhazika iwe kukhala Kazembe padziko lapansi motero weruza pakati pa anthu mwachilungamo, ndipo usatsatire zilakolako za mtima wako chifukwa zidzakusocheretsa ku njira ya Mulungu. Ndithudi iwo amene asochera ku njira ya Mulungu adzalangidwa kwambiri chifukwa iwo amaiwala za tsiku lachiweruzo"
        },
        {
            "chapter": 38,
            "verse": 27,
            "text": "Si kuti tidasowa chochita polenga kumwamba ndi dziko lapansi ndi zonse zimene zili m’kati mwake! Amenewo adali maganizo a anthu osakhulupirira! Ndipo tsoka kwa anthu osakhulupirira lochokera ku moto"
        },
        {
            "chapter": 38,
            "verse": 28,
            "text": "Kodi Ife tingasamale mofanana anthu okhulupirira ndi ochita ntchito zabwino ndi iwo amene amadzetsa chisokonezo pa dziko? Kapena Ife tingasamalire anthu amene amalewa zoipa chimodzimodzi ndi iwo amene amachita zoipa"
        },
        {
            "chapter": 38,
            "verse": 29,
            "text": "Ili ndi Buku limene Ife tatumiza kwa iwe, lodzala ndi madalitso kuti akhoza kuganiza mofatsa pa mavesi ake ndi kuti anthu ozindikira akhoza kukumbukira"
        },
        {
            "chapter": 38,
            "verse": 30,
            "text": "Kwa Davide Ife tidamupatsa Solomoni. Kapolo wabwino zedi! Ndithudi iye anali kudzalapa kwa Ife"
        },
        {
            "chapter": 38,
            "verse": 31,
            "text": "Ndipo pamene adadza nazo kwa iye, nthawi ya madzulo, Hatchi zophunzitsidwa bwino zamphamvu ndi zoberekedwa bwino"
        },
        {
            "chapter": 38,
            "verse": 32,
            "text": "Ndipo iye adati, “Ndithudi ine ndidakonda chuma kuposa kukumbukira Ambuye wanga. Mpaka pamene nthawi idatha ndipo dzuwa lidalowa mu mdima.”"
        },
        {
            "chapter": 38,
            "verse": 33,
            "text": "Ndipo iye adati “Bweretsani mahatchi kwa ine.” Ndipo iye adayamba kuzisisita miyendo ndi makosi awo"
        },
        {
            "chapter": 38,
            "verse": 34,
            "text": "Ndipo, ndithudi, Ife tidamuyesa Solomoni ndipo Ife tidaika Satana pa mpando wake wachifumu koma iye adadza kwa Ife modzipereka ndi molapa"
        },
        {
            "chapter": 38,
            "verse": 35,
            "text": "Iye adati, “Ambuye wanga! Khululukireni ndipo ndipatseni ufumu umene simudzapatsanso wina pambuyo panga chifukwa inu mumapereka zokoma zanu mopanda muyeso.”"
        },
        {
            "chapter": 38,
            "verse": 36,
            "text": "Ndipo Ife tidamuchepetsera mphamvu yakuti mphepo imvere malamulo ake kuti iziyenda potsatira malamulo ake amene iye adalamula"
        },
        {
            "chapter": 38,
            "verse": 37,
            "text": "Ndiponso a Satana ochokera kwa majini ndi m’misiri aliyense womanga nyumba ndi wodziwa kusambira pa madzi"
        },
        {
            "chapter": 38,
            "verse": 38,
            "text": "Ndi ena omwe ndi omangidwa ku magoli"
        },
        {
            "chapter": 38,
            "verse": 39,
            "text": "Iyi ndi mphatso yathu yaulere, kotero pereka mowolowa manja kapena kuisunga. Iwe siudzaimbidwa mlandu"
        },
        {
            "chapter": 38,
            "verse": 40,
            "text": "Ndipo ndithudi iye adali pafupi ndi Ife, ndi kubwera ku malo abwino"
        },
        {
            "chapter": 38,
            "verse": 41,
            "text": "Ndipo kumbukira kapolo wathu Yobu pamene adapempha kwa Ambuye wake kuti, “Satana wandikundikira mavuto ndi masautso.”"
        },
        {
            "chapter": 38,
            "verse": 42,
            "text": "“Menya nthaka ndi phazi lako. Uyu ndi kasupe wa madzi oti usambe, ozizira ndi okoma pakumwa.”"
        },
        {
            "chapter": 38,
            "verse": 43,
            "text": "Ndipo Ife tidamubwezera banja lake ndi kuonjezera chiwerengero chawo ngati chisomo chochokera kwa Ife ndiponso chikumbutso kwa anthu ozindikira"
        },
        {
            "chapter": 38,
            "verse": 44,
            "text": "Ndipo nyamula m’manja mwako mtolo wa udzu ochepa ndipo mumenye nawo koma usaphwanye lonjezo lako. Ndithudi! Ife tidamupeza ali wopirira kwambiri ndi okhazikika. Ndithudi iye adali Mtumwi wabwino! Ndithudi iye anali kulapa nthawi zonse"
        },
        {
            "chapter": 38,
            "verse": 45,
            "text": "Ndipo kumbukira akapolo athu Abrahamu, Isake, Yakobo ameneadaliodzalandimphamvundiponsoomvetsa zinthu za chipembedzo"
        },
        {
            "chapter": 38,
            "verse": 46,
            "text": "Ndithudi tidawasankha iwo ndi kuwapatsa chikumbumtima chamoyo umene uli nkudza"
        },
        {
            "chapter": 38,
            "verse": 47,
            "text": "Ndipo iwo timawaona. Ndithudi ali m’gulu la anthu odziwika ndi abwino"
        },
        {
            "chapter": 38,
            "verse": 48,
            "text": "Ndipo kumbukira Ishimayeli, Elisa, ndi Dhul-Kifl onse adali m’gulu la anthu ochita zabwino"
        },
        {
            "chapter": 38,
            "verse": 49,
            "text": "Ichi ndi chikumbutso, ndithudi, kwa anthu olungama awo ndi malo abwino"
        },
        {
            "chapter": 38,
            "verse": 50,
            "text": "Minda yosatha imene makomo ake adzakhalaotsekulidwakwaiwonthawizonse"
        },
        {
            "chapter": 38,
            "verse": 51,
            "text": "M’menemo iwo adzakhala mwamtendere ndiponso m’menemo iwo adzaitanitsa zipatso zochuluka ndi zakumwa zokoma"
        },
        {
            "chapter": 38,
            "verse": 52,
            "text": "Ndipo pambali pawo padzakhala a namwali angwiro ongoyang’ana maso awo pa amuna ofanana nawo zaka"
        },
        {
            "chapter": 38,
            "verse": 53,
            "text": "Limeneli ndi lonjezo limene lapatsidwa kwa inu lokhudza tsiku lachiweruzo"
        },
        {
            "chapter": 38,
            "verse": 54,
            "text": "Ndithudi zimenezi ndi zokoma zathu kwa inu ndipo sizidzatha ayi"
        },
        {
            "chapter": 38,
            "verse": 55,
            "text": "Izi zili choncho. Ndipo zoonadi anthu ochita zoipa adzakhala ku malo oipa kupitako"
        },
        {
            "chapter": 38,
            "verse": 56,
            "text": "Gahena! Ndi kumene iwo adzalowa ndipo ndi malo oipa kukhalamo"
        },
        {
            "chapter": 38,
            "verse": 57,
            "text": "Izi zili choncho! Kotero alekeni iwo alawe madzi owira ndi mafinya"
        },
        {
            "chapter": 38,
            "verse": 58,
            "text": "Ndi zilango zina zofanana zawo ndi zina zosiyanasiyana"
        },
        {
            "chapter": 38,
            "verse": 59,
            "text": "Ili ndi gulu la nkhondo limene lili kulowa ndi inu! Palibe kulandiridwa kwabwino kwa iwo! Ndithudi iwo adzalowa kumoto"
        },
        {
            "chapter": 38,
            "verse": 60,
            "text": "Iwo adzati, “Iyayi! Inunso. Simulandiridwa ayi. Ndinu amene mudatinyenga ife, kotero awa ndiwo malo oipa kwambiri kukhalako.”"
        },
        {
            "chapter": 38,
            "verse": 61,
            "text": "Iwo adzati, “Ambuye wathu! Aliyense amene adachititsa kuti zimenezi zidze kwa ife muonjezereni kawiri chilango chake cha kumoto.”"
        },
        {
            "chapter": 38,
            "verse": 62,
            "text": "Ndipo iwo adzati, “Kodi zachitika bwanji kuti ife sitili kuona anthu amene tinkawawerenga pakati pa anthu ochita choipa?”"
        },
        {
            "chapter": 38,
            "verse": 63,
            "text": "Kodi ife timangowanyoza kapena maso athu alephera kuwaona bwinobwino"
        },
        {
            "chapter": 38,
            "verse": 64,
            "text": "Ndithudi zimenezi ndi zoona. Zokangana za anthu a ku moto"
        },
        {
            "chapter": 38,
            "verse": 65,
            "text": "Nena, “Ndithudi ine ndine mchenjezi basi ndipo kulibe mulungu wina koma Mulungu mmodzi yekha, wopambama ndi wofunika.”"
        },
        {
            "chapter": 38,
            "verse": 66,
            "text": "“Ambuye wa kumwamba ndi dziko lapansi ndi zonse zimene zili m’menemo. Iye ndi wamphamvu zambiri ndi wokhululukira nthawi zonse.”"
        },
        {
            "chapter": 38,
            "verse": 67,
            "text": "Nena, “Uwu ndi uthenga wofunika kwambiri.”"
        },
        {
            "chapter": 38,
            "verse": 68,
            "text": "“Umeneinumulikuukana.”"
        },
        {
            "chapter": 38,
            "verse": 69,
            "text": "“Inesindidziwazamafumu olemekezeka pamene amatsutsana ndi kukambirana.”"
        },
        {
            "chapter": 38,
            "verse": 70,
            "text": "“Koma akuti ichi chavumbulutsidwa kwa ine kuti ndine opereka chenjezo lomveka ndiponso poyera.”"
        },
        {
            "chapter": 38,
            "verse": 71,
            "text": "Ndipo pamene Ambuye wako adati kwa Angelo, “Ndithudi Ine ndidzalenga munthu kuchokera ku dothi.”"
        },
        {
            "chapter": 38,
            "verse": 72,
            "text": "Ndipo ndikatha kumulenga iye ndi kumupumira mzimu wanga kotero igwani nonse ndi kumulambira iye"
        },
        {
            "chapter": 38,
            "verse": 73,
            "text": "Kotero Angelo onse pamodzi adamulambira"
        },
        {
            "chapter": 38,
            "verse": 74,
            "text": "Kupatula Satana, iye anali ndi mwano ndipo iye anali mmodzi wa osakhulupirira"
        },
        {
            "chapter": 38,
            "verse": 75,
            "text": "Mulungu adati, “Iwe Satana! Chakuletsa ndi chiyani kulambira munthu amene ndalenga ndi manja anga? Kodi ndiwe wamwano? Kodi kapena iwe ndiwe mmodzi wa apamwamba?”"
        },
        {
            "chapter": 38,
            "verse": 76,
            "text": "Iye adati, “Ine ndine wopambana kuposa iye. Inu mudandilenga ine kuchokera kumoto pamene iye mudamulenga kuchokera ku dothi.”"
        },
        {
            "chapter": 38,
            "verse": 77,
            "text": "Mulungu adati, “Kotero choka pamaso panga chifukwa iwe ndiwe okanidwa ndi otembereredwa.”"
        },
        {
            "chapter": 38,
            "verse": 78,
            "text": "“Ndipo ndithudi matemberero anga adzakhala pa iwe mpaka pa tsiku lachiweruzo.”"
        },
        {
            "chapter": 38,
            "verse": 79,
            "text": "Satana adati, “Ambuye wanga! Ndipatseni mpata mpaka patsiku louka kwa akufa.”"
        },
        {
            "chapter": 38,
            "verse": 80,
            "text": "Mulungu adati, “Mpata waperekedwa kwa iwe.”"
        },
        {
            "chapter": 38,
            "verse": 81,
            "text": "“Mpaka pa nthawi yomwe idakhazikitsidwa.”"
        },
        {
            "chapter": 38,
            "verse": 82,
            "text": "Satana adati, “Kotero kudzera ku mphamvu zanu, ine ndidzawasocheretsa.”"
        },
        {
            "chapter": 38,
            "verse": 83,
            "text": "“Kupatula akapolo anu osankhidwa amene ali pakati pawo.”"
        },
        {
            "chapter": 38,
            "verse": 84,
            "text": "Mulungu adati, “Ichi ndi choonadi ndipo choonadi ndicho chimene ndimanena.”"
        },
        {
            "chapter": 38,
            "verse": 85,
            "text": "“Kuti ndidzadzadza Gahena ndi iwe ndiponso onse amene amakutsatira iwe.”"
        },
        {
            "chapter": 38,
            "verse": 86,
            "text": "Nena “Ine sindili kukufunsani malipiro chifukwa cha ichi ndiponso ine sindine wodziyenereza.”"
        },
        {
            "chapter": 38,
            "verse": 87,
            "text": "“Ichi si china koma chikumbutso kwa anthu a mitundu yonse.”"
        },
        {
            "chapter": 38,
            "verse": 88,
            "text": "“Ndithudi nonse mudzadziwa choonadi chake nthawi ina.”"
        }
    ]
}
{
    "chapter": [
        {
            "chapter": 17,
            "verse": 1,
            "text": "Uzaktır bütün noksanlıklardan O ki, kulunu bir gece Mescidi Haram´dan, çevresini mübarek kıldığımız Mescidi Aksa´ya götürdü; ona ayetlerimizden gösterelim diye. Gerçek şu ki, O´dur işiten gören"
        },
        {
            "chapter": 17,
            "verse": 2,
            "text": "Musa´ya da Kitap verdik ve onu İsrail oğullarına bir hidayet rehberi kıldık; Benden başka bir vekil tutmayın diye"
        },
        {
            "chapter": 17,
            "verse": 3,
            "text": "Ey Nuh ile birlikte (gemiye) yüklediğimiz kimselerin soyundan olanlar! O doğrusu çok şükredici bir kuldu"
        },
        {
            "chapter": 17,
            "verse": 4,
            "text": "Biz İsrail oğullarına Kitap´da şu hükmü verdik: «Muhakkak siz yeryüzünde iki defa fesat çıkaracaksınız ve muhakkak büyük bir yükselişle yükseleceksiniz.»"
        },
        {
            "chapter": 17,
            "verse": 5,
            "text": "Birincisinin vakti gelince, üzerinize milkimiz güçlü, savaşçı bir takım kullar göndereceğiz; onlar evlerin aralarına girip araştıracaklar; ve bu gerçekleşmiş bir va´d oldu"
        },
        {
            "chapter": 17,
            "verse": 6,
            "text": "Sonra sizi tekrar onların üzerine galip kıldık, size mal ve oğullarla yardımda bulunduk ve toplum olarak daha çoğalttık"
        },
        {
            "chapter": 17,
            "verse": 7,
            "text": "Eğer güzellik yaparsanız, kendinize güzellik etmiş olursunuz; eğer kötülük yaparsanız yine kendinizedir. Artık sonraki fesadınızın vakti geldimi, yüzünüzü kötületsinler, ilk defa girdikleri gibi yine Mescidi Aksa´ ya girsinler ve bütün ele geçirdiklerini temelinden yıksınlar diye"
        },
        {
            "chapter": 17,
            "verse": 8,
            "text": "Olur ki Rabbiniz size merhamet eder. Eğer dönerseniz Biz de döneriz. Öyle ya, Biz cehennemi kafirlere zindan yapmışız"
        },
        {
            "chapter": 17,
            "verse": 9,
            "text": "Biliniz ki bu Kur´an, insanları en doğru yola hidayet eder ve iyi iyi işler yapan müminlere büyük bir mükafat olduğunu müjdeler"
        },
        {
            "chapter": 17,
            "verse": 10,
            "text": "Ahirete inanmayanlara da acı bir azap hazırlamışızdır"
        },
        {
            "chapter": 17,
            "verse": 11,
            "text": "İnsan, hayrı ister gibi şerre davet çıkarıyor; insan çok acelecidir"
        },
        {
            "chapter": 17,
            "verse": 12,
            "text": "Oysa Biz geceyi ve gündüzü iki delil yaptık; sonra gece delilini silip gündüz delilini gösterici yaptık ki, Rabbinizden lütuf ve ihsan isteğinde bulunasınız; bir de yılların sayısını ve hesabını bilesiniz. Artık herşeyi ayrıntılı olarak anlattık"
        },
        {
            "chapter": 17,
            "verse": 13,
            "text": "Her insanın da kuşunu (nasibini) boynunda kendine takmışızdır. Onun önüne kıyamet günü kendisini şöyle karşılayacak açık bir kitap çıkarırız"
        },
        {
            "chapter": 17,
            "verse": 14,
            "text": "Oku kitabını! Hesap görücü olarak bugün sana nefsin yeter"
        },
        {
            "chapter": 17,
            "verse": 15,
            "text": "Kim doğru yola giderse, sırf kendi iyiliği için gider; kim de sapıklık ederse, ancak kendi aleyhine eder; Hiçbir günahkar başkasının günahını yüklenmez! Biz bir peygamber göndermedikçe azap da etmeyiz"
        },
        {
            "chapter": 17,
            "verse": 16,
            "text": "Bir ülkeyi helak etmek istediğimiz zaman oranın devletlilerine (ileri gelenlerine) emrederiz; onlar itaat etmeyip orada kötülük işlerler. Böylece o ülke aleyhine hüküm hak olur! Artık onu yerle bir ederiz"
        },
        {
            "chapter": 17,
            "verse": 17,
            "text": "Hem Nuh´tan sonra nice yüzyılların halkını helak ettik. Kullarının günahlarına Rabbinin haberdar olması ve onları görmesi kafidir"
        },
        {
            "chapter": 17,
            "verse": 18,
            "text": "Her kim peşin isterse, ona, dünyada istediğimiz kimseye dilediğimiz kadar peşin veririz; sonra da ona cehennemi tahsis ederiz; kınanmış kovulmuş olarak ona yaslanır"
        },
        {
            "chapter": 17,
            "verse": 19,
            "text": "Her kim de ahireti ister ve inanarak orası için gerekli çalışmayı yaparsa, işte bunların çalışması şükre değer"
        },
        {
            "chapter": 17,
            "verse": 20,
            "text": "Hepsine, onlara da onlara da Rabbinin ihsanından veririz. Rabbinin verişi yasak değildir"
        },
        {
            "chapter": 17,
            "verse": 21,
            "text": "Bak! Bir kısmını diğerine nasıl üstün kılmışız; elbette ahiret hem dereceler bakımından, hem de üstünlük bakımından daha büyüktür"
        },
        {
            "chapter": 17,
            "verse": 22,
            "text": "Allah ile birlikte başka bir ilah edinme ki, kınanmış, yalnız başına bırakılmış kalmayasın"
        },
        {
            "chapter": 17,
            "verse": 23,
            "text": "Rabbin kesin olarak şunları emretti: «O´ndan başkasına ibadet etmeyin; ana babaya iyilik edin; onlardan biri veya her ikisi senin yanında yaşlılık çağına ulaşırsa sakın onlara «öf!» deme ve onları azarlama; ikisine de tatlı söz söyle"
        },
        {
            "chapter": 17,
            "verse": 24,
            "text": "İkisine de merhametten döşenerek kanat indir ve de ki: «Rabbim! ikisine de merhamet buyur, beni küçükken terbiye edip yetiştirdikleri gibi!»"
        },
        {
            "chapter": 17,
            "verse": 25,
            "text": "Rabbiniz içinizde olanları daha iyi bilir; eğer siz iyi kimseler iseniz, şüphesiz ki O, çok tevbe edenleri bağışlayıcıdır"
        },
        {
            "chapter": 17,
            "verse": 26,
            "text": "Akrabaya hakkını ver; yoksula, yolda kalmış olana da; bununla beraber saçıp savurma"
        },
        {
            "chapter": 17,
            "verse": 27,
            "text": "Çünkü saçıp savuranlar şeytanın kardeşleridirler; şeytan ise Rabbine karşı çok nankördür"
        },
        {
            "chapter": 17,
            "verse": 28,
            "text": "Eğer Rabbinden umduğun bir rahmeti aramak için sözü geçen kimselerden yüz çevirmek mecburiyetinde kalırsan, o vakit de onlara yumuşak bir söz söyle"
        },
        {
            "chapter": 17,
            "verse": 29,
            "text": "Hem elini bağlayıp boynuna asma (cimrilik etme), hem de büsbütün açıp saçma (israf etme) ki, pişman olur, açıkta kalırsın"
        },
        {
            "chapter": 17,
            "verse": 30,
            "text": "Çünkü Rabbin dilediğine rızkı bol verir, dilediğine kısar; zira O, kullarından haberdardır, herşeyi görendir"
        },
        {
            "chapter": 17,
            "verse": 31,
            "text": "Bir de züğürtlük korkusuyla çocuklarınızı öldürmeyin! Onlara da rızkı Biz veririz, size de... Onları öldürmek elbette büyük bir cinayettir"
        },
        {
            "chapter": 17,
            "verse": 32,
            "text": "Zinaya da yaklaşmayın; çünkü o pek çirkindir ve kötü bir yoldur"
        },
        {
            "chapter": 17,
            "verse": 33,
            "text": "Allah´ın haram kıldığı canı, haklı bir sebep olmadıkça, öldürmeyin; kim haksız yere öldürülürse, velisine hakkını arama hususunda tam bir yetki vermişizdir. O da öldürmede aşırı gitmesin; çünkü o, yardıma eriştirilmiştir"
        },
        {
            "chapter": 17,
            "verse": 34,
            "text": "Yetimin malına da yaklaşmayın. Ancak rüşdüne erişinceye kadar en güzel şekilde yaklaşma başka; verdiğiniz sözü yerine getirin; çünkü verilen sözde muhakkak bir sorumluluk vardır"
        },
        {
            "chapter": 17,
            "verse": 35,
            "text": "Ölçtüğünüz vakit tam ve doğru terazi ile tartın; bu hem hayırlı, hem de sonuç bakımından daha güzeldir"
        },
        {
            "chapter": 17,
            "verse": 36,
            "text": "Bir de hiç bilmediğin bir şeyin ardınca gitme; çünkü kulak, göz, gönül; bunların her biri ondan sorumludur"
        },
        {
            "chapter": 17,
            "verse": 37,
            "text": "Yeryüzünde azametle yürüme; çünkü sen ne yeri yutabilirsin, ne de boyca dağlara yetişebilirsin"
        },
        {
            "chapter": 17,
            "verse": 38,
            "text": "Bütün bunların yasaklanmış olanı, Rabbin katında tiksinilmiş bulunuyor"
        },
        {
            "chapter": 17,
            "verse": 39,
            "text": "İşte bunlar Rabbinin sana vahyettiği hikmetlerdendir. Sakın Allah ile beraber başka bir ilah uydurma ki, sonra kınanmış ve kovulmuş bir halde cehenneme atılırsın"
        },
        {
            "chapter": 17,
            "verse": 40,
            "text": "Şimdi Rabbiniz sizi, oğullarla seçkin bir duruma getirdi de kendisi meleklerden dişiler edindi, Öyle mi? Gerçekten siz çok büyük bir söz söylüyorsunuz"
        },
        {
            "chapter": 17,
            "verse": 41,
            "text": "Biz bu ikazı bu Kur´an´da türlü şekillerde açıkladık ki; düşünüp akıllarını başlarına alsınlar; oysa bu onların ancak ürkekliğini artırıyor"
        },
        {
            "chapter": 17,
            "verse": 42,
            "text": "De ki: «Allah ile birlikte dedikleri gibi ilahlar olsaydı, o takdirde onlar Arş´ın sahibine bir yol ararlardı"
        },
        {
            "chapter": 17,
            "verse": 43,
            "text": "Münezzehtir O, onların dediklerinden çok münezzeh ve çok yüksek, hem pek büyük bir yükseklikle yücedir"
        },
        {
            "chapter": 17,
            "verse": 44,
            "text": "O´nu, yedi gök ile yer ve bunlarda bulunan akıllılar tesbih eder. Hatta hiçbir şey yoktur ki, O´nu överek tesbih etmesin, ancak siz onların tesbihlerini iyi anlamazsınız. O, gerçekten halim ve çok bağışlayandır"
        },
        {
            "chapter": 17,
            "verse": 45,
            "text": "Bir de sen Kur´an´ı okuduğun zaman Biz seninle ahirete inanmayanlar arasına görünmez bir perde çekeriz"
        },
        {
            "chapter": 17,
            "verse": 46,
            "text": "Ve kalplerinin üzerine onu iyi anlamalarına engel kabuklar geçiririz ve kulaklarına bir ağırlık veririz. Rabbini Kuran´da tek olarak andığın vakit te ürkerek arkalarını döner giderler"
        },
        {
            "chapter": 17,
            "verse": 47,
            "text": "Biz çok iyi biliriz seni dinledikleri zaman ne maksatla dinlediklerini ve birbirleriyle fısıldaşırlarken de o zalimlerin: «Siz ancak büyülenmiş bir adama uyuyorsunuz!» dediklerini"
        },
        {
            "chapter": 17,
            "verse": 48,
            "text": "Bak seni nelerle mukayese ettiler de nasıl sapıklığa düştüler, onun için bir yol bulmaya da güçleri yok"
        },
        {
            "chapter": 17,
            "verse": 49,
            "text": "Bir de dediler ki: «Biz bir sürü kemik olduğumuz ve ufalanıp tozduğumuz vakit mi, gerçekten biz mi yeni bir yaratılışla diriltileceğiz?»"
        },
        {
            "chapter": 17,
            "verse": 50,
            "text": "De ki: «Gerçekten, ister taş olun, ister demir"
        },
        {
            "chapter": 17,
            "verse": 51,
            "text": "İsterse gönlünüzde büyüyen herhangi bir yaratık!» Hemen: «Bizi kim (eski varlığımıza) iade edebilir?» diyecekler. De ki: «Sizi ilk defa yaratmış olan o kudret sahibi!» O vakit sana başlarını sallayacaklar. «O ne vakit?» diyecekler. De ki: «Yakın olması umulur.»"
        },
        {
            "chapter": 17,
            "verse": 52,
            "text": "O sizi çağıracağı gün, derhal O´na tam bir saygı ile uyacaksınız ve (kabirlerinizde) pek az bir müddet kaldığınızı sanacaksınız"
        },
        {
            "chapter": 17,
            "verse": 53,
            "text": "Kullarıma de ki: «En güzel olan sözü söylesinler; çünkü şeytan aralarını gıcıklar; zira şeytan insana açık bir düşmandır"
        },
        {
            "chapter": 17,
            "verse": 54,
            "text": "Rabbiniz sizi daha iyi bilir; dilerse size merhamet eder, dilerse azap eder. Seni de onların üzerlerine vekil göndermedik"
        },
        {
            "chapter": 17,
            "verse": 55,
            "text": "Rabbin, göklerde ve yerde olan herkesi en iyi bilir. Andolsun ki, peygamberlerin bir kısmını bir kısmından üstün kıldık ve Davud´a da Zebur´u verdik"
        },
        {
            "chapter": 17,
            "verse": 56,
            "text": "De ki: «O´ndan başka ilah sandıklarınızı çağırın; o zaman anlarsınız ki ne başınızdan sıkıntıyı giderebilirler, ne de değiştirebilirler"
        },
        {
            "chapter": 17,
            "verse": 57,
            "text": "Onların yalvarıp durdukları, Rablerine hangisi daha yakın diye vesile ararlar ve rahmetini umarlar, azabından korkarlar; çünkü Rabbinin azabı korkunçtur"
        },
        {
            "chapter": 17,
            "verse": 58,
            "text": "Hiçbir memleket yoktur ki, Biz onu kıyamet gününden önce helak etmeyelim veya şiddetli bir azap ile cezalandırmayalım; Kitab´ da bu yazılı bulunuyor"
        },
        {
            "chapter": 17,
            "verse": 59,
            "text": "Bizi mucizelerle peygamber göndermekten alıkoyan şey, ancak önceki milletlerin onları yalanlamış olmalarıdır. Semud´a gözleri göre göre mucize olmak üzere o dişi deveyi verdik de onunla kendilerine zulmettiler; oysa Biz o mucizeleri, ancak korkutmak için göndeririz"
        },
        {
            "chapter": 17,
            "verse": 60,
            "text": "Unutma ki, vaktiyle sana: «Bil ki Rabbin o insanları kuşatmıştır.» dedik. Sana gösterdiğimiz (Mirac) temaşasını ve Ku´ran´da lanetlenmiş ağacı sadece insanlara bir imtihan için yapmışızdır. Biz onları tehdit ediyoruz; ama bu onlara büyük bir taşkınlığı artırmaktan başka netice vermiyor"
        },
        {
            "chapter": 17,
            "verse": 61,
            "text": "Yine unutma ki, bir vakit meleklere: «Adem için secde edin!» demiştik; derhal secde ettiler, fakat iblis: «Ben, bir çamur halinde yarattığın kimseye hiç secde mi ederim!» dedi"
        },
        {
            "chapter": 17,
            "verse": 62,
            "text": "Dedi ki: «Şu benim üzerime üstün kıldığın kişiye baksana!» Yemin ederim ki eğer beni kıyamet gününe kadar yaşatırsan, ben onun zürriyetini pek azı hariç kesinlikle kumandam altına alacağım.»"
        },
        {
            "chapter": 17,
            "verse": 63,
            "text": "Allah buyurdu ki: «Haydi defol! Onlardan her kim sana uyarsa, biliniz ki cehennem de sizin cezanızdır, hem de mükemmel bir ceza"
        },
        {
            "chapter": 17,
            "verse": 64,
            "text": "Onlardan gücünün yettiğini sesinle yerinden oynat; süvarilerin ve piyadelerinle üzerlerine bas gürültüyü; mallarına, evlatlarına ortak ol; ve onlara va´dlerde bulun.» Fakat şeytan onlara bir aldanıştan başka ne va´d eder"
        },
        {
            "chapter": 17,
            "verse": 65,
            "text": "«Doğrusu o benim kullarım yok mu, senin onlar üzerine hiçbir saltanatın yoktur! Vekil olarak Rabbin yeter!»"
        },
        {
            "chapter": 17,
            "verse": 66,
            "text": "Rabbiniz o kudret sahibidir ki, lütfundan nasip arayasınız diye sizin için denizde gemiler yürütüyor; gerçekten O, size karşı çok merhametidir"
        },
        {
            "chapter": 17,
            "verse": 67,
            "text": "Denizde başınıza bir bela geldiği zaman, O´ndan başka yalvardıklarınız kaybolur; derken O, sizi kurtarıp karaya çıkarınca da yüz çevirirsiniz. Zaten insan çok nankördür"
        },
        {
            "chapter": 17,
            "verse": 68,
            "text": "(Karaya) çıktığınızda, sizi tarafından yere geçirmeyeceğinden veya üzerinize çakıllı bir rüzgar salıvermesinden sonra da kendinize hiç vekil bulamamanızdan güvencede misiniz"
        },
        {
            "chapter": 17,
            "verse": 69,
            "text": "Yoksa sizi tekrar denize döndürüp de üzerinize herşeyi kırıp büken bir fırtına salıvererek hepinizi yaptığınız nankörlük sebebiyle boğmayacağından, sonra da Bize karşı onun öcünü alacak birini bulamamanızdan emin misiniz"
        },
        {
            "chapter": 17,
            "verse": 70,
            "text": "Andolsun ki: Biz, Adem oğullarını üstün bir şerefe mazhar kıldık; karada ve denizde binitlere yükledik ve güzel güzel nimetlerle besledik; yarattıklarımızdan çoğunun üzerine geçirdik"
        },
        {
            "chapter": 17,
            "verse": 71,
            "text": "Günün birinde bütün insanları önderleriyle çağıracağız; o gün her kime kitabı sağ eliyle verilirse, işte onlar kitaplarını okuyacaklar ve kıl kadar zulmedilmeyecekler"
        },
        {
            "chapter": 17,
            "verse": 72,
            "text": "Her kim de bu dünyada körlük ettiyse, o artık ahirette daha kör ve gidişçe daha şaşkındır"
        },
        {
            "chapter": 17,
            "verse": 73,
            "text": "Az kalsın seni bile, sana vahyettiğimizden başkasını bize karşı iftira edesin diye fitneye düşüreceklerdi ve o takdirde seni dost edineceklerdi"
        },
        {
            "chapter": 17,
            "verse": 74,
            "text": "Ve eğer Biz sana sebat vermemiş olsaydık, sen onlara nerede ise meylettindi"
        },
        {
            "chapter": 17,
            "verse": 75,
            "text": "O takdirde, muhakkak hayatın da, ölümün de katmerli acısını tattırırdık; sonra Bize karşı kendin için hiçbir yardımcı bulamazdın"
        },
        {
            "chapter": 17,
            "verse": 76,
            "text": "Az daha seni bu yerden çıkarmak için rahatsız edeceklerdi ve o takdirde kendileri de senin ardından pek az kalacaklardı"
        },
        {
            "chapter": 17,
            "verse": 77,
            "text": "Senden önce gönderdiğimiz bütün peygamberlere uygulanan bir kanundur ki sen Bizim bu kanunumuzda bir değişiklik bulamazsın"
        },
        {
            "chapter": 17,
            "verse": 78,
            "text": "Güneşin kaymasından, gecenin kararmasına kadar namazı güzel kıl; bir de kıraatıyle seçkin olan sabah namazını; çünkü sabah Kur´an´ı gerçekten şahitlidir"
        },
        {
            "chapter": 17,
            "verse": 79,
            "text": "Gecenin bir bölümünde de sana mahsus fazla bir namaz olarak uykudan kalk. Kur´an ile teheccüd kıl; yakındır ki Rabbin seni övgüye değer bir makama ulaştıra"
        },
        {
            "chapter": 17,
            "verse": 80,
            "text": "De ki: «Rabbim, gireceğim yere doğrulukla girmemi sağla, çıkacağım yerden de doğrululukla çıkmamı nasip et ve benim için kendi katından yardım edici bir kuvvet ver.»"
        },
        {
            "chapter": 17,
            "verse": 81,
            "text": "Ve de ki: «Hak geldi, batıl yok oldu; gerçekten batıl pek zavallıdır!»"
        },
        {
            "chapter": 17,
            "verse": 82,
            "text": "Biz de Kur´an´dan müminler için bir şifa ve bir rahmet olan ayetleri peyderpey indiririz. Zalimlerin ise ancak zararını artırır"
        },
        {
            "chapter": 17,
            "verse": 83,
            "text": "Öyledir, Biz insana nimet verdiğimiz zaman aldırmaz, yan büker; kendisine kötülük dokunduğu zaman da pek umutsuz olur"
        },
        {
            "chapter": 17,
            "verse": 84,
            "text": "De ki: «Herkes kendi uyarına (temayülüne) göre hareket ediyor. O halde kimin en doğru yolda olduğunu Rabbiniz daha iyi bilir.»"
        },
        {
            "chapter": 17,
            "verse": 85,
            "text": "Bir de sana ruhtan soruyorlar. De ki: «Ruh Rabbimin emrindendir. Size ise pek az bilgi verilmiştir.»"
        },
        {
            "chapter": 17,
            "verse": 86,
            "text": "Andolsun ki, dilersek sana vahyettiğimizi tamamen gideriveririz; sonra Bize karşı kendine bir vekil de bulamazsın"
        },
        {
            "chapter": 17,
            "verse": 87,
            "text": "Ancak Rabbinden bir rahmet olarak (vahyettiklerini ortadan kaldırma işini) yapmadık. Gerçekten O´nun sana olan lütfü çok büyüktür"
        },
        {
            "chapter": 17,
            "verse": 88,
            "text": "De ki: «Yemin ederim eğer insanlar ve cinler bu Kur´an´ın benzerini getirmek üzere toplansalar, birbirlerine yardımcı bile olsalar onun bir benzerini getiremezler.»"
        },
        {
            "chapter": 17,
            "verse": 89,
            "text": "Andolsun ki Biz bu Kur´an´da dillere destan olacak her manadan türlü türlü anlattık; ifadeler yaptık yine insanların çoğu gavurlukta ısrar ettiler"
        },
        {
            "chapter": 17,
            "verse": 90,
            "text": "Ve dediler: Biz sana asla inanmayız, ta ki bizim için şu yerden bir pınar akıtasın"
        },
        {
            "chapter": 17,
            "verse": 91,
            "text": "veya hurmalıklardan ve üzümlüklerden bir bahçen olsun da aralarında şarıl şarıl çaylar akıtasın"
        },
        {
            "chapter": 17,
            "verse": 92,
            "text": "yahut iddia ettiğin gibi göğü üzerimize parça parça düşüresin veya Allah´ı ve melekleri kefil getiresin"
        },
        {
            "chapter": 17,
            "verse": 93,
            "text": "veyahut altından bir evin olsun ya da gökyüzüne çıkasın; ona çıktığına da asla inanmayız; ta ki bize okuyacağımız bir mektup indiresin!» De ki: «Rabbimin şanı yücedir, ben sadece beşer olan bir peygamberim.»"
        },
        {
            "chapter": 17,
            "verse": 94,
            "text": "Kendilerine doğru yolu gösteren rehber geldiğinde insanların iman etmelerine ancak şöyle demeleri engel oldu: «Allah bir insanı mı peygamber gönderdi?»"
        },
        {
            "chapter": 17,
            "verse": 95,
            "text": "Söyle onlara: «Eğer yeryüzünde uslu uslu yürüyen melekler olsaydı, elbette onlara gökten melek olan bir peygamber gönderirdik!»"
        },
        {
            "chapter": 17,
            "verse": 96,
            "text": "De ki: «Allah, sizinle benim aramda şahit olarak yeter. Gerçekten O, kullarından haberdardır, çok iyi görendir.»"
        },
        {
            "chapter": 17,
            "verse": 97,
            "text": "Ve Allah her kime hidayet ederse, o doğru yolu tutar; her kimi de sapıklık içinde bırakırsa, artık onlar için Allah´tan başka yardımcılar bulamazsın. Ve Biz onları kıyamet günü, kör, dilsiz, sağır oldukları halde yüzükoyun haşrederiz; varacakları yer cehennemdir; alevi dindikçe onlara ateşi artırırız"
        },
        {
            "chapter": 17,
            "verse": 98,
            "text": "Bu, onların cezasıdır, çünkü onlar ayetlerimizi inkar ettiler ve: «Sahi biz bir yığın kemik ve ufalanıp tozduğumuz zaman mı, gerçekten biz mi yeni bir yaratılışla diriltileceğiz?» dediler"
        },
        {
            "chapter": 17,
            "verse": 99,
            "text": "Gökleri ve yeri yaratmış olan Allah´ın, kendilerinin benzerini yaratmaya kadir olduğunu görmediler mi? Kendileri için şüphe edilmeyen bir vade tayin etmiştir. Fakat zalimlerin gavurluktan başkasına baktıkları yok"
        },
        {
            "chapter": 17,
            "verse": 100,
            "text": "De ki: « Rabbimin rahmet hazinelerine siz malik olsaydınız, o zaman da elden çıkar korkusuyla kimseye birşey vermezdiniz. İnsan zaten çok cimridir!»"
        },
        {
            "chapter": 17,
            "verse": 101,
            "text": "Andolsun ki, Musa´ya apaçık dokuz mucize verdik. Sor İsrail oğullarına; Musa onlara geldiği vakit, Firavun ona dedi ki: «Ey Musa ben seni kesin büyüye tutulmuş sanıyorum!»"
        },
        {
            "chapter": 17,
            "verse": 102,
            "text": "Musa da: «Pekala bilirsin ki, bunları, göklerin ve yerin Rabbi ancak birer ibret olmak üzere indirdi. Mutlaka ben de seni, ey Firavun helak olmuş sanıyorum!»"
        },
        {
            "chapter": 17,
            "verse": 103,
            "text": "Derken Firavun onları o yerden belinletmek (sürüp çıkarmak) istedi, Biz de hem kendisini, hem de beraberindekilerin tümünü birden boğuverdik; arkasından da İsrailoğullarına dedik ki: «Haydi, yeryüzünde yerleşin; sonra ahiret va´di geldiği vakit hepinizi dürüp bükerek (bir araya) getireceğiz.»"
        },
        {
            "chapter": 17,
            "verse": 104,
            "text": "Derken Firavun onları o yerden belinletmek (sürüp çıkarmak) istedi, Biz de hem kendisini, hem de beraberindekilerin tümünü birden boğuverdik; arkasından da İsrailoğullarına dedik ki: «Haydi, yeryüzünde yerleşin; sonra ahiret va´di geldiği vakit hepinizi dürüp bükerek (bir araya) getireceğiz.»"
        },
        {
            "chapter": 17,
            "verse": 105,
            "text": "Bunu (Kur´an´ı) gerçeğin ifadesi olarak indirdik, o da gerçek bir şekilde indi. Seni ancak sevabımızın müjdecisi ve azabımızın habercisi olarak gönderdik"
        },
        {
            "chapter": 17,
            "verse": 106,
            "text": "Hem onu bir Kur´an olarak ayet ayet ayırdık ki, insanlara dura dura okuyasın, hem de gerektikçe parça parça indirdik"
        },
        {
            "chapter": 17,
            "verse": 107,
            "text": "De ki: «İster ona inanın, ister inanmayın; zira bundan önce kendilerine bilgi verilmiş olanlara okununca çeneleri üstü secdelere kapanıyorlar ve diyorlar ki"
        },
        {
            "chapter": 17,
            "verse": 108,
            "text": "Rabbimizi tenzih ederiz. Gerçekten Rabbimizin va´di kesinlikle gerçekleşmiş bulunuyor"
        },
        {
            "chapter": 17,
            "verse": 109,
            "text": "Ve ağlayarak çeneleri üstü kapanıyorlar; o onların ürpertilerini de artırıyor"
        },
        {
            "chapter": 17,
            "verse": 110,
            "text": "De ki: «Allah deyin, Rahman deyin; hangisini derseniz, hep O´nundur, o en güzel isimler.» Bununla beraber namazında çok bağırma, çok da gizleme; ikisinin arası bir yol tut"
        },
        {
            "chapter": 17,
            "verse": 111,
            "text": "Ve şöyle de: «Hamd o Allah´a ki, hiçbir çocuk edinmedi; O´na mülkte bir ortak da olmadı; O´na aczi yüzünden bir yardımcı da olmadı.» O´nu tekbir ile büyükle de büyükle"
        }
    ]
}
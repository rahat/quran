{
    "chapter": [
        {
            "chapter": 29,
            "verse": 1,
            "text": "Elif, Lam, Mim"
        },
        {
            "chapter": 29,
            "verse": 2,
            "text": "İnsanlar: «İnandık! demeleriyle bırakılıp da imtihan edilmeyeceklerini mi sandılar"
        },
        {
            "chapter": 29,
            "verse": 3,
            "text": "Andolsun ki, Biz onlardan öncekileri ne fitnelerle imtihan ettik. Yine Allah, elbette doğruluk gösterenleri bilecek ve elbette yalancıları da bilecektir"
        },
        {
            "chapter": 29,
            "verse": 4,
            "text": "Yoksa kötülük yapanlar, bizden savuşup kurtulacaklarını mı sandılar? Ne fena hüküm veriyorlar"
        },
        {
            "chapter": 29,
            "verse": 5,
            "text": "Her kim Allah´a kavuşmayı arzu ederse, elbette Allah´ın belirlediği ecel muhakkak gelecektir ve O, işitir, bilir"
        },
        {
            "chapter": 29,
            "verse": 6,
            "text": "Cihad eden yalnızca kendi hesabına cihad eder; çünkü Allah, bütün alemlerden müstağnidir"
        },
        {
            "chapter": 29,
            "verse": 7,
            "text": "Bununla birlikte iman edip iyi iyi işler yapanların kötülüklerini örter ve onlara elbette yaptıkları işlere karşılık daha güzelini veririz"
        },
        {
            "chapter": 29,
            "verse": 8,
            "text": "Biz insana, anne babası hakkında iyilik tavsiye ettik. Eğer onlar, senin hakkında hiçbir bilgiye sahip olmadığın bir şeyi bana ortak koşman için uğraşırlarsa onları, dinleme! Dönüşünüz banadır ve Ben o zaman size yaptıklarınızı haber veririm"
        },
        {
            "chapter": 29,
            "verse": 9,
            "text": "İman edip iyi iyi işler yapanları ise elbette iyiler arasına katacağız"
        },
        {
            "chapter": 29,
            "verse": 10,
            "text": "İnsanlar arasında kimi de vardır ki, «Allah´a iman ettik.» der sonra da Allah uğrunda bir eziyete uğradığı zaman, insanların işkencesini Allah´ın azabı gibi tutar. Andolsun ki, Rabbinden bir yardım gelirse, «Kesinlikle Biz sizinle beraberdik.» diyeceklerinde şüphe yoktur. Acaba Allah, bütün insanların sinelerindekini en iyi bilen değil midir"
        },
        {
            "chapter": 29,
            "verse": 11,
            "text": "Ve kesinlikle Allah, iman etmiş olanları herhalde bilecektir; münafıkları da bilecek elbette"
        },
        {
            "chapter": 29,
            "verse": 12,
            "text": "Bir de küfredenler o iman etmiş olanlara: «Bizim yolumuza uyun, biz de sizin günahlarınızı yüklenelim!» dediler. Oysa onlar, onların günahlarından hiçbir şey yüklenecek değillerdir ve onlar kesinlikle yalancıdırlar"
        },
        {
            "chapter": 29,
            "verse": 13,
            "text": "Gerçek şu ki, onlar mutlaka kendi ağırlıklarını ve o ağırlıklarıyla birlikte daha birçok ağırlıkları yüklenecekler, kesinlikle ettikleri iftiradan kıyamet gününde sorguya çekileceklerdir"
        },
        {
            "chapter": 29,
            "verse": 14,
            "text": "Andolsun ki, Nuh´u kavmine gönderdik de içlerinde elli eksik bin (dokuz yüz elli) yıl kaldı, derken zulümlerini sürdürürlerken onları tufan yakalayıverdi"
        },
        {
            "chapter": 29,
            "verse": 15,
            "text": "Sonunda onu ve gemi arkadaşlarını kurtardık ve o gemiyi alemlere bir ibret kıldık"
        },
        {
            "chapter": 29,
            "verse": 16,
            "text": "İbrahim´i de (gönderdik). Hani o kavmine demişti ki: «Hep Allah´a ibadet edin ve O´ndan korkun; bu sizin için daha hayırlıdır, eğer bilirseniz"
        },
        {
            "chapter": 29,
            "verse": 17,
            "text": "Siz Allah´ı bırakıp da sadece bir takım putlara tapıyorsunuz ve yalan uyduruyorsunuz. Haberiniz olsun ki, o sizin Allah´tan başka taptıklarınız size bir rızık verme gücüne sahip olamazlar; onun için rızkı Allah katında arayın ve O´na kulluk edip O´na şükredin! Hep döndürülüp O´na götürüleceksiniz!»"
        },
        {
            "chapter": 29,
            "verse": 18,
            "text": "Eğer siz yalanlarsanız, bilin ki, sizden önce bir takım milletler de yalanlamışlardı. Peygamberin görevi ise açık bir tebliğden ibarettir"
        },
        {
            "chapter": 29,
            "verse": 19,
            "text": "Allah´ın yaratma işini başlangıçta nasıl yapıyor olduğunu, sonra da onu tekrar yapacağını görmediler mi? Şüphesiz bu, Allah´a göre kolaydır"
        },
        {
            "chapter": 29,
            "verse": 20,
            "text": "De ki: «Yeryüzünde bir gezinin de bakın O´nun yaratma işini başlangıçta nasıl yaptığına; sonra da Allah, neş´e-i uhra´yı (son yapışı) inşa edecektir.» Şüphesiz Allah, herşeye gücü yetendir"
        },
        {
            "chapter": 29,
            "verse": 21,
            "text": "Dilediğine azap eder, dilediğine de rahmet eder. Hep O´na döndürüleceksiniz"
        },
        {
            "chapter": 29,
            "verse": 22,
            "text": "Siz, ne yeryüzünde, ne de gökte (Allah´ı) aciz bırakacak değilsiniz ve size Allah´tan başka ne bir dost var, ne de bir yardımcı"
        },
        {
            "chapter": 29,
            "verse": 23,
            "text": "Allah´ın ayetlerine ve O´na kavuşmaya inanmayanlar ise, hep onlar Benim rahmetimden ümidini kesmiş olanlardır ve onlara acı bir azap vardır"
        },
        {
            "chapter": 29,
            "verse": 24,
            "text": "Onun için kavminin ona cevabı sadece şu oldu: «Öldürün onu veya yakın!» dediler. Allah da onu o ateşten kurtardı. Şüphesiz bunda inanacak bir topluluk için ibretler vardır"
        },
        {
            "chapter": 29,
            "verse": 25,
            "text": "İbrahim: «Siz, sadece dünya hayatında aranızda sevişmek için Allah´ı bırakıp bir takım putlara tutulmuşsunuz. Fakat kıyamet gününde birbirinize küfredecek ve birbirinizi lanetleyeceksiniz; varacağınız yer ateştir ve sizin için yardımcılardan eser de yoktur.»"
        },
        {
            "chapter": 29,
            "verse": 26,
            "text": "Bunun üzerine ona bir tek Lut iman etti. İbrahim de: «Ben Rabbime hicret edeceğim, şüphesiz ki O, güçlüdür, hikmet sahibidir.» dedi"
        },
        {
            "chapter": 29,
            "verse": 27,
            "text": "Biz ona İshak ile Yakub´u da ihsan ettik, peygamberliği ve kitabı onun zürriyetinde kıldık, kendisine dünyada mükafatını verdik. Şüphesiz o, ahirette de iyilerdendir"
        },
        {
            "chapter": 29,
            "verse": 28,
            "text": "Lut´u da (gönderdik). Hani o kavmine: «Siz gerçekten o çirkin işi yapıyorsunuz ha! Sizden önce hiçbir millet bu haltı etmedi"
        },
        {
            "chapter": 29,
            "verse": 29,
            "text": "Siz, gerçekten erkeklere gidecek, yolu kesecek ve toplantılarınızda edepsizlik yapıp duracak mısınız?» dediği zaman, kavminin cevabı ancak şöyle demeleri oldu: «Haydi, getir bize Allah´ ın azabını, eğer doğru söyleyenlerden isen!»"
        },
        {
            "chapter": 29,
            "verse": 30,
            "text": "Lut: «Ey Rabbim, ortalığı fesada veren bu topluluğa karşı bana yardım et!» dedi"
        },
        {
            "chapter": 29,
            "verse": 31,
            "text": "Elçilerimiz İbrahim´e müjde ile vardıklarında: «Haberin olsun, biz bu memleketin halkını helak edeceğiz; çünkü onun halkı hep zalim oldular.» dediler"
        },
        {
            "chapter": 29,
            "verse": 32,
            "text": "İbrahim: «Orada Lut var ama!» dedi. Onlar: «Biz, orada kimin bulunduğunu pekala biliriz. Muhakkak onu ve ailesini kurtaracağız; ancak karısı ötekilerden oldu.» dediler"
        },
        {
            "chapter": 29,
            "verse": 33,
            "text": "Elçilerimiz Lut´a gelince, onlar yüzünden fenalaştı ve haklarında eli kolu daraldı (bağlandı). Onlar da: «Korkma ve kederlenme; seni ve aileni kurtaracağız; ancak karın ötekilerden oldu"
        },
        {
            "chapter": 29,
            "verse": 34,
            "text": "Haberin olsun, biz bu memleket halkının yapmakta oldukları çirkince günahları yüzünden üzerlerine gökten korkunç bir azap indireceğiz.» dediler"
        },
        {
            "chapter": 29,
            "verse": 35,
            "text": "Andolsun ki, Biz aklını kullanacak bir topluluk için oradan bir ibret tablosu bıraktık"
        },
        {
            "chapter": 29,
            "verse": 36,
            "text": "Medyen´e de kardeşleri Şu´ayb´ı (gönderdik); vardı dedi ki: «Ey kavmim, Allah´a ibadet edin de son güne ümit besleyin; bozgunculukla yeryüzünü berbat etmeyin!»"
        },
        {
            "chapter": 29,
            "verse": 37,
            "text": "Buna karşı onu yalanladılar. Derken, onları o sarsıntı tutuverdi de yurtlarında dizleri üstü çöke kaldılar"
        },
        {
            "chapter": 29,
            "verse": 38,
            "text": "Ad ve Semud´a da (peygamberler gönderdik) ki, size bunlar, meskenlerinden belli olmaktadır. Şeytan, onlara yaptıklarını güzel göstermiş ve kendilerini yoldan çevirmişti; halbuki, gözleri açık adamlardılar"
        },
        {
            "chapter": 29,
            "verse": 39,
            "text": "Karun´a Firavun´a ve Haman´a da (gönderdik). Andolsun ki, Musa onlara apaçık delillerle geldi de onlar; o yerde kibirlenip kafa tuttular. Oysa, (azabın) önüne geçecek değillerdi"
        },
        {
            "chapter": 29,
            "verse": 40,
            "text": "Özetle herbirini günahı ile yakaladık; kiminin başına bir taş yağdıran gönderdik, kimini korkunç bir ses alıverdi, kimini yerin dibine geçirdik, kimini de boğduk. Allah onlara haksızlık etmiyordu. Fakat onlar kendi kendilerine zulmediyorlardı"
        },
        {
            "chapter": 29,
            "verse": 41,
            "text": "Allah´tan başka dostlara tutunanların durumu, kendisine bir yuva yapan örümcek örneği gibidir. Halbuki, evlerin en çürüğü de örümcek evidir, eğer bilselerdi"
        },
        {
            "chapter": 29,
            "verse": 42,
            "text": "Allah, kesinlikle onların, kendisini bırakıp da hangi şeylere yalvardıklarını biliyor. Oysa güçlü O´dur, hikmet sahibi O"
        },
        {
            "chapter": 29,
            "verse": 43,
            "text": "İşte bu misaller var ya, Biz onları insanlar için getiriyoruz; fakat onlara ilim sahiplerinden başkasının aklı ermez"
        },
        {
            "chapter": 29,
            "verse": 44,
            "text": "Allah, o gökleri ve yeri (o yüksekleri ve aşağıyı) hak ile yaratmıştır. Kesinlikle bunda inananlar için bir ibret vardır"
        },
        {
            "chapter": 29,
            "verse": 45,
            "text": "Sana vahyedilen Kitabı güzel güzel oku ve namazı kıl! Muhakkak sahih namaz edepsizlikten ve uygunsuzluktan alıkoyar. Muhakkak Allah´ı anmak en büyük iştir ve Allah, her ne işlerseniz bilir"
        },
        {
            "chapter": 29,
            "verse": 46,
            "text": "Kitap ehli ile zulmedenleri bir yana ancak en iyi bir şekilde mücadele edin ve deyin ki: «Biz, hem bize indirilene iman ettik, hem size indirilene ve bizim ilahımız ile sizin ilahınız birdir. Ancak biz yalnız O´na teslim olmuşuzdur.»"
        },
        {
            "chapter": 29,
            "verse": 47,
            "text": "İşte sana (öncekileri tasdik eden) böyle bir kitap indirdik. O´nun için kendilerine kitap verdiklerimiz ona iman ederler. Şunlardan da ona iman edenler vardır. Bizim ayetlerimizi ancak kafirler inkar eder"
        },
        {
            "chapter": 29,
            "verse": 48,
            "text": "Sen bundan önce kitap okur değildin, hala da elinle yazı yazmazsın; öyle olsaydı batıla uyanlar şüphelenebilirlerdi"
        },
        {
            "chapter": 29,
            "verse": 49,
            "text": "Fakat o (Kur´an) kendilerine ilim verilmiş kimselerin sinelerinde parıldayan parlak ayetlerdir. Bizim ayetlerimizi ancak zalimler inkar eder"
        },
        {
            "chapter": 29,
            "verse": 50,
            "text": "Nitekim «Ona Rabbinden mucizeler indirilse ya!» dediler. De ki: «O mucizeler hep Allah´ın katındadır. Ben ise sadece açık bir uyancıyım.»"
        },
        {
            "chapter": 29,
            "verse": 51,
            "text": "Karşılarında okunup duran Kitab´ı sana indirmemiz yetmedi mi onlara? Şüphesiz bunda iman edecek bir kavim için elbette bir rahmet ve ilahi bir ihtar vardır"
        },
        {
            "chapter": 29,
            "verse": 52,
            "text": "De ki: «Benimle sizin aranızda şahit olarak Allah yeter. O göklerde ve yerde ne varsa bilir. Batıla inanıp Allah´ı inkar edenler, işte zarara düşenler hep onlardır"
        },
        {
            "chapter": 29,
            "verse": 53,
            "text": "Bir de senden acele azap istiyorlar; eğer belirlenmiş bir süre olmasaydı, o azap onlara muhakkak gelmişti; ve elbette o kendilerine gelecek, şuurları olmayarak (bilincine varmadan) ansızın gelecek"
        },
        {
            "chapter": 29,
            "verse": 54,
            "text": "Senden acele azap istiyorlar, oysa cehennem kafirleri kuşatıp duruyor"
        },
        {
            "chapter": 29,
            "verse": 55,
            "text": "O gün ki, azap onları hem üstlerinden, hem ayakları altından saracak da: «Tadın bakalım neler yapıyordunuz.» buyuracak"
        },
        {
            "chapter": 29,
            "verse": 56,
            "text": "Ey Benim iman eden kullarım! Haberiniz olsun ki, Benim arzım geniştir, o halde Bana ibadet edin o halde Bana"
        },
        {
            "chapter": 29,
            "verse": 57,
            "text": "Her can ölümü tadacaktır. Sonra döndürülüp Bize getirileceksiniz"
        },
        {
            "chapter": 29,
            "verse": 58,
            "text": "İman edip iyi iyi işler yapmış olanları elbette onları cennetin altlarından ırmaklar akan köşklerine yerleştireceğiz, o halde orada ebedi kalacaklardır. Ne güzeldir mükafatı o iş görenlerin"
        },
        {
            "chapter": 29,
            "verse": 59,
            "text": "Ki, sabretmişlerdir ve yalnız Rablerine dayanırlar"
        },
        {
            "chapter": 29,
            "verse": 60,
            "text": "Nice hayvanlar var ki, rızkını (yanında) taşıyamaz; Allah onlara da rızık veriyor, size de! O herşeyi işitendir, bilendir"
        },
        {
            "chapter": 29,
            "verse": 61,
            "text": "Andolsun ki, onlara: «Gökleri ve yeri yaratıp, güneş ve ayı emri altında tutan kimdir?» diye sorsan elbette şüphesiz «Allah» derler. O halde nasıl haktan çevriliyorlar"
        },
        {
            "chapter": 29,
            "verse": 62,
            "text": "Allah kullarından dilediğine rızkı serer de ona kısar da. Şüphesiz Allah herşeyi bilendir"
        },
        {
            "chapter": 29,
            "verse": 63,
            "text": "Andolsun ki yine onlara: «Gökten azar azar su indirip onunla ölümünün ardından yeryüzüne hayat veren kimdir?» diye sorsan elbette şüphesiz «Allah» diyecekler. De ki: «Hamd Allah´a mahsustur.» Fakat onların çoğu aklı ermezlerdir"
        },
        {
            "chapter": 29,
            "verse": 64,
            "text": "Bu dünya hayatı, bir eğlence ve oyundan ibarettir. Gerçekten son yurt, işte öz hayat odur. Keşke bilselerdi"
        },
        {
            "chapter": 29,
            "verse": 65,
            "text": "Baksana gemiye bindiklerinde dini Allah´a has kılarak O´na ihlasla dua ederler. Derken kendilerini karaya çıkardı mı derhal (Allah´a) ortak koşmaya koyulurlar"
        },
        {
            "chapter": 29,
            "verse": 66,
            "text": "Kendilerine verdiğimiz nimete nankörlük etsinler ve hayattan zevk alsınlar diye! Fakat ileride bilirler"
        },
        {
            "chapter": 29,
            "verse": 67,
            "text": "Bizim (Mekke´yi) güven içinde kudsi bir yer yaptığımızı görmediler mi? Oysa çevresindeki insanlar çarpılıp kapılıyor, artık batıla inanıyorlar da Allah´ın nimetine nankörlük mü ediyorlar"
        },
        {
            "chapter": 29,
            "verse": 68,
            "text": "Allah´a karşı yalan uyduran yahut gerçek kendisine gelince yalan diyen kimseden daha zalim kim olabilir? Kafirlerin yeri sadece cehennem değil midir"
        },
        {
            "chapter": 29,
            "verse": 69,
            "text": "Bizim uğrumuzda cihad edenlere gelince, elbette Biz onlara (Bize ulaştıran) yollarımızı gösteririz. Şüphesiz ki Allah, her zaman iyi davrananlarla beraberdir"
        }
    ]
}
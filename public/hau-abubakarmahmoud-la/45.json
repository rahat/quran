{
    "chapter": [
        {
            "chapter": 45,
            "verse": 1,
            "text": "H. M"
        },
        {
            "chapter": 45,
            "verse": 2,
            "text": "Saukar Littafi daga Allah Mabuwayi Mai hikima yake"
        },
        {
            "chapter": 45,
            "verse": 3,
            "text": "Lalle ne a cikin sammai da ƙasa akwai ayoyi ga masu imani"
        },
        {
            "chapter": 45,
            "verse": 4,
            "text": "Kuma a cikin halittarku da abin da ke watsuwa na dabba akwai ayoyi ga mutane masu yaƙini"
        },
        {
            "chapter": 45,
            "verse": 5,
            "text": "Kuma da saɓawar dare da yini da abin da Allah Ya saukar daga sama na arziki, sa'an nan Ya rayar da ƙasa game da shi a bayan mutuwarta, da juyawar iskoki, akwai ayoyi ga mutane masu yin hankali"
        },
        {
            "chapter": 45,
            "verse": 6,
            "text": "Waɗancan ayoyin Allah ne, Muna karanta su gare ka da gaskiya. To, da wane labari bayan Allah da ayoyinSa suke yin imani"
        },
        {
            "chapter": 45,
            "verse": 7,
            "text": "Bone ya tabbata ga dukan mai yawan ƙiren ƙarya, mai laifi"
        },
        {
            "chapter": 45,
            "verse": 8,
            "text": "Yana jin ayoyin Allah ana karanta su a kansa, sa'an nan ya doge yana makangari, kamar bai ji su ba. To, ka yi masa bushara da azaba mai raɗaɗi"
        },
        {
            "chapter": 45,
            "verse": 9,
            "text": "Kuma har idan ya san wani abu daga ayoyinMu, sai ya rika su da izgili. Waɗancan suna da wata azaba mai wulakantawa (a duniya)"
        },
        {
            "chapter": 45,
            "verse": 10,
            "text": "Gaba gare su (a Lahira) akwai Jahannama, kuma abin da suka sana'anta ba ya wadatar da su daga kome, kuma abubuwan da suka riƙa majiɓinta, baicin Allah, ba su wadatar da su daga kome. Kuma suna da wata azaba mai girma"
        },
        {
            "chapter": 45,
            "verse": 11,
            "text": "Wannan (Alƙur'ani) shi ne shiryuwa. Kuma waɗanda suka kafirta game da ayoyin Ubangijinsu, suna da wata azaba ta wulakanci mai raɗaɗi"
        },
        {
            "chapter": 45,
            "verse": 12,
            "text": "Allah ne wanda Ya hore muku teku domin jirgi ya gudana a cikinta da umurninSa, kuma domin ku nema daga falalarSa, kuma tsammaninku za ku gode"
        },
        {
            "chapter": 45,
            "verse": 13,
            "text": "Kuma Ya hore muku abin da ke a cikin sammai da abin da ke a cikin ƙasa, gaba ɗaya daga gare Shi yake. Lalle ne, a cikin wancan, haƙiƙa, akwai ayoyi ga mutane waɗanda ke yin tunani"
        },
        {
            "chapter": 45,
            "verse": 14,
            "text": "Ka ce wa waɗanda suka yi imani, su yi gafara ga waɗanda ba su fatan rahama ga kwanukan Allah, domin (Allah) Ya saka wa mutane da abin da suka kasance suna aikatawa"
        },
        {
            "chapter": 45,
            "verse": 15,
            "text": "Wanda ya aikata aikin ƙwarai, to, domin kansa, kuma wanda ya munana aki, to, a kansa. Sa'an nan zuwa ga Ubangijinku ake mayar da ku"
        },
        {
            "chapter": 45,
            "verse": 16,
            "text": "Kuma lalle ne, haƙiƙa, Mun bai (wa Bani Isra'ila Littafi da hukunci da Annabci, Kuma Mun azurta su daga abubuwa masudaɗi, Kuma Mun fifta su a kan mutanen duniya (a zamaninsu)"
        },
        {
            "chapter": 45,
            "verse": 17,
            "text": "Kuma Muka ba su hujjoji na umurni. Ba su saɓa ba face bayan ilmi ya je musu, saboda zalunci a tsakaninsu. Lalle ne, Ubangijinka zai yi hukunci a tsakaninsu, a Ranar ƙiyama a cikin abin da suka kasance suna saɓa wa (juna)"
        },
        {
            "chapter": 45,
            "verse": 18,
            "text": "Sa'an nan Muka sanya ka a kan wata shari'a ta al'amarin. Sai ka bi ta, Kuma kada ka bi son zuciyoyin waɗannan daba su sani ba"
        },
        {
            "chapter": 45,
            "verse": 19,
            "text": "Lalle ne su, ba za su wadatar da kai da kome ba daga Allah. Kuma lalle ne azzalumai sashensu majiɓintan sashe ne. Kuma Allah ne Majiɓincin masu taƙawa"
        },
        {
            "chapter": 45,
            "verse": 20,
            "text": "wannan (Alkur'ani) hukunce-hukuncen natsuwa ne ga mutane, da shiryuwa, da rahama, ga mutane waɗanda ke da yaƙini"
        },
        {
            "chapter": 45,
            "verse": 21,
            "text": "Ko waɗanda suka yagi miyagun ayyuka suna zaton Mu sanya su kamar waɗanda suka yi imani, kuma suka aikata ayyukan ƙwarai, su zama daidai ga rayuwarsu da mutuwarsu? Abin da suke hukuntawa ya munana"
        },
        {
            "chapter": 45,
            "verse": 22,
            "text": "Alhali kuwa Allah ne Ya halitta sammai da ƙasa saboda gaskiya, Kuma domin a saka wa kowane rai da abin da ya sana'anta, kuma su, ba za a zalunce su ba"
        },
        {
            "chapter": 45,
            "verse": 23,
            "text": "Shin, ka ga wanda ya riƙi son zuciyarsa sih ne abin bautawarsa, kuma Allah Ya ɓatar da shi a kan wani ilmi, Kuma Ya sa hatini a kan jinsa, da zuciyarsa, kuma Ya sa wata yana a kan ganinsa? To, wane ne zai shiryar da shi bayan Allah? Shin to, ba za ku yi tunani ba"
        },
        {
            "chapter": 45,
            "verse": 24,
            "text": "Kuma suka ce: \"Babu kome face rayuwarmu ta duniya; muna mutuwa kuma muna rayuwa (da haihuwa) kuma babu abin da ke halaka mu sai zamani.\" Alhali kuwa (ko da suke faɗar maganar) ba su da wani ilmi game da wannan, ba su bin kome face zato"
        },
        {
            "chapter": 45,
            "verse": 25,
            "text": "Kuma idan ana karanta ayoyinMu bayyanannu a kansu, babu abin da ya kasance hujjarsu face suka ce: \"Ku zo mana da ubanninmu, idan kun kasance masu gaskiya"
        },
        {
            "chapter": 45,
            "verse": 26,
            "text": "Ka ce: \"Allah ne ke rayar da ku kuma Shi ne ke matarda ku, sa'an nan Ya tara ku zuwa ga Ranar ¡iyama, babu shakka a gare ta, kuma amma mafi yawan mutane ba su sani ba"
        },
        {
            "chapter": 45,
            "verse": 27,
            "text": "Kuma mulkin sammai da ƙasa na Allah ne, Shi kaɗai. Kuma ranar da Sa'a ke tsayuwa, a ranar nan masu ɓatawa (ga hujjojin Allah domin su ki bin shari'arSa) za su yi hasara"
        },
        {
            "chapter": 45,
            "verse": 28,
            "text": "Kuma za ka ga kowace al'umma tana gurfane, kowace al'umma ana kiran ta zuwa ga littafinta. (A ce musu) \"A yau ana saka muku da abin da kuka kasance kuna aikatawa"
        },
        {
            "chapter": 45,
            "verse": 29,
            "text": "Wannan littafinMu ne yana yin magana a kanku da gas, kiya. Lalle Mu, Mun kasanceMuna sauya rubutun tamkar abin dakuka kasance kuna aikatawa"
        },
        {
            "chapter": 45,
            "verse": 30,
            "text": "To, amma waɗanda suka yi imani kuma suka aikata ayyukan ƙwarai, to, Ubangijinsu zai sanya su a cikin rahamarsa. Wannan shi ne babban rabo bayyananne"
        },
        {
            "chapter": 45,
            "verse": 31,
            "text": "Kuma amma waɗanda suka kafirta (Allah zai ce musu): \"Shin, ayoyiNa ba su kasance ana karanta su a kanku ba sai kuka kangare, Kuma kuka kasance mutane masu laifi"
        },
        {
            "chapter": 45,
            "verse": 32,
            "text": "Kuma idan aka ce, lalle wa'adin Allah gaskiya ne, kuma Sa'a, babu shakka a cikinta sai kuka ce, 'Ba mu san abin da ake cewa Sa'a ba, ba mu zato (game da ita) face zato mai rauni, Kuma ba mu zama masu yaƙni ba"
        },
        {
            "chapter": 45,
            "verse": 33,
            "text": "Kuma munanan abin da suka aikata ya bayyana a gare su, kuma abin da suka kasance suna yi na izgili ya wajaba a kansu"
        },
        {
            "chapter": 45,
            "verse": 34,
            "text": "Kuma aka ce: \"A yau za Mu manta da ku, kamar yadda kuka manta da gamuwa da yininku wannan. Kuma makomarku wuta ce, Kuma ba ku da waɗansu masu taimako"
        },
        {
            "chapter": 45,
            "verse": 35,
            "text": "Wancan domin lalle ku, kun riƙi ayoyin Allah da izgili, Kuma rayuwar duniya ta ruɗe ku. To, a yau ba za su fita daga gare ta ba, Kuma ba za su zama waɗanda ake neman yardarsu ba"
        },
        {
            "chapter": 45,
            "verse": 36,
            "text": "Saboda haka, godiya ta tabbata ga Allah Ubangijin sammai, kuma Ubangijin ƙasa, Ubangijin halittu"
        },
        {
            "chapter": 45,
            "verse": 37,
            "text": "Kuma gare Shi girma yake, a cikin sammai da ƙasa, kuma Shi ne Mabuwayi, Mai Hikima"
        }
    ]
}
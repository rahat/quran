{
    "chapter": [
        {
            "chapter": 38,
            "verse": 1,
            "text": "S, Ina rantsuwa da Al-ƙur'ani mai hukunce-hukunce"
        },
        {
            "chapter": 38,
            "verse": 2,
            "text": "A'a, waɗanda suka kafirta suna cikin girman kai (ga rikon al'adunsu) da saɓani (tsakanin junansu)"
        },
        {
            "chapter": 38,
            "verse": 3,
            "text": "Da yawa Muka halakar da wani ƙarni, a gabaninsu, suka yi kira (neman ceto), babu lokacin kuɓucewa"
        },
        {
            "chapter": 38,
            "verse": 4,
            "text": "Kuma suka yi mamaki domin Mai gargaɗi, daga cikinsu, ya je musu. Kuma kafirai sukace, \"Wannan mai sihiri ne, maƙaryaci"
        },
        {
            "chapter": 38,
            "verse": 5,
            "text": "Shin, ya sanya gumaka duka su zama abin bautawa guda? Lalle wannan, haƙiƙa, abu ne mai ban mamaki"
        },
        {
            "chapter": 38,
            "verse": 6,
            "text": "Shugabanni daga cikinsu, suka tafi (suka ce),\"Ku yi tafiyarku, ku yi haƙuri a kan abubuwan bautawarku. Lalle wannan, haƙiƙa, wani abu ne ake nufi"
        },
        {
            "chapter": 38,
            "verse": 7,
            "text": "Ba mu taɓa ji ba, game da wannan a cikin addinin ƙarshe. Wannan bai zama ba face ƙiren ƙarya"
        },
        {
            "chapter": 38,
            "verse": 8,
            "text": "Shin, an saukar da Alƙur'ani ne a kansa, a tsakaninmu (mu kuma ba mu gani ba)?\" A'a, su dai suna cikin shakka daga hukunciNa A'a, ba su i da ɗanɗanar azaba ba"
        },
        {
            "chapter": 38,
            "verse": 9,
            "text": "Ko kuma a wurinsu ne ake ajiye taskokin rahamar Ubangijinka, Mabuwayi, Mai yawan kyauta"
        },
        {
            "chapter": 38,
            "verse": 10,
            "text": "Ko kuma su ne da mallakar sammai da ƙasa da abin da ke a tsakaninsu? To sai su hau a cikin sammai (domin, su hana saukar Alƙur'ani ga Muhammadu)"
        },
        {
            "chapter": 38,
            "verse": 11,
            "text": "Rundunoni ne abin da ke can, rusassu, na ƙungiyoyinsu"
        },
        {
            "chapter": 38,
            "verse": 12,
            "text": "Mutanen Nuhu sun ƙaryata, a gabaninsu, da Adawa da Fir'auna mai turakun (da suka kafe mulkinsa)"
        },
        {
            "chapter": 38,
            "verse": 13,
            "text": "Da Samudawa da mutanen Luɗu da ma'abuta ƙunci, waɗancan ne ƙungiyoyin"
        },
        {
            "chapter": 38,
            "verse": 14,
            "text": "Babu kowa a cikinsu face ya ƙaryata Manzanni, saboda haka azabaTa ta wajaba"
        },
        {
            "chapter": 38,
            "verse": 15,
            "text": "Kuma waɗannan ba su jiran kome face tsawa guda, wadda ba ta da hani"
        },
        {
            "chapter": 38,
            "verse": 16,
            "text": "Kuma suka ce: \"Ya Ubangijinmu! Ka gaggauta mana da rabonmu, a gabanin ranar bincike"
        },
        {
            "chapter": 38,
            "verse": 17,
            "text": "Ka yi haƙuri bisa ga abin da suke faɗa (na izgili), kuma ka ambaci bawanMu Dawuda ma'abucin ƙarfin ibada. Lalle, shi, mai mayar da al'amari ga Allah ne"
        },
        {
            "chapter": 38,
            "verse": 18,
            "text": "Lalle Mu, Mun hore duwatsu tare da shi, suna yin tasbihi maraice da fitowar rana"
        },
        {
            "chapter": 38,
            "verse": 19,
            "text": "Da tsuntsaye waɗanda ake tattarawa, kowannensu mai komawa ne a gare shi"
        },
        {
            "chapter": 38,
            "verse": 20,
            "text": "Kuma Muka ƙarfafa mulkinsa, kuma Muka ba shi hikima da rarrabewar magana"
        },
        {
            "chapter": 38,
            "verse": 21,
            "text": "Kuma shin, labarin masu husuma ya zo maka, a lokacin da suka haura garun masallaci"
        },
        {
            "chapter": 38,
            "verse": 22,
            "text": "A lokacin da suka shiga ga Dawuda, sai ya firgita daga gare su. Suka ce: \"Kada kaji tsoro, masu husuma biyu ne; sashenmu ya zalunci sashe. Saboda haka, ka yi hakunci a tsakaninmu da gaskiya. Kada ka ƙetare haddi kuma ka shiryar da mu zuwa, ga tsakar hanya"
        },
        {
            "chapter": 38,
            "verse": 23,
            "text": "Lalle wannan dan'uwana ne, yana da tunkiya casa'in da tara, kuma ina da tunkiya guda, sai ya ce: 'Ka lamunce mini ita. Kuma ya buwaye ni ga magana"
        },
        {
            "chapter": 38,
            "verse": 24,
            "text": "(Dawuda) ya ce: \"Lalle, haƙiƙa ya zalunce ka game da tambayar tunkiyarka zuwa ga tumakinsa. Kuma lalle ne masu yawa daga abokan tarayya, haƙiƙa, sashensu na zambatar sashe face waɗanda suka yi imani, kuma suka aikata ayyukan ƙwarai.\" Kuma Dawuda ya tabbata cewa Mun fitine shi ne, saboda haka, ya nemi Ubangijinsa gafara, kuma ya faɗi yana mai sujada, kuma ya mayar da al'amari ga Allah"
        },
        {
            "chapter": 38,
            "verse": 25,
            "text": "Saboda haka Muka gafarta masa wancan, kuma lalle yana da wata kusantar daraja a wurinMu, da kyaun makoma"
        },
        {
            "chapter": 38,
            "verse": 26,
            "text": "Ya Dawuda! Lalle Mu Mun sanya ka Halifa a cikin ƙasa. To, ka yi hukunci tsakanin mutane da gaskiya, kuma kada ka biye wa son zuciyar, har ya ɓatar dakai daga hanyar Allah. Lalle waɗanda ke ɓacewa daga hanyar Allah suna da wata azaba mai tsanani domin abin da suka manta, a ranar hisabi"
        },
        {
            "chapter": 38,
            "verse": 27,
            "text": "Kuma ba Mu halitta sama da ƙasa da abin da ke a tsakaninsu ba a kan ƙarya. Wannan shi ne zaton waɗanda suka kafirta. To, bone ya tabbata ga waɗanda suka kafirta daga wuta"
        },
        {
            "chapter": 38,
            "verse": 28,
            "text": "Ko za Mu sanya waɗanda suka yi imani, kuma suka aikata ayyukan ƙwarai kamar waɗanda suke masu barna ne a cikin ƙasa? Ko kuma za Mu sanya masu bin Allah da taƙawa kamar fajirai makarkata"
        },
        {
            "chapter": 38,
            "verse": 29,
            "text": "(Wannan) Littafi ne, Mun saukar da shi zuwa gare ka, yana, mai albarka, domin su lura da ayoyinsa, kuma don masu hankali su riƙa yin tunani"
        },
        {
            "chapter": 38,
            "verse": 30,
            "text": "Kuma Muka bai wa Dawuda Sulaiman. Madalla da bawanMu, shi. Lalle shi (Sulaiman) mai mayar da al'amari ne ga Allah"
        },
        {
            "chapter": 38,
            "verse": 31,
            "text": "A lokacin da aka gitta masa dawaki masu asali, a lokacin maraice"
        },
        {
            "chapter": 38,
            "verse": 32,
            "text": "Sai ya ce: \"Lalle ni, na fifita son dukiya daga tunawar Ubangijina, har (rana) ta faku da shamaki"
        },
        {
            "chapter": 38,
            "verse": 33,
            "text": "Ku mayar da su a gare ni.\" Sai ya shiga yankansu da takobi ga ƙwabrukansu da wuyoyinsu"
        },
        {
            "chapter": 38,
            "verse": 34,
            "text": "Kuma lalle haƙiƙa, Mun fitini Sulaiman kuma Muka jefa wani jikin mutum a kan karagarsa. Sa'an nan ya mayar da al'amari zuwa gare Mu"
        },
        {
            "chapter": 38,
            "verse": 35,
            "text": "Ya ce: \"Ya Ubangijina! Ka gafarta mini, kuma Ka ba ni mulki wanda ba ya kamata da kowa daga bayana. Lalle Kai, Kai ne Mai yawan kyauta"
        },
        {
            "chapter": 38,
            "verse": 36,
            "text": "Saboda haka Muka hore masa iska tana gudu da umurninsa, tana tashi da sauƙi, inda ya nufa"
        },
        {
            "chapter": 38,
            "verse": 37,
            "text": "Da shaiɗanu dukan mai gini, da mai nutsa (a cikin koguna)"
        },
        {
            "chapter": 38,
            "verse": 38,
            "text": "Waɗansu, ɗaɗɗaure a cikin maruruwa"
        },
        {
            "chapter": 38,
            "verse": 39,
            "text": "Wannan kyautarMu ce. Sai ka yi kyauta ga wanda kake so, ko kuma ka riƙe, babu wani bincike"
        },
        {
            "chapter": 38,
            "verse": 40,
            "text": "Kuma lalle, haƙiƙa yana da kusantar daraja a wurinMu da kyaun makoma"
        },
        {
            "chapter": 38,
            "verse": 41,
            "text": "Kuma ka ambaci bawanMu Ayyuba a lokacin da ya kirayi Ubangijinsa, ya ce: \"Lalle ni, Shaiɗan ya shafe ni da wahala da kuma wata azaba"
        },
        {
            "chapter": 38,
            "verse": 42,
            "text": "Ka shura da ƙafarka. Wannan abin wanka ne mai sanyi da abin sha"
        },
        {
            "chapter": 38,
            "verse": 43,
            "text": "Kuma Muka ba shi iyalansa da kwatankwacinsu tare da su saboda rahama daga gare Mu, da tunatarwa ga masu hankali"
        },
        {
            "chapter": 38,
            "verse": 44,
            "text": "Kuma ka riƙi wata ƙulla da hannunka, ka yi duka da ita kuma kada ka karya rantsuwarka. Lalle Mu, Mun same shi mai haƙuri. Madalla da bawa, shi Lalle shi mai mayar da al'amari ga Allah ne"
        },
        {
            "chapter": 38,
            "verse": 45,
            "text": "Kuma ka ambaci bayinMu: Ibrahim da ls'haƙa da Ya'aƙuba, ma'abuta ƙarfin (ɗaukar umurninMu) da basira"
        },
        {
            "chapter": 38,
            "verse": 46,
            "text": "Lalle Mu, Mun keɓance su game da wata, tsattsarkar aba: Hukunce-hukuncen gidan duniya (mai tunatar da su Lahira)"
        },
        {
            "chapter": 38,
            "verse": 47,
            "text": "Kuma lalle su a wurinMu, tabbas, suna daga zaɓaɓɓu, mafifita"
        },
        {
            "chapter": 38,
            "verse": 48,
            "text": "Kuma ka ambaci Isma'ila da llyas da Zulkifli, kuma dukansu suna daga zaɓaɓɓu"
        },
        {
            "chapter": 38,
            "verse": 49,
            "text": "Wannan tunatarwa ce, kuma lalle masu bin Allah da taƙawa, suna da kyakkyawar makoma"
        },
        {
            "chapter": 38,
            "verse": 50,
            "text": "Gidajen Aljannar zama, alhali kuwa tana abar buɗe wa kofofi saboda su"
        },
        {
            "chapter": 38,
            "verse": 51,
            "text": "Suna gingincire a cikinsu, suna kira a cikinsu, ga 'ya'yan itacen marmari masu yawa, da abin sha"
        },
        {
            "chapter": 38,
            "verse": 52,
            "text": "Kuma a wurinsu akwai matan aure masu gajarta ganinsu ga mazansu, tsarar juna"
        },
        {
            "chapter": 38,
            "verse": 53,
            "text": "Wannan shi ne abin da ake yi muku wa'adi ga ranar hisabi"
        },
        {
            "chapter": 38,
            "verse": 54,
            "text": "Lalle wannan, haƙiƙa, azurtarwarMu ce, ba ta ƙarewa"
        },
        {
            "chapter": 38,
            "verse": 55,
            "text": "Wannan shi ne kuma lalle makangara, haƙiƙa, suna da mafi sharrin makoma"
        },
        {
            "chapter": 38,
            "verse": 56,
            "text": "Jahannama, suna shigarta. To, shimfiɗar ta munana, ita"
        },
        {
            "chapter": 38,
            "verse": 57,
            "text": "Wannan shi ne! To, su ɗanɗane shi: ruwan zafi ne da ruɓaɓɓen jini"
        },
        {
            "chapter": 38,
            "verse": 58,
            "text": "Da wani daga siffarsa nau'i-nau'i"
        },
        {
            "chapter": 38,
            "verse": 59,
            "text": "Wannan wani yanki ne mai kutsawa tare da ku, babu maraba a gare su, lalle su, masu shiga Wuta ne"
        },
        {
            "chapter": 38,
            "verse": 60,
            "text": "Suka ce: \"A'a, ku ne babu maraba a gare ku, ku ne kuka gabatar da shi a gare mu.\" To, matabbatar ta munana (ita wutar)"
        },
        {
            "chapter": 38,
            "verse": 61,
            "text": "Suka ce: \"Ya Ubangijinmu! Wanda ya gabatar da wannan a gare mu, to, Ka ƙara masa azaba, ninki, a cikin wuta"
        },
        {
            "chapter": 38,
            "verse": 62,
            "text": "Kuma suka ce: \"Me ya same mu, ba mu ganin waɗansu mazaje, mun kasance muna ƙidaya su daga ashararai"
        },
        {
            "chapter": 38,
            "verse": 63,
            "text": "Shin, mun riƙe su abin izgili ne ko idanunmu sun karkata daga gare su ne"
        },
        {
            "chapter": 38,
            "verse": 64,
            "text": "Lalle wannan, haƙiƙa, gaskiya ne, husumar mutanen wuta"
        },
        {
            "chapter": 38,
            "verse": 65,
            "text": "Ka ce: \"Ni mai gargaɗikawai ne, kuma babu wani abin bautawa sai Allah, Makaɗaici, Mai tilastawa"
        },
        {
            "chapter": 38,
            "verse": 66,
            "text": "Ubangijin sammai da ƙasa da abin da ke a tsakaninsu Mabuwayi, Mai gafara"
        },
        {
            "chapter": 38,
            "verse": 67,
            "text": "Ka ce: \"Shi (Alkur'ani) babban labari ne mai girma"
        },
        {
            "chapter": 38,
            "verse": 68,
            "text": "Ku, masu bijirewa ne daga gare shi"
        },
        {
            "chapter": 38,
            "verse": 69,
            "text": "Wani ilmi bai kasance a gare ni ba game da jama'a (mala'iku) mafi ɗaukaka a lokacin da suke yin husuma"
        },
        {
            "chapter": 38,
            "verse": 70,
            "text": "Ba a yi mini wahayin kome ba face cewa ni mai gargaɗi kawai ne, mai bayyanawa"
        },
        {
            "chapter": 38,
            "verse": 71,
            "text": "A lokacin da Ubangijinka Ya ce wa mala'iku, \"Lalle Ni Mai halitta mutum ne daga laka"
        },
        {
            "chapter": 38,
            "verse": 72,
            "text": "Sa'an nan idan Na daidaita shi, kuma Na hura (wani abu) daga RuhiNa a cikinsa to ku faɗi kuna masu sujada a gare; shi"
        },
        {
            "chapter": 38,
            "verse": 73,
            "text": "Sai mala'ikun suka yi sujada dukansu, gaba ɗaya"
        },
        {
            "chapter": 38,
            "verse": 74,
            "text": "Face Iblis, ya yi girman kai, kuma ya kasance daga kafirai"
        },
        {
            "chapter": 38,
            "verse": 75,
            "text": "(Allah) Ya ce, \"Ya Ibilis! Me ya hana ka, ka yi sujada ga abin da Na halitta da HannayeNa biyu? Shin, ka yi girman kai ne, ko kuwa ka kasance daga maɗaukaka ne"
        },
        {
            "chapter": 38,
            "verse": 76,
            "text": "Ya ce, \"Ni, mafifici ne daga gare shi: Ka halitta ni daga wuta, kuma Ka halitta shi daga laka"
        },
        {
            "chapter": 38,
            "verse": 77,
            "text": "Ya ce, \"To, ka fita daga gare ta, domin lalle kai la'ananne ne"
        },
        {
            "chapter": 38,
            "verse": 78,
            "text": "Kuma lalle a kanka akwai la'anaTa har zuwa ranar sakamako"
        },
        {
            "chapter": 38,
            "verse": 79,
            "text": "Ya ce, \"Ya Ubangijina! To, Ka yi mini jinkiri zuwa ga ranar da ake tayar da su"
        },
        {
            "chapter": 38,
            "verse": 80,
            "text": "Ya ce, \"To, lalle kana daga waɗanda aka yi wa jinkiri"
        },
        {
            "chapter": 38,
            "verse": 81,
            "text": "Zuwa ga yinin lokaci sananne"
        },
        {
            "chapter": 38,
            "verse": 82,
            "text": "Ya ce, \"To, ina rantsuwa da buwayarKa, lalle, ina ɓatar da su gaba ɗaya"
        },
        {
            "chapter": 38,
            "verse": 83,
            "text": "Face bayinKa tsarkakakku daga gare su"
        },
        {
            "chapter": 38,
            "verse": 84,
            "text": "(Allah) Ya ce, \"To, (wannan magana ita ce) gaskiya. Kuma gaskiya Nake faɗa"
        },
        {
            "chapter": 38,
            "verse": 85,
            "text": "Lalle za Ni cika Jahannama daga gare ka, kuma daga wanda ya bi ka daga gare su, gaba ɗaya"
        },
        {
            "chapter": 38,
            "verse": 86,
            "text": "Ka ce: \"Ba ni tambayar ku wata ijara, a kansa kuma ba ni daga masu ƙaƙalen faɗarsa"
        },
        {
            "chapter": 38,
            "verse": 87,
            "text": "Shi (Alkur'an) bai zama ba face ambato ne ga dukan halitta"
        },
        {
            "chapter": 38,
            "verse": 88,
            "text": "Kuma lalle za ku san babban labarinsa a bayan ɗan lokaci"
        }
    ]
}
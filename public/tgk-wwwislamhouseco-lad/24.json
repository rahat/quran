{
    "chapter": [
        {
            "chapter": 24,
            "verse": 1,
            "text": "[In] Suraest, ki onro nozil kardaem va [amal ʙa ahkomi] onro voçiʙ namudaem va dar on ojoti ravşane nozil kardaem, ʙoşad, ki pand gired"
        },
        {
            "chapter": 24,
            "verse": 2,
            "text": "Har jak az zanu mardi zinokorro sad tozijona ʙizaned va agar ʙa Alloh taolo va rūzi oxirat imon dored, naʙojad dar [içroi ahkomi] dini Alloh taolo nisʙat ʙa on du [nafar] dilsūzī [va mehruʙonii ʙe dalel] doşta ʙoşed va ʙojad gurūhe az mu'minon ʙar muçozotaşon guvoh ʙoşand"
        },
        {
            "chapter": 24,
            "verse": 3,
            "text": "Mardi zinokor çuz ʙo zani zinokor jo muşrik izdivoç namekunad va zani zinokorro [niz] çuz mardi zinokor jo muşrik ʙa izdivoçi xud darnameovarad va in [zanoşūī] ʙar mu'minon harom ast"
        },
        {
            "chapter": 24,
            "verse": 4,
            "text": "Va kasone, ki [mardonu] zanoni pokdomanro [ʙa zino] muttaham mekunand va cahor şohid [ʙar iddaoi xud] nameovarand, ononro haştod tozijona ʙizaned va hargiz şahodataşonro [dar heç mavride] napazired va inonand, ki nofarmonand"
        },
        {
            "chapter": 24,
            "verse": 5,
            "text": "Magar kasone, ki ʙa'd az on [tuhmat] tavʙa kunand va [raftori guzaştai xudro] isloh [-u çuʙron] namojand, pas, ʙe tardid, Alloh taolo omurzandai mehruʙon ast"
        },
        {
            "chapter": 24,
            "verse": 6,
            "text": "Va kasone, ki hamsaroni xudro [ʙa zino] muttaham mekunand va çuz xeştan şohide [ʙar in iddao] nadorand, pas, har jak az onon ʙojad cahor ʙor ʙa Alloh taolo savgand jod kunad, ki hatman, rost megūjad"
        },
        {
            "chapter": 24,
            "verse": 7,
            "text": "Va pançumin ʙor [şavhar ʙigūjad], ki la'nati Alloh taolo ʙar ū ʙod, agar durūƣgū ʙoşad"
        },
        {
            "chapter": 24,
            "verse": 8,
            "text": "Va kajfari zan dar surate ʙardoşta meşavad, ki cahor ʙor ʙa Alloh taolo savgand jod kunad, ki on mard hatman, durūƣgū ast"
        },
        {
            "chapter": 24,
            "verse": 9,
            "text": "Va pançumin ʙor [ʙigūjad], ki xaşmi Alloh taolo ʙar ū ʙod, agar [şavharaş] rost gufta ʙoşad"
        },
        {
            "chapter": 24,
            "verse": 10,
            "text": "Va [ej mardum] agar ʙaxşişi Alloh taolo va rahmataş ʙar şumo naʙud va in ki Alloh taolo tavʙapaziri hakim ast [hatman, giriftori azoʙ meşuded]"
        },
        {
            "chapter": 24,
            "verse": 11,
            "text": "[Ej mu'minon] Be tardid, kasone, ki on tuhmati ʙuzurgro [dar ʙorai Oişa] matrah kardand, gurūhe az xudi şumo hastand. Gumon nakuned, ki in [moçaro] ʙaroi şumo şarr ast, ʙalki xajre ʙarojaton dar on [nuhufta] ast. Baroi har jak az onon [ki dar in şoeaparokanī naqş doştaand] kajfari gunohest, ki murtakiʙ şudaast va ʙaroi on kase az eşon, ki ʙaxşi ʙuzurgi on [tuhmat]-ro ʙa uhda dorad, azoʙi ʙuzurge [dar peş] ast"
        },
        {
            "chapter": 24,
            "verse": 12,
            "text": "Caro hangome ki in [tuhmat]-ro şunided, mardonu zanoni mu'min gumoni nek ʙa xud naʙurdand va naguftand: «In tuhmate [ʙuzurgu] oşkor [ʙa hamsari pajomʙar] ast?»"
        },
        {
            "chapter": 24,
            "verse": 13,
            "text": "Caro cahor şohid ʙar on najovardand? Pas, cun şohidonro najovardand, ononand, ki nazdi Alloh taolo durūƣgū hastand"
        },
        {
            "chapter": 24,
            "verse": 14,
            "text": "Va agar ʙaxşişi Alloh taolo va rahmati Ū dar dunjovu oxirat naʙud, hatman, ʙa kajfari on ci ʙad-on pardoxted, ʙa azoʙe [saxtu] ʙuzurg giriftor meşuded"
        },
        {
            "chapter": 24,
            "verse": 15,
            "text": "On goh ki on [şoea]-ro az zaʙoni jakdigar meşunided va suxanero dahon ʙa dahon naql mekarded, ki dar ʙoraaş heç ogohī [va jaqinī] nadoşted va onro soda [va kucak] mepindoşted, dar hole ki on [tuhmat] nazdi Alloh taolo ʙisjor ʙuzurg ast"
        },
        {
            "chapter": 24,
            "verse": 16,
            "text": "Caro hangome ki onro şunided, nagufted: «Sazovor nest, ki in [suxani ʙad]-ro ʙar zaʙon ovardem. [Parvardigoro] Tu munazzahī, in durūƣi ʙuzurge ast?»"
        },
        {
            "chapter": 24,
            "verse": 17,
            "text": "Alloh taolo şumoro pand medihad, ki agar mu'min hasted, hargiz in [kor]-ro takror nakuned"
        },
        {
            "chapter": 24,
            "verse": 18,
            "text": "Va Alloh taolo ojot [-i xud]-ro ʙaroi şumo ʙajon mekunad va Alloh taolo donoi hakim ast"
        },
        {
            "chapter": 24,
            "verse": 19,
            "text": "Onon, ki dūst dorand, ʙajni kasone, ki imon ovardaand, ziştkorī roiç gardad, hatman, dar dunjo va oxirat azoʙe dardnok [dar peş] dorand va Alloh taolo [haqoiqu masolehro] medonad va şumo namedoned"
        },
        {
            "chapter": 24,
            "verse": 20,
            "text": "Va agar ʙaxşişi Alloh taolo va rahmataş ʙar şumo naʙud va in ki Alloh taolo dilsūzi mehruʙon ast, [hatman, muçozoti saxte dar intizoraton ʙud]"
        },
        {
            "chapter": 24,
            "verse": 21,
            "text": "Ej kasone, ki imon ovardaed, dar rohhoi şajton gom naguzored va har ki rohhoi şajtonro mepūjad, [ʙidonad, ki] ū tanho ʙa ziştkorī va a'moli nopisand farmon medihad va agar ʙaxşişi Alloh taolo va rahmataş ʙar şumo naʙud, hargiz heç jak az şumo [az gunoh] pok nameşud, vale Alloh taolo har kiro ʙixohad, pok mekunad va Alloh taolo şunavoi donost"
        },
        {
            "chapter": 24,
            "verse": 22,
            "text": "Afrode az şumo, ki ʙartarii [imonī] va vus'ati [molī] dorand, naʙojad savgand jod kunand, ki ʙa xeşovandon va tihidaston va muhoçironi dar rohi Alloh taolo [ki murtakiʙi gunoh şudaand] cize nadihand. Onon ʙojad afv kunand va [az gunohi digaron] caşm ʙipūşand. Ojo dūst namedored, ki Alloh taolo [niz] şumoro ʙiʙaxşad? Va Alloh taolo omurzandai mehruʙon ast"
        },
        {
            "chapter": 24,
            "verse": 23,
            "text": "Kasone, ki zanoni pokdomani ʙexaʙar [az fahşo va] mu'minro [ʙa zino] muttaham mekunand, dar dunjo va oxirat az rahmati Alloh taolo dur gaştaand va [dar oxirat] azoʙe ʙuzurg [dar peş] dorand"
        },
        {
            "chapter": 24,
            "verse": 24,
            "text": "Rūze, ki zaʙonho va dastho va pojhojaşon dar ʙorai on ci mekardand [va meguftand], alajhi onon guvohī medihand"
        },
        {
            "chapter": 24,
            "verse": 25,
            "text": "On rūz Alloh taolo çazoi voqeii ononro ʙekamu kost medihad va xohand donist, ki Alloh taolo hamon haqqi oşkor ast"
        },
        {
            "chapter": 24,
            "verse": 26,
            "text": "Zanoni palid ʙaroi mardoni palidand va mardoni palid [niz] ʙaroi zanoni palidand. Va zanoni pok az oni mardoni pokand va mardoni pok [niz] az oni zanoni pokand. Inon az on ci [nopokon dar ʙoraaşon] megūjand, muʙarro hastand [va] omurzişi [ilohī] va rūzii arzişmande [dar peş] dorand"
        },
        {
            "chapter": 24,
            "verse": 27,
            "text": "Ej kasone, ki imon ovardaed, ʙa xonahoe çuz xonahoi xud vorid naşaved, magar in ki içozat ʙigired va ʙar ahli on [xona] salom kuned. In [kor] ʙaroi şumo ʙehtar ast, ʙoşad, ki pand gired"
        },
        {
            "chapter": 24,
            "verse": 28,
            "text": "Pas, agar kasero dar on [xona] najofted, vorid naşaved, to ʙa şumo içozat doda şavad va agar ʙa şumo gufta şud: «Bozgarded»! Pas, ʙozgarded! [Caro ki] In [kasʙi içozat] ʙaroi şumo şoistatar ast va Alloh taolo ʙa on ci mekuned donost"
        },
        {
            "chapter": 24,
            "verse": 29,
            "text": "Bar şumo gunohe nest, ki ʙa xonahoi ƣajrimaskunī [va makonhoi umumī], ki dar on ço [ehtijoç jo] ʙahrae dored, vorid şaved va Alloh taolo on ci oşkor mesozed va on ci pinhon medored, [hamaro] medonad"
        },
        {
            "chapter": 24,
            "verse": 30,
            "text": "[Ej pajomʙar] Ba mardoni mu'min ʙigū, caşmoni xudro [az nigoh ʙa nomahram] furū girand va pokdomanī peşa kunand. In [kor] ʙaroi onon pokizatar ast. Be tardid, Alloh taolo ʙa on ci ançom medihand, ogoh ast"
        },
        {
            "chapter": 24,
            "verse": 31,
            "text": "Va ʙa zanoni mu'min [niz] ʙigū, caşmoni xudro [az nigoh ʙa nomahram] furū girand va pokdomanī varzand va zevar [-u oroişi] xudro oşkor nakunand, magar on ci [ʙa surati taʙiī] namojon ast. Va ʙojad rūsarii xudro ʙar sina ʙiafkanand [to mūjho va sinahoşon pūşida gardad] va zinati xudro oşkor nasozand, magar ʙaroi şavhar jo padar jo padarşavhar jo pisari xud jo pisari şavharaşon jo ʙarodar jo pisari ʙarodar jo pisari xohar jo [digar] zanon jo kanizon va ʙardagonaşon jo xeşovandone, ki [digar] nijoz va tamojule ʙa zanon nadorand jo kūdakone, ki az masoili çinsii zanon ogohī najoftaand. Hamcunin, [hangomi roh raftan] pojhoi xudro [cunon ʙar zamin] nakūʙand, ki [sadoi] zinnathoe, ki [zeri liʙos] pinhon kardaand, [xalxol] oşkor şavad. Va ej mu'minon, hamagī ʙa sūi Alloh taolo tavʙa kuned; ʙoşad, ki rastagor garded"
        },
        {
            "chapter": 24,
            "verse": 32,
            "text": "[Ej mu'minon] Mardonu zanoni muçarradi xudro hamsar dihed va ƣulomonu kanizonro, ki şoistagī dorand [niz hamsar dihed]. Agar onon tihidast ʙoşand, Alloh taolo az ʙaxşiş [va lutfi] xeş ʙenijozaşon mesozad va Alloh taolo kuşoişgari ogoh ast"
        },
        {
            "chapter": 24,
            "verse": 33,
            "text": "Kasone, ki [şaroitu imkonoti] izdivoç nadorand, ʙojad pokdomanī peşa kunand, to Alloh taolo ononro az ʙaxşişi xeş ʙenijoz namojad. Va ʙardagone, ki xostori ʙozxarid [va ozodii xeş] hastand, agar dar onon [tavonoii pardoxti mol va] şoistagī meʙined, [darxostaşonro] ʙipazired va az sarvate, ki Alloh taolo ʙa şumo ato kardaast, cize ʙa onon ʙaxşed [to ʙa ozodiaşon kumak kuned]. Hamcunin, kanizonatonro, ki mexohand pokdoman ʙoşand, ʙa zino vodor nakuned, to ʙahrai [nociz] zindagii dunjoro ʙa dast ovared va agar kase, ki ononro [ʙa in kor] vorid namojad, Alloh taolo pas az maçʙur şudanaşon, hatman, [nisʙat ʙa onon] omurzanda [va] mehruʙon ast"
        },
        {
            "chapter": 24,
            "verse": 34,
            "text": "Va ʙa rostī, ʙa sūji şumo ojote ravşan va dostone az zindagii peşinijonaton va pande ʙaroi parhezgoron nozil kardaem"
        },
        {
            "chapter": 24,
            "verse": 35,
            "text": "Alloh taolo nuri osmonho va zamin ast. Masali nuri Ū hammonandi caroƣdonest, ki darunaş caroƣe [afrūxta] ast [va] on caroƣ dar şişae qaror dorad [va] on şişa gūī sitorae duraxşon ast. In caroƣ ʙo [ravƣani] daraxti purʙarakati zajtun afrūxta meşavad, ki na şarqī ast va na ƣarʙī [va xurşed hamvora ʙar on metoʙad]. Ravƣanaş [cunon zulol ast, ki] nazdik ast, ʙiduni tamos ʙo otaş şu'lavar gardad. Nurest afzun ʙar nur. [Qalʙi mu'min niz ʙo nuri hidojat in guna ravşan meşavad] Va Alloh taolo har kiro ʙixohad, ʙa nuri xeş hidojat mekunad va Alloh taolo ʙaroi mardum masalho mezanad va Alloh taolo ʙa har ciz donost"
        },
        {
            "chapter": 24,
            "verse": 36,
            "text": "[In caroƣi hidojat] Dar masoçidest, ki Alloh taolo amr kardaast, to [qadru manzalatşon] giromī doşta şavad va nomaş dar onho ʙurda şavad, [va] dar on ço ʙomdodon va şomgohon Ūro ʙa pokī ʙisitojand"
        },
        {
            "chapter": 24,
            "verse": 37,
            "text": "Mardone, ki heç tiçorat va xaridu furūşe ononro az jodi Alloh taolo va ʙarpo doştani namoz va pardoxti zakot ƣofil namekunad, [va] az rūze, ki dilho va caşmho digargun meşavad, ʙim dorand"
        },
        {
            "chapter": 24,
            "verse": 38,
            "text": "To Alloh taolo ʙehtar az on ci ançom dodaand, ʙa onon podoş dihad va az fazli xud niz ʙar podoşaşon ʙijafzojad va Alloh taolo ʙa har ki ʙixohad, ʙehisoʙ rūzī medihad"
        },
        {
            "chapter": 24,
            "verse": 39,
            "text": "Va kasone, ki kufr varzidand, a'molaşon hamcun saroʙe dar ʙijoʙone hamvor ast, ki [az dur insoni] taşna onro oʙ mepindorad, to on ki nazdikaş meşavad [va] cize namejoʙad va [a'moli kofir niz saroʙest, ki sude ʙarojaş nadorad va dar ivaz] Allohro nazdi xeş mejoʙad, ki hisoʙaşro ʙa tavri komil medihad va Alloh taolo dar hisoʙrasī sare' ast"
        },
        {
            "chapter": 24,
            "verse": 40,
            "text": "Jo [a'molaş] hamcun torikihoe dar darjoi ƶarf ast, ki mavçe onro mepūşonad va ʙar farozi on mavçe digar ast, [va] ʙar farozaş aʙre [torik] qaror dorad. Torikihoe ast, jake ʙar farozi digare [cunon ki] agar [şaxsi gumgaşta] dasti xudro ʙerun ovarad, mumkin nest onro ʙuʙinad. Va kase, ki Alloh taolo nure [az hidojat] ʙarojaş qaror nadoda ʙoşad, pas, [heç hidojat va] nure ʙarojaş nest"
        },
        {
            "chapter": 24,
            "verse": 41,
            "text": "Ojo nadidī, har ki dar osmonho va zamin ast va [hatto] parrandahoi dar osmon parkuşoda [dar osmon hamagī] Allohro ʙa pokī mesitojand. Har jak az onon nijoişu sitoişi xeşro medonad va Alloh taolo ʙa on ci mekunand, ogoh ast"
        },
        {
            "chapter": 24,
            "verse": 42,
            "text": "Va farmonravoii osmonho va zamin az oni Alloh taolo ast va ʙozgaşt [-i hama] ʙa sūji Alloh taolo ast"
        },
        {
            "chapter": 24,
            "verse": 43,
            "text": "Ojo nadidī, ki Alloh taolo aʙrhoero ʙa oromī meronad, sipas ʙajni [açzoi] on pajvand medihad, on goh tūdai anʙūhe padid meovarad, pas, qatrahoi ʙoronro meʙinī, ki az mijonaş taroviş mekunad va az kūhhoe [az anʙūhi aʙrho], ki dar osmon ast, donahoi ƶola furū meʙorad, pas, onro ʙa har ki ʙixohad furū merezad va az har ki ʙixohad ʙozmedorad. Nazdik ast, duraxşandagii ʙarqaş caşmhoro [az ʙajn] ʙarad"
        },
        {
            "chapter": 24,
            "verse": 44,
            "text": "Alloh taolo şaʙu rūzro megardonad [va pajopaj meovarad]. Jaqinan, dar in [gardiş] iʙrate ʙaroi ahli ʙasirat ast"
        },
        {
            "chapter": 24,
            "verse": 45,
            "text": "Va Alloh taolo har mavçudi zindaero az oʙ ofarid, pas, ʙarxe az onon ʙar şikami xud meravand va ʙarxe ʙar du po roh meravand va ʙarxe az onon cahor [po] roh meravand. Alloh taolo har ci ʙixohad meofarinad. Be tardid, Alloh taolo ʙar hama ciz tavonost"
        },
        {
            "chapter": 24,
            "verse": 46,
            "text": "Ba rostī, ki [Mo] ojoti ravşangare nozil kardem va Alloh taolo har kiro ʙixohad, ʙa rohi rost hidojat mekunad"
        },
        {
            "chapter": 24,
            "verse": 47,
            "text": "Va [munofiqon] megūjand: «Ba Alloh taolo va pajomʙar [-i Ū] imon ovardem va [az farmonaşon] itoat kardem», ammo pas az in [iddao] gurūhe az onon rūjgardon meşavand va inon [dar haqiqat] mu'min nestand"
        },
        {
            "chapter": 24,
            "verse": 48,
            "text": "Va hangome ki ʙa sūji Alloh taolo va pajomʙaraş faroxonda meşavand, to dar mijonaşon dovarī kunad, nogoh gurūhe az onon rūjgardon meşavand"
        },
        {
            "chapter": 24,
            "verse": 49,
            "text": "Va agar haq ʙa onon ʙoşad, muteona [furūtanona] ʙa sūji ū meojand"
        },
        {
            "chapter": 24,
            "verse": 50,
            "text": "Ojo dar dilhojaşon ʙemorī ast jo [dar ʙorai risolataş] tardid dorand? Jo metarsand, ki Alloh taolo va pajomʙaraş ʙar onon sitam kunand? [Na] Balki onon xud sitamgorand"
        },
        {
            "chapter": 24,
            "verse": 51,
            "text": "Suxani mu'minon, hangome ki ʙa sūi Alloh taolo va pajomʙaraş faroxonda meşavand, to mijonaşon dovarī kunad, faqat in ast, ki megūjand: «Şunidem va itoat kardem» va inonand, ki rastagorand"
        },
        {
            "chapter": 24,
            "verse": 52,
            "text": "Va har ki az Alloh taolo va pajomʙaraş itoat kunad va az Alloh taolo ʙitarsad va az [nofarmonii] Ū ʙiparhezad, pas, inon komjoʙand"
        },
        {
            "chapter": 24,
            "verse": 53,
            "text": "[Munofiqon] Bo saxttarin savgandhojaşon ʙa Alloh taolo savgand jod kardand, ki agar ʙa onon farmon dihī, [ʙaroi çihod] rahsipor meşavand. Bigū: «Savgand jod nakuned. Itoat [va suxanoni durūƣaton] şinoxtaşuda ast. Be tardid, Alloh taolo az on ci mekuned, ogoh ast»"
        },
        {
            "chapter": 24,
            "verse": 54,
            "text": "Bigū: «Az Alloh taolo va pajomʙar itoat kuned, pas, agar sarpecī karded, pajomʙar mas'uli cizest, ki ʙar ū taklif şudaast [iʙloƣi vahj] va şumo niz mas'uli cize hasted, ki ʙa on taklif şudaed; ammo agar az ū itoat kuned, hidojat meşaved; va pajomʙar vazifae çuz rasonidani oşkoro [-i vahj] nadorad»"
        },
        {
            "chapter": 24,
            "verse": 55,
            "text": "Alloh taolo ʙa afrode az şumo, ki imon ovardaand va korhoi şoista ançom dodaand, va'da dodaast, ki hatman, ononro dar zamin çonişin [-i muşrikon] mesozad. Hamon guna ki kasonero, ki peş az onon ʙudand, [niz] çonişin [-i kofironu sitamgaron] namud va [farmudaast] dinaşonro, ki ʙaroi onon pisandidaast, ʙarojaşon ustuvor [-u pirūzmand] sozad va tarsaşonro ʙa oromişu amnijat taʙdil kunad [caro ki] tanho Maro meparastand va cizero ʙo Man şarik namesozand va har ki az in pas kufr ʙivarzad, pas, inonand, ki nofarmonand"
        },
        {
            "chapter": 24,
            "verse": 56,
            "text": "Va namoz ʙarpo dored va zakot ʙipardozed va az pajomʙar itoat kuned, ʙoşad, ki mavridi rahmat qaror gired"
        },
        {
            "chapter": 24,
            "verse": 57,
            "text": "[Ej pajomʙar] Hargiz mapindor kasone, ki kufr varzidand, notavonkunanda [-i Alloh taolo] dar zaminand [va metavonand az muçozoti ilohī ʙigrezand]. Çojgohi inon otaş ast va ci ʙad ʙozgaştangohest"
        },
        {
            "chapter": 24,
            "verse": 58,
            "text": "Ej kasone, ki imon ovardaed, ʙardagonaton va kasone az [kūdakoni] şumo, ki ʙa sinni ʙuluƣ narasidaand, ʙojad dar se vaqt az şumo içozat [-i vurud] ʙigirand: peş az namozi suʙh va nimrūz – hangome ki liʙoshojatonro ʙerun meovared – va pas az namozi xuftan. [In] Se [vaqt] hangomi xilvati şumost. Ba çuz in [ce vaqt] ʙar şumo va ʙar onon heç gunohe nest [ki ʙiduni içozat vorid şavand, caro ki] onon peromunaton dar raftu omadand, [va] ʙo jakdigar [muoşirat mekuned]. Alloh taolo incunin ojot [-i xud]-ro ʙarojaton ʙajon mekunad va Alloh taolo donoi hakim ast"
        },
        {
            "chapter": 24,
            "verse": 59,
            "text": "Va hangome ki kūdakonaton ʙa sinni ʙuluƣ rasidand, ʙojad [ʙaroi vurud ʙa xonahoi digaron] içozat ʙigirand, cunonki ʙuzurgsolone, ki [ahkomaşonro] peş az onho [şarh dodem niz] ʙojad içozat megiriftand. Alloh taolo incunin ojotaşro ʙarojaton ʙajon mekunad va Alloh taolo donoi hakim ast"
        },
        {
            "chapter": 24,
            "verse": 60,
            "text": "Va ʙar zanon [-i joisavu pirazan va] az kor aftodae, ki [digar majlu] umedi zanoşūī nadorand, gunohe nest, ki pūşiş [-i saru surat]-i xeşro kanor guzorand, [ʙa şarti on ki oroiş va] zinatero oşkor nakunand va agar iffat ʙivarzand [va xudro ʙipūşonand] ʙarojaşon ʙehtar ast. Va Alloh taolo şunavoi donost"
        },
        {
            "chapter": 24,
            "verse": 61,
            "text": "Bar [afrodi] noʙino va langu ʙemor [ki az takolifi içtimoī – hamcun çihod – maof şudaand] gunohe nest va [hamcunin] ʙar xudi şumo gunohe nest, ki az xonahoi xud [jo farzandonu hamsaronaton ƣizoe] ʙixūred jo az xonahoi padaronaton jo xonahoi modaronaton jo xonahoi ʙarodaronaton jo xonahoi xoharonaton jo xonahoi amuhojaton jo xonahoi ammahojaton jo xonahoi taƣohojaton jo xonahoi xolahojaton jo xonae, ki kalidaş dar ixtijori şumost jo [az xonahoi] dūstonaton. Bar şumo gunohe nest, ki dastaçam'ī jo çudogona [ƣizo] ʙixūred va hangome ki ʙa xonaho vorid meşaved, ʙa jakdigar salom kuned, ki durude muʙorak [va] pisandida az sūji Alloh taolo ast. Alloh taolo in guna ojoti [xeş]-ro ʙarojaton ʙa ravşanī ʙajon mekunad, ʙoşad, ki ʙiandeşed"
        },
        {
            "chapter": 24,
            "verse": 62,
            "text": "Mu'minoni [voqeī] kasone hastand, ki ʙa Alloh taolo va Pajomʙaraş imon ovardaand va hangome ki ʙaroi [içroi jak] amri içtimoī ʙo ū [pajomʙar] hamroh hastand, to az vaj içozat nagiriftaand, [az çam'] xoriç nameşavand. Be tardid, kasone, ki az tu içozat megirand, ononand, ki ʙa Allohu pajomʙaraş imon ovardaand. Pas, agar ʙaroi ançomi ʙarxe korho [-i muhim]-i xud az tu içozat mexohand, ʙa har jak az onon, ki mexohī içozat ʙideh va az Alloh taolo ʙarojaşon omurziş ʙixoh. Ba rostī, ki Alloh taolo omurzandai mehruʙon ast"
        },
        {
            "chapter": 24,
            "verse": 63,
            "text": "Faroxonii pajomʙar [ʙaroi şirkat dar korhoi gurūhe]-ro ʙajni xud hamcun faroxonii jakdigar talaqqī nakuned [ki ʙitavoned onro ʙipazired jo rad kuned]. Jaqinan, Alloh taolo afrode az şumoro, ki puşti digaron pinhon meşavand va maxfijona [az nazdi pajomʙar] megurezand, [ʙa xuʙī] meşinosad. pas kasone, ki az farmonaş sarpecī mekunand, ʙojad ʙitarsand az in ki anduh va ʙaloe ʙar saraşon ʙijojad jo ʙa azoʙe dardnok giriftor şavand"
        },
        {
            "chapter": 24,
            "verse": 64,
            "text": "Ogoh ʙoşed! Be tardid, on ci dar osmonho va zamin ast az oni Alloh taolo ast va jaqinan, Ū medonad, ki şumo [ʙar ci koru] dar ci hole hasted va rūze, ki [ʙandagon] ʙa sūjaş ʙozgardonda meşavand, ononro az on ci [dar dunjo] kardaand, ogoh mesozad va Alloh taolo ʙa har cize donost"
        }
    ]
}
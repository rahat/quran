{
    "chapter": [
        {
            "chapter": 11,
            "verse": 1,
            "text": "Alif, lom, ro. In [Qur'on] kitoʙest, ki ojoti on istehkom joftaast va sipas az çoniʙi hakimi ogoh ʙa ravşanī ʙajon şudaast"
        },
        {
            "chapter": 11,
            "verse": 2,
            "text": "[Pajomi pajomʙar in ast] Ki çuz Allohro naparasted, [ki] ʙe tardid, man az sūji Ū ʙarojaton ʙimdihanda va ʙaşoratgar hastam"
        },
        {
            "chapter": 11,
            "verse": 3,
            "text": "Va in ki az Parvardigoraton omurziş ʙixohed, sipas ʙa dargohaş tavʙa kuned, to şumoro [dar zindagii dunjo] to saromadi muajjane ʙa xajru xuʙī ʙahramand sozad va ʙa har ʙofazilate [ki jaktoparastī va nakukorī peşa kardaast, podoşu] fuzunī ʙaxşad.Va agar [az imon] rū ʙigardoned, [ʙidoned, ki man] ʙa rostī, ʙarojaton az azoʙi rūze sahmgin metarsam"
        },
        {
            "chapter": 11,
            "verse": 4,
            "text": "[Şumo ej mardum] Bozgaştaton ʙa sūji Alloh taolo ast va Ū ʙar har cize tavonost"
        },
        {
            "chapter": 11,
            "verse": 5,
            "text": "Ogoh ʙoşed! Onho [kufrro] dar sinahojaşon nihon mekunand, to onro az Ū [Alloh taolo] pinhon dorand. Ogoh ʙoşed! On goh ki onon çomahojaşonro ʙar sar mekaşand, Alloh taolo on ci pinhon mesozand va on ci oşkor medorand, [hamaro] medonad. Be tardid, Ū ʙa asrori sinaho donost"
        },
        {
            "chapter": 11,
            "verse": 6,
            "text": "Va heç çunʙandae dar zamin nest, magar [in ki] rūziaş ʙar uhdai Alloh taolo ast va [Ū] qarorgoh va mahalli margaşro medonad. Hama [inho] dar kitoʙe ravşan [saʙt] ast"
        },
        {
            "chapter": 11,
            "verse": 7,
            "text": "Va Ūst, ki osmonho va zaminro dar şaş rūz ofarid va [peş az on] Arşi Ū ʙar oʙ ʙud, to şumoro ʙiozmojad, ki kadomaton nakukortared. Va agar [ʙa muşrikon] ʙigūed: «Şumo pas az marg ʙarangexta meşaved», kasone, ki kufr varzidand megūjand: «In [Qur'on cize] nest, magar çodue oşkor»"
        },
        {
            "chapter": 11,
            "verse": 8,
            "text": "Va agar mo azoʙaşonro to cand muddate ʙa ta'xir andozem, alʙatta,[az rūji tamasxur] megūjand: «Ci cize mone'i [vuqu'i] on şuda ast?» Ogoh ʙoşed! Rūze, ki [azoʙ] ʙa suroƣaşon ʙijojad, az onon ʙozgardonida naxohad şud va on ciro ʙa masxara megiriftand, domangiraşon xohad şud"
        },
        {
            "chapter": 11,
            "verse": 9,
            "text": "Va agar az çoniʙi xeş rahmate ʙa inson ʙicaşonem, sipas onro az ū ʙigirem, hatman, dilsard [va] nosipos megardad"
        },
        {
            "chapter": 11,
            "verse": 10,
            "text": "Va agar pas az rançe, ki ʙa ū rasidaast, ne'mate ʙa ū ʙicaşonem, hatman, megūjad: «Saxtiho [va noguvoriho] az man dur şud». Haqqo, ki ū şodmonu faxrfurūş ast"
        },
        {
            "chapter": 11,
            "verse": 11,
            "text": "Magar kasone, ki şikeʙoī namudand va korhoi nek kardand. Baroi eşon omurzişu podoşi ʙuzurge [dar peş] ast"
        },
        {
            "chapter": 11,
            "verse": 12,
            "text": "Va [ej pajomʙar] maʙodo [iʙloƣi] ʙarxe az on ciro, ki ʙa sūjat vahj meşavad, tark kunī va sinaat az on ʙa tang ojad, ki [muşrikon] megūjand: «Caro gançe ʙar ū nozil nagaştaast jo fariştae ʙo ū najomadaast»? Çuz in nest, ki tu faqat ʙimdihandaī va Alloh taolo [muroqiʙu] korguzori har cizest"
        },
        {
            "chapter": 11,
            "verse": 13,
            "text": "Jo megūjand: «[Muhammad] On [kitoʙ]-ro ʙarsoxtaast». Bigū: «Agar rost megūed, dah sura ʙarsoxta hammonandi on ʙijovared va ʙa çuz Alloh taolo har kiro metavoned, ʙa jorī ʙixoned»"
        },
        {
            "chapter": 11,
            "verse": 14,
            "text": "Pas, agar onon da'vatatonro napaziruftand, ʙidoned, ki [Qur'on] faqat ʙa ilmi Alloh taolo nozil şudaast va in ki heç ma'ʙude [ʙarhaq] çuz Ū nest. Pas, ojo taslim [-i amri Alloh taolo va pajomʙar] meşaved"
        },
        {
            "chapter": 11,
            "verse": 15,
            "text": "Kasone, ki zindagii dunjo va taçammuli onro mexohand, [podoşi] korhojaşonro dar in [dunjo] ʙa tamomī ʙa onon medihem va dar on [podoş heç] kamu koste naxohand did"
        },
        {
            "chapter": 11,
            "verse": 16,
            "text": "Inon kasone hastand, ki dar oxirat ʙa çuz otaş [-i duzax heç nasiʙe] naxohand doşt va on ci dar dunjo ançom dodaand, ʙar ʙod raftaast va on ci mekardand, taʙoh ast"
        },
        {
            "chapter": 11,
            "verse": 17,
            "text": "Ojo kase [pajomʙar], ki daleli oşkore [Qur'on] az Parvardigoraş dorad va şohide [Çaʙrail] az çoniʙi Ū [Alloh taolo] onro mexonad, [hammonandi kofironi gumroh ast] va hol on ki peş az on niz Mūso rohnamo va mojai rahmat [-i eşon] ʙud. Inon [musulmonon] ʙa on [kitoʙ] imon dorand va har kase az gurūhho[-i muxtalifi muşrikon], ki ʙa on kufr ʙivarzad [va inkoraş kunad], otaşi duzax va'dagohi ūst. Pas,[ej pajomʙar] az [Qur'on va haqiqati va'dahoi] on dar tardid maʙoş. Be tardid, on [kitoʙe] rostu durust az sūi Parvardigori tust, vale ʙeştari mardum imon nameovarand"
        },
        {
            "chapter": 11,
            "verse": 18,
            "text": "Va kist sitamgortar az on kas, ki [ʙo nisʙat dodani farzand jo şarik] ʙar Alloh taolo durūƣ meʙandad? Onon [rūzi qijomat] ʙar Parvardigoraşon arza meşavand va guvohon [pajomʙaron va fariştagon] megūjand: «Inho hamon kasone hastand, ki ʙar Parvardigoraşon durūƣ meʙastand». Hon! La'nati Alloh taolo ʙar sitamgoroni [muşrik] ʙod"
        },
        {
            "chapter": 11,
            "verse": 19,
            "text": "[Hamon] kasone, ki [mardumro] az rohi Alloh taolo ʙozmedorand va onro munharif mexohand va onon xud oxiratro ʙovar nadorand"
        },
        {
            "chapter": 11,
            "verse": 20,
            "text": "Onon dar zamin notavonkunanda [-i Alloh az azoʙi xeş] nestand va çuz Alloh taolo dūstone nadorand. Azoʙ ʙar eşon ducand meşavad,[caro ki] onon na tavoni şunidan [-i haqro] doştand va na [haqoiqro] medidand"
        },
        {
            "chapter": 11,
            "verse": 21,
            "text": "Inonand, ki ʙa xeş zijon zadand va durūƣhoe, ki meʙoftand, [hama] mahvu noʙud şud"
        },
        {
            "chapter": 11,
            "verse": 22,
            "text": "Noguzir onon dar oxirat az hama zijonkortarand"
        },
        {
            "chapter": 11,
            "verse": 23,
            "text": "Kasone, ki imon ovardaand va korhoi şoista kardaand va dar ʙaroʙari Parvardigoraşon furūtanī namudaand, inon jaqinan ʙihiştiand [va] ham inon dar on çovidonand"
        },
        {
            "chapter": 11,
            "verse": 24,
            "text": "Masali in du gurūh [kofiru mu'min] hammonandi noʙino va noşunavo [az jak sū] va ʙino va şunavo [az sūji digar] ast. Ojo ʙo jakdigar ʙaroʙarand? Ojo pand namegired"
        },
        {
            "chapter": 11,
            "verse": 25,
            "text": "Va ʙa rostī Mo Nuhro ʙa sūji qavmaş firistodem [ʙo in pajom], ki: «Ba rostī, ki man ʙarojaton ʙimdihandae oşkoram"
        },
        {
            "chapter": 11,
            "verse": 26,
            "text": "Çuz Allohro naparasted, [ki] ʙe tardid man az azoʙi rūze dardnok ʙar şumo metarsam»"
        },
        {
            "chapter": 11,
            "verse": 27,
            "text": "Buzurgone az qavmi ū, ki kufr varzida ʙudand, [dar posux] guftand: «Turo çuz ʙaşare hammonandi xeş nameʙinem va ʙa çuz furūmojagoni mo [on ham nadonista va] nasançida [kasi digarero] nameʙinem, ki az tu pajravī karda ʙoşad va ʙarojaton [heç] ʙartarie ʙar xud nameʙinem, ʙalki şumoro durūƣgū mepindorem»"
        },
        {
            "chapter": 11,
            "verse": 28,
            "text": "[Nuh] guft: «Ej qavmi man, ʙa man ʙigūed, [ki] agar az sūji Parvardigoram dalel [-u mu'çizai] oşkore doşta ʙoşam va Ū az çoniʙi xeş ʙa man rahmate [ nuʙuvvat] ʙaxşida ʙoşad va [in mavhiʙat] az didi şumo pūşida ʙoşad, ojo mo metavonem ʙa [pazirişi] on vodoraton kunem va hol on ki karohat dored"
        },
        {
            "chapter": 11,
            "verse": 29,
            "text": "Va ej qavmi man, ʙaroi in [risolat man heç sarvat] va mole az şumo darxost namekunam. Podoşi man çuz ʙar [uhdai] Alloh taolo nest va kasonero, ki imon ovardaand, az xud nameronam. Be tardid, [rūzi qijomat] onon muloqotkunandai Parvardigori xeşand, vale man şumoro gurūhe meʙinam, ki nodonī mekuned"
        },
        {
            "chapter": 11,
            "verse": 30,
            "text": "Va ej qavmi man, agar man ononro tard kunam, kist, ki maro dar ʙaroʙari [kajfari] Alloh taolo jorī kunad? Pas, ojo pand namegired"
        },
        {
            "chapter": 11,
            "verse": 31,
            "text": "Va ʙa şumo namegūjam, ki gançinahoi Alloh taolo nazdi man ast va ƣajʙ namedonam va namegūjam, ki man fariştaam va dar ʙorai kasone, ki ʙa caşmi şumo haqir meojand, namegūjam, ki Alloh taolo xajre nasiʙaşon naxohad kard. Alloh taolo ʙa on ci dar dilhoi eşon ast, ogohtar ast. [Agar cunin ʙigūjam] Dar on surat, hatman, az sitamgoron xoham ʙud»"
        },
        {
            "chapter": 11,
            "verse": 32,
            "text": "[Qavmaş] Guftand: «Ej Nuh, ʙa rostī, ki ʙo mo çidol kardī va ʙisjor [ham] çidol kardī, pas, agar rost megūī, on ci [az azoʙ]-ro, ki ʙa mo va'da medihī, ʙijovar»"
        },
        {
            "chapter": 11,
            "verse": 33,
            "text": "[Nuh] Guft: «Tanho Alloh taolo ast, ki agar ʙixohad, onro ʙar [sari] şumo meovarad va şumo oçizkunanda [-i Ū az azoʙ kardan] nested"
        },
        {
            "chapter": 11,
            "verse": 34,
            "text": "Va agar man ʙixoham nasihataton kunam, nasihat kardani man sude ʙarojaton nadorad, agar Alloh taolo ʙixohad [ki noʙudu] gumrohaton sozad. Ū Parvardigori şumost va [hamagī] ʙa sūjaş ʙozgardonda meşaved»"
        },
        {
            "chapter": 11,
            "verse": 35,
            "text": "Ojo [muşrikon] megūjand: «Ū [Muhammad] in suxanonro ʙa durūƣ ʙa Alloh taolo nisʙat dodaast? Bigū: «Agar man inhoro az peşi xud soxta ʙoşam va ʙa Ū nisʙat diham, gunohaş ʙar [uhdai] man, va[-le] man az gunohoni şumo ʙezoram»"
        },
        {
            "chapter": 11,
            "verse": 36,
            "text": "Va ʙa Nuh vahj şud, ki: «Az qavmi tu çuz kasone, ki imon ovardaand, digar heç kas imon nameovarad, pas, ʙar on ci mekardand, ƣam maxūr"
        },
        {
            "chapter": 11,
            "verse": 37,
            "text": "Va [aknun] kiştiro zeri nazari Mo va ʙa vahj [va rohnamoī]-i Mo ʙisoz va dar ʙorai kasone, ki sitam kardand, ʙo Man suxan magū [caro ki] onho, hatman, ƣarqşudanī hastand»"
        },
        {
            "chapter": 11,
            "verse": 38,
            "text": "Va [Nuh] kiştiro mesoxt va gohe ʙuzurgone az qavmaş ʙar ū meguzaştand, masxaraaş mekardand. [Ū] Meguft: «Agar moro masxara mekuned, mo niz [ʙa hangomaş] ʙa hamon surate, ki moro masxara mekuned, şumoro masxara xohem kard"
        },
        {
            "chapter": 11,
            "verse": 39,
            "text": "Ba zudī xohed donist, ki azoʙi [ilohī] suroƣi ci kase meojad, ki xoraş sozad va azoʙe pojdor ʙar ū furud ojad»"
        },
        {
            "chapter": 11,
            "verse": 40,
            "text": "[In holat hamcunon idoma doşt] to zamone, ki farmon [-i azoʙ] faro rasid va [oʙ az] tanūr çūşidan girift. [Ba Nuh] guftem: «Az [az hajvonot] jak çuft [nar va moda] dar on [kiştī] savor kun va [hamcunin] xonadonatro, ʙa çuz kase, ki va'da [-i halok] qaʙlan ʙar ū muqarrar şudaast va [niz] kasonero, ki imon ovardaand [niz savor kun]».Va çuz iddai andake hamrohi ū imon naovarda ʙudand"
        },
        {
            "chapter": 11,
            "verse": 41,
            "text": "[Nuh] Guft: «Dar on [kiştī] savor şaved. Harakat va tavaqqufaş ʙa nom [-u xosti] Alloh taolo ast. Be tardid, Parvardigoram omurzandavu mehruʙon ast»"
        },
        {
            "chapter": 11,
            "verse": 42,
            "text": "Va on [kiştī] ononro dar mijoni amvoçi kūhpajkare [peş] meʙurd va Nuh pisaraşro, ki dar kanore [istoda] ʙud, sado zad: «Pisaram, ʙo mo savor şav va hamrohi kofiron maʙoş»"
        },
        {
            "chapter": 11,
            "verse": 43,
            "text": "[Pisari Nuh] Guft: «Ba kūhe panoh xoham ʙurd, ki az oʙ hifzam kunad». [Nuh] Guft: «Imrūz heç nigahdorandae dar ʙaroʙari farmoni Alloh taolo nest, magar kase, ki [Alloh taolo] ʙa ū rahm kunad».Va[-le nogoh] mavç dar mijoni on du fosila andoxt, pas, [vaj niz] az ƣarqşudagon gardid"
        },
        {
            "chapter": 11,
            "verse": 44,
            "text": "Va gufta şud: «Ej zamin, oʙatro furū ʙar va ej osmon [az ʙoridan] ʙoz ist va oʙ furū nişast va kor ʙa ançom rasid va [kiştī] ʙar [kūhi] Çudī qaror girift va gufta şud: «Durī [az rahmati ilohī] ʙar gurūhi sitamgoron ʙod»"
        },
        {
            "chapter": 11,
            "verse": 45,
            "text": "Va Nuh Parvardigoraşro nido dodu guft: «Parvardigoro, pisaram az xonadoni man ast va ʙe gumon, va'dai Tu [dar ʙorai naçoti xonadonam] haq ast va Tu ʙehtarin dovarī»"
        },
        {
            "chapter": 11,
            "verse": 46,
            "text": "[Alloh taolo] Farmud: «Ej Nuh, dar haqiqat, ū az xonadoni tu nest. [Kirdori] Ū kirdori noşoista ast. Pas, cizero, ki ʙa on doniş nadorī, az Man maxoh. Man turo pand mediham, ki maʙodo az çohilon ʙoşī»"
        },
        {
            "chapter": 11,
            "verse": 47,
            "text": "[Nuh] Guft: «Parvardigoro, man ʙa Tu panoh meʙaram, ki az Tu cize ʙixoham, ki ʙa on donişe nadoram va agar maro naʙaxşī va ʙar man rahm nakunī, az zijonkoronam»"
        },
        {
            "chapter": 11,
            "verse": 48,
            "text": "Gufta şud: «Ej Nuh, ʙo [amnijatu] salomatī az çoniʙi Mo va [niz hamroh ʙo] ʙarakathoi [farovon] ʙar tu va ʙar gurūhhoe, ki hamrohat hastand, [ʙar zamin] furud o va gurūhhoe [niz] hastand, ki ʙa zudī ononro [az ne'matho] ʙahramand mesozem, sipas azoʙi dardnoke az sūji Mo ʙa onon xohad rasid»"
        },
        {
            "chapter": 11,
            "verse": 49,
            "text": "[Ej pajomʙar] Inho az xaʙarhoi ƣajʙ ast, ki onro ʙa tu vahj mekunem. Na tu onhoro peş az in medonistī va na qavmat, pas,[ʙar ozoraşon] şikeʙoī kun. Jaqinan, oqiʙati [naku] az oni parhezgoron ast"
        },
        {
            "chapter": 11,
            "verse": 50,
            "text": "Va ʙa sūji qavmi Od ʙarodaraşon Hudro [firistodem, ki] guft: «Ej qavmi man, Allohro ʙiparasted, ki ma'ʙud [-i ʙarhaq]-e çuz Ū nadored [va] şumo [dar şirk ʙa Alloh taolo] durūƣʙofone ʙeş nested"
        },
        {
            "chapter": 11,
            "verse": 51,
            "text": "«Ej qavmi man, ʙaroi [rasonidani] in [da'vat] az şumo podoşe nametalaʙam. Podoşi man tanho ʙar [uhdai] kasest, ki maro ofarid. Ojo nameandeşed"
        },
        {
            "chapter": 11,
            "verse": 52,
            "text": "Va ej qavmi man, az Parvardigoraton talaʙi omurziş kuned, sipas ʙa sūji Ū ʙozgarded [va tavʙa kuned], to [ʙoroni] osmonro pajopaj ʙar şumo ʙifiristad va nerue ʙar nerujaton ʙiafzojad va gunahkorona [az haq] rūj nagardoned»"
        },
        {
            "chapter": 11,
            "verse": 53,
            "text": "Onon guftand: «Ej Hud, ʙarojamon daleli ravşane naovardaī va mo ʙa [xotiri] guftori tu ma'ʙudonamonro raho namekunem va ʙa tu imon nameovarem"
        },
        {
            "chapter": 11,
            "verse": 54,
            "text": "[Mo cize] Çuz in namegūem, ki ʙarxe az ma'ʙudonamon ʙa tu gazande rasondaand [va devona şudaī]». [Hud] Guft: «Allohro guvoh megiram va şumo [niz] guvoh ʙoşed, ki man az on ci [ʙa Alloh taolo] şarik qaror medihed, ʙezoram"
        },
        {
            "chapter": 11,
            "verse": 55,
            "text": "Pas, hamagī dar ʙorai man najrang kuned va muhlatam nadihed"
        },
        {
            "chapter": 11,
            "verse": 56,
            "text": "Man ʙar Alloh taolo, ki Parvardigori manu şumost, tavakkal kardam. Heç çunʙandae nest, magar in ki dar zeri qudrat va farmonravoii Ūst. Be tardid, Parvardigoram ʙar rohi rost ast"
        },
        {
            "chapter": 11,
            "verse": 57,
            "text": "Pas, agar rūj ʙigardoned, [ʙidoned, ki] man jaqinan, on ciro, ki ʙa xotiraş ʙa sūji şumo firistoda şudaam ʙa şumo rasonidam va Parvardigori man, qavme ƣajr az şumoro çonişinaton mekunad va şumo nametavoned heç zijone ʙa Ū ʙirasoned, [caroki] ʙe tardid, Parvardigoram ʙar har ciz nigahʙon ast»"
        },
        {
            "chapter": 11,
            "verse": 58,
            "text": "Va hangome ki farmoni [azoʙi] Mo faro rasid, Hud va kasonero, ki hamrohaş imon ovarda ʙudand, ʙa rahmate az [çoniʙi] xeş naçot dodem va ononro az azoʙi saxt rahonidem"
        },
        {
            "chapter": 11,
            "verse": 59,
            "text": "Va in [qavmi] Od ʙudand, ki ojoti Parvardigoraşonro inkor kardand va az pajomʙaronaş nofarmonī namudand va az farmoni har carkaşi sitezagare pajravī kardand"
        },
        {
            "chapter": 11,
            "verse": 60,
            "text": "Va dar in dunjo va rūzi qijomat [niz] la'nate ʙa dunʙolaşon ravon ast. Ogoh ʙoşed! Qavmi Od ʙa Parvardigoraşon kufr varzidand. Hon! Od – qavmi Hud [az rahmati ilohī] dur ʙod"
        },
        {
            "chapter": 11,
            "verse": 61,
            "text": "Va ʙa sūji [qavmi] Samud ʙarodaraşon Solehro [firistodem]. Ū guft: «Ej qavmi man Allohro ʙiparasted, ki çuz Ū ma'ʙude [ʙar haq] nadored. Ū şumoro az zamin padid ovard va oʙodonii onro ʙa şumo voguzoşt, pas, az Ū omurziş ʙitalaʙed, sipas ʙa sūjaş ʙozgarded [va tavʙa kuned]. Be tardid, Parvardigoram nazdik [va] içoʙatgar ast»"
        },
        {
            "chapter": 11,
            "verse": 62,
            "text": "Onon guftand: «Ej Soleh, peş az in tu mijoni mo mojai umedvorī ʙudī. Ojo moro az parastişi on ci padaronamon meparastidand, ʙozmedorī? Va ʙa rostī, mo az on ci ʙa sūjaş da'vatamon mekunī, saxt tardid dorem»"
        },
        {
            "chapter": 11,
            "verse": 63,
            "text": "[Soleh] Guft: «Ej qavmi man, ʙa man ʙigūed,[ki] agar az sūji Parvardigoram dalel [-u mu'çizai] oşkore doşta ʙoşam va Ū az çoniʙi xeş ʙa man rahmate [nuʙuvvat] ʙaxşida ʙoşad, pas, agar az Ū nofarmonī kunam, ci kase maro dar ʙaroʙari Alloh taolo jorī mekunad? Pas, şumo çuz zijonkorī [cize] ʙar man nameafzoed"
        },
        {
            "chapter": 11,
            "verse": 64,
            "text": "Ej qavmi man, in modaşuturi Alloh taolo ast, ki ʙaroi şumo nişonaest [ʙar durustii da'vatam], pas, ʙigzored, to dar zamini Alloh taolo ʙicarad va ozore ʙa ū narasoned, ki [dar ƣajri in surat] azoʙe zudras şumoro faro megirad»"
        },
        {
            "chapter": 11,
            "verse": 65,
            "text": "Pas, on [modaşutur]-ro paj (zaxmi) kardand, on goh [Soleh ʙa onon] guft: «Se rūz dar xonahojaton [az ne'mathoi dunjo] ʙahramand garded [va pas az on azoʙ xohad omad]. In va'daest, ki durūƣ naxohad ʙud»"
        },
        {
            "chapter": 11,
            "verse": 66,
            "text": "Pas, cun farmoni [azoʙ]-i mo faro rasid, Soleh va kasonero, ki hamrohaş imon ovarda ʙudand, ʙa rahmate az [çoniʙi] xeş az [azoʙu] rasvoii on rūz naçot dodem. Be gumon, Parvardigorat hamon tavonmandi şikastnopazir ast"
        },
        {
            "chapter": 11,
            "verse": 67,
            "text": "Va kasonero, ki sitam karda ʙudand, ʙong [-i margʙor]-e faro girift, pas, dar çoji xeş ʙa rū aftodand va halok şudand"
        },
        {
            "chapter": 11,
            "verse": 68,
            "text": "Cunonci gūī dar on [dijor] naʙudaand. Ogoh ʙoşed! [Qavmi] Samud ʙa Parvardigoraşon kufr varzidand. Hon! Samud [az rahmati ilohī] dur ʙod"
        },
        {
            "chapter": 11,
            "verse": 69,
            "text": "Ba rostī, firistodagoni Mo ʙo ʙaşorati [tavalludi farzand] nazdi Iʙrohim omadand,[va] guftand: «Salom [ʙar tu]». [Ū niz dar posux] Guft: «Salom [ʙar şumo]» va dere napoid, ki [Iʙrohim ʙarojaşon] gūsolae ʙirjon ovard"
        },
        {
            "chapter": 11,
            "verse": 70,
            "text": "Pas, cun did ʙa sūji on [ƣizo] dast nameʙarand [va cize namexūrand], ʙo onon ehsosi ʙegonagī kard va [az ʙimi on ki qasdi qatlaşro doşta ʙoşand] az onon tarse ʙa dil girift. [Fariştagon] Guftand: «Natars, mo ʙa sūji qavmi Lut firistoda şudaem»"
        },
        {
            "chapter": 11,
            "verse": 71,
            "text": "Va hamsaraş [Sora, ki puşti parda] istoda ʙud, [az şunidani xaʙari tavalludi farzand] xandid, on goh ūro ʙa Ishoq va pas az ū ʙa Ja'quʙ ʙaşorat dodem"
        },
        {
            "chapter": 11,
            "verse": 72,
            "text": "[Sora] Guft: «Ej voj ʙar man! Ojo dar hole ki xudam pirazanam va in şavharam piramarde [fartut] ast, farzand mezojam? Ba rostī, in cize şigiftovar ast"
        },
        {
            "chapter": 11,
            "verse": 73,
            "text": "[Fariştagon] Guftand: «Ojo az farmoni Alloh taolo taaççuʙ mekunī? Rahmati Alloh taolo va ʙarakotaş ʙar şumo va ahli xona ʙod! Be tardid, Ū cutudae ʙuzurgvor ast»"
        },
        {
            "chapter": 11,
            "verse": 74,
            "text": "Pas, cun tars az [dili] Iʙrohim [ʙerun] raft va ʙaşorati [tavalludi farzand] ʙa ū rasid, dar ʙorai [ta'xiri azoʙ jo naçoti mu'minoni] qavmi Lut ʙo mo ʙahs [va ʙa cunu caro] pardoxt"
        },
        {
            "chapter": 11,
            "verse": 75,
            "text": "Ba rostī, ki Iʙrohim ʙurdʙoru ʙisjornijoişgar va ʙozojanda [ʙa dargohi Mo] ʙud"
        },
        {
            "chapter": 11,
            "verse": 76,
            "text": "[Fariştagon guftand] «Ej Iʙrohim, az in [suxan] ʙigzar, [caro ki] ʙa rostī, farmoni [azoʙi] Parvardigorat faro rasidaast va musallaman, azoʙe ʙozgaştnopazir ʙarojaşon xohad omad»"
        },
        {
            "chapter": 11,
            "verse": 77,
            "text": "Va cun firistodagoni Mo nazdi Lut omadand, az [tasavvuri ʙeşarmii qavmaş nisʙat ʙa] onon nigaron va diltang şud va guft: «Imrūz rūzi ʙisjor saxtest»"
        },
        {
            "chapter": 11,
            "verse": 78,
            "text": "Va qavmi ū şitoʙon [ʙa qasdi komçūī az mehmononi Lut] ʙa [xonai] ū huçum ovardand, dar hole ki peş az on [niz] murtakiʙi korhoi zişte meşudand. [Lut]Guft: «Ej qavmi man, inho duxtaroni [ummati] man hastand; [ʙo eşon izdivoç kuned]. Onon ʙaroi şumo pokizatarand, pas, az Alloh taolo ʙitarsed va maro dar [muqoʙili] mehmononam şarmsor nakuned. Ojo ʙajni şumo mardi xiradmande nest [ki şumoro az in kor ʙozdorad]»"
        },
        {
            "chapter": 11,
            "verse": 79,
            "text": "Onon guftand: «Tu xud medonī, ki mo ʙa duxtaroni [ummati] tu nijoze nadorem va xuʙ medonī, ki mo ci mexohem»"
        },
        {
            "chapter": 11,
            "verse": 80,
            "text": "[Lut] Guft: «Koş, dar ʙaroʙari şumo qudrate doştam jo metavonistam ʙa takjagohi ustuvore [hamcun xonavoda va qaʙilaam] panoh ʙiʙaram»"
        },
        {
            "chapter": 11,
            "verse": 81,
            "text": "[Fariştagon] Guftand: «Ej Lut, mo firistodagoni Parvardigorat hastem. Onon hargiz ʙa tu dast namejoʙand, pas, vaqte pose az şaʙ guzarad, xonavodaatro [az in şahr ʙerun] ʙiʙar va heç jak az şumo ʙa puşti sar nigoh nakunad, magar hamsarat, ki on ci [az azoʙ], ki ʙa onon merasad, hatman, ʙa ū [niz] xohad rasid. Dar haqiqat, va'dagohaşon suʙh ast. Ojo suʙh nazdik nest?»"
        },
        {
            "chapter": 11,
            "verse": 82,
            "text": "Pas, cun farmoni Mo faro rasid, on [sarzamin]-ro zerurū kardem va ʙar onon sanggilhoe pajopaj ʙoridem"
        },
        {
            "chapter": 11,
            "verse": 83,
            "text": "[Sanghoe, ki] Nazdi Parvardigorat nişondor ʙud va in [azoʙi dardnok] az sitamgoroni [digar, az çumla Qurajş] dur nest"
        },
        {
            "chapter": 11,
            "verse": 84,
            "text": "Va ʙa sūji [qavmi] Madjan ʙarodaraşon Şuajʙro [firistodem]. Ū guft: «Ej qavmi man, Allohro ʙiparasted, ki ʙa çuz ū ma'ʙude [ʙar haq] nadored va pajmona va mizonro kam nakuned. Ba rostī, şumoro dar ne'mat meʙinem, va[le] az azoʙi rūzi farogir ʙar şumo metarsam"
        },
        {
            "chapter": 11,
            "verse": 85,
            "text": "Va ej qavmi man, pajmona va mizonro ʙo adolat tamom [-u komil] ʙidihed va kolohoi mardumro kam nadihed va dar zamin ʙa fasod [-u gunoh]nakūşed"
        },
        {
            "chapter": 11,
            "verse": 86,
            "text": "Agar imon doşta ʙoşed, on ci Alloh taolo [pas az tahvili komili pajmona az kasʙi halol] ʙarojaton ʙoqī meguzorad, ʙehtar ast va man ʙar şumo nigahʙon nestam»"
        },
        {
            "chapter": 11,
            "verse": 87,
            "text": "Onon guftand: «Ej Şuajʙ, ojo namozat turo ʙar on medorad, ki [ʙa mo amr kunī, to] dast az on ci padaronamon meparstidand, ʙardorem jo dar amvolamon har kore, ki mexohem, nakunem? Tu, ki ʙurdʙor [va] xiradmandī [pas, caro cunin megūī]?»"
        },
        {
            "chapter": 11,
            "verse": 88,
            "text": "[Şuajʙ] Guft: «Ej qavmi man, ʙa man ʙigūed, [ki] agar az sūji Parvardigoram dalel [-u mu'çizai] oşkore doşta ʙoşam va az çoniʙi xeş rūzii nakuie ʙa man ato karda ʙoşad [on goh ci mekuned]? Va man namexoham dar on ci şumoro az on ʙozmedoram, ʙo şumo muxolifat kunam [vale xud ançomaş diham]. To on ço dar tavon doram, çuz isloh namexoham va tavfiqi man tanho ʙa [lutfu xosti] Xudost, ʙar Ū tavakkal kardam va ʙa sūji Ū ʙozmegardam"
        },
        {
            "chapter": 11,
            "verse": 89,
            "text": "Va ej qavmi man, duşmanī [va muxolifat] ʙo man saʙaʙ naşavad, ki hammonandi on ci ki ʙa qavmi Nuh jo qavmi Hud jo qavmi Soleh rasid, ʙa şumo [niz] ʙirasad va [ʙa xusus azoʙi] qavmi Lut [ki az lihozi zamonu makon] candon az şumo dur nest"
        },
        {
            "chapter": 11,
            "verse": 90,
            "text": "Va az Parvardigoraton omurziş ʙixohed, sipas ʙa sūji Ū ʙozgarded [va tavʙa kuned, ki] ʙe tardid, Parvardigoram mehruʙon [va] dūstdor [-i tavʙakunandagon] ast"
        },
        {
            "chapter": 11,
            "verse": 91,
            "text": "Onon guftand: «Ej Şuajʙ, ʙisjore az on ciro, ki megūī, namefahmem va jaqinan turo dar mijoni xud notavon meʙinem va agar [ehtiromi] qaʙilaat nameʙud, musallaman, sangsorat mekardem va tu nazdi mo tavonmand [garonqadr] nestī»"
        },
        {
            "chapter": 11,
            "verse": 92,
            "text": "[Şuajʙ] Guft: «Ej qavmi man, ojo qaʙilaam nazdi şumo giromitar az Alloh taolo ast, ki [farmoni] Ūro [faromūş karded va] puşti sari xeş andoxtaed. Be tardid, Parvardigoram ʙa on ci ançom medihed, ihota dorad"
        },
        {
            "chapter": 11,
            "verse": 93,
            "text": "Va ej qavmi man, şumo ʙa ravişi xud amal kuned, man niz [ʙa ravişi xud] amal mekunam. Ba zudī xohed donist, ki azoʙi rasvokunanda ʙar ci kase furud meojad va durūƣgū kist. Şumo muntazir ʙoşed va man [niz] ʙo şumo dar intizoram»"
        },
        {
            "chapter": 11,
            "verse": 94,
            "text": "Va cun farmoni Mo faro rasid, Şuajʙ va kasonero, ki hamrohaş imon ovarda ʙudand, ʙa rahmate az [çoniʙi] xeş naçot dodem va kasonero, ki sitam kardand, ʙonge [margʙor] faro girift, pas, dar çoji xud ʙa rū aftodand va halok şudand"
        },
        {
            "chapter": 11,
            "verse": 95,
            "text": "Cunon [murdand] ki gūī hargiz dar on [dijor] naʙudand. Hon! [Qavmi] Madjan [az rahmati ilohī] dur ʙod! Cunonci [qavmi] Samud dur şudand"
        },
        {
            "chapter": 11,
            "verse": 96,
            "text": "Va ʙa rostī, Mūsoro ʙo ojoti xud va dalele oşkor firistodem"
        },
        {
            "chapter": 11,
            "verse": 97,
            "text": "Ba sūji Fir'avn va ʙuzurgon [-u aşrofi qavm]-i ū, pas, onon az farmoni Fir'avn pajravī kardand va farmoni Fir'avn durust [va ʙixradona] naʙud"
        },
        {
            "chapter": 11,
            "verse": 98,
            "text": "[Fir'avn] Rūzi qijomat peşopeşi qavmaş meravad va ononro ʙa otaş [-i duzax] vorid mekunad va ci ʙad çojgohest, ki ʙa on vorid meşavand"
        },
        {
            "chapter": 11,
            "verse": 99,
            "text": "Va dar in [dunjo] va rūzi qijomat, nafrin ʙa dunʙol dorand va ci ʙad armuƣone ʙa onon meʙaxşand"
        },
        {
            "chapter": 11,
            "verse": 100,
            "text": "[Ej pajomʙar] In [ʙarxe] az xaʙarhoi on [sarzaminho va] şahrhost, ki onhoro ʙarojat ʙozgū mekunem, ʙarxe az onho [hanūz] poʙarçost va [ʙarxe digar] vajron [gaştaast]"
        },
        {
            "chapter": 11,
            "verse": 101,
            "text": "Va Mo ʙa eşon sitam nakardem, ʙalki onon [xud] ʙa xeştan sitam kardand, pas, hangome ki farmoni Parvardigorat [ʙaroi azoʙaşon] faro rasid, ma'ʙudonaşon, ki ʙa çoji Alloh taolo mexondand, sude ʙarojaşon nadoştand [va joriaşon nadodand] va ʙar onon çuz halokat [-u taʙohī] naafzudand"
        },
        {
            "chapter": 11,
            "verse": 102,
            "text": "Va cunin ast ʙozxosti Parvardigorat, ki aholii şahrhoero, ki sitamgor [-u muşrik] ʙudand, faro megirift. Be gumon, ʙozxosti ū dardnok va saxt ast"
        },
        {
            "chapter": 11,
            "verse": 103,
            "text": "Jaqinan, dar in [dostonho, pand va] nişonaest ʙaroi kase, ki az azoʙi oxirat metarsad. On [rūz] rūzest, ki mardumro ʙaroi [hisoʙrasī dar] on çam' mekunand va on [rūz] rūzest, ki [tamomi ahli mahşar] onro meʙinand"
        },
        {
            "chapter": 11,
            "verse": 104,
            "text": "Va Mo onro çuz to muddate muajjan ʙa ta'xir nameandozem"
        },
        {
            "chapter": 11,
            "verse": 105,
            "text": "Rūze ʙijojad, ki heç kas çuz ʙa içozati Ū [Alloh taolo] suxan namegūjad, pas, ʙarxe az onon ʙadʙaxtand va [ʙarxe digar] nekʙaxt"
        },
        {
            "chapter": 11,
            "verse": 106,
            "text": "Ammo kasone, ki ʙadʙaxt şudand, [duzaxiand va] dar otaş ʙarojaşon [ʙo har damu ʙozdam] farjodu nolae ast"
        },
        {
            "chapter": 11,
            "verse": 107,
            "text": "To osmonho va zamin [ʙoqī] ast, dar on [azoʙ] çovidonand, magar on ki Parvardigorat ʙixohad [ki muvahhidoni gunahgorro az duzax xoriç sozad]. Be tardid, Parvardigorat on ciro, ki ʙixohad, ançom medihad"
        },
        {
            "chapter": 11,
            "verse": 108,
            "text": "Va ammo kasone, ki nekʙaxt [va saodatmand] şudand, to osmonho va zamin [ʙoqī] ast, çovidona dar ʙihiştand, magar on ki Parvardigorat ʙixohad [ki muvahhidoni gunahgorro peş az vurud ʙa ʙihişt dar duzax muçozot kunad. In ne'mat] ʙaxşişe ʙepojon ast"
        },
        {
            "chapter": 11,
            "verse": 109,
            "text": "Pas, az [ʙotil ʙudani] on ci inon [muşrikon] meparastand, dar tardid maʙoş. Onon in ma'ʙudonro nameparastand, magar ʙa hamon şakle, ki padaronaşon [niz] peştar meparastidand va Mo sahmaşonro [az azoʙ] ʙekamukost ʙa onon xohem dod"
        },
        {
            "chapter": 11,
            "verse": 110,
            "text": "Va ʙa rostī, [Mo] ʙa Mūso kitoʙ dodem, pas, dar on ixtilof şud. Va agar peştar [dar mavridi muhlat ʙa gunahgoron va hisoʙrasī dar qijomat] suxane az çoniʙi Parvardigorat ʙajon naşuda ʙud, jaqinan, [dar hamin dunjo] mijonaşon dovarī meşud [va azoʙ nozil megaşt] va ʙa rostī, ki onon [jahudijon va muşrikon] dar ʙorai [haqqonijati] in [Qur'on] saxt dar tardidand"
        },
        {
            "chapter": 11,
            "verse": 111,
            "text": "Va Parvardigorat [podoşi] a'moli har kadomaşro, hatman, ʙekamu kost xohad dod. Be tardid, Ū ʙa on ci mekunand, ogoh ast"
        },
        {
            "chapter": 11,
            "verse": 112,
            "text": "Pas, [ej pajomʙar] cunon ki farmon joftaī, [dar ʙaroʙari muşrikon] istiqomat kun va kase, ki hamrohi tu [ʙa peşgohi ilohī] rū ovardaast [niz ʙojad dar dindorī istiqomat kunad] va sarkaşī nakuned. Be tardid, ū ʙa on ci mekuned, ʙinost"
        },
        {
            "chapter": 11,
            "verse": 113,
            "text": "Ba kasone, ki sitam kardand [kofiron] garoiş najoʙed, ki [agar cunin kuned] otaşi duzax ʙa şumo niz xohad rasid va dar ʙaroʙari Alloh taolo [heç] dūste nadored va on goh jorī nameşaved"
        },
        {
            "chapter": 11,
            "verse": 114,
            "text": "Va dar du tarafi rūz [oƣoz va pojoni rūz] va soate az şaʙ namoz ʙigzor. Be tardid, nekiho ʙadihoro az ʙajn meʙarad. In [suxan] pandest ʙaroi pandpaziron"
        },
        {
            "chapter": 11,
            "verse": 115,
            "text": "Va şikeʙoī kun,[ki] ʙe tardid, Alloh taolo podoşi nakukoronro taʙoh namekunad"
        },
        {
            "chapter": 11,
            "verse": 116,
            "text": "Pas, caro dar mijoni ummathoi peş az şumo, çuz andake az onon, ki [az azoʙ] naçotaşon dodem,[mu'minon va] xiradmandone naʙudand, ki [mardumro] az fasod dar zamin ʙozdorand? Va kasone, ki sitam kardand, ʙa dunʙoli nozu ne'mate, ki jofta ʙudand, raftand va gunahgor ʙudand"
        },
        {
            "chapter": 11,
            "verse": 117,
            "text": "Va [sunnati] Parvardigorat cunin naʙudaast, ki şahrhoro, dar hole ki sokinonaş [afrode] nakukor ʙudand, ʙa sitam noʙud kunad"
        },
        {
            "chapter": 11,
            "verse": 118,
            "text": "Va agar Parvardigorat mexost, [hamai] mardumro jak ummati [muvahhid va durustkor] qaror medod, vale [onon] hamvora muxtalifand"
        },
        {
            "chapter": 11,
            "verse": 119,
            "text": "Magar kasone, ki Parvardigorat ʙa onon rahm kard va ʙaroi hamin ononro ofaridaast va va'dai Parvardigorat [cunin] tahaqquq paziruftaast [ki]: «Hatman, duzaxro az çinnu inson [-i gunahgor] anʙoşta xoham soxt»"
        },
        {
            "chapter": 11,
            "verse": 120,
            "text": "Va [ej Muhammad] az axʙori pajomʙaron in hamaro ʙar tu hikojat mekunem, to dilatro ʙo onho suʙot [-u oromiş] ʙaxşem va dar in [sarguzaştho] haqiqat ʙarojat omadaast va [in dostonho] pandest [ʙaroi kofiron] va tazakkurest ʙaroi mu'minon"
        },
        {
            "chapter": 11,
            "verse": 121,
            "text": "Va ʙa kasone, ki imon nameovarand, ʙigū: «Şumo ʙa ravişi xud amal kuned, mo [niz ʙa şevai xud] amal mekunem"
        },
        {
            "chapter": 11,
            "verse": 122,
            "text": "Va muntazir ʙoşed, [ki] ʙe tardid, mo [niz] muntazirem»"
        },
        {
            "chapter": 11,
            "verse": 123,
            "text": "Va [ogohī az] ƣajʙi osmonho va zamin, az oni Alloh taolo ast va hamai korho ʙa sūji ū ʙozgardonda meşavad. Pas, Ūro ʙiparast va ʙar Ū tavakkal kun va Parvardigorat az on ci mekuned,[hargiz] ƣofil nest"
        }
    ]
}
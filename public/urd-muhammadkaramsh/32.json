{
    "chapter": [
        {
            "chapter": 32,
            "verse": 1,
            "text": "الف ۔ لام ۔ میم"
        },
        {
            "chapter": 32,
            "verse": 2,
            "text": "اس کتاب کا نزول اس میں ذرّہ شک نہیں ، سب جہانوں کے پروردگار کی طرف سے ہے"
        },
        {
            "chapter": 32,
            "verse": 3,
            "text": "کیا وہ کہتے ہیں کہ اس شخص نے اسے خود گھڑا ہے ہر گز نہیں ، بلکہ وہی حق ہے آپ کے رب کی طرف سے تاکہ آپ ڈرائیں اس قوم کو نہیں آیا جنکے پاس کوئی ڈرانے والا آپ سے پہلے تاکہ وہ ہدایت پائیں"
        },
        {
            "chapter": 32,
            "verse": 4,
            "text": "اللہ تعالیٰ ہی ہے جس نے پیدا فرمایا آسمانوں اور زمین کو اور جو کچھ ان کے درمیان ہے چھ دنوں میں پھر متمکن ہوا تخت (سلطانی) پر نہیں تمھارے لیے اس کے بغیر کوئی مددگار اور نہ کوئی سفارشی کیا تم اتنا بھی نہیں سمجھتے"
        },
        {
            "chapter": 32,
            "verse": 5,
            "text": "تدبیر فرماتا ہے ہر (چھوٹے بڑے) کام کی آسمان سے زمین تک پھر رجوع کرے گا ہر کام اس کی طرف اس روز جس کی مقدار ہزار سال ہے اس انداز سے جس سے تم شمار کرتے ہو"
        },
        {
            "chapter": 32,
            "verse": 6,
            "text": "وہی جاننے والا ہے ہر پوشیدہ اور ظاہر کا سب پر غالب ، ہمیشہ رحم فرمانے والا"
        },
        {
            "chapter": 32,
            "verse": 7,
            "text": "وہ جس نے خوب بنایا جس چیز کو بھی بنایا اور ابتدا فرمائی انسان کی تخلیق کی گارے سے"
        },
        {
            "chapter": 32,
            "verse": 8,
            "text": "پھر پیدا کیا اس کی نسل کو ایک جوہر سے یعنی حقیر پانی سے"
        },
        {
            "chapter": 32,
            "verse": 9,
            "text": "پھر اس (کے قددقامت) کو درست فرمایا اور پھونک دی اس میں اپنی روح اور بنا دئیے تمھارے لیے کان آنکھیں اور دل تم لوگ بہت کم شکر بجا لاتے ہو"
        },
        {
            "chapter": 32,
            "verse": 10,
            "text": "اور کہنے لگے کیا جب (مرنے کے بعد) ہم گُم ہو جائینگے زمین میں تو کیا ہم از سر نو پیدا کیے جائیں گے در حقیقت یہ لوگ اپنے رب کی ملاقات سے انکار کررہے ہیں"
        },
        {
            "chapter": 32,
            "verse": 11,
            "text": "فرمائیے جان قبض کریگا تمھاری موت کا فرشتہ جو تم پر مقرر کر دیا گیا ہے پھر اپنے رب کی طرف تم لوٹائے جاؤ گے"
        },
        {
            "chapter": 32,
            "verse": 12,
            "text": "اور کاش! تم دیکھو جب مجرم اپنے سر جھکائے ہوئے اپنے رب کے حضور پیش ہونگے ( کہیں گے) اے ہمارے رب ! ہم نے (اپنی آنکھوں سے) دیکھ لیا اور (کانوں سے) سن لیا پس ایکبار بھیج ہمیں (دنیا میں) اب ہم نیک عمل کرینگے ) ہمیں اب پورا یقین آگیا ہے"
        },
        {
            "chapter": 32,
            "verse": 13,
            "text": "(جواب ملیگا) اور اگر ہم چاہتے تو ہم دے دیتے ہر شخص کو اس کی ہدایت لیکن یہ بات طے ہو چکی ہے میری طرف سے کہ میں ضرور بھروں گا جہنم کو تمام (سر کش) جنوں اور (نافرمان) انسانوں سے"
        },
        {
            "chapter": 32,
            "verse": 14,
            "text": "پس اب چکھو سزا اس جرم کی کہ تم نے بھلا دیا تھا اپنے اس روز کی ملاقات کو ہم نے تم کو نظر انداز کر دیا اور چکھو ابدی عذاب ان (کرتوتوں) کے عوض جو تم کیا کرتے تھے"
        },
        {
            "chapter": 32,
            "verse": 15,
            "text": "صرف وہی لوگ ہماری آیتوں پر ایمان لاتے ہیں جنہیں جب ہماری آیتوں سے نصیحت کی جاتی ہے تو گِر پڑتے ہیں سجدہ کرتے ہوئے اور پاکی بیان کرتے ہیں اپنے رب کی حمد کرتے ہوئے اور وہ غرور و تکبر نہیں کرتے"
        },
        {
            "chapter": 32,
            "verse": 16,
            "text": "دور رہتے ہیں ان کے پہلو (اپنے) بستروں سے پکارتے ہیں اپنے رب کو ڈرتے ہوئے اور امید رکھتے ہوئے اور ان نعمتوں سے جو ہم نے ان کو دی ہیں خرچ کرتے رہے ہیں"
        },
        {
            "chapter": 32,
            "verse": 17,
            "text": "پس نہیں جانتا کوئی شخص جو (نعمتیں ) چھپا کر رکھی گئی ہیں ان کے لیے جن سے آنکھیں ٹھنڈی ہونگی یہ صلہ ہے ان (اعمال حسنہ) کا جو وہ کیا کرتے تھے"
        },
        {
            "chapter": 32,
            "verse": 18,
            "text": "تو کیا جو شخص ایمان دار ہو وہ اس کی مانند ہو سکتا ہے جو فاسق ہو ؟ (نہیں) یہ یکساں نہیں"
        },
        {
            "chapter": 32,
            "verse": 19,
            "text": "پس جو لوگ ایمان لائے اور نیک عمل کرتے رہے تو ان کے لیے جنتیں ہمیشہ کا ٹھکانا ہیں بطور ضیافت ان (نیکیوں ) کے عیوض جو وہ کیا کرتے تھے"
        },
        {
            "chapter": 32,
            "verse": 20,
            "text": "اور جنہوں نے نافرمانی کی تو ان کے ابدی ٹھکانا آگ ہے جتنی مرتبہ وہ ارادہ کریں گے کہ (کسی طرح) یہاں سے نکل جائیں تو (ہر بار) انہیں لوٹا دیا جائے گا اس میں اور انہیں کہا جائے گا چکھو آگ کا عذاب جسے تم جھٹلایا کرتے تھے"
        },
        {
            "chapter": 32,
            "verse": 21,
            "text": "اور ہم ضرور چکھاتے رہیں گے انہیں تھوڑا تھوڑا عذاب بڑے عذاب سے پہلے تاکہ وہ (فسق و فجور سے) باز آجائیں"
        },
        {
            "chapter": 32,
            "verse": 22,
            "text": "اور کون زیادہ ظالم ہے اس سے جسے نصیحت کی گئی اس کے رب کی آیتوں سے پھر اس نے روگردانی کی ان سے ۔ بیشک ہم مجرموں سے ضرور بدلہ لیں گے"
        },
        {
            "chapter": 32,
            "verse": 23,
            "text": "اور بےشک ہم نے عطا فرمائی تھی موسیٰ (علیہ السلام) کو کتاب، تو آپ شک میں مبتلا نہ ہوں ایسی کتاب کے ملنے سے اور ہم نے بنایا تھا اسے ہدایت بنی اسرائیل کے لیے"
        },
        {
            "chapter": 32,
            "verse": 24,
            "text": "اور ہم نے بنایا ان میں سے بعض کو پیشوا، وہ رہبری کرتے رہے ہمارے حکم سے جب تک وہ صابر رہے اور جب تک وہ ہماری آیتوں پر پختہ یقین رکھتے تھے"
        },
        {
            "chapter": 32,
            "verse": 25,
            "text": "بیشک آپ کا پروردگار ، وہی فیصلہ کرے گا ان کے درمیان قیامت کے دن ، جن امور میں وہ باہمی اختلاف کیا کرتے تھے"
        },
        {
            "chapter": 32,
            "verse": 26,
            "text": "کیا یہ چیز ان کی ہدایت کا باعث نہ بنی کتنی قومیں تھیں جن کو ہم نے ان سے پہلے ہلاک کر دیا حالانکہ یہ چل پھر رہے ہیں ان کے مکانوں میں ۔ بیشک ان میں (عبرت کی ) کئی نشانیاں ہیں ۔ کیا وہ (ان در و دیوار سے داستان عبرت) نہیں سن رہے؟"
        },
        {
            "chapter": 32,
            "verse": 27,
            "text": "کیا انہوں نے ملاحظہ نہیں کیا کہ ہم لے جاتے ہیں پانی بنجر زمین کی طرف پھر ہم نکالتے ہیں اس کے ذریعے سے کھیتی ، کھاتے ہیں اس سے ان کے چوپائے اور وہ خود بھی کیا وہ (یہ بھی) نہیں دیکھتے؟"
        },
        {
            "chapter": 32,
            "verse": 28,
            "text": "اور (بار بار) پوچھتے ہیں یہ فیصلہ کب ہو گا؟ (بتاؤ) اگر تم سچے ہو"
        },
        {
            "chapter": 32,
            "verse": 29,
            "text": "آپ فرمائیے فیصلہ کے دن نہ فائدہ پہنچائے گا کافروں کوان کا ایمان لانا اور نہ انہیں مہلت دی جائے گی"
        },
        {
            "chapter": 32,
            "verse": 30,
            "text": "پس (اے حبیب!) رُخِ (انور) پھیر لیجیے ان سے اور انتظار فرمائیے۔ وہ بھی منتظر ہیں"
        }
    ]
}
{
    "chapter": [
        {
            "chapter": 45,
            "verse": 1,
            "text": "Ḥā. Mīm"
        },
        {
            "chapter": 45,
            "verse": 2,
            "text": "Ang pagbababa ng Aklat ay mula kay Allāh, ang Makapangyarihan, ang Marunong"
        },
        {
            "chapter": 45,
            "verse": 3,
            "text": "Tunay na sa mga langit at lupa ay talagang may mga tanda para sa mga mananampalataya"
        },
        {
            "chapter": 45,
            "verse": 4,
            "text": "Sa pagkalikha sa inyo at anumang ikinakalat Niya na gumagalaw na nilalang ay may mga tanda para sa mga taong nakatitiyak"
        },
        {
            "chapter": 45,
            "verse": 5,
            "text": "Sa pagsasalitan ng gabi at maghapon, sa anumang pinababa ni Allāh mula sa langit na panustos saka nagbigay-buhay Siya sa pamamagitan niyon sa lupa matapos ng kamatayan nito, at sa pagpihit sa mga hangin ay may mga tanda para sa mga taong nakapag-uunawa"
        },
        {
            "chapter": 45,
            "verse": 6,
            "text": "Ang mga iyon ay mga tanda ni Allāh, na binibigkas sa iyo sa katotohanan. Kaya sa aling pakikipag-usap matapos kay Allāh at ng mga tanda Niya sasampalataya sila"
        },
        {
            "chapter": 45,
            "verse": 7,
            "text": "Kapighatian ay ukol sa bawat manlilinlang na makasalanan"
        },
        {
            "chapter": 45,
            "verse": 8,
            "text": "Nakaririnig siya sa mga tanda ni Allāh habang binibigkas sa kanya, pagkatapos nagpupumilit siya habang nagmamalaki na para bang hindi nakarinig sa mga iyon. Kaya magbalita ka sa kanya hinggil sa isang pagdurusang masakit"
        },
        {
            "chapter": 45,
            "verse": 9,
            "text": "Kapag nakaalam siya mula sa mga tanda Namin ng anuman ay gumagawa siya rito ng isang pangungutya. Ang mga iyon ay may ukol sa kanila na isang pagdurusang manghahamak"
        },
        {
            "chapter": 45,
            "verse": 10,
            "text": "Mula sa unahan nila ay Impiyerno. Hindi makapagdudulot sa kanila ang nakamit nila ng anuman ni ang ginawa nila bukod pa kay Allāh bilang mga katangkilik. Ukol sa kanila ay isang pagdurusang mabigat"
        },
        {
            "chapter": 45,
            "verse": 11,
            "text": "[Ang Qur’ān na] ito ay isang patnubay. Ang mga tumangging sumampalataya sa mga tanda ng Panginoon nila, ukol sa kanila ay isang pagdurusa mula sa isang pasakit na masakit"
        },
        {
            "chapter": 45,
            "verse": 12,
            "text": "Si Allāh ang nagpasilbi para sa inyo ng dagat upang maglayag ang mga daong dito ayon sa utos Niya at upang humanap kayo ng kabutihang-loob Niya at nang sa gayon kayo ay magpapasalamat"
        },
        {
            "chapter": 45,
            "verse": 13,
            "text": "Nagpasilbi Siya para sa inyo ng anumang nasa mga langit at anumang nasa lupa sa kalahatan mula sa Kanya. Tunay na sa gayon ay talagang may mga tanda para sa mga taong nag-iisip-isip"
        },
        {
            "chapter": 45,
            "verse": 14,
            "text": "Sabihin mo sa mga sumampalataya na magpatawad sila sa mga hindi nag-aasam ng mga araw ni Allāh upang gumanti Siya sa mga tao dahil sa dati nilang nakakamit"
        },
        {
            "chapter": 45,
            "verse": 15,
            "text": "Ang sinumang gumawa ng maayos ay para sa sarili niya; at ang sinumang gumawa ng masagwa ay laban sa sarili. Pagkatapos tungo sa Panginoon ninyo pababalikin kayo"
        },
        {
            "chapter": 45,
            "verse": 16,
            "text": "Talaga ngang nagbigay Kami sa mga anak ni Israel ng kasulatan, paghatol, at pagkapropeta; tumustos Kami sa kanila mula sa mga kaaya-ayang bagay at nagtangi Kami sa kanila higit sa mga nilalang"
        },
        {
            "chapter": 45,
            "verse": 17,
            "text": "Nagbigay Kami sa kanila ng mga malinaw na patunay mula sa usapin ngunit hindi sila nagkaiba-iba malibang nang matapos na dumating sa kanila ang kaalaman dala ng paglabag sa pagitan nila. Tunay na ang Panginoon mo ay maghuhusga sa pagitan nila sa Araw ng Pagbangon hinggil sa sila dati ay nagkakaiba-iba"
        },
        {
            "chapter": 45,
            "verse": 18,
            "text": "Pagkatapos naglagay Kami sa iyo sa isang batas mula sa kautusan kaya sumunod ka rito at huwag kang sumunod sa mga pithaya ng mga hindi nakaaalam"
        },
        {
            "chapter": 45,
            "verse": 19,
            "text": "Tunay na sila ay hindi makapagdudulot para sa iyo laban kay Allāh ng anuman. Tunay na ang mga tagalabag sa katarungan, ang iba sa kanila ay mga katangkilik ng iba pa. Si Allāh ay Katangkilik ng mga tagapangilag magkasala"
        },
        {
            "chapter": 45,
            "verse": 20,
            "text": "[Ang Qur’ān na] ito ay mga pagpapatalos sa mga tao, isang patnubay, at isang awa para sa mga taong nakatitiyak"
        },
        {
            "chapter": 45,
            "verse": 21,
            "text": "O nag-akala ang mga nakagawa ng mga masagwang gawa na magtuturing Kami sa kanila gaya ng mga sumampalataya at gumawa ng mga maayos bilang magkapantay ang pagkabuhay nila at ang pagkamatay nila? Kay sagwa ang inihahatol nila"
        },
        {
            "chapter": 45,
            "verse": 22,
            "text": "Lumikha si Allāh ng mga langit at lupa sa katotohanan at upang gantihan ang bawat kaluluwa ayon sa nakamit nito habang sila ay hindi nilalabag sa katarungan"
        },
        {
            "chapter": 45,
            "verse": 23,
            "text": "Kaya nakakita ka ba sa sinumang gumawa bilang diyos niya sa pithaya niya? Nagligaw rito si Allāh ayon sa kaalaman, nagpinid Siya sa pandinig nito at puso nito, at naglagay Siya sa paningin nito ng isang takip. Kaya sino pa ang papatnubay rito matapos pa ni Allāh? Kaya hindi ba kayo magsasaalaala"
        },
        {
            "chapter": 45,
            "verse": 24,
            "text": "Nagsabi sila: \"Walang iba ito kundi ang buhay namin sa Mundo; namamatay kami at nabubuhay kami, at walang nagpahamak sa amin kundi ang panahon.\" Walang ukol sa kanila hinggil doon na anumang kaalaman. Walang iba sila kundi nagpapalagay"
        },
        {
            "chapter": 45,
            "verse": 25,
            "text": "Kapag binibigkas sa kanila ang mga tanda Namin bilang mga malinaw na patunay, walang naging iba ang katwiran nila kundi na nagsabi sila: \"Maglahad kayo ng mga ninuno natin kung kayo ay naging mga tapat"
        },
        {
            "chapter": 45,
            "verse": 26,
            "text": "Sabihin mo: \"Si Allāh ay nagbibigay-buhay sa inyo, pagkatapos magbibigay-kamatayan sa inyo, pagkatapos magtitipon sa inyo tungo sa Araw ng Pagbangon na walang pagdududa hinggil doon, subalit ang higit na marami sa mga tao ay hindi nakaaalam"
        },
        {
            "chapter": 45,
            "verse": 27,
            "text": "Sa kay Allāh ang paghahari sa mga langit at lupa. Sa Araw na sasapit ang Huling Sandali, sa Araw na iyon ay malulugi ang mga nagpapabula"
        },
        {
            "chapter": 45,
            "verse": 28,
            "text": "Makakikita ka ng bawat kalipunan na nakaluhod. Bawat kalipunan ay tatawagin sa talaan nito: \"Ngayong Araw ay gagantihan kayo sa dati ninyong ginagawa"
        },
        {
            "chapter": 45,
            "verse": 29,
            "text": "Ito, ang talaan Namin, ay bibigkasin sa inyo ayon sa katotohanan. Tunay na Kami noon ay nagtatala ng dati ninyong ginagawa"
        },
        {
            "chapter": 45,
            "verse": 30,
            "text": "Kaya tungkol sa mga sumampalataya at gumawa ng mga maayos, magpapapasok sa kanila ang Panginoon nila sa awa Niya. Iyon ay ang pagkatamong malinaw"
        },
        {
            "chapter": 45,
            "verse": 31,
            "text": "Tungkol naman sa mga tumangging sumampalataya, [sasabihin]: \"Hindi ba ang mga tanda Ko ay binibigkas sa inyo ngunit nagmalaki kayo at kayo noon ay mga taong salarin"
        },
        {
            "chapter": 45,
            "verse": 32,
            "text": "Kapag sinabi: \"Tunay na ang pangako ni Allāh ay katotohanan at ang Huling Sandali ay walang duda hinggil dito,' ay nagsasabi kayo: \"Hindi kami nakababatid kung ano ang Huling Sandali. Hindi kami nagpapalagay kundi ng isang pagpapalagay at kami ay hindi mga nakatitiyak"
        },
        {
            "chapter": 45,
            "verse": 33,
            "text": "Matatambad sa kanila ang mga masagwa sa ginawa nila at papaligid sa kanila ang dati nilang kinukutya"
        },
        {
            "chapter": 45,
            "verse": 34,
            "text": "Sasabihin: \"Ngayong Araw, lilimot Kami sa inyo gaya ng paglimot ninyo sa pagkikita sa Araw ninyong ito. Ang kanlungan ninyo ay ang Apoy. Walang ukol sa inyo na anumang mga tagapag-adya"
        },
        {
            "chapter": 45,
            "verse": 35,
            "text": "Iyon ay dahil kayo ay gumawa sa mga tanda ni Allāh ng isang pangungutya at luminlang sa inyo ang buhay na pangmundo.\" Kaya sa Araw na iyon, hindi sila ilalabas mula roon at sila ay hindi hihilinging magpasiya [kay Allāh]"
        },
        {
            "chapter": 45,
            "verse": 36,
            "text": "Kaya ukol kay Allāh ang papuri, ang Panginoon ng mga langit, ang Panginoon ng lupa, at ang Panginoon ng mga nilalang"
        },
        {
            "chapter": 45,
            "verse": 37,
            "text": "Sa Kanya ang kadakilaan sa mga langit at lupa. Siya ay ang Makapangyarihan, ang Marunong"
        }
    ]
}
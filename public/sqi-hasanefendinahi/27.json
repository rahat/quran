{
    "chapter": [
        {
            "chapter": 27,
            "verse": 1,
            "text": "Tâ, Sín. Këto janë ajetet e Kur’anit dhe Librit të qartë"
        },
        {
            "chapter": 27,
            "verse": 2,
            "text": "udhërrëfyes dhe sihariques për besimtarët"
        },
        {
            "chapter": 27,
            "verse": 3,
            "text": "të cilët kryejnë namazin dhe ndajnë zeqatin dhe të cilët besojnë bindshëm në jetën tjetër"
        },
        {
            "chapter": 27,
            "verse": 4,
            "text": "Me të vërtetë, ata që nuk kanë besuar në jetën tjetër, Na ua kemi zbukuruar veprat e tyre (të prirura kah e keqja) – andaj, ata, janë të hutuar"
        },
        {
            "chapter": 27,
            "verse": 5,
            "text": "Këta janë ata, që i pret dënimi i rëndë dhe, të cilët – në jetën tjetër do të jenë në humbjen më të madhe"
        },
        {
            "chapter": 27,
            "verse": 6,
            "text": "Dhe, ty (o Muhammed!), me të vërtetë, po të shpallet Kur’ani nga i Gjithëdijshmi dhe i Plotëdijshmi"
        },
        {
            "chapter": 27,
            "verse": 7,
            "text": "(Kujtoje) kur Musai i tha familjes së tij: “Unë kam parë një zjarr, do t’ju sjell juve ndonjë lajm prej atje ose do t’ju sjell një un zjarri, për t’u nxe”"
        },
        {
            "chapter": 27,
            "verse": 8,
            "text": "e kur (Musai) erdhi te zjarri, u thirr: “Është i bekuar ai që është afër zjarrit dhe kush është rreth tij, dhe qoftë lavdëruar Perëndia – Zot’i gjithësisë"
        },
        {
            "chapter": 27,
            "verse": 9,
            "text": "O Musa! Me të vërtetë, Unë jam Perëndia, i Plotëfuqishëm dhe i Gjithëdijshëm"
        },
        {
            "chapter": 27,
            "verse": 10,
            "text": "Dhe, hudhe shkopin tënd! E, kur e pa (Musai) atë që po lëvizë si gjarpër ai (shkopi), u kthye para (menjëherë), e nuk shikoi më (nga frika). (Perëndia i tha): “O Musa, mos u friko! Me të vërtetë, tek Unë nuk frikohen pejgamberët (meqë janë të sigurt)"
        },
        {
            "chapter": 27,
            "verse": 11,
            "text": "e atij, i cili ka bërë keq, e pastaj të keqen e zëvendëson me vepër të mirë, Unë me të vërtetë, jam Falës dhe Mëshirues (e falë atë)"
        },
        {
            "chapter": 27,
            "verse": 12,
            "text": "Shtine dorën tënde në xhepin e këmishës, do të dalë e bardhë pa kurrfarë sëmundje, - do të jetë kjo njëra prej nëntë mrekullive (me të cilat është dërguar Musai) te Faraoni dhe populli i tij; ata, me të vërtetë, janë popull ngatërrestarë”"
        },
        {
            "chapter": 27,
            "verse": 13,
            "text": "E, pasi u erdhën atyre argumentet Tona konkrete, ata thanë: “Kjo është magji e qartë!”"
        },
        {
            "chapter": 27,
            "verse": 14,
            "text": "Dhe, ata i mohuan ato – duke qenë zullumqarë dhe mendjemëdhenj – por shpirti i tyre i besonte për të vërteta. Pa, shiko, çfarë ka qenë fundi i ngatërrestarëve"
        },
        {
            "chapter": 27,
            "verse": 15,
            "text": "Dhe Ne, me të vërtetë, i kemi dhënë Davudit dhe Sulejmanit dijeni, dhe ata thanë: “Falenderojmë Perëndinë që na ka dekoruar mbi shumicën e robërve të Tij besimtarë"
        },
        {
            "chapter": 27,
            "verse": 16,
            "text": "Dhe, Sulejmani e trashëgoi Davudin dhe tha: “O njerëz, na është mësuar neve të folurit e shpendëve (kuptimi i zërave të tyre) dhe na është dhënë gjithçka (nga ato që u jepen pejgamberëve dhe sundimtarëve)!”"
        },
        {
            "chapter": 27,
            "verse": 17,
            "text": "Dhe, u tubua ushtria e Sulejmanit e përbërë prej xhindëve, njerëzve dhe shpendëve, të gjithë të radhitur në çeta të gatshme"
        },
        {
            "chapter": 27,
            "verse": 18,
            "text": "dhe kur arritën në luginën e thneglave, një thnegël tha: “O thnegla, hyni në banesat tuaja, ë të mos ju shkel Sulejmani dhe ushtria e tij, meqë nuk ju hetojnë juve!”"
        },
        {
            "chapter": 27,
            "verse": 19,
            "text": "E, ai (Sulejmani) preku në gaz, duke qeshur në fjalët e saj (thneglës) dhe tha: “O Zoti im, më oriento që të jem mirënjohës në dhuntinë Tënde, që më ke dhënë mua dhe prindërve të mi, dhe që të punojë vepra të mira, me të cilat do të jeshë i kënaqur Ti, dhe më shpie me mëshirën Tënde, në mesin e robërve Tu të mirë"
        },
        {
            "chapter": 27,
            "verse": 20,
            "text": "Dhe, ai (Sulejmani), bëri kontrollin (rivistën) e shpendëve dhe tha: “Pse nuk e shoh pupëzën këtu, a nuk është e pranishme ajo"
        },
        {
            "chapter": 27,
            "verse": 21,
            "text": "Nëse nuk më sjell arsyetim të bindshëm, do ta dënoj atë me dënim të rëndë ose do ta pres!”"
        },
        {
            "chapter": 27,
            "verse": 22,
            "text": "E, nuk vonoi shumë, e erdhi ajo edhe tha: “Kam marrë vesh atë që nuk e ke ditur ti dhe të kam sjellë lajm të sigurt prej Sabes"
        },
        {
            "chapter": 27,
            "verse": 23,
            "text": "Kam parë nëj grua që i sundonte ata dhe që i është dhënë çdo gjë (që i nevojitet një sundimtareje) dhe e cila kishte një fron madhështor"
        },
        {
            "chapter": 27,
            "verse": 24,
            "text": "kam parë se edhe ajo edhe populli i saj adhuronin Diellin, e jo Perëndinë, djalli ua ka zbukuruar sjelljet e tyre dhe i ka zmbrapë nga rruga e drejtë, andaj nuk e gjetën rrugën e drejtë"
        },
        {
            "chapter": 27,
            "verse": 25,
            "text": "e që t’i bëjnë sexhde Perëndisë, i cili i nxjerr të gjitha gjërat sekrete në qiej dhe në Tokë dhe i cili di çka fshihni ju dhe çka tregoni haptazi"
        },
        {
            "chapter": 27,
            "verse": 26,
            "text": "Perëndia është Një, s’ka zot tjetër përveç Tij, Zotit të Arshit të madh!”"
        },
        {
            "chapter": 27,
            "verse": 27,
            "text": "(Sulejmani) tha: “Do të shohim se, a thua të vërtetën, apo je nga gënjeshtarët"
        },
        {
            "chapter": 27,
            "verse": 28,
            "text": "Shko me këtë letër timen e hudhju atyre. Pastaj largohu pak nga ata, dhe shiko ç’po të përgjigjen ty!”"
        },
        {
            "chapter": 27,
            "verse": 29,
            "text": "Ajo (mbretëresha e Sabes) tha: “O pari, mua, me të vërtetë, më ka arritur letër e madhërueshme"
        },
        {
            "chapter": 27,
            "verse": 30,
            "text": "Ajo (letër) është nga Sulejmani dhe citon: “Me emër të Perëndisë, Mëshiruesit dhe Përdëllimtarit të Madh"
        },
        {
            "chapter": 27,
            "verse": 31,
            "text": "Mos u madhështoni para meje dhe ejani të përulur"
        },
        {
            "chapter": 27,
            "verse": 32,
            "text": "(Mbretëresha) tha: “O pari, më këshilloni se ç’duhet të bëjë në këtë çështje time! Unë nuk do të vendos asgjë pa ju!”"
        },
        {
            "chapter": 27,
            "verse": 33,
            "text": "Ata thanë: “Na jemi shumë të fortë dhe luftëtarë të guximshëm, por puna është te ti, andaj mendo mirë se ç’do të urdhërosh!”"
        },
        {
            "chapter": 27,
            "verse": 34,
            "text": "Ajo tha: “Me siguri, kur sundimtarët e pushtojnë ndonjë vendbanim, e çrregullojnë atë dhe i poshtërojnë banorët e tyre autoritativë. Kështu veprojnë ata"
        },
        {
            "chapter": 27,
            "verse": 35,
            "text": "Unë, do t’ju dërgoj atyre një dhuratë dhe do të shoh se me çka do të kthehen të deleguarit”"
        },
        {
            "chapter": 27,
            "verse": 36,
            "text": "Kur erdhi (i deleguari) te Sulejmani, ai (Sulejmani) tha: “A mos doni ju të më ndihmoni me pasuri? Atë që ma ka dhënë Perëndia mua, është më e mirë nga ajo që u ka dhënë juve. Por, ju, gëzohenime dhuratën tuaj"
        },
        {
            "chapter": 27,
            "verse": 37,
            "text": "Kthehuni tek ata! Na, me siguri do të sjellim ushtri, të cilës nuk do të mund t’i përballojnë ata – dhe ne me siguri, do t’i dëbojmë ata prej Sabes (krahinë në Jemen), të poshtëruar dhe të përulur"
        },
        {
            "chapter": 27,
            "verse": 38,
            "text": "(Sulejmani tha): “O parësi, kush prej jush do të më sjellë fronin e saj, para se të vijnë ata të përulur?”"
        },
        {
            "chapter": 27,
            "verse": 39,
            "text": "Njëri nga xhindet – Ifriti tha: “Unë do të ta sjelli ty para se të ngritesh ti prej vendit tënd, dhe – unë për këtë jam i fuqishëm dhe i sigurtë”"
        },
        {
            "chapter": 27,
            "verse": 40,
            "text": "Ai, që ishte i pajisur me dijen e Librit – prezent te Sulejmani, tha: “Unë do të ta sjellë ty atë – sa çel e mbyll sytë”. Kur (Sulejmani) pa (fronin) e vendosur para tij, tha: “Kjo është nga dhuntitë e Zotit tim, për të më provuar mua se – a jam mirënjohës apo mohues (i dhuntisë). Kus falenderon, ai falenderon për dobi të veten, e kush mohon... (dënohet), e Zoti im është i pavarur (s’ka nevojë për falenderim) dhe i madhërueshëm"
        },
        {
            "chapter": 27,
            "verse": 41,
            "text": "(Sulejmani) tha: “Ndryshojani edhe fronin e saj! Do të shohim se a do ta hetojë ajo këtë, apo do të jetë nga ata që nuk dinë të orientohen!”"
        },
        {
            "chapter": 27,
            "verse": 42,
            "text": "E, kur erdhi ajo (mbretëresha), i thanë asaj: “A i tillë është froni yt?” Ajo u përgjegj: “Gati si të ishte ai”. Dhe neve, na është dhënë dijenia para këtij rasti dhe ne kemi qenë të përulur (muslimanë)”"
        },
        {
            "chapter": 27,
            "verse": 43,
            "text": "Atë e pengonin (nga të adhuruarit Perëndinë) ato që adhuronte ajo, pos Perëndisë, sepse, ajo ishte nga populli mohues"
        },
        {
            "chapter": 27,
            "verse": 44,
            "text": "I është thënë asaj: “Hyn në pallat! Dhe, kur e pa ajo atë, mendoi se është ujë i thellë dhe përvoli fustanin për këmbë (për të hyrë në ujë). (Sulejmani) i tha (asaj): “Me të vërtetë, ky pallat është i (shtruar) prej xhamave të lëmuara”. Ajo tha: “O Zoti im, me të vërtetë unë e kam dëmtuar veten dhe tani, bashkë me Sulejmanin i dorëzohem Perëndisë – Zotit të gjithësisë!”"
        },
        {
            "chapter": 27,
            "verse": 45,
            "text": "Na i kemi dërguar Themudit, vëllain e tij Salihun (me urdhër): “Adhuronie Perëndinë!” E, ata, u ndanë në dy grupe, që grindeshin në mes tyre"
        },
        {
            "chapter": 27,
            "verse": 46,
            "text": "(Salihu) tha: “O populli im, përse e nxitoni të keqen para së mirës? Përse nuk kërkoni ju nga Perëndia faljen e mëkateve, që të mëshiroheni?”"
        },
        {
            "chapter": 27,
            "verse": 47,
            "text": "Ata thanë: “Na po parandiejmë fatkeqësinë me ty dhe me ata që janëme ty. (Salihu) u tha: “E, mira dhe e keqja është prej Perëndisë. Në të vërtetë, ju jeni popull i vënë në sprovë"
        },
        {
            "chapter": 27,
            "verse": 48,
            "text": "Në qytet, kanë qenë nëntë persona që bënin ngatërresa, e nuk vënin rregull"
        },
        {
            "chapter": 27,
            "verse": 49,
            "text": "Ata i thanë (njëri-tjetrit): “Betohuni në Perëndinë – se ne, natën, do ta mbysim atë (Salihun) dhe familjen e tij; e pastaj, gjithsesi do t’ju themi të afërmve të tij: “Na nuk kemi prezentuar në zhdukjen e familjes së tij dhe, na – me siguri, flasim të vërtetën”"
        },
        {
            "chapter": 27,
            "verse": 50,
            "text": "Dhe, trillonin dredhira, por Ne i dënonim ata për këtë trillim, e ata nuk e hetonin"
        },
        {
            "chapter": 27,
            "verse": 51,
            "text": "Pa, shiko, çfarë ka qenë fundi i ngatërresave të tyre. Na i kemi shkatërruar ata të gjithë dhe popullin e tyre"
        },
        {
            "chapter": 27,
            "verse": 52,
            "text": "ja, shtëpitë e tyre të shkretëruara, për shkak të zullumit që kanë bërë. Në këtë, me të vërtetë, ka argument të madh për popullin që dinë"
        },
        {
            "chapter": 27,
            "verse": 53,
            "text": "e, i kemi shpëtuar ata që kanë besuar dhe të cilët ruheshin nga të këqiat"
        },
        {
            "chapter": 27,
            "verse": 54,
            "text": "(Dhe, e kemi dërguar) Lutin, (e kujtoje) kur ai i tha popullit të vet: “Përse bëni vepra imorale, madje në sytë e njëri-tjetrit (haptazi)"
        },
        {
            "chapter": 27,
            "verse": 55,
            "text": "Vallë, a mos ju u çaseni me epsh meshkujve, në vend të femrave? Ju, me të vërtetë, jeni popull injorant”"
        },
        {
            "chapter": 27,
            "verse": 56,
            "text": "E, përgjegjja e vetme e popullit të Lutit, thoshte: “Dëboni familjen e Lutit prej qytetit tuaj; ata, me të vërtetë, janë njerz të pastër (këtë e thonin në formë ironie)!”"
        },
        {
            "chapter": 27,
            "verse": 57,
            "text": "Dhe Ne, i kemi shpëtuar ata dhe familjen e tij (të gjithë), pos gruas së tij, që ajo të mbetet me të dënuarit"
        },
        {
            "chapter": 27,
            "verse": 58,
            "text": "Dhe, mbi ta lëshuam shi – rrebesh (prej gurësh), e sa i tmerrshëm që është ai shi, për ata që janë paralajmëruar"
        },
        {
            "chapter": 27,
            "verse": 59,
            "text": "Thuaj (o Muhammed): “Qoftë falenderimi për Perëndinë dhe shpëtimi për robërit e Tij, të cilët i ka zgjedhur Ai. A më i mirë është Perëndia, ao ata (idhuj) që i kanë adhuruar"
        },
        {
            "chapter": 27,
            "verse": 60,
            "text": "A është më i mirë Ai që ka krijuar qiejt dhe Tokën – dhe ua ka lëshuar ujin nga qielli, me të cilin kemi krijuar kopshtet e mrekullueshme. Ju, nuk keni mundur të krijoni drunjtë e tyre. Vallë, a krahas Perëndisë, ekzistuaka zot tjetër? Jo, por ai popull është shmangur nga e vërteta"
        },
        {
            "chapter": 27,
            "verse": 61,
            "text": "Apo është më i mirë, Ai që e ka bërë Tokën të qetë, ka bërë në të lumenj, ka ngritu në të male dhe ka bërë në mes deteve pendë (pengesë, për të mos u përzierë)? Vallë, a krahas Perëndisë, ekzistuaka zot tjetër?! Jo, por shumica e tyre nuk dinë"
        },
        {
            "chapter": 27,
            "verse": 62,
            "text": "Apo është (më i mirë) Ai, i cili i vie në ndihmë nevojtarit të ngushtë kur i lutet Atij dhe i cili ua largon të keqen dhe u bënë juve pronar (brez pas brezi) në Tokë? Vallë, a krahas Perëndisë – ekzistuaka zot tjetër?! Sa pak që po këshilloheni ju! –"
        },
        {
            "chapter": 27,
            "verse": 63,
            "text": "Apo është (më i mirë) Ai, i cili ua rrëfen në errësirat e tokës dhe të detit dhe (Ai), i cili dërgon erërat si sihariq par mëshirës së Tij (shiut)? Vallë, a krahas Perëndisë – të ekzistojë zot tjetër?! Por, Perëndia është shumë lart nga ata, që i konsiderojnë shok Atij! –"
        },
        {
            "chapter": 27,
            "verse": 64,
            "text": "Apo është (më i mirë) Ai, i cili ka krijuar të gjitha prej asgjëje, i cili, pastaj, përsëri do ta kthejë atë (pas vdekjes) – dhe (Ai) që ju furnizon nga qielli (me të reshura) dhe toka (me të lashta)? Vallë, a ekziston krahas Perëndisë, zot tjetër? Thuaj (o Muhammed): “Sillni argumentet tuaja, nëse thuani të vërtetën!”"
        },
        {
            "chapter": 27,
            "verse": 65,
            "text": "Thuaj: “Askush, pos Perëndisë, as në qiell as në Tokë nuk di sekretet, ata nuk dinë se kur do të ringjallen"
        },
        {
            "chapter": 27,
            "verse": 66,
            "text": "Vallë, a dinë ndopak ata – për jetën tjetër?! Asgjë! – ata dyshojnë në të, ata janë të verbër ndaj saj"
        },
        {
            "chapter": 27,
            "verse": 67,
            "text": "Dhe, mohuesit thonë: “Vallë, a mos do të ringjallmi ne dhe etërit tanë, pasi të jemi bërë dhé"
        },
        {
            "chapter": 27,
            "verse": 68,
            "text": "Me të vërtetë, neve dhe etërve tanë na është premtuar kjo qysh më parë, këto, me të vërtetë, nuk janë tjetër, pos trillime të popujve të lashtë”"
        },
        {
            "chapter": 27,
            "verse": 69,
            "text": "Thuaj: “Udhëtoni nëpër botë – e shikoni si ka qenë fundi i mëkatarëve!”"
        },
        {
            "chapter": 27,
            "verse": 70,
            "text": "Dhe, mos u pikëllo ti për shkak të tyre, dhe mos u ngushto ti – për pështjellimet e tyre"
        },
        {
            "chapter": 27,
            "verse": 71,
            "text": "Dhe, ata thonë: “Kur do të realizohet ky premtim (diftona) nëse thuani të vërtetën?”"
        },
        {
            "chapter": 27,
            "verse": 72,
            "text": "Thuaj: “Do t’ju arrijë, së shpejti diçka nga ajo që po e nxitoni"
        },
        {
            "chapter": 27,
            "verse": 73,
            "text": "Dhe, me të vërtetë, Zoti yt është bamirës i madh i njerëzve, por shumica e tyre nuk janë falenderues"
        },
        {
            "chapter": 27,
            "verse": 74,
            "text": "Dhe, me të vërtetë, Zoti yt – di atë që fshehin zemrat e tyre dhe atë që e shfaqin haptazi"
        },
        {
            "chapter": 27,
            "verse": 75,
            "text": "S’ka asgjë të padukshme në qiell dhe në Tokë; e që të mos jetë e shënuar në Librin e qartë (Levhi Mahfudh)"
        },
        {
            "chapter": 27,
            "verse": 76,
            "text": "Me të vërtetë, ky Kur’an, u tregon bijve të Israelit – shumë nga konfliktet e tyre"
        },
        {
            "chapter": 27,
            "verse": 77,
            "text": "dhe, me të vërtetë, ai (Kur’ani) është udhërrëfyes dhe mëshirë për besimtarët"
        },
        {
            "chapter": 27,
            "verse": 78,
            "text": "Me të vërtetë, Zoti yt i gjykon ata me drejtësinë e Tij. Ai është i Plotëfuqishëm dhe i Gjithëdijshëm"
        },
        {
            "chapter": 27,
            "verse": 79,
            "text": "Andaj, ti mbështetu në Perëndinë! Me të vërtetë, ti je në të drejtën e qartë"
        },
        {
            "chapter": 27,
            "verse": 80,
            "text": "Me të vërtetë, ti nuk mund të bësh që të vdekurit të dëgjojnë, as nuk mund të bësh të shurdhërin që të dëgjojë, pasi që të kthejnë shpinën (prej teje)"
        },
        {
            "chapter": 27,
            "verse": 81,
            "text": "as që mundesh t’i shmangësh të verbërit prej humbjeve të tyre; mund t’i thërrasish vetëm ata që besojnë në argumentet Tona. E ata janë muslimanë"
        },
        {
            "chapter": 27,
            "verse": 82,
            "text": "Dhe, kur të vie koha që të dënohen ata, Na do të bëjmë që nga Toka të del një kafshë, e cila do t’u thotë atyre se njerëzit nuk u janë bindur argumenteve Tona"
        },
        {
            "chapter": 27,
            "verse": 83,
            "text": "(Kujtoju ti atyre) kur Na do t’i tubojmë prej çdo populli nga një grup – nga ata që i kanë përgënjeshtruar argumentet Tona – e ata do të radhiten –"
        },
        {
            "chapter": 27,
            "verse": 84,
            "text": "e kur të vijnë (për të dhënë llogari), Ai (Perëndia), do t’i pyesë: “A mos vallë ju i keni përgënjeshtruar argumentet e Mia, e që nuk keni pasur kurrfarë njohurie për to? Ç’keni bërë ju ashtu?!”"
        },
        {
            "chapter": 27,
            "verse": 85,
            "text": "Dhe do t’i godet ata dënimi, meqë kanë qenë zullumqarë, e nuk do të mund të bëzejnë asnjë fjalë"
        },
        {
            "chapter": 27,
            "verse": 86,
            "text": "Vallë, a nuk shohin ata, që Ne e kemi bërë natën për pushim, e ditën të ndritshme (për punë). Në këtë, me të vërtetë, ka argument për popullin që beson"
        },
        {
            "chapter": 27,
            "verse": 87,
            "text": "(Përkujtoju ti atyre) Ditën kur do të fryhet në Sur, e që do të tmerrohet çdokush që gjendet në qiej e në Tokë, përpos atyre që Perëndia nuk do t’i frikësojë. Të gjithë do t’i vijnë Atij të përulur"
        },
        {
            "chapter": 27,
            "verse": 88,
            "text": "Ti i shikon malet e mendon se janë të palëvizshme, por ato lëvizin si retë. Kjo është vepër e Perëndisë, i cili e ka përsosur çdo gjë. Me të vërtetë, Ai di atë që punoni ju"
        },
        {
            "chapter": 27,
            "verse": 89,
            "text": "Kush punon vepër të mirë, do të ketë shpërblim të madh për të dh do të jetë i qetësuar atë Ditë nga frika"
        },
        {
            "chapter": 27,
            "verse": 90,
            "text": "E, kush punon vepër të keqe, fytyrat e tyre (ata) do të hudhen në zjarr. (Dhe u thuhet atyre): “Nuk jeni dënuar, përpos për atë që keni punuar!”"
        },
        {
            "chapter": 27,
            "verse": 91,
            "text": "(Thuaju atyre o Muhammed): “Mua më është urdhëruar që të adhuroj vetëm Zotin e këtij Qyteti (Mekkes), të cilin Ai e ka bërë të shenjtë dhe Atij i përket gjithçka. Dhe, më është urdhëruar që të jam prej atyre që besojnë –"
        },
        {
            "chapter": 27,
            "verse": 92,
            "text": "dhe ta këndoj Kur’anin vazhdimisht. E kushdo që udhëzohet në rrugë, ti thuaj: “Ai është udhëzuar për dobi të vet”, e kushdo që humbë, ti thuaj: “Unë jam vetëm paralajmërues”"
        },
        {
            "chapter": 27,
            "verse": 93,
            "text": "Dhe, thuaj: “Falenderimi qoftë për Perëndinë, Ai do t’ju tregojë dokumentet e Tij, e ju do t’i njihni ato!” E Zoti yt nuk është i pakujdesshëm ndaj veprave që punoni ju"
        }
    ]
}
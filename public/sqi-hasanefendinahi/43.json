{
    "chapter": [
        {
            "chapter": 43,
            "verse": 1,
            "text": "Hâ, Mîm"
        },
        {
            "chapter": 43,
            "verse": 2,
            "text": "Pasha Librin e qartë"
        },
        {
            "chapter": 43,
            "verse": 3,
            "text": "Na e kemi bërë (këtë libër) Kur’anin në gjuhën arabe, për ta kuptuar ju"
        },
        {
            "chapter": 43,
            "verse": 4,
            "text": "e ai (Kur’ani) është te Ne, në Librin kryesor (Levhi Mahfudh), i lartësuar dhe plotë dijeni"
        },
        {
            "chapter": 43,
            "verse": 5,
            "text": "Vallë, a të tërhiqemi Ne e të mos ju paralajmërojmë, ngase ju jeni popull ngatërrestar"
        },
        {
            "chapter": 43,
            "verse": 6,
            "text": "E, sa pejgamberë u dërguam Ne (popujve) të mëparshëm"
        },
        {
            "chapter": 43,
            "verse": 7,
            "text": "dhe nuk u ka ardhur atyre asnjë pejgamber e që të mos jenë tallur me te"
        },
        {
            "chapter": 43,
            "verse": 8,
            "text": "E, i kemi shkatërruar edhe ata që kanë qenë më të fuqishëm se këta (Mekkasit). Dhe më parë janë përmendur shembuj për popujt e lashtë"
        },
        {
            "chapter": 43,
            "verse": 9,
            "text": "Nëse ti i pyet ata: “Kush i ka krijuar qiejt dhe Tokën?” Ata me siguri do të thonë: “Ato i ka krijuar i Plotëfuqishmi dhe i Gjithëdijshmi"
        },
        {
            "chapter": 43,
            "verse": 10,
            "text": "Ai që iu ka bërë Tokën djep dhe u krijoi rrugë në të, për të arritur atje ku synoni"
        },
        {
            "chapter": 43,
            "verse": 11,
            "text": "Ai që prej qiellit lëshon ujë me masë, e që me të – Ne ngjallim tokën e vdekur. Kështu do të nxirreni edhe ju (prej varreve – të ringjallur)"
        },
        {
            "chapter": 43,
            "verse": 12,
            "text": "Ai që krijoi çdo lloj krijese, dhe ka bërë anije e kafshë që t’i shaloni"
        },
        {
            "chapter": 43,
            "verse": 13,
            "text": "t’i shaloni ato, e pastaj t’i kujtoni dhuntitë e Zotit tuaj (kur të shaloni në to) dhe të thoni: “Qoftë lavdëruar Ai që i nënshtroi këto për ne, se, na këto, vetë nuk do të mund t’i arrinim –"
        },
        {
            "chapter": 43,
            "verse": 14,
            "text": "dhe ne, me siguri, do të kthehemi te Zoti ynë!”"
        },
        {
            "chapter": 43,
            "verse": 15,
            "text": "E, ata i kanë përshkruar Atij pjesë prej robërve të Tij. Me të vërtetë, njeriu është mohues i hapët"
        },
        {
            "chapter": 43,
            "verse": 16,
            "text": "Vallë, a ng ato që krijon Ai, të marrë për Vete vajza, e ju t’ju dhorojë djem"
        },
        {
            "chapter": 43,
            "verse": 17,
            "text": "E, kur dikush nga ata sihariqohet me atë që i përshkruan Mëshiruesit – si ai (fëmijë – vajzë), i nxihet fytyra dhe bëhet i dëshpëruar"
        },
        {
            "chapter": 43,
            "verse": 18,
            "text": "Vallë, (Perëndisë i përshkruajnë) atë që rritet në stoli (vajza), e të cilat janë të pafuqishme për polemika"
        },
        {
            "chapter": 43,
            "verse": 19,
            "text": "Ata, engjëjt – të cilët janë robërit e Zotit, i konsiderojnë për femra. A mos vallë ata kanë qenë prezent gjatë krijimit të tyre?! Dëshmia e tyre do të shënohet dhe ata do të përgjigjen (për këtë shpifje)"
        },
        {
            "chapter": 43,
            "verse": 20,
            "text": "Dhe, ata thonë: “Sikur të kishte dashur Mëshiruesi, na nuk do t’i kishim adhuruar ata. Ata nuk dinë asgjë për këtë (çka flasin), ata vetëm gënjejnë"
        },
        {
            "chapter": 43,
            "verse": 21,
            "text": "Vallë, a u kemi dhënë Ne atyre Libër para tij (Kur’anit), e ata i janë përmbajtur atij"
        },
        {
            "chapter": 43,
            "verse": 22,
            "text": "Jo, por ata thonë: “Na, me të vërtetë, i kemi gjetur etërit tanë në një rrugë – dhe, ne sigurisht udhëzohemi edhe nga gjurmët e tyre”"
        },
        {
            "chapter": 43,
            "verse": 23,
            "text": "Po ashtu, Ne në asnjë vend nuk kemi dërguar asnjë paralajmërues, para teje – e që pasanikët e korruptuar të mos thonin: “Na i kemi gjetur, me të vërtetë, etërit tanë në një rrugë, dhe me siguri, po ndjekim edhe ne gjurmët e tyre”"
        },
        {
            "chapter": 43,
            "verse": 24,
            "text": "(Ai atyre) u tha: “Vallë, a nuk ju kam sjellë unë atë që më mirë e shënon rrugën e drejtë nga ajo që i keni gjetur te të parët tuaj (etërit)?” E, ata thanë: “Na, me të vërtetë, jemi mohues të asaj me të cilën jeni dërguar!”"
        },
        {
            "chapter": 43,
            "verse": 25,
            "text": "Ne jemi hakmarrë (me dënim të merituar) ndaj atyre, e shiko pra, si ka qenë përfundimi i atyre që i konsideronin gënjeshtarë (pejgamberët)"
        },
        {
            "chapter": 43,
            "verse": 26,
            "text": "(Kujtoje ti o Muhammed!) kur Ibrahimi i tha të atit dhe popullit të tij: “Unë jam larg atyre që i adhuroni ju"
        },
        {
            "chapter": 43,
            "verse": 27,
            "text": "pos Atij, që më ka krijuar (mua) – dhe, me të vërtetë, Ai më udhëzon në rrugën e drejtë”"
        },
        {
            "chapter": 43,
            "verse": 28,
            "text": "dhe ai (Ibrahimi), e bëri këtë fjalë të përhershme te pasardhësit e tij, për t’u kthyer ata vazhdimisht në të Vërtetën"
        },
        {
            "chapter": 43,
            "verse": 29,
            "text": "Por Unë këta dhe etërit e tyre, i kam lënë në kënaqësi, përderisa u erdhi e Vërteta (Kur’ani) dhe Pejgamberi i qartë (me argumente)"
        },
        {
            "chapter": 43,
            "verse": 30,
            "text": "e, tani, kur ju erdhi e Vërteta (Kur’ani), thanë: “Kjo është magji dhe na këtë nuk e besojmë!”"
        },
        {
            "chapter": 43,
            "verse": 31,
            "text": "Dhe thanë (edhe këtë): “Sikur t’i kishte zbritur ky Kur’an ndonjë njeriu autoritativ prej njërit nga këto dy qytete (Mekkës dhe Taifës)"
        },
        {
            "chapter": 43,
            "verse": 32,
            "text": "Vallë, a mos e ndajnë ata mëshirën e Perëndisë (profetninë)? Na, furnizimin e kësaj jete e kemi ndarë, në mes tyre dhe i ngritëm disa mbi të tjerët me shkallë (për nga pozita dhe malli), që disa t’u shërbejnë të tjerëve, e mëshira e Perëndisë është më e mirë nga ajo që grumbullojnë ata"
        },
        {
            "chapter": 43,
            "verse": 33,
            "text": "Dhe, sikur të mos bëheshin të gjithë njerëzit mohues, Ne do t’i bënim prej argjendtit kulmet e shtëpive të atyre që nuk besojnë në Mëshiruesin, e madje edhe shkallët nëpër të cilat ngjiten"
        },
        {
            "chapter": 43,
            "verse": 34,
            "text": "edhe dyert e shtëpive të tyre edhe kanapet (fotelet) në të cilat mbështeten"
        },
        {
            "chapter": 43,
            "verse": 35,
            "text": "dhe stoli të llojllojshme, se, të gjitha këto janë vetëm kënaqësi të kësaj jete, e jeta tjetër te Zoti yt është për ata që ruhen (kundërshtimit të Perëndisë)"
        },
        {
            "chapter": 43,
            "verse": 36,
            "text": "Kush shmanget nga Këshilla (Kur’ani) e Mëshiruesit të Githëmbarshëm, Na do t’ia ngarkojmë djallin dhe ai do t’i bëhet shok atij"
        },
        {
            "chapter": 43,
            "verse": 37,
            "text": "Edhe, ata (djajtë), me të vërtetë, i shmangin ata nga rruga e drejtë, e ata (të mashtruarit) mendojnë se janë në rrugë të drejtë"
        },
        {
            "chapter": 43,
            "verse": 38,
            "text": "Dhe, kur të vijnë te Ne, do të thonë (të mashtruarit): “Ah! sikur të kishte qenë largësia në mes meje dhe teje (djallit) sa mes lindjes dhe perëndimit! Sa shok i keq ke qenë ti!”"
        },
        {
            "chapter": 43,
            "verse": 39,
            "text": "Dhe, nuk do t’u bënë dobi juve sot (Ditën e Kijametit), meqë keni bërë zullum, me të vërtetë ju jeni shokë në dënim"
        },
        {
            "chapter": 43,
            "verse": 40,
            "text": "Vallë, a mos ti do të bësh të dëgjojnë të shurdhërit dhe t’i udhëzosh të verbërit dhe ata që janë në humbje të qartë"
        },
        {
            "chapter": 43,
            "verse": 41,
            "text": "Nëse të largojmë ty (para se ta shohësh dënimin e tyre), Na, me siguri do t’i dënojmë ata"
        },
        {
            "chapter": 43,
            "verse": 42,
            "text": "ose, nëse dëshirojmë të të tregojmë atë çka u premtojmë – atyre, po Ne, me të vërtetë, jemi të Plotëfuqishëm mbi ta"
        },
        {
            "chapter": 43,
            "verse": 43,
            "text": "Andaj, përmbaju asaj ë të është shpallë ty, sepse, ti, me të vërtetë, je në rrugën e drejtë"
        },
        {
            "chapter": 43,
            "verse": 44,
            "text": "Kur’ani me të vërtetë, është nderë për ty dhe popullin tënd; e ju do të pyeteni"
        },
        {
            "chapter": 43,
            "verse": 45,
            "text": "Pyeti pejgamberët Tanë, të cilët i kemi dërguar para teje, a mos kemi urdhëruar Ne që të adhurohen zotëra (tjerë), pos Mëshiruesit të Gjithmbarshëm"
        },
        {
            "chapter": 43,
            "verse": 46,
            "text": "Na, me të vërtetë, ia kemi dërguar Musain me argumentet Tona – Faraonit dhe parisë së tij, dhe, ai (u) tha: “Unë jam, me të vërtetë, pejgamber i Zotit të gjithësisë!”"
        },
        {
            "chapter": 43,
            "verse": 47,
            "text": "E, kur ai, u solli atyre argumentet Tona, ata filluan t’i përqeshin ato"
        },
        {
            "chapter": 43,
            "verse": 48,
            "text": "Dhe, Ne, nuk u kemi treguar atyre asnjë argument, e që ai të mos jetë më i madh se tjetri, dhe Ne i kemi dënuar ata me ndëshkim, për t’u kthyer (në të drejtë)"
        },
        {
            "chapter": 43,
            "verse": 49,
            "text": "Ata i thanë (Musait): “O magjistar! Lutju Zotit tënd për ne, ashtu si të ka premtuar Ai ty; na, me siguri, do të shkojmë rrugës së drejtë (do të besojmë)!”"
        },
        {
            "chapter": 43,
            "verse": 50,
            "text": "E, posa i liruam prej vuajtjeve, ata e shkelën premtimin"
        },
        {
            "chapter": 43,
            "verse": 51,
            "text": "Dhe, Faraoni nisi të thërrasë popullin e vet: “O populli im! Vallë, a nuk më përket mua sundimi i Misirit (Egjiptit) dhe këto degë të lumit që po rrjedhin pranë meje; a nuk shihni"
        },
        {
            "chapter": 43,
            "verse": 52,
            "text": "E, vallë, a nuk jam unë më i mirë se ky i mjerë (i gjorë) dhe i cili mezi mund të shprehet"
        },
        {
            "chapter": 43,
            "verse": 53,
            "text": "Sikur t’iu kishin vënë atij bylyzykët e florinjtë, ose sikur të kishin ardhur bashkë me të (pranë) engjëjt?”"
        },
        {
            "chapter": 43,
            "verse": 54,
            "text": "Dhe, ai e mashtroi popullin e vet, e iu nënshtruan atij; ata, me të vërtetë, ishin popull ngatërrestar"
        },
        {
            "chapter": 43,
            "verse": 55,
            "text": "E kur Na zemruan, Na i dëbuam ata dhe i fundosëm të gjithë"
        },
        {
            "chapter": 43,
            "verse": 56,
            "text": "dhe i bëmë shembull dhe mësim për popujt e mëvonshëm"
        },
        {
            "chapter": 43,
            "verse": 57,
            "text": "Kur u muar si shembull djali i Merjemit (Isai), populli yt (Kurejshit) menjëherë nisën të bërtasin (prej gëzimit)"
        },
        {
            "chapter": 43,
            "verse": 58,
            "text": "dhe, thanë: “A janë më të mirë idhujt tanë, apo ai (Isai)? Ata, ta paraqesin këtë shembull vetëm për shkak se duan të polemizojnë, sepse, ata janë popull grindavec"
        },
        {
            "chapter": 43,
            "verse": 59,
            "text": "Ai (Isai), është vetëm rob (njeri), të cilin Ne e kemi dhuruar (me profetni), dhe e kemi bërë shembull për bijtë e Israelit"
        },
        {
            "chapter": 43,
            "verse": 60,
            "text": "e, sikur të duam, Ne në vend të jush do të bënim engjëj, që do t’ju trashëgonin në Tokë"
        },
        {
            "chapter": 43,
            "verse": 61,
            "text": "Me të vërtetë, ai (Isai), është shenjë e Çastit (Ditës së Kijametit), ardhjen e të cilit mos e dyshoni kurrsesi. Ndiqeni (rrugën time); kjo është rruga e drejtë"
        },
        {
            "chapter": 43,
            "verse": 62,
            "text": "Le të mos ju shmangë kurrsesi djalli! Ai, me të vërtetë, është armiku juaj i hapët"
        },
        {
            "chapter": 43,
            "verse": 63,
            "text": "E, kur Isai i solli argumentet e qarta, tha: “Ju kam sjellë dijeni të mrekullueshme dhe do të ju shpjegoj disa gjëra, me të cilat nuk po pajtoheni. Andaj, druajuni Perëndisë dhe bëhuni të dëgjueshëm ndaj meje"
        },
        {
            "chapter": 43,
            "verse": 64,
            "text": "Me të vërtetë, Perëndia është Zoti im dhe Zoti juaj, andaj adhuronie Atë. Kjo është rrugë e drejtë!”"
        },
        {
            "chapter": 43,
            "verse": 65,
            "text": "Grupet e ndryshme u grindën në mes tyre. Mjerë ata që kanë bërë zullum – nga dënimi i Ditës së dhembshme"
        },
        {
            "chapter": 43,
            "verse": 66,
            "text": "A mos ata presin që t’u vie (diçka tjetër), pos Çastit, papritms, e ata të mos e ndjejnë atë"
        },
        {
            "chapter": 43,
            "verse": 67,
            "text": "Atë Ditë – miqtë do të bëhen armiq të njëri-tjetrit, pos atyre që i janë druajtur Perëndisë"
        },
        {
            "chapter": 43,
            "verse": 68,
            "text": "“O robërit e Mi, për ju sot nuk ka frikë, as që do të pikëlloheni"
        },
        {
            "chapter": 43,
            "verse": 69,
            "text": "ata që kanë besuar dokumentet Tona dhe kanë qenë të dëgjueshëm ndaj Nesh –"
        },
        {
            "chapter": 43,
            "verse": 70,
            "text": "(u thuhet): hyni në xhennet të gëzuar, ju dhe bashkëshortet tuaja”"
        },
        {
            "chapter": 43,
            "verse": 71,
            "text": "Ata do të jenë të shërbyer me pjata dhe gota prej ari; aty (në xhennet) do të ketë çka t’u dojë shpirti, dhe me çka kënaqet syri, në te do të qëndrojnë përgjithmonë"
        },
        {
            "chapter": 43,
            "verse": 72,
            "text": "Ja, ky është xhenneti që u është dhënë në trashëgim për atë që keni punuar"
        },
        {
            "chapter": 43,
            "verse": 73,
            "text": "në të, do të keni pemë të shumëllojshme, disa prej të cilave do t’i hani”"
        },
        {
            "chapter": 43,
            "verse": 74,
            "text": "E, mohuesit, me të vërtetë, do të qëndrojnë përherë në dënimin e xhehennemit"
        },
        {
            "chapter": 43,
            "verse": 75,
            "text": "ai (dënimi) nuk do t’u lehtësohet atyre kurrfarë shprese për shpëtim nuk do të kenë (duke u vënë në heshtje)"
        },
        {
            "chapter": 43,
            "verse": 76,
            "text": "Ne, atyre nuk u kemi bërë padrejtësi, por ata kanë qenë të padrejtë (dhe zullumqarë të vetvetes)"
        },
        {
            "chapter": 43,
            "verse": 77,
            "text": "Ata (atëherë) do të thërrasin: “O Malik (engjëlli i mbikëqyrjes së zjarrit)! Le të na gjykojë Zoti yt me shkatërrim (vdekje)!” E ai do të thotë: “Ju, do të qëndroni përherë aty!”"
        },
        {
            "chapter": 43,
            "verse": 78,
            "text": "Na ju kemi sjellë të Vërtetën (Shpalljen), por shumica prej jush, e urren të Vërtetën"
        },
        {
            "chapter": 43,
            "verse": 79,
            "text": "Nëse ata (mohuesit) kurdisin kurtha, edhe Ne do t’u vëmë kurtha (në dënim)"
        },
        {
            "chapter": 43,
            "verse": 80,
            "text": "Vallë, a mendojnë ata se Ne nuk dëgjojmë çka flasin ata tinëzisht dhe haptas në mes tyre? Përkundrazi, Na dëgjojmë, e të dërguarit Tanë (engjëjt), që janë pranë tyre, shënojnë"
        },
        {
            "chapter": 43,
            "verse": 81,
            "text": "Thuaju (atyre o Muhammed): “Sikur Bamirësi i Gjithmbarshëm të kishte fëmijë, unë i pari do ta adhuroja"
        },
        {
            "chapter": 43,
            "verse": 82,
            "text": "Qoftë i lartësuar Zoti i qiejve dhe i Tokës, Zoti i Arshit! Nga ajo çka i përshkruajnë Atij"
        },
        {
            "chapter": 43,
            "verse": 83,
            "text": "Lëni ata le të zhyten (në të këqia) dhe le të argëtohen derisa të takohen në ditën që u është premtuar (Dita e Kijametit)"
        },
        {
            "chapter": 43,
            "verse": 84,
            "text": "Dhe Ai është Zot në qiell dhe Zot në Tokë. Ai është i Gjithëdijshëm dhe i Plotëdijshëm"
        },
        {
            "chapter": 43,
            "verse": 85,
            "text": "Dhe, qoftë i lartësuar Ai, të cilit i përket pushteti i qiejve dhe i Tokës dhe çka gjendet mes tyre. Vetëm tek Ai është dijania mbi Çastin dhe tek Ai do të ktheheni"
        },
        {
            "chapter": 43,
            "verse": 86,
            "text": "Ata që adhurojnë tjetër (zot), pos Perëndisë, - nuk do të mund të angazhohen për kënd, munden vetëm ata që e pranojën të Vërtetën, dhe ata këtë e dinë (që është vetëm një Zot)"
        },
        {
            "chapter": 43,
            "verse": 87,
            "text": "E, nëse i pyet ata kush i ka krijuar, ata me siguri do të thonë: “Perëndia!” E, nga po ia mbajnë atëherë"
        },
        {
            "chapter": 43,
            "verse": 88,
            "text": "E, fjala e tij (Muhammedit), është: “O Zoti im, me të vërtetë, ky është popull që nuk beson"
        },
        {
            "chapter": 43,
            "verse": 89,
            "text": "(O Muhammed!) largohu prej tyre dhe thuaju: “Selam!” (Lamtumirë), e ata së shpejti do ta dinë (gjendjen)"
        }
    ]
}
{
    "chapter": [
        {
            "chapter": 20,
            "verse": 1,
            "text": "Tá, Hâ"
        },
        {
            "chapter": 20,
            "verse": 2,
            "text": "Na, nuk ta kemi shpallur ty Kur’anin për të munduar"
        },
        {
            "chapter": 20,
            "verse": 3,
            "text": "por, që të jetë këshillë për atë që druan"
        },
        {
            "chapter": 20,
            "verse": 4,
            "text": "ai është i shpallur – nga Krijuesi i Tokës dhe i qiejve të lartë"
        },
        {
            "chapter": 20,
            "verse": 5,
            "text": "Bamirësi i Gjithmbarshëm (Perëndia), që sundon Arshin, (si i takon Madhërisë së Tij)"
        },
        {
            "chapter": 20,
            "verse": 6,
            "text": "Atij i përket ç’ka në qiej dhe ç’ka në Tokë dhe ç’ka në mes tyre dhe gjithçka gjendet në tokë"
        },
        {
            "chapter": 20,
            "verse": 7,
            "text": "E, nëse ti flet me zë (të lartë), Ai, me të vërtetë, di fshehtësinë dhe atë që ti vetëm mendon"
        },
        {
            "chapter": 20,
            "verse": 8,
            "text": "Perëndia është (Një), s’ka zot tjetër përveç Tij. Ai ka emrat më të bukur”"
        },
        {
            "chapter": 20,
            "verse": 9,
            "text": "Dhe, a të ka arritur ty lajmi për Musain"
        },
        {
            "chapter": 20,
            "verse": 10,
            "text": "kur e pa zjarrin ai i tha familjes së vet: “Rrini ju këtu! Unë, me të vërtetë, e kam parë një zjarr; shpresoj se unë do t’ju sjell juve një gacë, ose që pranë tij do të gjej ndonjë udhërrëfyes”"
        },
        {
            "chapter": 20,
            "verse": 11,
            "text": "E kur arriti ai te zjarri, u thirr: “O Musa"
        },
        {
            "chapter": 20,
            "verse": 12,
            "text": "Unë, me të vërtetë, jam Zoti yt! Andaj, zbathi këpucët tuaja, se ti, me të vërtetë, gjendesh në luginën e shenjtë – të Tuvasë"
        },
        {
            "chapter": 20,
            "verse": 13,
            "text": "Dhe, Unë ty të kam zgjedhur; andaj dëgjo ti atë që të shpallet (ty)"
        },
        {
            "chapter": 20,
            "verse": 14,
            "text": "Me të vërtetë, Unë jam Perëndia; s’ka zot tjetër përveç meje; andaj, vetëm Mua adhuromë dhe kryej namazin, për të më kujtuar Mua"
        },
        {
            "chapter": 20,
            "verse": 15,
            "text": "Çasti i gjykimit do të arrijë me siguri – atë e kam fsheh (nga çdokush) – kur secili do të shpërblehet për atë (përpjekje) që ka bërë"
        },
        {
            "chapter": 20,
            "verse": 16,
            "text": "Le të mos shmangë ty nga ai (çast), ai që nuk beson në të (Kijametin) dhe që jepet pas epsheve të tija, e të humbasësh"
        },
        {
            "chapter": 20,
            "verse": 17,
            "text": "E, ç’ke ti në dorën e djathtë, Musa"
        },
        {
            "chapter": 20,
            "verse": 18,
            "text": "(Musai) u përgjegj: “Ky është shkopi im, në të cilin mbahem dhe me të u shkundi gjethe dhenëve të mia, e me të kam edhe dobi të tjera"
        },
        {
            "chapter": 20,
            "verse": 19,
            "text": "(Perëndia) i tha: “Hudhe atë Musa!”"
        },
        {
            "chapter": 20,
            "verse": 20,
            "text": "Ai e hudhi atë por ai (shkopi, u bë) gjarpër që zvarritej"
        },
        {
            "chapter": 20,
            "verse": 21,
            "text": "(Perëndia) i tha: “Merre atë (gjarpërin) dhe mos u frikëso! Na do ta kthejmë atë në gjendjen e mëparshme"
        },
        {
            "chapter": 20,
            "verse": 22,
            "text": "Dhe, fut dorën tënde nën sqetullën tënde, ajo do të dalë e bardhë pa kurrfarë sëmundje, dhe ja kjo – është mrekulli tjetër"
        },
        {
            "chapter": 20,
            "verse": 23,
            "text": "për t’i treguar ty disa nga mrekullitë Tona të mëdha"
        },
        {
            "chapter": 20,
            "verse": 24,
            "text": "Shko te Faraoni! Ai, me të vërtetë, është azdisur, nga të këqiat!”"
        },
        {
            "chapter": 20,
            "verse": 25,
            "text": "(Musai) tha: “O Zoti im, zgjeroma krahërorin tim"
        },
        {
            "chapter": 20,
            "verse": 26,
            "text": "dhe lehtësoma punën time"
        },
        {
            "chapter": 20,
            "verse": 27,
            "text": "dhe zgjidhma lidhjen prej gjuhës sime"
        },
        {
            "chapter": 20,
            "verse": 28,
            "text": "që të kuptojnë ata fjalën time"
        },
        {
            "chapter": 20,
            "verse": 29,
            "text": "dhe bëne për mua një ndihmës nga familja ime"
        },
        {
            "chapter": 20,
            "verse": 30,
            "text": "Harunin, vëllain tim"
        },
        {
            "chapter": 20,
            "verse": 31,
            "text": "e forcoje me të – fuqinë time"
        },
        {
            "chapter": 20,
            "verse": 32,
            "text": "dhe shoqëro atë në punën time"
        },
        {
            "chapter": 20,
            "verse": 33,
            "text": "për me të falënderuar Ty shumë"
        },
        {
            "chapter": 20,
            "verse": 34,
            "text": "dhe për të përmendur Ty vazhdimisht"
        },
        {
            "chapter": 20,
            "verse": 35,
            "text": "Me të vërtetë, Ti je mbikëqyrësi ynë”"
        },
        {
            "chapter": 20,
            "verse": 36,
            "text": "(Perëndia) tha: “Të është dhënë ty ajo që kërkove, o Musa!”"
        },
        {
            "chapter": 20,
            "verse": 37,
            "text": "Dhe Ne, me të vërtetë, të kemi bërë mirë ty edhe tjetër herë (para kësaj)"
        },
        {
            "chapter": 20,
            "verse": 38,
            "text": "kur nënën tënde e frymëzuam me atë, që mund të arrihet vetëm me frymëzim"
        },
        {
            "chapter": 20,
            "verse": 39,
            "text": "“Vendose atë (Musain) në sandëk e hudhe në lum (Nil), lumi e qet atë në breg, e që atë, do ta marr armiku i Im dhe armiku i tij”. Dhe, Unë kam hudhur në ty – dashurinë Time (për me të dashtë ty gjithkush), dhe që të rritesh nën mbikëqyrjen Time"
        },
        {
            "chapter": 20,
            "verse": 40,
            "text": "Kur shkoi motra jote (në pallatin e Faraonit) e tha: “A doni t’ju tregoj unë juve atë që do të kujdeset për të?” Na, të kthyem ty te nëna jote që të gëzohet ajo dhe të mos pikëllohet më. Dhe ti e mbyte një njeri (pa qëllim), e Ne të shpëtuam ty nga brenga (e dënimit) dhe Ne të sprovuam ty me sprova të shumta. Dhe ti qëndrove me vite të tëra në mesin e banorëve të Medjenit, e pastaj, ti, erdhe, sipas dispozitës së caktuar, o Musa"
        },
        {
            "chapter": 20,
            "verse": 41,
            "text": "Dhe, Unë të kam zgjedhur ty për Vete"
        },
        {
            "chapter": 20,
            "verse": 42,
            "text": "Shko ti dhe vëllai yt me argumentet e Mia dhe mos u shkrehni në të kujtuarit Mua"
        },
        {
            "chapter": 20,
            "verse": 43,
            "text": "Shkoni (ju të dy) te Faraoni! Ai, me të vërtetë, është azdisur nga të këqijat"
        },
        {
            "chapter": 20,
            "verse": 44,
            "text": "e flitni atij fjalë të buta, që të këshillohet apo të frikësohet”"
        },
        {
            "chapter": 20,
            "verse": 45,
            "text": "Ata thanë: “O Zoti ynë, na, me të vërtetë, druajmë se do të na dënojë menjëherë ai, ose do të azdiset më tepër”"
        },
        {
            "chapter": 20,
            "verse": 46,
            "text": "(Perëndia) tha: “Mos u frikësoni! Unë me të vërtetë, jam me ju, dëgjoj dhe shoh”"
        },
        {
            "chapter": 20,
            "verse": 47,
            "text": "Shkoni tek ai dhe i thoni: “Na dy jemi të dërguarit e Zotit tënd, lëshoji bijtë e Israelit që të vijnë me ne dhe mos i mundo ata! Na, të kemi sjellë ty argument nga Zoti yt. Qoftë i shpëtuar ai që ndjek rrugën e drejtë"
        },
        {
            "chapter": 20,
            "verse": 48,
            "text": "Me të vërtetë, neve na është shpallur, se dënimi do ta godasë atë që e konsideron për gënjeshtër (shpalljen) dhe shmanget”"
        },
        {
            "chapter": 20,
            "verse": 49,
            "text": "(Faraoni) tha: “E, kush është Zoti juaj, o Musa?”"
        },
        {
            "chapter": 20,
            "verse": 50,
            "text": "(Musai) tha: “Zoti ynë është ai që çdo gjëje i ka dhënë formën e vet e pastaj i ka udhëzuar (në përdorimin e tyre)"
        },
        {
            "chapter": 20,
            "verse": 51,
            "text": "(Faraoni) tha: “Si është gjendja e popujve të mëparshëm?”"
        },
        {
            "chapter": 20,
            "verse": 52,
            "text": "(Musai) tha: “Dijenia lidhur me ta gjendet te Zoti im, në Libër. Zoti im nuk gabon dhe nuk harron"
        },
        {
            "chapter": 20,
            "verse": 53,
            "text": "(Perëndia), i cili për ju Tokën e ka bërë shtrat, u ka lehtësuar juve rrugët nëpër të, u ka lëshuar ujë (shi) nga qielli e që Ne – me të, kemi nxjerrë shumë lloj bimësh të ndryshme"
        },
        {
            "chapter": 20,
            "verse": 54,
            "text": "Hani dhe kullotni bagëtinë tuaj! Këto, me të vërtetë, janë argumente për ata që janë mentarë"
        },
        {
            "chapter": 20,
            "verse": 55,
            "text": "Na ju kemi krijuar juve prej saj (tokës), dhe në të do t’ju kthejmë, dhe nga ajo do t’ju nxjerrim juve herën tjetër"
        },
        {
            "chapter": 20,
            "verse": 56,
            "text": "Na, me të vërtetë, ia kemi treguar atij (Faraonit) të gjitha argumentet Tona, e ai i ka konsideruar gënjeshtra dhe ka refuzuar besimin"
        },
        {
            "chapter": 20,
            "verse": 57,
            "text": "(Faraoni) tha: “A mos ti, o Musa, ke ardhur të na nxjerrësh nga toka jonë – me magjitë tuaja?”"
        },
        {
            "chapter": 20,
            "verse": 58,
            "text": "Dhe ne, do të sjellim ty një magji të ngjashme, e cakto në mes meje e teje takim, të cilit do t’i përmbahemi edhe na edhe ti, në vend të barabartë"
        },
        {
            "chapter": 20,
            "verse": 59,
            "text": "(Musai) tha: “Takimi me ju është në ditën e kremtës dhe njerëzia lë të tubohen para mesditës”"
        },
        {
            "chapter": 20,
            "verse": 60,
            "text": "Faraoni u largua, i tuboi ngatërresat e veta, e pastaj erdhi"
        },
        {
            "chapter": 20,
            "verse": 61,
            "text": "Musai u tha atyre: “Mjerë për ju! Mos trilloni gënjeshtra për Perëndinë, e që Ai, t’ju shkatërrojë me dënim. Do të falimentojnë me siguri, ata që trillojnë gënjeshtra!”"
        },
        {
            "chapter": 20,
            "verse": 62,
            "text": "Ata (magjistarët), polemizuan – për punën e tyre – në mes vete, duke pëshpëritur dhe tinëzisht u morën vesh"
        },
        {
            "chapter": 20,
            "verse": 63,
            "text": "Ata thanë: “Me të vërtetë, këta janë dy magjistarë; duan t’ju shporrin juve nga toka e juaj – me magjitë e tyre, dhe të shkatërrojnë fenë tuaj tejet të mirë"
        },
        {
            "chapter": 20,
            "verse": 64,
            "text": "andaj, mblidhni dredhitë tuaja e pastaj – ejani të radhitur. Do të shpëtoj sot – ai që fiton!”"
        },
        {
            "chapter": 20,
            "verse": 65,
            "text": "Ata thanë: “O Musa, ose gjuaj ti, ose të bëhemi ne hedhësit e parë?”"
        },
        {
            "chapter": 20,
            "verse": 66,
            "text": "(Musai) tha: “Jo, hedhni ju!” E, atë – herë, (pasi që i hedhën ata) litarët dhe shkopinjtë e tyre, - prej magjive të tyre – iu dukën atij, se me të vërtetë, po rrëshqasin"
        },
        {
            "chapter": 20,
            "verse": 67,
            "text": "andaj Musai – ndjeu në vete frikë"
        },
        {
            "chapter": 20,
            "verse": 68,
            "text": "Ne i thamë: “Mos u frikëso, se me të vërtetë, ti je fitues"
        },
        {
            "chapter": 20,
            "verse": 69,
            "text": "Dhe hudhe atë që e ke në dorën e djathtë! Do t’i gëlltisë ato që i kanë punuar ata. Atë që kanë punuar ata, është vetëm një mashtrim i magjistarëve. E, magjistari, nuk do të ketë sukses, kudo që të gjendet"
        },
        {
            "chapter": 20,
            "verse": 70,
            "text": "E, magjistarët (pastaj), ranë në sexhde dhe thanë: “Na besojmë në Zotin e Harunit dhe Musait”"
        },
        {
            "chapter": 20,
            "verse": 71,
            "text": "(Faraoni) tha: “Ju e besuat Atë, para se t’u japë leje unë juve! Ai (Musai), me të vërtetë, është eprori juaj, që u ka mësuar juve magjitë. Dhe, me të vërtetë, unë do t’ju këpus duart dhe këmbët tuaja tërthorazi, dhe unë do t’ju varr juve në trungjet e hurmeve. Ju, do ta dini, me siguri, - se dënimi i kujt prej nesh – është më i ashpër dhe më i vazhdueshëm”"
        },
        {
            "chapter": 20,
            "verse": 72,
            "text": "(Magjistarët) u përgjegjën: “Na, ty kurrë nuk do të japim përparësi ndaj argumenteve që na kanë ardhur neve dhe ndaj Atij që na ka krijuar neve, e gjyko si të duash; ti gjykon vetëm në jetën e kësaj bote"
        },
        {
            "chapter": 20,
            "verse": 73,
            "text": "Na besojmë Zotin tonë, që të na falë gabimet tona dhe magjitë, në të cilat na ke detyruar ti (Faraon). E, Perëndia është më i miri dhe më i vazhdueshmi (në shpërblime dhe dënime)"
        },
        {
            "chapter": 20,
            "verse": 74,
            "text": "Me të vërtetë, ai që para Zotit të vet del si kriminel, atë, me të vërtetë, e pret skëterra; në të – ai, as nuk vdes as nuk jeton"
        },
        {
            "chapter": 20,
            "verse": 75,
            "text": "E, kush vie tek Ai, si besimtarë, e që madje, ka punuar vepra të mira, vetëm ata kanë pozita të larta"
        },
        {
            "chapter": 20,
            "verse": 76,
            "text": "kopshtet e Adnit, nëpër të cilët rrjedhin lumenjtë, e, në të cilët, ata do të qëndrojnë përherë. Ky është shpërblimi për atë që është i spastruar nga mohimi"
        },
        {
            "chapter": 20,
            "verse": 77,
            "text": "Na, i kemi shpallur Musait: “Udhëto natën me robërit e Mi dhe bënju atyre një rrugë të tharë nëpër det; nuk do të frikësohesh ti, se do të të arrijë ai (Faraoni), as nuk do të frikësohesh (nga fundosja)”"
        },
        {
            "chapter": 20,
            "verse": 78,
            "text": "E, Faraoni – me ushtrinë e tij, i ndoqi ata, e deti i mbuloi ata – me një mbulesë të madhe"
        },
        {
            "chapter": 20,
            "verse": 79,
            "text": "Faraoni i solli humbje popullit të vet, e nuk e udhëzoi në rrugë të drejtë"
        },
        {
            "chapter": 20,
            "verse": 80,
            "text": "O bijtë e Israelit, Na ju kemi shpëtuar juve nga armiku juaj, u kemi premtuar juve (shumë dhunti) në anën e djathtë të Turit, dhe u kemi dhënë menn – (një lloj ushqimi i ëmbël) dhe fëllanza"
        },
        {
            "chapter": 20,
            "verse": 81,
            "text": "Hani nga ushqimet e këndshme, me të cilat u kemi furnizuar ne juve, mos u bëni të azdisur në to, e t’ju arrijë zemrimi (dënimi) Im. Atë që e arrinë zemrimi Im, (ai) është i humbur"
        },
        {
            "chapter": 20,
            "verse": 82,
            "text": "Me të vërtetë, Unë jam falës për atë që pendohet dhe beson e punon vepra të mira, e qëndron në rrugë të drejtë"
        },
        {
            "chapter": 20,
            "verse": 83,
            "text": "E, përse nxitove para popullit tënd, Musa"
        },
        {
            "chapter": 20,
            "verse": 84,
            "text": "(Musai) tha: “Ja, ata, shkojnë pas gjurmëve të mia, e unë nxitova te Ti, o Zoti im, për të fituar kënaqësinë Tënde”"
        },
        {
            "chapter": 20,
            "verse": 85,
            "text": "(Perëndia) tha: “Na e kemi vënë në sprovë popullin tënd – pas teje, e i humbi ata Samirija”"
        },
        {
            "chapter": 20,
            "verse": 86,
            "text": "U kthye Musai te populli i vet, i zemruar dhe i pikëlluar. Tha: “O populli im, vallë, a nuk ju premtoi Zoti juaj premtim të mirë? A mos ju zgjat tepër koha (prej se jam ndarë nga ju), ose dëshironi ju, që t’ju godasë zemrimi i Zotit tuaj, e për këtë, nuk i jeni përmbajtur premtimit që më dhatë mua!”"
        },
        {
            "chapter": 20,
            "verse": 87,
            "text": "Ata u përgjegjën: “Na nuk e kemi thyer premtimin që të patëm dhënë ty me vullnetin tonë, por ne qemë të ngarkuar me peshë të rëndë – me stoli të popullit, andaj i hodhëm ato (në zjarr)”. Po kështu, i hodhi edhe Samirija"
        },
        {
            "chapter": 20,
            "verse": 88,
            "text": "dhe nga këto (stoli të hedhura në zjarr), ai (Samirija) nxori për popull trup viçi që pëlliste, dhe ata, atëherë, thanë: “Ky është zoti juaj dhe zoti Musait, ai e ka harruar atë (e ka shkuar ta kërkojë në Tur)!”"
        },
        {
            "chapter": 20,
            "verse": 89,
            "text": "Vallë, a nuk shohin ata, se (viçi) nuk u drejtohet atyre me asnjë fjalë dhe, nuk është në gjendje t’u sjellë atyre kurrfarë dëmi e as kurrfarë dobie"
        },
        {
            "chapter": 20,
            "verse": 90,
            "text": "E, atyre – Haruni u ka thënë qysh më parë: “O populli im! Ju, me këtë, vetëm jeni sjellë në sprovë, e Zoti juaj është Mëshirues, andaj pasomëni mu dhe dëgjoni urdhërin tim!”"
        },
        {
            "chapter": 20,
            "verse": 91,
            "text": "Ata u përgjegjën: “Na do t’i lutemi atij (viçit) vazhdimisht, derisa të mos na kthehet Musai”"
        },
        {
            "chapter": 20,
            "verse": 92,
            "text": "(Musai) tha: “O Harun, a të ka penguar ty, - kur i ke parë ata se kanë humbur –"
        },
        {
            "chapter": 20,
            "verse": 93,
            "text": "përse të mos shkosh pas meje? A mos qe ti i padëgjueshëm ndaj urdhërit tim?”"
        },
        {
            "chapter": 20,
            "verse": 94,
            "text": "(Haruni) tha: “O biri nënës sime, mos më kap mua për mjekrën time as për kokën time, unë jam frikësuar që ti do të thuash: “Ke bërë përçarje në mesin e bijve të Israelit e nuk i ke mbajtur fjalët e mia”"
        },
        {
            "chapter": 20,
            "verse": 95,
            "text": "(Musai) tha: “E ç’është puna jote, o Samiri?”"
        },
        {
            "chapter": 20,
            "verse": 96,
            "text": "(Samirija) u përgjegj: “Unë kam parë atë që nuk e kanë parë ata, - e kam marrë një grusht dhe në gjurmët e (kalit të) Pejgamberit, e atë – e kam hedhur (në stolinë e shkrirë), dhe kështu, ajo, më është zbukuruar mua (e keqja ime)”"
        },
        {
            "chapter": 20,
            "verse": 97,
            "text": "(Musai) tha: “E, atëherë shko! – tërë jetën do të flasësh: “S’ka prekje (le të mos më prekë askush) dhe ty të është caktuar një premtim, i cili doemos do të zbatohet. Shiko në zotin tënd, të cilin ti e ke adhuruar vazhdimisht. Na, do ta djegim atë, e pastaj do ta hedhim atë në det – si pluhur"
        },
        {
            "chapter": 20,
            "verse": 98,
            "text": "Zoti juaj është vetëm Perëndia; që s’ka zot tjetër përveç Tij; që dijenia e Tij i përfshinë të gjitha gjërat!”"
        },
        {
            "chapter": 20,
            "verse": 99,
            "text": "Kështu pra, Na ty (o Muhammed) t’i tregojmë disa lajme (për atë) që kanë kaluar, dhe ta kemi, dhënë ty Kur’anin – prej anës Sonë"
        },
        {
            "chapter": 20,
            "verse": 100,
            "text": "Kush shmaget nga ai (Kur’ani), ai në Ditën e Kijametit, do të bartë ngarkesë të rëndë (dënim)"
        },
        {
            "chapter": 20,
            "verse": 101,
            "text": "përherë do të mbetet (duke bartur atë). Sa barë e shëmtuar që është ajo në Ditën e Kijametit"
        },
        {
            "chapter": 20,
            "verse": 102,
            "text": "në Ditën kur do të fryhet në Sur. Atë ditë do t’i tubojmë mëkatarët duke qenë syzgurdulluar"
        },
        {
            "chapter": 20,
            "verse": 103,
            "text": "dhe njëri-tjetrit do t’i pëshpërisin (duke thënë): “Ju keni qëndruar (në të kaluarën) vetëm dhjetë ditë”"
        },
        {
            "chapter": 20,
            "verse": 104,
            "text": "Na dimë më së miri se çka do të thonë ata (në Ditën e Kijametit), kur më i mençuri nga ata, thotë: “Ju keni qëndruar vetëm një ditë”"
        },
        {
            "chapter": 20,
            "verse": 105,
            "text": "Dhe, të pyesin ty (o Muhammed) për malet (çka do të bëhet me to në Ditën e Kijametit). Thuaj: “Do t’i copëtoj krejtësisht Zoti im"
        },
        {
            "chapter": 20,
            "verse": 106,
            "text": "e toka do të bëhet fushë e rrafshët"
        },
        {
            "chapter": 20,
            "verse": 107,
            "text": "nuk do të shohësh në të (tokë) as lugina as brigje”"
        },
        {
            "chapter": 20,
            "verse": 108,
            "text": "Atë ditë, ata do të shkojnë pas thirrësit, duke mos pasur shmangie në të, e zërat do t’i përulen Mëshiruesit të Gjithmbarshëm, e ti nuk do të dëgjosh tjetër, pos pëshpëritjes"
        },
        {
            "chapter": 20,
            "verse": 109,
            "text": "Atë ditë, nuk do të bëjë dobi ndërmjetësimi i askujt, përveç ndërmjetësimit të atij, që i jep leje Mëshiruesi dhe që është i kënaqur me fjalët e tij"
        },
        {
            "chapter": 20,
            "verse": 110,
            "text": "Ai di ç’ka para tyre dhe ç’ka pas tyre; e ata, nuk mund ta ngërthejnë dijeninë e Perëndisë – me dijeninë e tyre"
        },
        {
            "chapter": 20,
            "verse": 111,
            "text": "Fytyrat (e njerëzve) do t’i përulen (Perëndisë) të Gjallit, të Amshueshmit (Mbikëqyrësit të Gjithësisë). Do të humbë ai që ka ngarkuar të keqen (që i ka bërë shok Perëndisë)"
        },
        {
            "chapter": 20,
            "verse": 112,
            "text": "e ai që punon vepra të mira dhe është besimtar, nuk do të druajë nga padrejtësia (shtimi i dënimit), as nga të manguarit (e shpërblimit)"
        },
        {
            "chapter": 20,
            "verse": 113,
            "text": "Dhe kështu Ne, e kemi zbritur Kur’anin në gjuhën arabe, dhe në të kemi përsëritur vërejtjet, që ata të ruhen nga mëkatet, ose që t’i orientojë ata në këshillim"
        },
        {
            "chapter": 20,
            "verse": 114,
            "text": "I Lartë është Perëndia – Sundues – i Vërtetë! Dhe, mos nxito në të lexuarit e Kur’anit (o Muhammed!) para se të përfundojë (shpallja e tij), dhe thuaj: “O Zoti im, shtoma dijeninë mua!”"
        },
        {
            "chapter": 20,
            "verse": 115,
            "text": "Na, madje – edhe Ademit i kemi shpallur më parë (në xhennet), e ai harroi, por nuk kemi gjetur tek ai vendim (për gabim të qëllimuar)"
        },
        {
            "chapter": 20,
            "verse": 116,
            "text": "(Kujtoje o Muhammed!) kur u thamë engjëjve: “Bëni sexhde Ademit; e i bënë sexhde të gjithë, përpos Iblisit; ai refuzoi (atë)"
        },
        {
            "chapter": 20,
            "verse": 117,
            "text": "E, Ne, kemi thënë: “O Adem, me të vërtetë, ky është armik yti dhe i gruas sate, e le të mos u nxjerr juve kurrsesi nga xhenneti, e që të vuash pastaj"
        },
        {
            "chapter": 20,
            "verse": 118,
            "text": "Me të vërtetë, në të nuk do të mbetësh i uritur as i zhveshur, të jesh i ushqyer dhe i veshur"
        },
        {
            "chapter": 20,
            "verse": 119,
            "text": "as nuk do të kesh etje, as vapë"
        },
        {
            "chapter": 20,
            "verse": 120,
            "text": "Por, djalli filloi ta namatis (magjeps) atë e i tha: “O Adem, a don të ta tregoj drurin e pavdekshëm dhe pasurinë që nuk zhduket?”"
        },
        {
            "chapter": 20,
            "verse": 121,
            "text": "Dhe, ata të dy hëngrën nga ajo (pema për t’u bërë të pavekshëm dhe që të arrijnë pasurinë e përhershme), e filluan t’u zbulohen vendet e turpshme dhe nisën të mbulohen me gjethet e xhennetit. Dhe, Ademi nuk e zbatoi urdhërin e Zotit të vet, ndaj edhe humbi"
        },
        {
            "chapter": 20,
            "verse": 122,
            "text": "Pastaj, Zoti i tij e zgjodhi atë, ia pranoi pendimin dhe e udhëzoi atë"
        },
        {
            "chapter": 20,
            "verse": 123,
            "text": "(Perëndia) tha: “Zbritni prej xhennetit të gjithë! Do të jeni armiq të njëri-tjetrit. Me të vërtetë, do t’ju arrijë juve udhëzim nga ana Ime, e kush pason udhëzimin Tim, nuk do të humbë (në këtë botë), as që do të jetë fatkeq (në botën tjetër)"
        },
        {
            "chapter": 20,
            "verse": 124,
            "text": "E, ai që shmanget nga Libri Im, ai do të ketë jetë të vështirë dhe, Na në Ditën e Kijametit do ta ringjallim të verbër atë"
        },
        {
            "chapter": 20,
            "verse": 125,
            "text": "Ai do të thtotë: “O Zoti im, përse më ringjalle të verbër, kur unë, me të vërtetë, kam pasur të pamurit më parë?”"
        },
        {
            "chapter": 20,
            "verse": 126,
            "text": "(Perëndia) i tha: “Kështu (ke bërë); të kanë ardhur argumentet Tona, e ti i ke harruar ato. Kështu edhe ti sot do të jesh i harruar"
        },
        {
            "chapter": 20,
            "verse": 127,
            "text": "Kështu Na e ndëshkojmë atë që jepet pas mëkateve dhe nuk beson në argumentet e Zotit të tij; e dënimi në jetën tjetër, në të vërtetë, është më i dhembshëm dhe i pandërprerë"
        },
        {
            "chapter": 20,
            "verse": 128,
            "text": "A nuk i udhëzoi ata në rrugë të drejtë (argumenti Ynë) – që sa e sa gjenerata i kemi zhdukur Ne para tyre, të cilët ecin nëpër vendet e tyre. Me të vërtetë, në këtë, ka argumente për njerëzit mentarë"
        },
        {
            "chapter": 20,
            "verse": 129,
            "text": "Sikur të mos ishte fjala e caktuar më parë – nga Zoti yt (o Muhammed) dënimi i tyre do të ishte i pashmangshëm dhe afati (i dënimit) do të ishte i caktuar (në këtë botë)"
        },
        {
            "chapter": 20,
            "verse": 130,
            "text": "Bëhu i durueshëm për atë që flasin ata, dhe lavdëroje me falenderim Zotin tënd para lindjes së diellit, dhe para perëndimit të tij, dhe lavdëroje (Perëndinë) në orët e natës dhe në kohërat e ditës, për të qenë ti i kënaqur"
        },
        {
            "chapter": 20,
            "verse": 131,
            "text": "Mos lakmo në begatitë e llojllojshme që ua kemi dhuruar Na atyre (mohuesve), duke qenë ato stoli të jetës së kësaj bote, për t’i vënë në sprovë ata, e furnizimi i Zotit tënd është më i mirë dhe më i amdhueshëm"
        },
        {
            "chapter": 20,
            "verse": 132,
            "text": "Dhe urdhëroje familjen tënde që të bëjë namaz dhe në këtë bënu këmbëngulës! Na nuk kërkojmë furnizim prej teje. Na të furnizojmë ty, e përfundimi i mirë është për ata që ruhen nga mëkatet"
        },
        {
            "chapter": 20,
            "verse": 133,
            "text": "Mohuesit thonë: “Përse të mos na sjellë ai ndojë argument të qartë që gjendej në librat e mëparshëm?”"
        },
        {
            "chapter": 20,
            "verse": 134,
            "text": "Sikur Na t’i shkatërronim ata para tij (para shpalljes së Kur’anit) ata, me siguri do të thonin: “O Zoti ynë! Sikur të na kishe dërguar pejgamber, e të shkojmë pas argumenteve Tuaja (të Perëndisë), para se të poshtërohemi dhe turpërohemi!”"
        },
        {
            "chapter": 20,
            "verse": 135,
            "text": "Thuaju (o Muhammed): Të gjithë presin, andaj pritni edhe ju, e do të kuptoni ju kush janë ithtarët e rrugës së drejtë dhe kush është i udhëzuar”"
        }
    ]
}
{
    "chapter": [
        {
            "chapter": 38,
            "verse": 1,
            "text": "Sâd! Pasha Kur’anin e madhërueshëm (që këshillon)"
        },
        {
            "chapter": 38,
            "verse": 2,
            "text": "(por) jobesimtarët janë mendjemëdhenj dhe përçarës (nuk e pranojnë të Vërtetën)"
        },
        {
            "chapter": 38,
            "verse": 3,
            "text": "Sa e sa breza para tyre (popullit të Mekkes), Ne i kemi zhdukur, e ata kanë thirrë në ndihmë, por ka qenë vonë"
        },
        {
            "chapter": 38,
            "verse": 4,
            "text": "Ata janë çuditur për ardhjen e një paralajmëruesi nga mesi i tyre, dhe jobesimtarët kanë thënë: “Ky është magjistar dhe gënjeshtar"
        },
        {
            "chapter": 38,
            "verse": 5,
            "text": "A don ai që prej tërë perëndive të bëjë një perëndi? Me të vërtetë, kjo është një gjë e çudtishme!”"
        },
        {
            "chapter": 38,
            "verse": 6,
            "text": "Dhe paria nga mesi i tyre u larguan (duke i thënë njëri-tjetrit): “Shkoni dhe bëhuni të durueshëm pranë perëndive tuaj; Me të vërtetë, kjo është një punë (e madhe) që dëshirohet"
        },
        {
            "chapter": 38,
            "verse": 7,
            "text": "Këtë nuk e kemi dëgjuar në fenë e mëparshme. Ky është vetëm një trillim"
        },
        {
            "chapter": 38,
            "verse": 8,
            "text": "Vallë, nga mesi ynë atij t’i dërgohet Kur’ani?!” Por, ata dyshojnë në Këshillën Time, meqë ende nuk e kanë shijuar dënimin Tim"
        },
        {
            "chapter": 38,
            "verse": 9,
            "text": "Vallë, a te ata janë thesarët e mëshirës së Zotit tënd të Plotëfuqishëm dhe Dhurues"
        },
        {
            "chapter": 38,
            "verse": 10,
            "text": "Apo i tyre është pushteti i qiejve dhe Tokës dhe ç’ka në mes tyre? E, le të ngjiten atëherë, me mjete (në qiell)"
        },
        {
            "chapter": 38,
            "verse": 11,
            "text": "Ata (jobesimtarët-kurejshit) janë një ushtri e vogë e përbërë nga grupet, të cilat do të shpartallohen aty"
        },
        {
            "chapter": 38,
            "verse": 12,
            "text": "Edhe para tyre, kanë përgënjeshtruar populli i Nuhut, edhe Adi edhe Faraoni – pronar i godinave madhështore"
        },
        {
            "chapter": 38,
            "verse": 13,
            "text": "edhe Themudi edhe populli i Lutit edhe banorët e Ejketit; këta janë aleatë (grupe)"
        },
        {
            "chapter": 38,
            "verse": 14,
            "text": "të gjithë këta i kanë konsideruar pejgamberët gënjeshtarë, andaj u realizua dënimi Im"
        },
        {
            "chapter": 38,
            "verse": 15,
            "text": "Këta presin vetëm një zë të madh që nuk përsëritet"
        },
        {
            "chapter": 38,
            "verse": 16,
            "text": "dhe ata (përqeshësit) thonë: “O Zoti ynë, shpejtona pjesën tonë (të dënimit) para Ditës së Llogarisë!”"
        },
        {
            "chapter": 38,
            "verse": 17,
            "text": "(Perëndia ka urdhëruar): “Duro (o Muhammed) për atë që thonë ata dhe kujtoje robin Tonë Daudin, e fuqishëm, ai me të vërtetë, i është drejtuar Zotit"
        },
        {
            "chapter": 38,
            "verse": 18,
            "text": "Na ia kemi nënshtruar bjeshkët që bashkë me të t’i luten Perëndisë, në mbrëmje dhe në mëngjes"
        },
        {
            "chapter": 38,
            "verse": 19,
            "text": "si dhe zogjët e tubuar. Të gjitha i drejtoheshin Atij (luteshin në Te)"
        },
        {
            "chapter": 38,
            "verse": 20,
            "text": "Dhe, Ne, ia kemi forcuar pushtetin e tij dhe i kemi dhënë mençuri dhe dijeni për të gjykuar"
        },
        {
            "chapter": 38,
            "verse": 21,
            "text": "A të ka ardhur ty lajmi për kundërshtarët, kur hypen në tempullin e tij (fetar)"
        },
        {
            "chapter": 38,
            "verse": 22,
            "text": "kur hynë te Daudi, ai u frikësua prej tyre. Ata thanë: “Mos u frikëso, (na jemi) dy kundërshtarë, që njërit-tjetrit i ka bërë padrejtësi, prandaj gjyko mes nesh, me të drejtë, dhe mos u shmangë (prej së vërtetës), po na udhëzo në rrugë të drejtë"
        },
        {
            "chapter": 38,
            "verse": 23,
            "text": "Me të vërtetë, ky është vëlla (mik) i im. Ai ka nëntëdhjetë e nëntë dele, kurse unë kam vetëm një dele, andaj më tha: “Ma jep ti mua atë? – dhe ai në bisedë (polemikë) më mundi”"
        },
        {
            "chapter": 38,
            "verse": 24,
            "text": "(Daudi) tha: “Me të vërtetë, ai të ka bërë padrejtësi që të ka kërkur delen tënde, që ta bashkojë me delet e veta”. Dhe, me të vërtetë, shumë bashkëpronarë i bëjnë padrejtësi njëri-tjetrit, pos atyre që besojnë dhe bëjnë punë të mira, por ata janë pak”. Daudi e kuptoi, se Na, me të vërtetë – e kemi sprovuar atë, prandaj ka kërkuar falje nga Zoti i vet dhe u përul, duke rënë për dhé dhe duke u penduar"
        },
        {
            "chapter": 38,
            "verse": 25,
            "text": "Pastaj, Ne këtë ia falëm atij, e ati te Na, ka një pozitë të veçantë dhe një kthim të mirë (në jetën tjetër)"
        },
        {
            "chapter": 38,
            "verse": 26,
            "text": "O Daud, Ne të kemi bërë sundimtar në tokë, prandaj gjyko ndërmjet njerëzve me të drejtë dhe, mos shko pas pasionit tënd, se (ai pasioni) të largon nga rruga e Perëndisë! Me të vërtetë, për ata që largohen nga rruga e Perëndisë, ka dënim të ashpër, ngase e kanë harruar Ditën e llogarisë"
        },
        {
            "chapter": 38,
            "verse": 27,
            "text": "Ne nuk e kemi krijuar kot qiellin dhe Tokën dhe atë që është në mes tyre. Ashtu (kot), mendojnë jobesimtarët. E mjrë për jobesimtarët kur do të hyjnë në zjarr"
        },
        {
            "chapter": 38,
            "verse": 28,
            "text": "A do të sillemi me ata që besojnë dhe bëjnë vepra të mira si me turbulluesit në Tokë; apo, vallë do të sillemi me njerëzit e mirë si me njerëzit e këqinj"
        },
        {
            "chapter": 38,
            "verse": 29,
            "text": "(Ky) është një libër (Kur’ani), që ta kemi zbritur ty, libër i bekuar, për t’i studjuar dokumentet e tij dhe për t’u këshilluar mendimtarët me të"
        },
        {
            "chapter": 38,
            "verse": 30,
            "text": "Ne, Daudit, i kemi dhuruar Sulejmanin. Ai është rob i mrekullueshëm. Ai, me të vërtetë, i është drejtuar shum Zotit"
        },
        {
            "chapter": 38,
            "verse": 31,
            "text": "(Kujtoje) kur atij (Sulejmanit), një pasdite iu paraqiten atllarët (kuaj të dalluar)"
        },
        {
            "chapter": 38,
            "verse": 32,
            "text": "Ai tha: “Unë shfaqa dashuri më të madhe ndaj pasurisë (kuajve) se sa lutjes ndaj Zotit tim!” (ata defiluan para tij) derisa humbën mas beshkes"
        },
        {
            "chapter": 38,
            "verse": 33,
            "text": "(Ai tha): “M’i ktheni ata” – e pastaj nisi t’i prekë me shpatë këmbët dhe qafat e tyre"
        },
        {
            "chapter": 38,
            "verse": 34,
            "text": "Ne, me të vërtetë, e sprovuam Sulejmanin dhe hodhëm mbi fronin e tij një trup, dhe pastaj (Sulejmani) iu drejtua Zotit"
        },
        {
            "chapter": 38,
            "verse": 35,
            "text": "dhe tha: “O Zoti im, të më falësh dhe më dhuro një pushtet çfarë nuk do ta ketë askush pas meje! Me të vërtetë, Ti je dhurues i madh!”"
        },
        {
            "chapter": 38,
            "verse": 36,
            "text": "Pastaj, Ne ia nënshtruam erën e butë, e cila frynë me urdhërin e tij, andej kah don ai –"
        },
        {
            "chapter": 38,
            "verse": 37,
            "text": "dhe djajtë, të gjithë ndërtuesit dhe zhytësit në ujë"
        },
        {
            "chapter": 38,
            "verse": 38,
            "text": "dhe të lidhur në pranga"
        },
        {
            "chapter": 38,
            "verse": 39,
            "text": "Kjo është dhurata Jonë, prandaj ti dhuroja (o Sulejman) kujt të duash ose mos ua jep; pa kurrfarë llogarie për këtë!”"
        },
        {
            "chapter": 38,
            "verse": 40,
            "text": "Me të vërtetë, ai te Na ka një pozitë të veçantë dhe një kthim të mirë (në jetën tjetër)"
        },
        {
            "chapter": 38,
            "verse": 41,
            "text": "Kujtoje robin Tonë Ejjubin, kur iu lut Zotit të vet: “Me të vërtetë, më preku djalli me mundim dhe vuajtje!”"
        },
        {
            "chapter": 38,
            "verse": 42,
            "text": "(Atij i tha): “Bjeri me këmbën tënde (Tokës)! Ja, ky është një burim i ujit të ftohtë për larje dhe pirje!”"
        },
        {
            "chapter": 38,
            "verse": 43,
            "text": "Dhe Ne ia kemi dhuruar atij familjen dhe po aq një numër tjetër anëtarësh (të familjes) – mëshirë prej Nesh dhe këshillim për njerëzit e mënçur"
        },
        {
            "chapter": 38,
            "verse": 44,
            "text": "dhe merr me dorën tënde një tubë thuprash e rreh me to dhe mos e shkel betimin tënd!” Ne, e kemi ditur atë të durueshëm, (ai) është rob i mrekullueshëm. Ai, me të vërtetë, i është drejtuar (shumë) Zotit"
        },
        {
            "chapter": 38,
            "verse": 45,
            "text": "Dhe kujtoji robërit Tonë: “Ibrahimin, Is’hakun dhe Jakubin, të fortë (në besim) dhe largëpamës"
        },
        {
            "chapter": 38,
            "verse": 46,
            "text": "Ne, atyre iu dhuruam një virtyt të veçantë, që ta kenë gjithmonë në mend botën e ardhshme"
        },
        {
            "chapter": 38,
            "verse": 47,
            "text": "Njëmend, ata janë tek Ne njerëz të mirë e të zgjedhur"
        },
        {
            "chapter": 38,
            "verse": 48,
            "text": "Dhe kujtoje: Ismailin, Eljesain dhe Dhulkiflin! Të gjithë ata kanë qenë të mirë"
        },
        {
            "chapter": 38,
            "verse": 49,
            "text": "Ky është një kujtim i mirë – dhe, me të vërtetë, për njerëzit që ruhet nga mëkatet, ta kthim të mirë (në botën tjetër)"
        },
        {
            "chapter": 38,
            "verse": 50,
            "text": "në kopshtijet e Adnit – dyert e të cilit janë të hapura për ta"
        },
        {
            "chapter": 38,
            "verse": 51,
            "text": "në të cilat rrijnë të mbështetur (në divane-kanape) e kënaqen em pemë dhepije të llojllojshme"
        },
        {
            "chapter": 38,
            "verse": 52,
            "text": "pranë tyre do të ketë hyrie moshatare, që nuk shikojnë anash"
        },
        {
            "chapter": 38,
            "verse": 53,
            "text": "Kjo iu është premtuar për Ditën e llogarisë"
        },
        {
            "chapter": 38,
            "verse": 54,
            "text": "ky është, njëmend, furnizimi Ynë që nuk ka të sosur"
        },
        {
            "chapter": 38,
            "verse": 55,
            "text": "Kjo është kështu (për besimtarët). E, për njerëzit e tërbuar (në të keqe), me të vërtetë, ka kthim të keq (në botën tjetër)"
        },
        {
            "chapter": 38,
            "verse": 56,
            "text": "ferri, në të cilin ata do të digjen. E, sa shtrat i shëmtuar që është ai"
        },
        {
            "chapter": 38,
            "verse": 57,
            "text": "Kjo është kështu (për mohuesit)! E, le ta shijojnë ata këtë ujë të vëluar dhe të qelbët"
        },
        {
            "chapter": 38,
            "verse": 58,
            "text": "dhe të tjera mundime të llojllojshme, të ngjashme me to"
        },
        {
            "chapter": 38,
            "verse": 59,
            "text": "(Atyre u thuhet): “Ky është grumbullim i dendur me ju (në ferr) e (u thuhet): Nuk ka çlirm për ta! Ata, me të vërtetë, do të digjen në zjarr!”"
        },
        {
            "chapter": 38,
            "verse": 60,
            "text": "(Populli i thjeshtë) iu përgjigjet (udhëheqësve të vet): “Jo, por ju mos paçit çlirim as qetësi, ju na keni sjellë në këtë gjendje, e sa strehim i keq është ky!”"
        },
        {
            "chapter": 38,
            "verse": 61,
            "text": "(Njerëzit e thjeshtë) thanë: “O Zoti ynë! Kush na përgatiti këtë neve, dyfishoju atyre dënimin në ferr!”"
        },
        {
            "chapter": 38,
            "verse": 62,
            "text": "(Populli i Mekkes) thanë: “Pse nuk po i shohim njerëzit që i konsideronin të këqinj"
        },
        {
            "chapter": 38,
            "verse": 63,
            "text": "a mos i kemi përqeshur ne at, a apo na kanë humbur sysh?”"
        },
        {
            "chapter": 38,
            "verse": 64,
            "text": "Kjo është, me të vërtetë, grindja e banorëve të ferrit"
        },
        {
            "chapter": 38,
            "verse": 65,
            "text": "Thuaj (o Muhammed!): “Me të vërtetë, unë jam vetëm paralajmërues, e nuk ka zot përveç Allahut, të Vetmit e Ngadhënjimtarit"
        },
        {
            "chapter": 38,
            "verse": 66,
            "text": "Zotit të qiejve e të Tokës dhe të asaj që gjendet midis tyre, të Plotëfuqishmit, Falësit”"
        },
        {
            "chapter": 38,
            "verse": 67,
            "text": "Thuaj: “Ky (Kur’ani) është lajm i madh"
        },
        {
            "chapter": 38,
            "verse": 68,
            "text": "e ju prej tij po shmangeni"
        },
        {
            "chapter": 38,
            "verse": 69,
            "text": "Unë nuk kam pasur kurrfarë dije për meleqtë e lartë, kur ata polemizuan mes vete"
        },
        {
            "chapter": 38,
            "verse": 70,
            "text": "mua vetëm më është shpallë se jam paralajmërues i qartë"
        },
        {
            "chapter": 38,
            "verse": 71,
            "text": "(Kujtoju atyre) kur Zoti yt u ka thënë meleqve: “Me të vërtetë, Unë do ta krijojë njeriun prej balte"
        },
        {
            "chapter": 38,
            "verse": 72,
            "text": "e kur Unë ta plotësoj atë t’i jap frymë prej shpirtit Tim (kur t’i jap jetë), bëni sexhde atij!”"
        },
        {
            "chapter": 38,
            "verse": 73,
            "text": "E të gjithë meleqtë (engjëjt), së bashku, bënë sexhde"
        },
        {
            "chapter": 38,
            "verse": 74,
            "text": "përveç Iblisit; ai u bë mendjemadh e ishte mohues"
        },
        {
            "chapter": 38,
            "verse": 75,
            "text": "(Zoti) tha: “O Iblis, ç’të pengoi ty, që të mos bësh sexhde para atij që e kam krijuar Unë me duart e Mia (pa ndihmën e askujt)? A mos je mendjemadhësuar apo mendon se je nga të lartit?”"
        },
        {
            "chapter": 38,
            "verse": 76,
            "text": "(Iblisi) tha: “Unë jam më i mirë se ai. Mua më ke krijuar prej zjarrit, kurse atë prej baltës”"
        },
        {
            "chapter": 38,
            "verse": 77,
            "text": "(Perëndia) tha: “Dil atëherë prej xhennetit! Me të vërtetë, ti je i dëbuar"
        },
        {
            "chapter": 38,
            "verse": 78,
            "text": "Me të vërtetë mallkimi Im është mbit ty deri në Ditën e gjykimit”"
        },
        {
            "chapter": 38,
            "verse": 79,
            "text": "(Iblisi) tha: “O Zoti im, më jep afat deri në ditën kur do të ringjallen ata!”"
        },
        {
            "chapter": 38,
            "verse": 80,
            "text": "(Zoti) tha: “Me të vërtetë, do të jepet dy afat"
        },
        {
            "chapter": 38,
            "verse": 81,
            "text": "deri në ditën e caktuar”"
        },
        {
            "chapter": 38,
            "verse": 82,
            "text": "(Iblisi) tha: “Pasha madhërinë Tënde, unë do t’i mashtrojë ata të gjithë –"
        },
        {
            "chapter": 38,
            "verse": 83,
            "text": "përveç robërve Tu të sinqertë!”"
        },
        {
            "chapter": 38,
            "verse": 84,
            "text": "(Zoti) tha: “Unë betohem me të drejtën dhe flas të vërtetën"
        },
        {
            "chapter": 38,
            "verse": 85,
            "text": "me të vërtetë, Unë do ta mbush ferrin me ty dhe me të gjithë ata që të pasojnë ty!”"
        },
        {
            "chapter": 38,
            "verse": 86,
            "text": "Thuaj (o Muhammed!): “Unë prej jush nuk kërkoj kurrfarë shpërblimi për të (Kur’anin), e as nuk jam nga ata që paraqiten të atillë (çfarë nuk janë)"
        },
        {
            "chapter": 38,
            "verse": 87,
            "text": "ai (Kur’ani), me të vërtetë, është këshilël për tërë botën"
        },
        {
            "chapter": 38,
            "verse": 88,
            "text": "Dhe ju, me të vërtetë, do ta dini lajmin e tij pas një kohe!”"
        }
    ]
}
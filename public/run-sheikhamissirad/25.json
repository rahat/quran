{
    "chapter": [
        {
            "chapter": 25,
            "verse": 1,
            "text": "Nihaninahazwe Imana ariyo yazanye imigisha ikaba ariyo yamanuye iyi Qur’aani ntagatifu kuntumwa yiwe Muhammadi (aui) kugira ngo abe uwutuza kubantu bose"
        },
        {
            "chapter": 25,
            "verse": 2,
            "text": "Ubwami bw’amajuru yose n’Isi nubw’Imana kandi bamenye yuko Imana itavyaye umwana canke idafise uwo bishigikiranye mubwami bwayo kandi niyo yaremye ibintu vyose nukubigirira uburinganire bungana"
        },
        {
            "chapter": 25,
            "verse": 3,
            "text": "Aho bogize Imana y’ukuri baciye bafata izindi Mana z’ibintazi zitigera zirema icarico cose mugabo bakaba aribo baremwe gusa, nabo kubwabo bakaba batigaba mukwikurako ingorane bafise, canke agahengwe akariko kose, canke batagaba urupfu, canke ubuzima, canke ukuzurwa"
        },
        {
            "chapter": 25,
            "verse": 4,
            "text": "Baravuze babahakanyi b’Imana y’ukuri bati:- ibi vyose n’ivyaduka yadukanye mugufashwa n’abandi bantu, noneho nibo bazanye ubuhemu n’ububeshi"
        },
        {
            "chapter": 25,
            "verse": 5,
            "text": "Bavuga bati:- n’ingeso z’abantu bakera muvyo yandikishije asomerwa mugitondo no k’umugoroba"
        },
        {
            "chapter": 25,
            "verse": 6,
            "text": "Vuga uti:- uwayamanuye aya majambo yose nurya afise ubumenyi bw’amabanga y’amajuru yose n’Isi, ntankeka niwe afise imbabazi nyinshi n’Impuhwe zihagije"
        },
        {
            "chapter": 25,
            "verse": 7,
            "text": "Baciye bavuga bati:- n’intumwa y’Imana nyabaki ifungura nukugenda mw’isoko, none ni kuki itamanuriye Abamarayika ngo babe mu bantu batuza hamwe nawe"
        },
        {
            "chapter": 25,
            "verse": 8,
            "text": "Canke ni kuki itamanuriwe ububiko canke ntibe idafise n’umurima wugufungurira mwo, nayo abahemukiye imitima yabo y’ukuri bakaba bavuze bati:- mwebwe ntimu mukurikira atari uko iri mubantu barozwe"
        },
        {
            "chapter": 25,
            "verse": 9,
            "text": "Nurabe ingene bagutangirako uburorero, rero barazimiye kandi ntibazo shobora kuronka iyindi nzira igororotse"
        },
        {
            "chapter": 25,
            "verse": 10,
            "text": "N’uwuzoba yazanye imihezagiro nurya azoba ashaka kukugirira ineza gusumba ivyo harimwo n’imirima yo mw’Ijuru icamwo inzuzi imbere yabo, hanyuma iguhe ingoro yacami iri mw’ijuru"
        },
        {
            "chapter": 25,
            "verse": 11,
            "text": "Ahubwo barahakanye yuko ata musi w’umuhero w’Isi uriho, natwe twarawuba teguriye abo batawemera uwo musi umuriro ukaze cane"
        },
        {
            "chapter": 25,
            "verse": 12,
            "text": "Uwo muriro ubabonye bakiri kure, baca bumva ishavu ryawo n’uguhinda kwawo"
        },
        {
            "chapter": 25,
            "verse": 13,
            "text": "Batawe muri uwo muriro udahera hakaba hari ahantu hatoyi cane nabo baboshwe, aho niho bazohamagara urupfu rubashikire"
        },
        {
            "chapter": 25,
            "verse": 14,
            "text": "Ntimuhamagare uno musi urupfu rumwe, ahubwo nimu hamagare amapfu menshi"
        },
        {
            "chapter": 25,
            "verse": 15,
            "text": "Vuga uti:- mbega ibi nivyo vyiza canke Ijuru ry’ubuzima budahera ryateguriwe abantu batinya Imana yabo y’ukuri kugira ngo bibe kuribo impembo nziza n’ingaruka nziza"
        },
        {
            "chapter": 25,
            "verse": 16,
            "text": "Bazoronswa muri ayo Majuru ivyo bipfuzamwo vyose hanyuma babeyo mubuzima bwabo bwose, kuko iyi niyo ndagano y’Umuremyi wawe ikenewe kurihwa"
        },
        {
            "chapter": 25,
            "verse": 17,
            "text": "Umusi Imana izobegeranya abo bahakanyi bayo, hamwe n’ababasenga aho bosenze Imana y’ukuri ninaho izovuga ibabwira iti:- mbega ni mwebwe mwatakaje aba bantu banje canke nibo bonyene bazimiye inzira kubwabo"
        },
        {
            "chapter": 25,
            "verse": 18,
            "text": "Nabo bazovuga bati:- Imana irisukuye nigabanukirwa ryivyarivyo vyose kandi ntibirekuriwe kuri twebwe kubagira ngo babe abaducungera atariyo yonyene, mugabo warabanejereje hamwe n’abavyeyi babo kugeza naho bibagira ubu butumwa bwawe nukuba mu bantu bahonejwe"
        },
        {
            "chapter": 25,
            "verse": 19,
            "text": "Ntankeka barabahakanye kubijanye nivyo mwavuze kandi ntimuzo shobora kwikurako ibihano canke kuronka imfashanyo, n’uwuzogira inabi iyariyo yose muri mwebwe tuzo muhonjesha ibihano bininiya cane"
        },
        {
            "chapter": 25,
            "verse": 20,
            "text": "Kandi ntitwarungitse imbere yawe intumwa z’Imana atari uko atamakenga arimwo kuko bahora bafungura ibifungurwa nukugenda mumasoko gusuma, kandi twarabahezagiye bamwe muri mwebwe ngo babe ibigeragezo kubandi, mbega muzo kwihangana? N’umuremyi wawe niwe abibona"
        },
        {
            "chapter": 25,
            "verse": 21,
            "text": "Baravuze bamwe badatinya guhura natwe bati:- nikuki twebwe tutamanurirwa Abamarayika canke ngo tubone Umuremyi wacu? Ntankeka barihayagije mumitima yabo nukwidohora kumwe kuniniya cane"
        },
        {
            "chapter": 25,
            "verse": 22,
            "text": "Umusi bazobona Abamarayika kuri uwo musi, ntamunezero uzoba uhari ku bantu bagize ivyaha kuko bazovuga bati:- Imana yobirenza kure ibi bihano bitwegereye"
        },
        {
            "chapter": 25,
            "verse": 23,
            "text": "Natwe tuzogendera kuvyo bakoze mubikorwa vyabo hanyuma tubigire nk’inkungugu zasanzajwe"
        },
        {
            "chapter": 25,
            "verse": 24,
            "text": "Abantu bo mw’ijuru kuri uwo musi bazoba bari mubwicaro bwiza n’ahantu hukwinezereza heza"
        },
        {
            "chapter": 25,
            "verse": 25,
            "text": "N’umusi Amajuru azosatagurika hanyuma hazemwo ibicu bizo manukiramwo Abamarayika benshi cane"
        },
        {
            "chapter": 25,
            "verse": 26,
            "text": "Ubwami bw’ukuri kuri uwo musi buzoba ari bwanyene imigisha, kandi uwo musi uzoba ari umusi ugoye cane ku bantu batemera Imana yabo y’ukuri"
        },
        {
            "chapter": 25,
            "verse": 27,
            "text": "No k’umusi w’uwahemukiye umutima wiwe azokwirya amaboko yiwe avuga ati:- iyo nkurikira inzira y’ukuri hamwe n’intumwa y’Imana Muhammadi (aui)"
        },
        {
            "chapter": 25,
            "verse": 28,
            "text": "Eh! iyo ntagira naka ngo abe ariwe umugenzi wanje"
        },
        {
            "chapter": 25,
            "verse": 29,
            "text": "Niwe yantakaje nca ndareka gukurikira ubutumwa bw’Imana bumaze kunshikira, mu vy’ukuri Shetani ita umuntu mukaga"
        },
        {
            "chapter": 25,
            "verse": 30,
            "text": "N’intumwa y’Imana yama ivuga iti:- Muremyi wanje, mu vy’ukuri abantu banje bagize iyi Qur’aani ntagatifu nk’ikintu cahunzwe"
        },
        {
            "chapter": 25,
            "verse": 31,
            "text": "Uku rero niko twagiriye intumwa z’Imana zose ubwansi bw’abantu babi, n’Umuremyi wawe arahagije kuba indongozi n’umufasha"
        },
        {
            "chapter": 25,
            "verse": 32,
            "text": "Baravuze bamwe bahakanye Imana yabo y’ukuri bati:- ni kuki atamanuriwe iyi Qur’ani ntagatifu icarimwe nk’uku imeze kugira ngo dutsimbataze umutima wawe kandi tukaba twayitondesheje kurutonde rwiza"
        },
        {
            "chapter": 25,
            "verse": 33,
            "text": "Kandi ntibazo kuzanira akarorero akariko kose mugabo tuzo kuzanira ukuri kwama hamwe n’insiguro itomoye neza"
        },
        {
            "chapter": 25,
            "verse": 34,
            "text": "Abazo kwegeranywa bubitse inda zabo hasi, bagashikanwa mumuriro udahera witiriwe Jahannamu, abo bantu bazoba ahantu habi cane nukuba barataye inzira y’ukuri"
        },
        {
            "chapter": 25,
            "verse": 35,
            "text": "Ntankeka twaramuhaye intumwa y’Imana Mussa (iii) igitabu duca tumushira hamwe na musaza wiwe Haruna (iii) kuba muba shikiranganji biwe"
        },
        {
            "chapter": 25,
            "verse": 36,
            "text": "Duca tubabwira ngo bagende ku bantu bahakanye amajambo yacu matagatifu, natwe duca turabahonya ukuri kwama"
        },
        {
            "chapter": 25,
            "verse": 37,
            "text": "N’abantu b’intumwa y’Imana Nuhu (iii) mugihe bahakana intumwa z’Imana twaciye tubibiza mumazi nukubagira ibitekerezo ku bantu bose, kandi twarabateguriye abahemukiye imitima yabo ibihano bibabaza cane"
        },
        {
            "chapter": 25,
            "verse": 38,
            "text": "Nabene Aadi hamwe na Thamuda, hamwe n’abantu bo mubinogo hamwe n’imvukira nyinshi zaho zari muribo"
        },
        {
            "chapter": 25,
            "verse": 39,
            "text": "Bose twarabagiriyeko uburorero nabose uko bangana twarabahoneje bimwe vy’akarorero"
        },
        {
            "chapter": 25,
            "verse": 40,
            "text": "Mu vy’ukuri barashitse kw’Isi yamanuriweko imvura mbi cane, mbega ntibayibona, ahubwo ntibemera yuko hariho ukuzurwa kw’abantu"
        },
        {
            "chapter": 25,
            "verse": 41,
            "text": "Bakubonye ntakindi bagira atari ukujajura gusa nukuvuga bati:- mbega iyi niyo Mana yarungitse ngo ibe intumwa y’Imana"
        },
        {
            "chapter": 25,
            "verse": 42,
            "text": "Mu vy’ukuri yari hafi yukutuzimiza kubera Imana zacu iyo tutigumya kuribo, kuko ubu vuba bari hafi yukumenya igihe bazobona ibihano vyuwahe yazimiye agata inzira"
        },
        {
            "chapter": 25,
            "verse": 43,
            "text": "Mbega wamubonye umwe yikunze gusumba ibindi vyose kuba ariyo Mana yiwe, mbega woshobora kumukingira"
        },
        {
            "chapter": 25,
            "verse": 44,
            "text": "Canke wiyumvira yuko benshi muribo bumva canke bategera? Ntibari abo nuko bari bameze nk’ibikoko, ahubwo bari bazimiye inzira gusumba ibindi vyose"
        },
        {
            "chapter": 25,
            "verse": 45,
            "text": "Mbega ntiwabonye Umuremyi wawe ingene yasanzaje igitutu, iyo ibishaka ntankeka yarikukigira ngo kigume hamwe gusa, hanyuma tugira izuba ngo ribe icemezo kuriryo"
        },
        {
            "chapter": 25,
            "verse": 46,
            "text": "Hanyuma tugikwegera iwacu buhoro buhoro"
        },
        {
            "chapter": 25,
            "verse": 47,
            "text": "Nayo\tniyo\tyabagiriye\tijoro\tkuba\tari\timpuzu,\tn’itiro\tkuba\tnk’urupfu, nukugira umutaga kuba nk’ukuzuka"
        },
        {
            "chapter": 25,
            "verse": 48,
            "text": "Nayo niyo irungika imiyaga kuba ari inkuru nziza imbere y’imigisha yayo, nukumanura amazi meza avuye mubicu"
        },
        {
            "chapter": 25,
            "verse": 49,
            "text": "Kugira ngo tuzure Isi yari yarapfuye, nuku nyweshereza kuri\tbamwe twaremye haba mubikoko n’abantu benshi"
        },
        {
            "chapter": 25,
            "verse": 50,
            "text": "Mu vy’ukuri twarayigabuye kuribo kugira ngo abantu bibuke, mugabo benshi muribo barahakanye atari ukugereranya Imana n’ibindi bintu gusa"
        },
        {
            "chapter": 25,
            "verse": 51,
            "text": "Iyo\tdushaka\ttwari\tkubarungikira\tmugisagara\tkimwe\tkukindi\tumuntu abatuza"
        },
        {
            "chapter": 25,
            "verse": 52,
            "text": "Rero\tntugamburukire\tabahakanyi\tb’Imana\tyabo\ty’ukuri,\tahubwo nuhiganwe nabo kuri iyi Qur’aani ntagatifu kwihiganwa rininiya cane"
        },
        {
            "chapter": 25,
            "verse": 53,
            "text": "Nayo niyo ihuza ibiyaga bibiri kimwe nigifise amazi meza y’umusarara, n’ikindi naco nic’umunyu ukaze cane, hanyuma ishiraho uruzitiro hagati yayo mazi uruzitiro ruzitiye neza"
        },
        {
            "chapter": 25,
            "verse": 54,
            "text": "Niyo yaremye umuntu mumazi, hanyuma imushiriraho n’ubwoko bw’ubuhungu hamwe n’umuryango w’abakobwa, n’Umuremyi wawe niwe nyene ubushobozi bw’ibintu vyose"
        },
        {
            "chapter": 25,
            "verse": 55,
            "text": "Barayasenga bitajanye n’amategeko y’Imana ataco abamariye canke ataninabi abagirira, n’uwuhakana Imana yiwe y’ukuri nurya atagendera kumategeko y’Umuremyi wiwe"
        },
        {
            "chapter": 25,
            "verse": 56,
            "text": "Natwe ntitwakuzanye atari uko uba umutanzi w’inkuru nziza n’uwutuza"
        },
        {
            "chapter": 25,
            "verse": 57,
            "text": "Vuga uti:- sindabasaba impembo kuri ibi, mugabo uwushaka nafate inzira imushikana kumuremyi wiwe"
        },
        {
            "chapter": 25,
            "verse": 58,
            "text": "Kandi wizere uwufise ubuzima budahera kandi adasandaba, kandi uyininahaze nkuko ihayagizwa kwihayagizwa ryiza, nayo irahagije kubicumuro vy’abantu bayo kuba aribo bene inkuru zabo nziza"
        },
        {
            "chapter": 25,
            "verse": 59,
            "text": "Uwaremye Amajuru n’Isi hamwe n’ibirimwo vyose kumisi itandatu hanyuma iganza hejuru y’inyegamo yayo, n’Imana nyene ikigongwe, n’ubaze inkuru ziwe kuwuzifitiye ubumenyi"
        },
        {
            "chapter": 25,
            "verse": 60,
            "text": "Mugihe babwiwe bati:- ni mupfukamire nyene imigisha myinshi, baca bavuga bati:- uyo nyene Imigisha myinshi ni nde? Mbega dupfukamire uwudutegeka gusa twebwe, kandi nukutwongereza inzigo gusa"
        },
        {
            "chapter": 25,
            "verse": 61,
            "text": "Niyo izana imigisha y’ukuri ikaba ariyo yahezagiye inyenyeri ziri mw’Ijuru nuguhezagira muriyo Izuba n’Ukwezi bisayangana"
        },
        {
            "chapter": 25,
            "verse": 62,
            "text": "Nayo\tniyo\tyagize\tIjoro\tn’Umutaga\tbigende\tbikurikirana\tkuwushaka kwibuka canke k’uwushaka gushima"
        },
        {
            "chapter": 25,
            "verse": 63,
            "text": "N’abantu b’Imana nibarya bagendera ngaha kw’Isi n’ubwitonzi ntangere, nayo ibijuju bivuganye nabo babishura bati:- n’amahoro"
        },
        {
            "chapter": 25,
            "verse": 64,
            "text": "Nabarya barenza bimwe mubihe vy’umwanya w’Ijoro kubera Umuremyi wabo bamupfukamira n’uguhagarara"
        },
        {
            "chapter": 25,
            "verse": 65,
            "text": "Nabamwe bavuga bati:- Muremyi wacu, dukurire ibihano vyo mumuriro udahera witiriwe Jahannamu, ntankeka ibihano vyiwe nibiguma bibandanya"
        },
        {
            "chapter": 25,
            "verse": 66,
            "text": "Mu vy’ukuri uwo muriro udahera n’igituro kibi cane kandi n’ahantu habi hukubayo"
        },
        {
            "chapter": 25,
            "verse": 67,
            "text": "Nabamwe mugihe bakoresheje amatungo yabo bataya sesagura kandi batigira ingumyi, ahubwo bari hagati na hagati muribo"
        },
        {
            "chapter": 25,
            "verse": 68,
            "text": "Nabamwe badasaba iyindi Mana hamwe n’Imana y’ukuri, kandi bakaba batica umutima Imana yabujije kwica atari munzira y’ukuri, kandi bakaba batagira ubushurashuzi, nuwuzogira ivyo vyose azoronka ivyago vy’ibicumuro"
        },
        {
            "chapter": 25,
            "verse": 69,
            "text": "Kandi azo kwongerezwa ibihano k’umusi w’imperuka, kandi azoba muriwo n’ibitetero vyinshi mubuzima bwiwe bwose"
        },
        {
            "chapter": 25,
            "verse": 70,
            "text": "Dukuyemwo uwuzosaba ikigongwe nukwemera nukugira ibikorwa vyiza abo nibo Imana izohindurira amabi yabo kuba ibikorwa vyiza, n’Imana niyo nyene ikigongwe cinshi hamwe n’impuhwe zihagije"
        },
        {
            "chapter": 25,
            "verse": 71,
            "text": "Nayo uwasavye imbabazi nukugira ibikorwa vyiza, mu vy’ukuri azoba yasavye izo mbabazi bimwe vy’ukuri ku Mana yiwe"
        },
        {
            "chapter": 25,
            "verse": 72,
            "text": "Nabamwe batigeze baba ivyabona vy’ububeshi mugihe bashitse ahantu atakamaro kahari baharengana n’urupfasoni ntangere"
        },
        {
            "chapter": 25,
            "verse": 73,
            "text": "Nabamwe bibukijwe amajambo y’Umuremyi wabo ntibayagwako nkakumwe batayumvise canke ari impumyi"
        },
        {
            "chapter": 25,
            "verse": 74,
            "text": "Nabamwe bavuga bati:- Muremyi wacu, n’uduhe muba tambukanyi bacu hamwe n’ibibondo vyacu ivyo nezereza amaso yacu kandi uduhezagire tube mundongozi ziku gamburukira"
        },
        {
            "chapter": 25,
            "verse": 75,
            "text": "Abo nibo bazoronswa impembo y’amazu agerekeranye kuyandi kubera yuko bihanganye kandi bazoha sangayo urufasoni n’amahoro"
        },
        {
            "chapter": 25,
            "verse": 76,
            "text": "Bazobayo mubuzima bwabo bwose n’iyo mw’ijuru nico gituro ciza cukubaho"
        },
        {
            "chapter": 25,
            "verse": 77,
            "text": "Vuga uti:- Umuremyi wanje ntiyari kubitaho iyo hataba ugusenga kwanyu, namwe mwaramaze kubesha, rero mumenye yuko ibihano vyayo bizobafata atagisivya"
        }
    ]
}
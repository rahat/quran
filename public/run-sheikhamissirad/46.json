{
    "chapter": [
        {
            "chapter": 46,
            "verse": 1,
            "text": "Haa, Miiym. (Insiguro y’izi ndome hamwe n’uwufise ubumenyi bwazo zose n’Imana yonyene gusa)"
        },
        {
            "chapter": 46,
            "verse": 2,
            "text": "Imanurwa ryiki gitabu gitagatifu ca Qur’aani ryavuye ku Mana, nyene ubushobozi n’ubuhizi buhagije"
        },
        {
            "chapter": 46,
            "verse": 3,
            "text": "Ntitwaremye aya Majuru n’Isi canke ibiri hagati yavyo atari uko vyose ari ivy’ukuri, kandi ku kiringo categekanijwe, n’abahakanye Imana yabo y’ukuri barirengagiza kubutumwa batuzwa"
        },
        {
            "chapter": 46,
            "verse": 4,
            "text": "N’uvuge uti:- mbega mubona gute bamwe musenga, n’ukureka Imana y’ukuri, ni munyereke ico baremye ngaha kw’Isi, canke barafise ishirahamwe ry’ibiri mu majuru? Ni munzanire igitabu camyeho imbere yiki, canke ikimenyetso icarico cose c’ubumenyi, ni mwaba muvugisha ukuri"
        },
        {
            "chapter": 46,
            "verse": 5,
            "text": "N’abazimiye bakuru nibande gusumba bamwe basaba abatari Imana y’ukuri, nabo batazo bishura kugeza k’umusi w’imperuka, kandi batazi n’ibisabisho vy’abo"
        },
        {
            "chapter": 46,
            "verse": 6,
            "text": "Mugihe bazokwegeranywa abantu bazoba ari abansi b’abandi, kandi bazohakana amasengesho y’abo"
        },
        {
            "chapter": 46,
            "verse": 7,
            "text": "Mugihe bazosomerwa amajambo yacu matagatifu ari kumugaragaro, bamwe bahakana Imana yabo y’ukuri bazo vuga hejuru y’ukuri kuba shikira bati:- ubu n’uburozi buri k’umugaragaro"
        },
        {
            "chapter": 46,
            "verse": 8,
            "text": "Canke baka vuga bati:- niwe yavyi teguriye wenyene, vuga uti:- ni naba naravyi teguriye jewe, ntaco muzo mfasha imbere y’Imana, kuko niyo ifise ubumenyi bwivyo muriko muragira, kuko niyo ihagije kuba ariyo cabona hagati yanje na mwebwe, nayo niyo ifise ikigongwe n’impuhwe nyinshi zihagije"
        },
        {
            "chapter": 46,
            "verse": 9,
            "text": "Vuga uti:- jewe sindi igitangaro mu ntumwa z’Imana kandi nta bumenyi mfise bw’ingene nzogirwa, canke ingene muzogirwa mwebwe, ntakindi nkurikira atari ivyo neretswe kuri jewe, kandi nta nico narimwo atari ukuba ndi uwutuza gusa, kandi mbonekana k’umugaragaro"
        },
        {
            "chapter": 46,
            "verse": 10,
            "text": "Vuga uti:- mbega mubona gute iki gitabu nicaba kivuye ku Mana namwe mwagi hakanye n’ivyabona muri bene Israeri bari ivyabona k’uburorero bwibi, batako baremera ibi vyose, namwe mukagira amanyama, mu vy’ukuri Imana ntirongora abantu bahemukiye imitima yabo"
        },
        {
            "chapter": 46,
            "verse": 11,
            "text": "N’abahakanye Imana yabo y’ukuri barababwiye aba Isilamu bati:- iyo iba ari inzira y’amahoro, ntibari kudutanga mugihe batashoboye kurongoka kuri ibi, niho bavuze bati:- ubu n’ububeshi bw’abantu bakera"
        },
        {
            "chapter": 46,
            "verse": 12,
            "text": "N’imbere yiwe hari igitabu c’intumwa y’Imana Mussa (iii) kirongora kandi gifise impuhwe, niki n’igitabu cemeza kiri mururimi rw’icarabu, kugira ngo gituze bamwe bahemukiye imitima yabo, kandi kibe ikimenyetso c’abagira ineza"
        },
        {
            "chapter": 46,
            "verse": 13,
            "text": "Mu vy’ukuri bamwe bavuga bati:- Umuremyi wacu ni Mana, hanyuma bagatumbera inzira y’ukuri, abo ntabwoba bazoba bafise, kandi ntibazoteterwa"
        },
        {
            "chapter": 46,
            "verse": 14,
            "text": "Abo nibo bantu bo mw’Ijuru, bazobayo mu buzima bwabo bwose n’impembo yivyo bahora bagira"
        },
        {
            "chapter": 46,
            "verse": 15,
            "text": "Twarahanuye umuntu ngo agire ineza kubavyeyi biwe, kuko nyina wiwe yasamye imbanyi yiwe n’ingorane, n’ukumwibaruka muri izo ngorane nyene, n’ugusama kwiwe kugeza naho acuka kwafashe amezi mirongo itatu, kugeza naho ashika mubigero vyiwe n’ugushikana imyaka mirongo ine y’amavuko n’ukuvuga ati:- ewe Muremyi wanje, n’umfashe nshimire imigisha yawe wampaye hamwe n’abavyeyi banje, kandi umfashe kugira ibikorwa vyiza ukunda kandi ungarukire kubibondo vyanje, mu vy’ukuri jewe ndasavye ikigongwe kuri wewe, kandi mu vy’ukuri jewe ndi mubantu bemeye"
        },
        {
            "chapter": 46,
            "verse": 16,
            "text": "Abo nibo bantu twemerera ibikorwa vyabo vyiza bagize, hanyuma dugaca turengana iruhande y’ibikorwa vyabo bibi bakoze mubantu bo mw’ijuru kundagano z’ukuri bemerewe"
        },
        {
            "chapter": 46,
            "verse": 17,
            "text": "N’uwubwira abavyeyi biwe ijambo ry’akagayo, mukubatyoza n’ukubabwira yuko we azozurwa haciye ibinjana vyinshi imbere yabo, nabo bavyeyi babiri baguma basaba imfashanyo ku Mana, ahubwo ni wemere mu vy’ukuri indagano y’Imana ni y’ukuri, mugabo we yama yivugira ati:- ntivyari kuba ibi vyose mugabo n’ibigeragezo vyakorwa n’abantu baho hambere"
        },
        {
            "chapter": 46,
            "verse": 18,
            "text": "Abo nibo bantu intahe yategerezwa kuba kuribo hamwe n’ibihugu vyamyeho imbere yabo harimwo ibisigo n’abantu, mu vy’ukuri abo nibo bantu bitaye mu ruhombo"
        },
        {
            "chapter": 46,
            "verse": 19,
            "text": "Bose bazoba bafise urugero rumwe kuvyo bakoze kugira ngo Imana ize ibarihe kubikorwa vyabo nabone ntibazo hemukirwa"
        },
        {
            "chapter": 46,
            "verse": 20,
            "text": "N’umusi bazoshirwa abahakanye Imana yabo y’ukuri imbere y’umuriro udahera babwirwe bati:- mwara takaje ibintu vyanyu vyiza vyo mu buzima bwanyu bwo kw’Isi, mwebwe mwari nezereje kuri ivyo bintu, rero uno musi mura ronswa ibihano vy’ibimaramare kubera kurya kwishima kwanyu gusa ngaha kw’Isi, kandi kubera ukwiyonkora kwanyu"
        },
        {
            "chapter": 46,
            "verse": 21,
            "text": "N’ubibutse kuri mwene wabo Aadi mugihe yatuza abantu biwe bo mumigina y’imisenyi, mu vy’ukuri abatuza benshi muribo bavuye imbere yiwe n’inyuma yiwe ababwira ati:- ntimusenge uwariwe wese atari Imana yonyene gusa, mu vy’ukuri jewe ntinya kuri mwebwe ibihano vyuwo musi mukuru"
        },
        {
            "chapter": 46,
            "verse": 22,
            "text": "Nabo bishura bati:- uzanywe iwacu kugira ngo udutandukanishe n’Imana z’acu? Rero n’utuzanire ivyo watwemereye niwaba uri mubantu bavugisha ukuri"
        },
        {
            "chapter": 46,
            "verse": 23,
            "text": "Nawe abishura ati:- ubumenyi nyakuri buri ku Mana gusa, nanje ndabashikiriza kuvyo narungikanywe kurivyo, mugabo jewe ndababona y’uko mwebwe muri bantu bagira ibintu vy’ubujuju"
        },
        {
            "chapter": 46,
            "verse": 24,
            "text": "Rero mugihe babona igicu gitumbereye kumyaba yabo baciye bavuga bati:- iki n’igicu kituzaniye imvura, ahubwo nivyo mwahora mwipfuza yuko vyobashikira vuba na vuba, nawo n’umuyaga muriwo harimwo ibihano bibabaza cane"
        },
        {
            "chapter": 46,
            "verse": 25,
            "text": "Uwo muyaga n’uwuhonya ibintu vyose kw’itegeko ry’Umuremyi wayo, rero baba abata kiboneka burundu atari inzu zabo gusa, uku rero niko duhemba abantu babi"
        },
        {
            "chapter": 46,
            "verse": 26,
            "text": "Ntankeka twebwe twaraba tsimbataje muvyo twaba tsimbataje ko mwebwe, kuko twabahaye amatwi n’amaso n’imitima, mugabo amatwi yabo n’amaso yabo n’imitima yabo ntaco vyabamariye n’ikintu na kimwe mugihe bahakanye amajambo y’Imana matagatifu n’ugukikuzwa kuvyo bahora bafata minenerwe"
        },
        {
            "chapter": 46,
            "verse": 27,
            "text": "Mu vy’ukuri twebwe twarahoneje ibisagara vyaba kikuza kandi twaraba siguriye amajambo yacu matagatifu kugira ngo bikebuke ngo basubire muruhongore"
        },
        {
            "chapter": 46,
            "verse": 28,
            "text": "None ko batafashijwe nizo Mana zabo bafashe n’ukureka Imana y’ukuri kugira ngo ibegereze kuriyo ahubwo yarabahubije, n’ubwo n’ububeshi bwabo bamye bategura"
        },
        {
            "chapter": 46,
            "verse": 29,
            "text": "Mugihe twakuzanira umurwi w’ibisigo vyaje kwumviriza amajambo y’Imana matagatifu ya Qur’ani, rero mugihe bashika baciye bongorerana bavuga bati:- ni muceceke, n’igihe hahezwa gusomwa ayo majambo baciye basubira kuncuti z’abo kubatuza"
        },
        {
            "chapter": 46,
            "verse": 30,
            "text": "Bavuze bati:- mwabantu bacu, mu vy’ukuri twebwe twumvise igitabu camanuwe munyuma y’intumwa y’Imana Mussa (iii) cemeza ivyabayeho imbere yiwe, kandi kikarongora abantu munzira y’ukuri, kandi kikarongora abantu munzira igororotse"
        },
        {
            "chapter": 46,
            "verse": 31,
            "text": "Mwa bantu bacu, ni mwitabire umushikiriza butumwa bw’Imana kandi mumwemere, namwe azobagirira ikigongwe ku bicumuro vyanyu, kandi azoba kingira n’ibihano bibabaza cane"
        },
        {
            "chapter": 46,
            "verse": 32,
            "text": "N’abatazo mwitaba uyo mushikiriza butumwa bw’Imana, abo bantu ntibazo nanira Imana kuri iy’Isi, kandi ntababa cungereye bafise imbere y’Imana, abo n’abantu bari mu buzimire bumwe buri k’umugaragaro"
        },
        {
            "chapter": 46,
            "verse": 33,
            "text": "Mbega ntibabona yuko Imana yaremye Amajuru n’Isi, kandi itarushe mu kuyarema, rero irafise ububasha bw’ukuzura aba shengeye? Egome mu vy’ukuri niyo nyene ububasha bw’ibintu vyose"
        },
        {
            "chapter": 46,
            "verse": 34,
            "text": "N’umusi bazojanwa aba bahakanyi b’Imana mu muriro udahera babwirwe bati:- none ibi vyose si ivy’ukuri? Nabo bazokwishura bati:- Egome! Kw’izina ry’Imana ni vy’ukuri, nayo ice ivuga iti:- ni muhonje ivyo bihano kubera ubuhakanyi bwanyu"
        },
        {
            "chapter": 46,
            "verse": 35,
            "text": "Rero niwigumye nk’uko bigumije za ntumwa z’Imana, zari zifise ubwihangane buniniya, kandi ntuba himirize kugahato, kuko k’umusi bazo kwibonera ivyo bemerewe bizoba nk’uko batabayeho ng’aha kw’Isi kubwabo ivyo bihano atari mumwanya w’isaha imwe gusa y’umurango, rero ubwo nibwo\tbutumwa\tbukwiye,\tkuko\thahonywa\tabatari\tabantu\tb’inkozi\tz’ibibi gusa"
        }
    ]
}
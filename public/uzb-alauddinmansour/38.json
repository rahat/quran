{
    "chapter": [
        {
            "chapter": 38,
            "verse": 1,
            "text": "Сод. Шаъну-шараф соҳиби бўлган Қуръонга қасамки, (албатта Қуръон илоҳий мўъжизадир ва албатта сиз, эй Муҳаммад алайҳис-салоту вас-салом, Аллоҳнинг ҳақ пайғамбаридирсиз)"
        },
        {
            "chapter": 38,
            "verse": 2,
            "text": "Балки кофир бўлган кимсалар (бу ҳақиқатни қабул қилишдан) кибру-ҳавода ва (Аллоҳ ва пайғамбарга) мухолифликда собитдирлар"
        },
        {
            "chapter": 38,
            "verse": 3,
            "text": "Биз улардан илгари ҳам қанча аср авлодни (иймонсизликлари сабабли) ҳалок қилганимизда, улар (бошларига азоб тушганида ёрдам сўраб) нидо-илтижо қилганлар, (аммо бу вақт азобдан) қочиб қутулиш вақти эмас эди"
        },
        {
            "chapter": 38,
            "verse": 4,
            "text": "(Макка мушриклари) уларга ўзларидан (яъни, башар авлодидан бўлган бир огоҳлантиргувчи — пайғамбар келганидан ажабландилар ва у кофирлар дедилар: «Бу бир ёлғончи сеҳргардир)"
        },
        {
            "chapter": 38,
            "verse": 5,
            "text": "(Шунча) худоларни битта худо қилиб олибдими?! Ҳақиқатан, бу жуда қизиқ нарса!»"
        },
        {
            "chapter": 38,
            "verse": 6,
            "text": "Улардан катталари (бир-бирларига шундай дея тарқалиб) кетдилар: «Юринглар ва ўз худоларингизга (сиғинишда) қаноат қилинглар (яъни, устивор бўлинглар)! Албатта бу (яъни, «Ла илаҳа иллаллоҳ» дейиш бизлардан) исталадиган (талаб қилинадиган жуда катта) нарсадир"
        },
        {
            "chapter": 38,
            "verse": 7,
            "text": "Бизлар бу ҳақда (яъни, Аллоҳнинг яккаю ягона эканлиги ҳақида) сўнгги миллат — динда(ги одамлардан ҳам, яъни Исломдан аввалги сўнгги дин бўлмиш Насроний динидаги одамлардан ҳам) эшитган эмасмиз. Бу фақат бир уйдирмадир, холос"
        },
        {
            "chapter": 38,
            "verse": 8,
            "text": "Бизларнинг орамизда (шунча бой-зодагонлар туриб) ўша (Муҳаммад)га эслатма-Қуръон нозил қилинган эмишми?!» (Уларнинг бу сўзларни айтишларига сабаб ўта билимдонликлари эмас), балки улар Менинг эслатмам — Қуръондан шак-шубҳададирлар, балки улар ҳали Менинг азобимни тотиб кўрганлари йўқ (бас, шунинг учун Қуръон ва пайғамбар шаънига мана шундай нолойиқ сўзларни айтмоқдалар)"
        },
        {
            "chapter": 38,
            "verse": 9,
            "text": "Ёки қудратли ва саховатли Парвардигорингизнинг раҳмат хазиналари уларнинг олдиларидамикин-а"
        },
        {
            "chapter": 38,
            "verse": 10,
            "text": "Ёки осмонлар ва Ернинг ҳамда уларнинг ўртасидаги бор нарсаларнинг подшоҳлиги уларникимикин-а?! У ҳолда (уларни осмонларга элтадиган) нарвонларига чиқаверсинлар (ва ўша жойдан ўзлари истаган одамларига ваҳий нозил қилаверсинлар)"
        },
        {
            "chapter": 38,
            "verse": 11,
            "text": "(Эй Муҳаммад алайҳис-салоту вас-салом), Макка мушриклари ўша ернинг ўзида енгилиб-битгувчи фирқалардан бир тўдадир, холос, (бас, сиз улар айтаётган беҳуда сўзларга парво ҳам қилманг)"
        },
        {
            "chapter": 38,
            "verse": 12,
            "text": "Улардан илгари ҳам Нуҳ қавми (Нуҳни), Од (қабиласи Ҳудни) ва қозиқлар (яъни, ерга қозиқдек қоқилган баланд эҳромлар ва қасрлар) эгаси бўлган Фиръавн (ва унинг одамлари Мусони ёлғончи қилгандирлар)"
        },
        {
            "chapter": 38,
            "verse": 13,
            "text": "Шунингдек, Самуд (қабиласи Солиҳни), Лут қавми (Лутни) ва дарахтзор эгалари (Шуъайбни ёлғончи қилгандирлар). Ана ўшалар (ҳам ўзларига юборилган пайғамбарларга қарши чиққан) фирқалардир"
        },
        {
            "chapter": 38,
            "verse": 14,
            "text": "Барчаларига фақат пайғамбарларни ёлғончи қилганлари сабабли Менинг азобим ҳақ бўлгандир. (Бас, Макка мушрикларига ҳам Муҳаммад алайҳис-салоту вас-саломни ёлғончи қилганлари учун шак-шубҳасиз, азоб-уқубат бўлур)"
        },
        {
            "chapter": 38,
            "verse": 15,
            "text": "Ана ўшалар(нинг барчалари) фақат ҳеч тўхтамасдан келадиган биргина даҳшатли қичқириқни кутмоқдалар, холос. (Бас, ўша қичқириқ бўлиши билан барча жонзот қайта тирилур ва куфр йўлини тутган кимсалар дўзах азобига дучор бўлурлар)"
        },
        {
            "chapter": 38,
            "verse": 16,
            "text": "Улар (яъни, Макка мушриклари масхара қилишиб) «Парвардигоро, бизларга (ваъда қилинган азобдан иборат) насибамизни ҳисоб-китоб Кунидан илгариёқ (яъни, шу ҳаёти дунёдаёқ) тезроқ келтира қолгин», дедилар"
        },
        {
            "chapter": 38,
            "verse": 17,
            "text": "(Эй Муҳаммад алайҳис-салоту вас-салом), сиз улар айтаётган сўзларга сабр қилинг ва Бизнинг бандамиз (тоат-ибодатда) қувват соҳиби бўлган Довудни эсланг! Дарҳақиқат, у (Аллоҳ рози бўладиган йўлга) бутунлай қайтгувчидир"
        },
        {
            "chapter": 38,
            "verse": 18,
            "text": "Албатта Биз тоғларни кечки пайт ва эрталаб (яъни, мудом) у билан бирга тасбеҳ айтадиган қилиб бўйинсундириб қўйдик"
        },
        {
            "chapter": 38,
            "verse": 19,
            "text": "Ва (ҳар тарафдан) тўплангувчи бўлган қушларни ҳам (Довуд билан бирга тасбеҳ айтадиган қилиб бўйнсундириб қўйдик. Тоғлар ва қушларнинг) барчалари Довудга итоат этишга бутунлай қайтгувчидир"
        },
        {
            "chapter": 38,
            "verse": 20,
            "text": "Яна Биз унинг мулку-давлатини кучли-қувватли қилдик ва унга ҳикмат ҳамда аниқ-равшан хитоб (яъни, забони гўё) ато этдик"
        },
        {
            "chapter": 38,
            "verse": 21,
            "text": "(Эй Муҳаммад алайҳис-салоту вас-салом), сизга (бир-бирлари билан) даъволашгувчи (икки жамоат) хабари келдими? Ўшанда улар (Довуд пайғамбар ибодат қилаётган) меҳробга чиқишган"
        },
        {
            "chapter": 38,
            "verse": 22,
            "text": "Ва Довуднинг олдига киришган эди, у улардан қўрқиб кетди. Улар дедилар: «Қўрқмагин. (Бизлар) биримиз биримизга зулм қилган икки даъволашгувчи (жамоат)дирмиз. Бас, сен бизларнинг ўртамизда ҳақ (ҳукм) билан ҳукм қилгин ва (бизлардан бирон тарафга) жабр қилмагин ҳамда бизларни текис-тўғри йўлга бошлагин»"
        },
        {
            "chapter": 38,
            "verse": 23,
            "text": "(Даъвогарларнинг бири деди): «Дарвоқеъ, мана бу менинг биродарим бўлиб, унинг тўқсон тўққиз совлиқ қўйи бор, менинг эса биргана совлиғим бордир. Бас, у (шу биргина совлиққа ҳам кўз олайтириб): «Ўшани менга топширгин», деди ва мени бу сўзда — жанжалда енгиб қўйди»"
        },
        {
            "chapter": 38,
            "verse": 24,
            "text": "(Довуд иккинчи даъвогарнинг сўзини тингламасданоқ) деди: «Дарҳақиқат, у сенинг совлиғингни сўраб (ва) ўз совлиқларига (қўшиб олиш) билан сенга зулм қилибди. Дарвоқеъ, кўп ошна-оғайнилар бир-бирларига зулм қилурлар. Фақат иймон келтирган ва яхши амаллар қилган кишиларгина (зулм қилмаслар. Аммо) улар жуда оздирлар». Довуд (бу ҳодиса воситасида) Биз уни имтиҳон қилганимизни билди-да, Парвардигоридан (шошиб ҳукм чиқаргани учун) мағфират қилишини сўради ва (саждага) эгилган ҳолида йиқилиб, тавба-тазарруъ қилди"
        },
        {
            "chapter": 38,
            "verse": 25,
            "text": "Бас, Биз унинг ўша (хатоси)ни мағфират қилдик. Шак-шубҳасиз, унинг учун Бизнинг ҳузуримизда яқинлик ва гўзал оқибат (яъни, жаннат) бордир"
        },
        {
            "chapter": 38,
            "verse": 26,
            "text": "Эй Довуд, дарҳақиқат, Биз сени Ерда халифа қилдик. Бас, сен (нафс) хоҳишига эргашиб кетмагин! Акс ҳолда у сени Аллоҳнинг йўлидан оздирур. Албатта Аллоҳ йўлидан озадиган кимсалар учун ҳисоб-китоб кунини (яъни, Қиёматни) унутиб қўйганлари сабабли қаттиқ азоб бордир"
        },
        {
            "chapter": 38,
            "verse": 27,
            "text": "Биз осмон ва Ерни ҳамда уларнинг ўртасидаги бор нарсаларни беҳуда яратган эмасмиз. Бу (яъни, улар беҳуда-бемақсад яратилган деган гумон) кофир бўлган кимсаларнинг гумонидир. Бас, кофир бўлган кимсалар учун дўзахдан иборат ҳалокат бўлгай"
        },
        {
            "chapter": 38,
            "verse": 28,
            "text": "Балки Биз иймон келтирган ва яхши амаллар қилган зотларни Ерда бузғунчилик қилиб юрган кимсалар каби қилиб қўюрмиз?! Балки Биз тақводор зотларни фисқу-фужур қилиб юрган кимсалар каби қилиб қўюрмиз?! (Йўқ, асло ундоқ бўлмас)"
        },
        {
            "chapter": 38,
            "verse": 29,
            "text": "(Эй Муҳаммад алайҳис-салоту вас-салом, ушбу Қуръон барча одамлар) оятларини тафаккур қилишлари ва ақл эгалари эслатма-ибрат олишлари учун Биз сизга нозил қилган бир муборак Китобдир"
        },
        {
            "chapter": 38,
            "verse": 30,
            "text": "Биз Довудга Сулаймонни ҳадя этдик. (Сулаймон) нақадар яхши бандадир. Дарҳақиқат, у (Аллоҳ рози бўладиган йўлга) бутунлай қайтгувчидир"
        },
        {
            "chapter": 38,
            "verse": 31,
            "text": "Эсланг, унга (бир куни) кечки пайт гижинглаб тургувчи учқур отлар рўбарў қилинган эди"
        },
        {
            "chapter": 38,
            "verse": 32,
            "text": "Бас, у (ўша отларга маҳлиё бўлиб, кун ботиш олдида ўқийдиган намози қазо бўлгач,) деди: «Дарҳақиқат, мен Парвардигоримни эслашдан (яъни, ўқийдиган намозимдан қолиб) бу суюкли отларни суюб-эркалашга берилиб кетибман! Ҳатто (қуёш ҳам) парда ортига беркинибди (яъни, ботиб кетибди)"
        },
        {
            "chapter": 38,
            "verse": 33,
            "text": "У (от)ларни менга қайтаринглар-чи! Бас, у (қилич билан отларнинг) оёқ ва бўйинларини «силаш»га киришди (ва уларни Аллоҳ йўлида қурбонлик қилиб юборди)"
        },
        {
            "chapter": 38,
            "verse": 34,
            "text": "Дарҳақиқат, Биз Сулаймонни имтиҳон қилдик ва унинг тахти устига бир жонсиз жасадни ташладик. Сўнгра у тавба-тазарруъ қилиб"
        },
        {
            "chapter": 38,
            "verse": 35,
            "text": "Деди: «Парвардигорим, Ўзинг мени мағфират қилгин ва менга ўзимдан кейин биронтаси учун муяссар бўлмайдиган бир мулку-давлат ҳадя этгин. Зеро, ёлғиз Сенинг Ўзинггина (барча яхшиликларни) ҳадя этгувчисан»"
        },
        {
            "chapter": 38,
            "verse": 36,
            "text": "Бас, Биз унга унинг амри билан у истаган томонга майин эсаверадиган шамолни бўйинсундирдик"
        },
        {
            "chapter": 38,
            "verse": 37,
            "text": "Яна барча (баланд қасрларни) бино қилгувчи ва (денгизларнинг қаъридан дурру гавҳарларни топиб чиқувчи) ғаввос шайтонларни (яъни, жинларни) ҳам Сулаймонга бўйинсундириб қўйдик"
        },
        {
            "chapter": 38,
            "verse": 38,
            "text": "Бошқа (бўйинсунмайдиган жин)ларни эса кишанлар билан боғланган ҳолда солдик"
        },
        {
            "chapter": 38,
            "verse": 39,
            "text": "(Ва Сулаймонга дедик): «Мана шу Бизнинг (сенга) ато этган нарсамиздир. Бас, сен (ушбу неъматлардан ўзинг хоҳлаган кишиларга) эҳсон қил, ёки қилма (сени бу тўғрида) ҳисоб-китоб қилинмас»"
        },
        {
            "chapter": 38,
            "verse": 40,
            "text": "Шак-шубҳасиз, (Сулаймон) учун Бизнинг ҳузуримизда яқинлик ва гўзал оқибат (яъни, жаннат) бордир"
        },
        {
            "chapter": 38,
            "verse": 41,
            "text": "(Эй Муҳаммад алайҳис-салоту вас-салом), бандамиз Айюбнинг Парвардигорига нидо қилиб: «Дарҳақиқат, мени шайтон бало ва азоб билан ушлади», деган пайтини эсланг"
        },
        {
            "chapter": 38,
            "verse": 42,
            "text": "(Шунда унга айтилди): «Оёғинг билан (остингдаги ерни) тепгин!» (У Аллоҳнинг амрини бажарган эди, ўша ердан бир чашма отилиб чиқди. Сўнг унга айтилди): Мана шу муздек чўмиладиган ва ичимлик сувдир». (Қачонки Айюб у сувда чўмилиб, сўнг ундан ичгач, унинг барча зоҳирий ва ботиний дардлари дарҳол даво топди)"
        },
        {
            "chapter": 38,
            "verse": 43,
            "text": "Ва Биз Ўз томонимиздан меҳрибонлик кўрсатиб ҳамда ақл эгалари учун эслатма-ибрат бўлсин деб, (Айюбга) аҳли оиласини ва улар билан қўшиб, яна ўшаларнинг мислича (бола-чақа) ҳадя этдик"
        },
        {
            "chapter": 38,
            "verse": 44,
            "text": "(Яна Биз Айюбга айтдик): «Қўлингга бир боғ (новдани) олиб, у билан (хотинингни) ургин — қасамингни бузмагин». Дарҳақиқат, Биз (Айюбни) сабр қилгувчи ҳолда топдик. У нақадар яхши бандадир. Ҳақиқатан, у (Аллоҳ рози бўладиган йўлга) бутунлай қайтгувчидир"
        },
        {
            "chapter": 38,
            "verse": 45,
            "text": "(Эй Муҳаммад алайҳис-салоту вас-салом), сиз Бизнинг куч-қувват ва фаҳм-фаросат эгалари бўлган бандаларимиз — Иброҳим, Исҳоқ ва Яъқубларни эсланг"
        },
        {
            "chapter": 38,
            "verse": 46,
            "text": "Дарҳақиқат, Биз уларни бир тоза (хислат — мудом Охират) диёрини эслаш (хислати) билан холис қилдик — покладик"
        },
        {
            "chapter": 38,
            "verse": 47,
            "text": "Ҳақиқатан, улар Бизнинг ҳузуримизда танланган, яхши кишилардандир"
        },
        {
            "chapter": 38,
            "verse": 48,
            "text": "Яна Исмоил, ал-Ясаъ (Юшаъ пайғамбар) ва Зул-Кифлни эсланг! Барчалари яхши кишилардандир"
        },
        {
            "chapter": 38,
            "verse": 49,
            "text": "Бу (Биз сизга сўйлаган қиссалар) бир эслатмадир. Шак-шубҳасиз, тақводор зотлар учун гўзал оқибат"
        },
        {
            "chapter": 38,
            "verse": 50,
            "text": "— Улар учун барча дарвозалари ланг очиқ мангу жаннатлар бордир"
        },
        {
            "chapter": 38,
            "verse": 51,
            "text": "Улар у жойлардаги (сўриларда) ястаниб ўтириб, мўл-кўл (яъни, хоҳлаганларича) мева-чева ва шароб чақирурлар"
        },
        {
            "chapter": 38,
            "verse": 52,
            "text": "Ва уларнинг олдиларида кўзларини (номаҳрамга боқишдан) сақлаган (ёш ва ҳуснда) тенгдош (қиз)лар бўлур"
        },
        {
            "chapter": 38,
            "verse": 53,
            "text": "У (зикр қилинган нарсалар) сизларга ҳисоб-китоб (яъни, Қиёмат) куни учун ваъда қилинадиган нарсалардир"
        },
        {
            "chapter": 38,
            "verse": 54,
            "text": "Шак-шубҳасиз, бу Бизнинг (жаннат аҳлига ато этадиган) ризқу рўзимиздирки, унинг учун тугаб қолиш бўлмас"
        },
        {
            "chapter": 38,
            "verse": 55,
            "text": "(Ҳақиқат) шудир. (Энди) ҳеч шак-шубҳасиз, ҳаддан ошгувчи-туғёнга тушгувчи кимсалар учун энг ёмон оқибат"
        },
        {
            "chapter": 38,
            "verse": 56,
            "text": "— Улар кирадиган жаҳаннам бордир. Бас, нақадар ёмон жой у"
        },
        {
            "chapter": 38,
            "verse": 57,
            "text": "Мана бу қайноқ ва йирингдир! Бас, улар ўшани тотиб кўрсинлар"
        },
        {
            "chapter": 38,
            "verse": 58,
            "text": "Бошқа (азоб-уқубатлар) ҳам ўша тур, ўша шаклда бўлур"
        },
        {
            "chapter": 38,
            "verse": 59,
            "text": "(Дўзахга кирган пайтларида кофирларнинг пешволарига ҳаёти дунёда уларга эргашган кимсаларни кўрсатилиб): «Мана бу (одамлар) сизлар билан бирга (яъни, сизлар сабабли жаҳаннамга) ташлангувчи жамоатдир», (дейилганида, пешволар айтдилар): «Хуш келмадилар! Ҳақиқатан, уларнинг ўзлари дўзахга киргувчи кимсалардир»"
        },
        {
            "chapter": 38,
            "verse": 60,
            "text": "Улар (яъни, эргашувчилар пешволарга) дедилар: «Йўқ, сизлар хуш келмадингиз! (Чунки) сизлар ўша (азобни) бизларга келтирдингиз! Бас, нақадар ёмон жой (бу дўзах)!»"
        },
        {
            "chapter": 38,
            "verse": 61,
            "text": "Улар (яна) дедилар: «Парвардигоро, ким бизларга мана шу (азоб)ни келтирган бўлса, бас, Ўзинг унга дўзахда азобни бир неча баробар зиёда қилгин»"
        },
        {
            "chapter": 38,
            "verse": 62,
            "text": "(Жаҳаннам эгалари бир-бирларига) айтдилар: «Нега бизлар (дунёдалик пайтимизда) ёмонлардан деб ҳисоблаб ўтган кишиларни (яъни, мўминларни дўзахда) кўрмаяпмиз-а"
        },
        {
            "chapter": 38,
            "verse": 63,
            "text": "Бизлар ўшаларни масхара қилиб олган эдикми?! Ёки (улар ҳам бизлар билан мана шу жаҳаннамда бирга-ю, аммо) кўзларимиз оғиб (уларни илғамай қолдими)?!»"
        },
        {
            "chapter": 38,
            "verse": 64,
            "text": "Албатта дўзах аҳлининг ана шундай талашиб тортишишлари ҳақдир — аниқдир"
        },
        {
            "chapter": 38,
            "verse": 65,
            "text": "(Эй Муҳаммад алайҳис-салоту вас-салом, Макка мушрикларига) айтинг: «Мен фақат бир огоҳлантиргувчидирман, холос. Ҳеч қандай илоҳ йўқ, магар яккаю ёлғиз ғолиб Аллоҳгина бордир"
        },
        {
            "chapter": 38,
            "verse": 66,
            "text": "У осмонлар ва Ернинг ҳамда уларнинг ўртасидаги бор нарсанинг қудратли ва мағфиратли Парвардигоридир»"
        },
        {
            "chapter": 38,
            "verse": 67,
            "text": "Айтинг: «Ўша (яъни, мен сизларга етказган мана шу сўзлар) улуғ бир хабардир"
        },
        {
            "chapter": 38,
            "verse": 68,
            "text": "Сизлар эса ундан юз ўгирмоқдасизлар"
        },
        {
            "chapter": 38,
            "verse": 69,
            "text": "Мен учун (Одамнинг Ер юзига халифа қилиниши тўғрисида Аллоҳ таоло билан) тортишаётган фаришталар ҳақида ҳеч қандай билим йўқ эди"
        },
        {
            "chapter": 38,
            "verse": 70,
            "text": "Менга фақат ўзимнинг очиқ-равшан огоҳлантиргувчи эканлигим ваҳий қилинмоқда, холос»"
        },
        {
            "chapter": 38,
            "verse": 71,
            "text": "Эсланг, Парвардигорингиз фаришталарга деган эди: «Албатта мен лойдан бир одам яратгувчидирман"
        },
        {
            "chapter": 38,
            "verse": 72,
            "text": "Бас, қачон уни ростлаб, унга Ўз руҳимдан пуфлаб киргизганимдан сўнг унга сажда қилган ҳолларингизда йиқилинглар!»"
        },
        {
            "chapter": 38,
            "verse": 73,
            "text": "Бас, фаришталарнинг барча-барчалари (Одамга) сажда қилдилар"
        },
        {
            "chapter": 38,
            "verse": 74,
            "text": "Магар Иблисгина кибру ҳаво қилиб, кофирлардан бўлди"
        },
        {
            "chapter": 38,
            "verse": 75,
            "text": "(Шунда Аллоҳ) деди: «Эй Иблис, Мен Ўз қўлларим билан яратган нарсага — Одамга сажда қилишдан нима сени манъ қилди?! Кибру ҳаво қилдингми, ёки сен (Одамга нисбатан) юксак мартабали зотлардан эдингми?!»"
        },
        {
            "chapter": 38,
            "verse": 76,
            "text": "У айтди: «Мен ундан яхшироқдирман. Сен мени оловдан яратгансан, уни эса лойдан яратдинг»"
        },
        {
            "chapter": 38,
            "verse": 77,
            "text": "(Аллоҳ) деди: «Бас, ундан (яъни, жаннатдан) чиқ! Энди сен, шак-шубҳасиз, (Менинг даргоҳимдан) қувилган — малъунсан"
        },
        {
            "chapter": 38,
            "verse": 78,
            "text": "Ва албатта то жазо (Қиёмат) кунигача сенга Менин лаънатим бўлур»"
        },
        {
            "chapter": 38,
            "verse": 79,
            "text": "(Иблис илтижо қилиб) деди: «Парвардигорим, у ҳолда менга улар тириладиган кунгача (ўлмасдан яшаш учун) муҳлат бергин»"
        },
        {
            "chapter": 38,
            "verse": 80,
            "text": "(Аллоҳ) деди: «Бас, сен муҳлат берилганлардансан"
        },
        {
            "chapter": 38,
            "verse": 81,
            "text": "Маълум вақтда етиб келадиган Кунгача (Қиёматгача) (муҳлат берилганлардансан)»"
        },
        {
            "chapter": 38,
            "verse": 82,
            "text": "(Иблис) айтди: «Энди, Сенинг қудратингга қасамки, албатта уларнинг ҳаммасини йўлдан оздирурман"
        },
        {
            "chapter": 38,
            "verse": 83,
            "text": "Магар уларнинг орасидаги (айрим) покиза бандаларинггина (ҳақ йўлдан озмай қолурлар)»"
        },
        {
            "chapter": 38,
            "verse": 84,
            "text": "(Аллоҳ) деди: «Ҳаққа (қасам). Фақат ҳақни айтурманки"
        },
        {
            "chapter": 38,
            "verse": 85,
            "text": "албатта Мен жаҳаннамни сен ва (одамлар) орасидаги барча сенга эргашган кимсалар билан тўлдирурман!»"
        },
        {
            "chapter": 38,
            "verse": 86,
            "text": "(Эй Муҳаммад алайҳис-салоту вас-салом, уларга) айтинг: «Мен (Қуръонни етказганим учун) сизлардан бирон ажр-ҳақ сўрамайман ва мен сохтакорлардан (яъни, ёлғондан пайғамбарликни даъво қилгувчи кимсалардан) ҳам эмасман"
        },
        {
            "chapter": 38,
            "verse": 87,
            "text": "(Ушбу Қуръон) фақат барча оламлар учун (Аллоҳ таоло томонидан нозил қилинган) бир эслатмадир, холос"
        },
        {
            "chapter": 38,
            "verse": 88,
            "text": "Албатта сизлар унинг (илоҳий ваҳий эканлиги ҳақидаги) хабарни (озгина) вақтдан сўнг (Қиёмат Куни) билиб олурсизлар»"
        }
    ]
}
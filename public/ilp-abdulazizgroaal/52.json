{
    "chapter": [
        {
            "chapter": 52,
            "verse": 1,
            "text": "Ibut ko Palao a Tour a giyoto so Palao a Ron inimbitiyarai o Allah so Musa ko liyawaw niyan"
        },
        {
            "chapter": 52,
            "verse": 2,
            "text": "Go so Kitab a misosorat (a giyo to so Qur'an)"
        },
        {
            "chapter": 52,
            "verse": 3,
            "text": "Ko karatas a makakayat"
        },
        {
            "chapter": 52,
            "verse": 4,
            "text": "Go so Baitil Ma-amor a giyoto so Walai a mbabalain a di-i thawapan mambo o manga Malaikat sa Langit"
        },
        {
            "chapter": 52,
            "verse": 5,
            "text": "Go so Atup a ipoporo (a giyoto so Langit a Matatampar sa dunya)"
        },
        {
            "chapter": 52,
            "verse": 6,
            "text": "Go so kalodan a mapupuno"
        },
        {
            "chapter": 52,
            "verse": 7,
            "text": "Ka Mata-an! A so siksa o Kadnan Ka na phakatana dun"
        },
        {
            "chapter": 52,
            "verse": 8,
            "text": "Da-a phakarunon"
        },
        {
            "chapter": 52,
            "verse": 9,
            "text": "Si-i ko Alongan a mabirbir so Langit sa titho a kabirbir"
        },
        {
            "chapter": 52,
            "verse": 10,
            "text": "Go mamangikayontong so manga Palao a mikayambur"
        },
        {
            "chapter": 52,
            "verse": 11,
            "text": "Na sangat a siksa sa Alongan noto a bagiyan o Miyamanaplis"
        },
        {
            "chapter": 52,
            "verse": 12,
            "text": "So siran na si-i ko ribat khikabibimban"
        },
        {
            "chapter": 52,
            "verse": 13,
            "text": "Si-i ko Alongan a ipanaromag siran ko Naraka Jahanam, sa mabasung a kapanaromag"
        },
        {
            "chapter": 52,
            "verse": 14,
            "text": "(Tharo-on kiran:) Giya i so Apoi, a so piyakambokhag iyo sukaniyan"
        },
        {
            "chapter": 52,
            "verse": 15,
            "text": "Ino balik mata ini, antawa-a sukano idi phamakanono"
        },
        {
            "chapter": 52,
            "verse": 16,
            "text": "Sombowi niyo sukaniyan: Na Phantang kano, antawa a di kano Puphantang, na mulagid rukano. Aya bo a imbalas rukano na so Pinggolaola niyo"
        },
        {
            "chapter": 52,
            "verse": 17,
            "text": "Mata-an! A so Miyamananggila na si-i ko manga Sorga, go kadarandang"
        },
        {
            "chapter": 52,
            "verse": 18,
            "text": "A mabababaya siran sabap ko inibugai kiran o Kadnan niran; go piyakalidas siran o Kadnan niran ko siksa ko Naraka Jahim"
        },
        {
            "chapter": 52,
            "verse": 19,
            "text": "(Tharo-on kiran:) Kangkano, go inom kano sa kapipiya ginawa, sabap ko Pinggolaola niyo"
        },
        {
            "chapter": 52,
            "verse": 20,
            "text": "Gi-i siran shasandasandang ko manga kantir a khirarantarun; go Pakaphamangaroma-an Ami siran sa manga tataid, a manga pipiya i kapumata"
        },
        {
            "chapter": 52,
            "verse": 21,
            "text": "Na so Miyamaratiyaya go tiyondog siran o manga Moriyatao iran ko Paratiyaya, -na pakiraot Ami siran ko manga Moriyatao iran, go da-a korangun Ami kiran ko galubuk iran a maito bo. Oman i isa a tao na sanda ko galubuk iyan"
        },
        {
            "chapter": 52,
            "verse": 22,
            "text": "Na phagomanan Ami siran sa Onga, a go Sapo, a pukhababaya-an niran"
        },
        {
            "chapter": 52,
            "verse": 23,
            "text": "Gi-i siran ro-o ndadawaga sa inomun, a da-a ilangon, go da-a ikhadosa on"
        },
        {
            "chapter": 52,
            "verse": 24,
            "text": "Go phulibutun siran o manga ngongoda iran, lagid o ba siran Montiya a totongkopun"
        },
        {
            "chapter": 52,
            "verse": 25,
            "text": "Go puphagadapun o saba-ad kiran so saba-ad, a puphamagishai siran"
        },
        {
            "chapter": 52,
            "verse": 26,
            "text": "Tharo-on niran: A Mata-an! A sukutano na miyabaloi tano gowani ko shisi-i tano ko manga tonganai tano a ma-aluk tano"
        },
        {
            "chapter": 52,
            "verse": 27,
            "text": "Na ini Kalimo tano o Allah, go piyakalidas tano Niyan ko siksa, a phakarobrob"
        },
        {
            "chapter": 52,
            "verse": 28,
            "text": "Mata-an! sukutano na miyabaloi tano gowani: A Puphamanguni tano Rukaniyan. Mata-an! A Sukaniyan na Sukaniyan so Puphangompiya, a Makalimo-on"
        },
        {
            "chapter": 52,
            "verse": 29,
            "text": "Na Puphanguthoma Ka ka sabap ko Limo o Kadnan Ka, na kuna a ba Ka paririmar, go di Ka tataraponan"
        },
        {
            "chapter": 52,
            "verse": 30,
            "text": "Kuna, ka gi-i ran Tharo-on: A Pababayok! Na dara-an tano Rukaniyan so phangababago o masa"
        },
        {
            "chapter": 52,
            "verse": 31,
            "text": "Tharowangka: Dadara kano, ka Mata-an! A Sakun na pud iyo a pud ko khidadara"
        },
        {
            "chapter": 52,
            "verse": 32,
            "text": "Ba kiran naya sosogo-on o manga gudaguda iran; kuna, ka siran na pagtao a manga darowaka"
        },
        {
            "chapter": 52,
            "verse": 33,
            "text": "Ino iran gi-i Tharowa: A piyangumba-alan Niyan naya a Katharo? Kuna, ka di siran Mapaparatiyaya"
        },
        {
            "chapter": 52,
            "verse": 34,
            "text": "Na bugai siran sa Tothol a lagid iyan, o siran 1 manga bunar"
        },
        {
            "chapter": 52,
            "verse": 35,
            "text": "Ba siran Miya-adun sa da-a Miyangadun, antawa-a ba siran 1 Miyangadun"
        },
        {
            "chapter": 52,
            "verse": 36,
            "text": "Ba iran Inadun so manga Langit a go so Lopa? Kuna, ka di ran tatangkudun"
        },
        {
            "chapter": 52,
            "verse": 37,
            "text": "Ba kiran shisi-i so manga kakawasa-an o Kadnan Ka, antawa-a ba siran 1i phamakaba-as"
        },
        {
            "chapter": 52,
            "verse": 38,
            "text": "Ba adun a towak iran (ko Langit) a makapuphamakinug siran non? Na talingoma-an o miyamamakinug kiran i katantowan, a mapayag"
        },
        {
            "chapter": 52,
            "verse": 39,
            "text": "Ba aya ruk iyan na so manga Wata a Babai, na ruk iyo so manga Wata a Mama"
        },
        {
            "chapter": 52,
            "verse": 40,
            "text": "Na ba Ka kiran puphanguni sa sokai, na siran na po-on ko kapakambayadan na kapupunudan siran"
        },
        {
            "chapter": 52,
            "verse": 41,
            "text": "Ba kiran shisi-i so Migagaib, na siran i puphamanoraton"
        },
        {
            "chapter": 52,
            "verse": 42,
            "text": "Kuna, ka aya antap iran na antangan a marata, na so Miyamangongkir na siran i piyangakakaidan"
        },
        {
            "chapter": 52,
            "verse": 43,
            "text": "Ba adun a Tohan niran a salakao ko Allah? Soti so Allah mawatan ko ipuphanakoto iran"
        },
        {
            "chapter": 52,
            "verse": 44,
            "text": "Na o makailai siran sa sagintas ko Langit a pukhaolog, na Putharo-on niran: A gabon a thotorogan"
        },
        {
            "chapter": 52,
            "verse": 45,
            "text": "Na Botawaningka siran, taman sa mimbaratumowa iran so Alongan niran, a so khada-an siran non sa tanod"
        },
        {
            "chapter": 52,
            "verse": 46,
            "text": "Alongan a di kiran makanggai a gona so ikmat iran sa maito bo, go di siran pangatatabangan"
        },
        {
            "chapter": 52,
            "verse": 47,
            "text": "Na Mata-an! A adun a bagiyan o siran a Mindadarowaka, a siksa a salakao ro-o, na ogaid na so kadakulan kiran na di iran katawan"
        },
        {
            "chapter": 52,
            "verse": 48,
            "text": "Na Phantangka ko Kokoman o Kadnan Ka; ka Mata-an! A Suka na si-i ko manga kailai Ami: Go Puthasbikun Ka so Podi o Kadnan Ka, ko wakto a kangganat Ka"
        },
        {
            "chapter": 52,
            "verse": 49,
            "text": "Go si-i ko kagagawi-i na Puthasbik Ka Rukaniyan, go so kapamakasudup o manga bito-on"
        }
    ]
}
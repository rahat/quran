{
    "chapter": [
        {
            "chapter": 51,
            "verse": 1,
            "text": "Ibut ko puphamanambur sa mabandus"
        },
        {
            "chapter": 51,
            "verse": 2,
            "text": "Go so puphamangawid sa mapunud"
        },
        {
            "chapter": 51,
            "verse": 3,
            "text": "Go so puphulalatas sa malbod"
        },
        {
            "chapter": 51,
            "verse": 4,
            "text": "Go so di-i nggomonggomon ko Sogowan"
        },
        {
            "chapter": 51,
            "verse": 5,
            "text": "Mata-an a so idi diyandi rukano na titho a bunar"
        },
        {
            "chapter": 51,
            "verse": 6,
            "text": "Go Mata-an! A so Kokoman na phakatana dun"
        },
        {
            "chapter": 51,
            "verse": 7,
            "text": "Ibut ko Langit a adun a manga lalanon"
        },
        {
            "chapter": 51,
            "verse": 8,
            "text": "Mata-an! A sukano na matatago dun ko Katharo a shosorangsorang"
        },
        {
            "chapter": 51,
            "verse": 9,
            "text": "Puphakatalikhod non so tao a (andanga) piyakatalikhod"
        },
        {
            "chapter": 51,
            "verse": 10,
            "text": "Pimorka-an so manga bokhag"
        },
        {
            "chapter": 51,
            "verse": 11,
            "text": "So siran na matatago ko kada a mulung a khikalilipat"
        },
        {
            "chapter": 51,
            "verse": 12,
            "text": "Iphagisha iran: O anda so Alongan a Kokoman"
        },
        {
            "chapter": 51,
            "verse": 13,
            "text": "Si-i ko Alongan a siran na thotongun siran ko Apoi"
        },
        {
            "chapter": 51,
            "verse": 14,
            "text": "Ta Ami niyo so kathotonga rukano! Giyaya so sukano na puphagalokalokan niyo sukaniyan"
        },
        {
            "chapter": 51,
            "verse": 15,
            "text": "Mata-an! A so Miyamananggila na si-i ko manga Sorga go manga bowalan"
        },
        {
            "chapter": 51,
            "verse": 16,
            "text": "A tatarima-an niran so ini bugai kiran o Kadnan niran. Mata-an! A siran na aya butad iran ko ona-an noto na miphipiyapiya siran"
        },
        {
            "chapter": 51,
            "verse": 17,
            "text": "Aya butad iran na maito ko kagagawi-i a ipuphakatorog iran"
        },
        {
            "chapter": 51,
            "verse": 18,
            "text": "Go si-i ko kapukhakalibabas iyan, na siran na puphanguni siran sa Ma-ap (ko Allah)"
        },
        {
            "chapter": 51,
            "verse": 19,
            "text": "Go si-i ko manga tamok iran na adun a rukon o Puphamanguni, go so di Phamanguni"
        },
        {
            "chapter": 51,
            "verse": 20,
            "text": "Na adun a matatago ko Lopa a manga tanda ko khitotomangkud"
        },
        {
            "chapter": 51,
            "verse": 21,
            "text": "Go shisi-i (pun) ko manga ginawa, niyo: Ba kano di phangilailai"
        },
        {
            "chapter": 51,
            "verse": 22,
            "text": "Go shisi-i ko Langit so pagupur rukano, go so idi diyandi rukano"
        },
        {
            "chapter": 51,
            "verse": 23,
            "text": "Na ibut ko Kadnan o Langit a go so Lopa, ka Mata-an naya! A titho a bunar, lagid o Matan-an! A sukano na Katharo iyo"
        },
        {
            "chapter": 51,
            "verse": 24,
            "text": "Ino a miyakatalingoma Ruka so Totholan ko manga banto o Ibrahim a (manga Malaikat a) Khisusula-an"
        },
        {
            "chapter": 51,
            "verse": 25,
            "text": "Gowani a somolud siran non na Mitharo siran: Sa Salaam! Somimbag: Sa Salaam! (Miyapamikir Iyan a): Pagtao wai a di makikilala"
        },
        {
            "chapter": 51,
            "verse": 26,
            "text": "Na minanai somong ki Karoma niyan na mini-oma Niyan a sapi a piyagiyao"
        },
        {
            "chapter": 51,
            "verse": 27,
            "text": "Na ini o bai Niyan kiran, na Pitharo Iyan: Ino kano di khan"
        },
        {
            "chapter": 51,
            "verse": 28,
            "text": "Na Kiya-akinan kiran sa kaluk. Na Pitharo iran: Di Ka khaluk. Na Piyanothol iran non a Mama a Mata-o (a Ipumbawata iyan)"
        },
        {
            "chapter": 51,
            "verse": 29,
            "text": "Na miyakaoma si Karoma Niyan, a mikokorot a lagam iyan, na miyatuphi iyan a Parasiyan, go Miyatharo Iyan: (Sa kun na) lokus, a baluk"
        },
        {
            "chapter": 51,
            "verse": 30,
            "text": "Pitharo iran: Manaya dun man, so Pitharo o Kandnan ka Mata-an! A Sukaniyan na Sukaniyan so Maongangun, a Mata-o"
        },
        {
            "chapter": 51,
            "verse": 31,
            "text": "Pitharo Iyan: Antona-a i pagangin niyo, hai manga Sogo"
        },
        {
            "chapter": 51,
            "verse": 32,
            "text": "Pitharo iran: A Mata-an! A Sukami na Siyogo Kami ko pagtao a manga sala"
        },
        {
            "chapter": 51,
            "verse": 33,
            "text": "Ka-a Nami siran kapakaorani sa Ator a pho-on sa lipao"
        },
        {
            "chapter": 51,
            "verse": 34,
            "text": "Toto o san si-i ko Kadnan Ka a ruk o manga malawani"
        },
        {
            "chapter": 51,
            "verse": 35,
            "text": "Na piyakaliyo Ami so matatago-on ko Miyamaratiyaya"
        },
        {
            "chapter": 51,
            "verse": 36,
            "text": "Na da-a miyato-on Nami ron a salakao ko isa ka Walai a manga Muslim"
        },
        {
            "chapter": 51,
            "verse": 37,
            "text": "Na ini bagak Ami ron so tanda a ruk o siran a ika aluk iran so siksa a malipudus"
        },
        {
            "chapter": 51,
            "verse": 38,
            "text": "Go si-i (pun) ko Musa gowani a Sogo on Ami ko Pir-aon rakhus o katantowan, a mapayag"
        },
        {
            "chapter": 51,
            "verse": 39,
            "text": "Na tomiyalikhod a rakhus o gomagabai ron, go Pitharo iyan: A balik mata o di na tataraponan"
        },
        {
            "chapter": 51,
            "verse": 40,
            "text": "Na siniksa Ami sukaniyan go so manga tantara iyan, na ini bowang Ami siran ko Kalodan, a sukaniyan na kapuphanginsoya-an"
        },
        {
            "chapter": 51,
            "verse": 41,
            "text": "Go si-i (pun) ko pagtao a Ad gowani a botawanan Ami kiran so ndo a maminasa"
        },
        {
            "chapter": 51,
            "verse": 42,
            "text": "Da-a pulao-on niyan a maito bo a miyadansal iyan a ba niyan noto da baloya a ishan o lopapuk"
        },
        {
            "chapter": 51,
            "verse": 43,
            "text": "Go si-i (pun) ko pagtao a Samood gowani a Tharo-on kiran; a shonor kano sa taman ko wakto (o siksa)"
        },
        {
            "chapter": 51,
            "verse": 44,
            "text": "Na pimaratabatan niran so Sogowan o Kadnan niran, na miyadansal siran o lalis, a siran na kasasandungan niran"
        },
        {
            "chapter": 51,
            "verse": 45,
            "text": "Na da siran makagaga gomanat, go da iran malinding a ginawa iran"
        },
        {
            "chapter": 51,
            "verse": 46,
            "text": "Go so pagtao o Nuh gowani: Mata-an! A siran na miyabaloi siran a pagtao a manga songklid"
        },
        {
            "chapter": 51,
            "verse": 47,
            "text": "Go so Langit na pimbalai Ami sukaniyan sabap ko bagur, go Mata-an! A Sukami 1 titho a miyaka o ladon"
        },
        {
            "chapter": 51,
            "verse": 48,
            "text": "Go so Lopa na kiyayat Ami sukaniyan, na sayana a mapiya so Miyangayaton"
        },
        {
            "chapter": 51,
            "verse": 49,
            "text": "Go so langowan taman na Inadun Ami a nggaganapa; ka an niyo PukhatadumÄ±"
        },
        {
            "chapter": 51,
            "verse": 50,
            "text": "Na pagagao kano ko Allah. Mata-an! A Sakun na Puphamakaiktiyar rukano, a mapayag a pho-on Rukaniyan"
        },
        {
            "chapter": 51,
            "verse": 51,
            "text": "Na di kano phangumba-al sa rimbang o Allah a Katohanan a salakao. Mata-an! A Sakun na Puphamaka-iktiyar rukano, a mapayag a pho-on Rukaniyan"
        },
        {
            "chapter": 51,
            "verse": 52,
            "text": "Maoto dun man, a da-a miyakatalingoma ko siran a miya-ona an niran a Sogo a ba iran nda Tharowa: A balik mata, o di na tataraponan"
        },
        {
            "chapter": 51,
            "verse": 53,
            "text": "Ba iran naya ini thatanana? Kuna, ka siran na pagtao a manga darowaka"
        },
        {
            "chapter": 51,
            "verse": 54,
            "text": "Na Talikhodingka siran, ka kuna ba adun a pa-awing Ka on"
        },
        {
            "chapter": 51,
            "verse": 55,
            "text": "Na Panguthoma Ka, ka Mata-an! A so thoma na phakanggai a gona ko Miyamaratiyaya"
        },
        {
            "chapter": 51,
            "verse": 56,
            "text": "Na da-a Kiya-aduna Ko ko manga Jinn go so manga Manosiya, a rowar sa ana Ko iran Mashowasowat"
        },
        {
            "chapter": 51,
            "verse": 57,
            "text": "Da-a singanin Akun kiran a pagupur, go di Akun singanin i kapakakana iran Rakun"
        },
        {
            "chapter": 51,
            "verse": 58,
            "text": "Mata-an! A so Allah na Sukaniyan so Puphagupur,- a Khiruk ko Bagur, a di putharotos"
        },
        {
            "chapter": 51,
            "verse": 59,
            "text": "Na Mata-an! A adun a bagiyan o siran a Mindadarowaka a kipantag (ko siksa) a lagid o kipantag o manga pud iran; na di ran Rakun maphanguni i kapagalokaloki ron"
        },
        {
            "chapter": 51,
            "verse": 60,
            "text": "Na sangat a siksa a bagiyan o siran a Miyamangongkir, si-i ko Alongan niran a so idi diyandi kiran"
        }
    ]
}
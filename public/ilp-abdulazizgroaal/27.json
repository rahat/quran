{
    "chapter": [
        {
            "chapter": 27,
            "verse": 1,
            "text": "Ta Sin. So Allah i Mata-o ko paka-a antapan Niyan non. Giyaya man na manga Ayat ko Qur-an,- go Kitab a miyakaosai"
        },
        {
            "chapter": 27,
            "verse": 2,
            "text": "Torowan, go Tothol a mapiya a bagiyan o Miyamaratiyaya"
        },
        {
            "chapter": 27,
            "verse": 3,
            "text": "Siran na ipuphamayandug iran so Sambayang go puthonain niran so Zakah, go siran na so Akhirat na tatangkudun niran"
        },
        {
            "chapter": 27,
            "verse": 4,
            "text": "Mata-an! a siran a di Mapaparatiyaya ko Akhirat, na pipharasan Nami kiran so manga galubuk iran; na siran na Puphuromparompak siran"
        },
        {
            "chapter": 27,
            "verse": 5,
            "text": "Siran man so mapumbagiyan niran so marata a siksa: Go siran sii ko Akhirat na siran i titho a manga logi"
        },
        {
            "chapter": 27,
            "verse": 6,
            "text": "Na Mata-an! A Suka (Ya Muhammad) i titho a puphaladan ko Qur-an a pho-on ko Hadapan o (Allah a) Maongangun, a Mata-o"
        },
        {
            "chapter": 27,
            "verse": 7,
            "text": "(Tadumingka-a) gowani na Pitharo o Musa ko Ta-alokon: A Mata-an! A Sakun na miyakailai Ako sa Apoi; na kabugan Ko sukano ron sa Tothol, o di na kabugan Ko sukano sa Masindao a barabad, ka-angkano makathitirarang"
        },
        {
            "chapter": 27,
            "verse": 8,
            "text": "Na kagiya a makaoma-on, na Minitawagon: Piyakambarakat so tao a matatago ko Apoi go so tao a makalilibuton: Na Soti so Allah, a Kadnan o manga Ka-adun"
        },
        {
            "chapter": 27,
            "verse": 9,
            "text": "Hai Musa! Mata-an naya! A Sakun so Allah, a Mabagur, a Maongangun"
        },
        {
            "chapter": 27,
            "verse": 10,
            "text": "Na ithogun Ka so Badas Ka! (na ini-ithog Iyan)! Na kagiya a Mailai Niyan Sukaniyan a gi-i Kaokhaog lagid o Sukaniyan Nipai a maga-an 1 kadola, na Miyakatingur a Tomiyalikhod, go da Dingil, (Pitharo o Allah:) Hai Musa! Di Ka khaluk: Mata-an! A Sakun na di khaluk ko Hadapan Ko so manga Sogo"
        },
        {
            "chapter": 27,
            "verse": 11,
            "text": "Ogaid na so tao a miyakasalimbot, oriyan niyan na somiyambi sa mapiya ko oriyan o marata, naMata-an! A Sakun na Manapi, aMakalimo-on"
        },
        {
            "chapter": 27,
            "verse": 12,
            "text": "Na Soludun Ka a Limangka ko lig o bangkala-a Ka, ka-an Ka Mapakaliyo a Masindao a kuna-a ba sakit: Pud ko siyao a manga Tanda a Pagowitun ko Pir-aon goso pagtao niyan: Mata-an! A siran na miyabaloi siran a pagtao manga songklid"
        },
        {
            "chapter": 27,
            "verse": 13,
            "text": "Na kagiya a makaoma kiran so manga Tanda Ami, a marayag, na Pitharo iran: A giyaya na balik mata a mapayag"
        },
        {
            "chapter": 27,
            "verse": 14,
            "text": "Na siyangka iran noto, o ba di tiyangkud oto o manga ginawa iran, sa kapanalimbot go kaphaporo; na Pamimikiranangka o antona-a i miyambutad o kiya-akiran ko miyamaminasa"
        },
        {
            "chapter": 27,
            "verse": 15,
            "text": "Na Sabunsabunar a bigan Nami so Dawood go so Sulaiman sa Kata-o: Na Pitharo Iran: A so Podi na ruk o Allah, so inilubi Kami Niyan ko madakul ko manga Oripun Niyan a Miyamaratiyaya"
        },
        {
            "chapter": 27,
            "verse": 16,
            "text": "Na kiyapangowarisan o Sulaiman so Dawood. Na Pitharo Iyan: Hai manga Manosiya! Piyakisabotan Rukami so Katharo o manga Papanok, go Bigan Kami ko langowan taman: Mata-an! A giyaya na skaniyan ndun so Limo a Mapayag"
        },
        {
            "chapter": 27,
            "verse": 17,
            "text": "Na Linimod ko Sulaiman so manga Tantara Iyan, a manga Jinn go manga Manosiya go manga Papanok, na siran na pakapuphunanayawa-an siran"
        },
        {
            "chapter": 27,
            "verse": 18,
            "text": "Taman sa kagiya makatalingoma siran ko balintad o manga Pila, na Pitharo o (Datu a) Pila: Hai manga Pila! Solud kano ko manga darpa iyo, di kano phakiroput ko Sulaiman go so manga Tantara Iyan a siran na di iran maiinungka"
        },
        {
            "chapter": 27,
            "verse": 19,
            "text": "Na Miyakanggumunggumun (so Sulaiman), a makakhakala phoon ko Katharo (o Pila); go Miyatharo Iyan: Kadnan Ko! Ilahamun Ka Rakun so Kapakapanalamat Akun ko Limo o Ka, a so ini Pangalimo o Ka Rakun a go so mbala a Lokus Akun, go so kapakanggalubuk Akun sa mapiya a Masowat Ka on: Go pakasoluda Kongka (ko Sorga), sabap ko Limo o Ka, a pud ko manga Oripun Ka a manga Bilangatao"
        },
        {
            "chapter": 27,
            "verse": 20,
            "text": "Na piyariksa Iyan so manga Papanok; na Miyatharo lyan: A ino a Diyakun khailai so (Papanok a) Hudhud? Ba miyabaloi a pud ko miyamangigaib"
        },
        {
            "chapter": 27,
            "verse": 21,
            "text": "Mata-an a siksa-an Ko dun sukaniyan sa siksa a sangat, o di na Mata-an a Sombali-in Ko dun sukaniyan, o di na Mata-an a kabugan Nako niyan sa karina a mapayag"
        },
        {
            "chapter": 27,
            "verse": 22,
            "text": "Na miyakatarug sa da mathai: Na Miyatharo (o Hudhud): A miyasushub akun so Dangka masushub sukaniyan, go minitalingoma ko Ruka pho-on sa Saba so Tothol a matatangkud"
        },
        {
            "chapter": 27,
            "verse": 23,
            "text": "Mata-an! A sakun na miyato-on ko a Babai a Kandadatu-an niyan siran, go kiyabugan ko langowan taman, go adun a Kantir iyan a mala"
        },
        {
            "chapter": 27,
            "verse": 24,
            "text": "Miyato-on ko sukaniyan a go so pagtao niyan a Pushododan niran so Alongan a salakao ko Allah: Go phipharasan kiran o Shaitan so manga galubuk iran, na kiyaalangan niyan siran ko lalan (a ontol), na siran na di siran maka-o ontol"
        },
        {
            "chapter": 27,
            "verse": 25,
            "text": "Sa di iran Kasodod ko Allah, a so puphakagumao ko masolun ko manga Langit go so Lopa, go Matao ko Pag-uma-an niyo go so papayagun niyo"
        },
        {
            "chapter": 27,
            "verse": 26,
            "text": "So Allah!- Da-a Tohan inonta Sukaniyan!-A Kadnan o Arash a mala"
        },
        {
            "chapter": 27,
            "verse": 27,
            "text": "Pitharo (o Sulaiman): A ilain Ta dun o ino bunar ka antawa-a miyabaloi ka a pud ko manga bokhag"
        },
        {
            "chapter": 27,
            "verse": 28,
            "text": "Lalakaon ka a Sorat Akun nai, na sampain kaya kiran: Oriyan niyan na awatangka siran, nailayangka o antona-a i phakakasowin niran (a sumbag)"
        },
        {
            "chapter": 27,
            "verse": 29,
            "text": "Pitharo (o Bai sa Saba): A Hai manga Nakoda! Mata-an! A Sakun na minisampai rakun a Sorat a Paga-adatan"
        },
        {
            "chapter": 27,
            "verse": 30,
            "text": "Mata-an naya! A pho-on koSulaiman, go Mata-an naya! (a Misosoraton): A si-i ko ngaran o Allah, a Masalinggagao, a Makalimo-on"
        },
        {
            "chapter": 27,
            "verse": 31,
            "text": "Diyako niyo Puphaporo 1, go songkano Rakun a Mbabayorantang kano"
        },
        {
            "chapter": 27,
            "verse": 32,
            "text": "Pitharo iyan: A Hai manga Nakoda! Mosawiri Ako niyo sa punggolaola-angko: Da-a pagimasadungko a punggolaola-an taman sa di kano makamasa"
        },
        {
            "chapter": 27,
            "verse": 33,
            "text": "Pitharo iran: A sukutano i khipakatatangan ko bagur, go khipakatatangan ko gu-us ko kambonowai a mala: Na so kapanonogo na si-i ruka; na phandapatingka o antona-a i Ishogo-o ka"
        },
        {
            "chapter": 27,
            "verse": 34,
            "text": "Pitharo iyan: A Mata-an! A so manga Datu, na igira-a somiyolud Siran ko Ingud, na pumbinasaan Niran noto, go pumbalowin Niran so manga ala i Pangkatan ko tao ron a puphamakarondan, Na lagid oto a gi-i Ran ngolaola-an"
        },
        {
            "chapter": 27,
            "verse": 35,
            "text": "Na Mata-an! A sakun na phakiwitan ko siran sa pamumugayan, ka pagilaing ko o antona-a i mipumbalingan o manga Sogo"
        },
        {
            "chapter": 27,
            "verse": 36,
            "text": "Na kagiya a makaoma ko Sulaiman (so Sogo iyan), na Pitharo (o Sulaiman): A ino Ako niyo mbugi sa tamok? A so ini bugai Rakun o Allah na tomo a di so inibugai Niyan rukano! Kuna, ka sukano na so pamumugayan niyo na pukhababaya-an niyo"
        },
        {
            "chapter": 27,
            "verse": 37,
            "text": "Kasowin ka kiran, ka Mataan a khitalingoma Mi kiran ndun so manga tantara a da-a kaphaka-ato iran non: Go Mata-an a mbogaon Nami siran ndun ro-o a khipakarorondan, a siran na khipakadadapanas"
        },
        {
            "chapter": 27,
            "verse": 38,
            "text": "Pitharo Iyan: Hai manga Nakoda! Antawa-a rukano i makawit Rakun ko Kantir iyan ko da iran Rakun pun kapakatalingoma, a Mbabayorantang siran"
        },
        {
            "chapter": 27,
            "verse": 39,
            "text": "Pitharo o Ifrit, a pud ko manga Jinn: A sakun i makawit Ruka on ko Dingka pun kapakaganat ko darpa-a Ka: Na Mata-an! A sakun ko makapantagon na titho a mabagur, a kasasana-an"
        },
        {
            "chapter": 27,
            "verse": 40,
            "text": "Pitharo o (Ashif Ibnu Barkiya a) adun a shisi-i Rukaniyan a Kata-o ko Kitab: A Sakun i makawit Ruka on sa di pun makandod sii Ruka so Kailaingka! Na kagiya a mailai Niyan a makabubukun ko obai Niyan, na Miyatharo Iyan: A giya-i na pud ko Limo o Kadnan ko!- Ka ithupung Iyan Rakun o ino Phanalamat Ako antawa-a Magongkir Ako! Na sa dun sa Manalamat, na Mata-an! A so Kapuphanalamat iyan na bagiyan o ginawa niyan; na sa dun sa Mongkir, na Mata-an! A so Kadnan Ko na Kawasa, a Maginawa"
        },
        {
            "chapter": 27,
            "verse": 41,
            "text": "Pitharo Iyan: A barungkasa niyo ron so Kantir iyan, ka ilain Tano o ino khakilala niyan, antawa-a mabaloi a pud ko siran a di ron phamakakilala"
        },
        {
            "chapter": 27,
            "verse": 42,
            "text": "Na kagiya a makaoma (so Bai sa Saba), na adun a Mitharo: Ba lagida-i so Kantir ka? Pitharo iyan: A lagid o ba sukaniyan; na inibugai Rukami so Kata-o ko o na-an naya, go miyabaloi Kami a Mimbabayorantang"
        },
        {
            "chapter": 27,
            "verse": 43,
            "text": "Na kiya-alangan Sukaniyan (ko Paratiyaya ko Allah) o miyabaloi a Pushimba-an niyan a salakao ko Allah: Ka Mata-an! A sukaniyan na miyabaloi a pud ko pagtao a manga Kapir"
        },
        {
            "chapter": 27,
            "verse": 44,
            "text": "Pitharo-on: Solud ka ko Astana: Na kagiya mailai niyan oto, na tiyarima iyan noto sa mala a ig, na kiyasawa-an niyan so mbala a pamosowan niyan. Pitharo (on o Sulaiman): A Mata-an naya! a Astana a matilak a Pagalongan. Pitharo iyan: A Kadnan Ko! Mata-an! a Sakun na kiyasalimbotan Ko a ginawa Ko: Na Mimbayorantang Ako a pud o Sulaiman ko Allah, a Kadnan o manga Ka-adun"
        },
        {
            "chapter": 27,
            "verse": 45,
            "text": "Na Sabunsabunar a Siyogo Ami ko (pagtao a) Samood, so Pagari ran a Salih, sa Shimba-a niyo so Allah: Na sa maoto, na siran na miyadowa siran lompok a gi-i siran shasawala"
        },
        {
            "chapter": 27,
            "verse": 46,
            "text": "Pitharo Iyan: Hai pagtao Akun! Ino niyo phagalokaloki so marata ko da pun so mapiya? Ino kano di Phanguni sa Ma-ap ko Allah, ka angkano Mipangalimo"
        },
        {
            "chapter": 27,
            "verse": 47,
            "text": "Pitharo iran: A kiyashoknaan kami sa marata sa sabap Ruka go sabap ko manga pud Ka. Pitharo Iyan: A so sokna iyo a marata na sii ko Allah; kuna, ka sukano na pagtao a phphaniyoba-an"
        },
        {
            "chapter": 27,
            "verse": 48,
            "text": "Na adun a matatago ko Bandar a Ingud a siyao katao a puphamaminasa siran ko Lopa, go di siran Phangompiya"
        },
        {
            "chapter": 27,
            "verse": 49,
            "text": "Pitharo iran: A shasapa-i kano sa Ibut ko Allah ka Mata-an a sulumun tano dun Sukaniyan go so Ta-alokon, oriyan niyan na Tharo-on tano dun ko Wali ron: A da tano kamasa-i a kiyapolang o Ta-alokon, go Mata-an! A sukutano na titho a manga bunar"
        },
        {
            "chapter": 27,
            "verse": 50,
            "text": "Na miyagikmat siran sa samporna a ikmat, go miyagikmat Kami sa samporna a ikmat, a siran na di ran mai-inungka"
        },
        {
            "chapter": 27,
            "verse": 51,
            "text": "Na Nggudaguda-angka o antona-a i miyambutad o kiyaakıiran ko ikmat iran!-Mata-an! A Sukami na piyolang Ami siran go so pagtao wiran, sa langon siran"
        },
        {
            "chapter": 27,
            "verse": 52,
            "text": "Na giyoto man so manga Walai ran,-a miyangaguguba,- sabap ko Kiyandarowaka iran Mataan! A adun a matatago ro-o man a titho a Tanda ko pagtao a manga Tata-o"
        },
        {
            "chapter": 27,
            "verse": 53,
            "text": "Na siyabut Ami so Miyamaratiyaya, go mimbaloi siran a Khipanananggila"
        },
        {
            "chapter": 27,
            "verse": 54,
            "text": "Na (Aloyangka) so Lut gowani na Pitharo Iyan ko pagtao Niyan: A ino niyo gi-i nggolaola-a so pakasisingai, a sukano na pukhailai niyo (a marata)"
        },
        {
            "chapter": 27,
            "verse": 55,
            "text": "Ino a Mata-an! A sukano na iputhalingoma niyo ko manga Mama so kababaya a salakao ko manga Babai? Kuna, ka sukano na pagtao a da-a manga mulung iyo"
        },
        {
            "chapter": 27,
            "verse": 56,
            "text": "Na da-a miyabaloi a sumbag o pagtao Niyan a rowar sa Kiyatharowa iran: Sa paka-awa-a niyo so manga ta-al ok ko Lut ko Ingud iyo: Mata-an siran! A manga tao a Pushosoti"
        },
        {
            "chapter": 27,
            "verse": 57,
            "text": "Na siyabut Ami sukaniyan go so Ta-alokon, inonta so Karoma Niyan: Ka inokor Ami sukaniyan a pud ko mithatalimbagak"
        },
        {
            "chapter": 27,
            "verse": 58,
            "text": "Na piyakaoranan Nami siran sa oran (a ator): Na miyakaratarata a ini oran ko Piyamaka-iktiyar (ada siran ndun Paratiyaya)"
        },
        {
            "chapter": 27,
            "verse": 59,
            "text": "Tharowangka: A so Podi na ruk o Allah, go Kalilintad a si-i ko manga Oripun Niyan a Pinili Iyan. Ino so Allah aya lubi a mapiya, antawa-a so Ipuphanakoto iran"
        },
        {
            "chapter": 27,
            "verse": 60,
            "text": "Ba (di aya lubi a mapiya) so Miyadun ko manga Langit a go so Lopa, go Piyakatoronan kano Niyan pho-on ko kawang sa ig? Na Piyakatho Ami sa sabap rukaniyan so manga Sapad a manga pipiya i paras: Na da-a miyabaloi a kapa-ar iyo ko Kapakatho a niyo ko kayo niyan. Ba adun a Tohan a pud o Allah? Kuna, ka siran na pagtao a phurimbangun niran (so Allah)"
        },
        {
            "chapter": 27,
            "verse": 61,
            "text": "Ba (di aya lubi a mapiya) so biyaloi Niyan so Lopa a thatakna; go tiyaąagowan Niyan so pagulutulutan niyan sa manga lawasaig; go tiyagowan Niyan sa manga Palao; go tiyagowan Niyan so pagulutan a dowa Kalodan sa Lut? Ba adun a Tohan a pud o Allah? Kuna, ka so kadakulan kiran na di iran katawan"
        },
        {
            "chapter": 27,
            "verse": 62,
            "text": "Ba (di aya lubi a mapiya) so Pusumbag ko karurugunan, igira a miyanguni ron, go puphokas ko marata, go pumbaloi rukano a puphamakasambi ko Lopa? Ba adun a Tohan a pud o Allah? Miyakaito-ito a Kapuphakatadum iyo"
        },
        {
            "chapter": 27,
            "verse": 63,
            "text": "Ba (di aya lubi a mapiya) so gi-i rukano ngonana-o ko manga lilibotung ko Kalopa-an go so Kalodan, go so pumbotawan rukano ko manga ndo a puphamalata ko ona-an o Limo Iyan? Ba adun a Tohan a pud o Allah? Maporo so Allah a ka-a awat Iyan ko Ipuphamanakoto iran (non)"
        },
        {
            "chapter": 27,
            "verse": 64,
            "text": "Ba (di aya lubi a mapiya) so Puphanagipho-on ko Kapangadun, oriyan niyan (ko Kapatai), na Khasowin Niyan (Madun so Miyamatai), go Puphagupur rukano ko phoon ko kawang a go so Lopa? Ba adun a Tohan a pud o Allah? Tharowangka: A bugan niyo 1 karina niyo, o sukano i manga bunar"
        },
        {
            "chapter": 27,
            "verse": 65,
            "text": "Tharowangka: A da-a Matao a tao a matatago ko manga Langit go so Lopa, ko migagaib a inonta so Allah: Go di ran mai-inungka o andai Kapagoyaga kiran"
        },
        {
            "chapter": 27,
            "verse": 66,
            "text": "Ba riya-ot o Kata-o iran so Akhirat? Kuna, ka siran na pukhadowadowa-an siran non, kuna, ka siran na miyangabobota siran non"
        },
        {
            "chapter": 27,
            "verse": 67,
            "text": "Na Pitharo o siran a Miyamangongkir: a ino amai ka mbaloi kami a botha, a go so manga lokus ami, ba Mata-an! a sukami na phamakaguma-on ndun (ko manga kobor)"
        },
        {
            "chapter": 27,
            "verse": 68,
            "text": "Sabunsabunar a minidiyandi rukutano waya,- sukutano go so manga lokus tano gowani: Da ko ungkaya inonta na manga iringa a kabokhag o miyanga-o ona"
        },
        {
            "chapter": 27,
            "verse": 69,
            "text": "Tharowangka: lalakao kano ko Lopa na phapandapat i niyo so miyambutad o kiyaakiran ko manga rarata i ongar"
        },
        {
            "chapter": 27,
            "verse": 70,
            "text": "Go Dingka siran pumbokoon, go di nggagutun a rarub Ka so ikmat iran"
        },
        {
            "chapter": 27,
            "verse": 71,
            "text": "Na gi-i ran Tharo-on: A anda dun angkai a diyandi (a kaphakatalingoma o siksa) o sukano i manga bunar"
        },
        {
            "chapter": 27,
            "verse": 72,
            "text": "Tharowangka: A matatangkud a khabaloi a marani rukano so saba-ad ko puphagalokalokan niyo (a siksa)"
        },
        {
            "chapter": 27,
            "verse": 73,
            "text": "Na Mata-an! A so Kadnan Ka i titho a mala i Gagao ko manga Manosiya: Na ogaid na so kadakulan kiran na di siran Phanalamat"
        },
        {
            "chapter": 27,
            "verse": 74,
            "text": "Na Mata-an! A so Kadnan Ka na katawan Niyan ndun so pagu-uma an o manga rarub iran, go so papayagun niran"
        },
        {
            "chapter": 27,
            "verse": 75,
            "text": "Go da-a migagaib, ko Langit a go so Lopa, a ba di matatago ko (Lauh Mahful a) Daptar a mapayag"
        },
        {
            "chapter": 27,
            "verse": 76,
            "text": "Mata-an! A giyangkaya a Qur-an na Puphanotholun Niyan ko manga Moriyatao o Israil so kadakulan ko siran na di siran non phagayonayon"
        },
        {
            "chapter": 27,
            "verse": 77,
            "text": "Na Mata-an naya! A titho a Torowan go Limo ko Miyamaratiyaya"
        },
        {
            "chapter": 27,
            "verse": 78,
            "text": "Mata-an! A so Kadnan Ka na Ikhokom Iyan kiran so kokoman Niyan: go Sukaniyan so Domadaag, a Mata-o"
        },
        {
            "chapter": 27,
            "verse": 79,
            "text": "Na Sarigingka so Allah: Mata-an! a Suka na si-i ko bunar a mapayag"
        },
        {
            "chapter": 27,
            "verse": 80,
            "text": "Mata-an! A Suka na Dingka Maphakinug ko Miyamatai, go Dingka Maphakinug ko manga bungul, so Pananawag igira-a tominingur siran a khitatalikhod"
        },
        {
            "chapter": 27,
            "verse": 81,
            "text": "Na da Ruka i Bangka Manggonana-o so manga bota, sa kapokas ko kadadadag iran: Da-a Maphakanug Ka a rowar ko tao a Mapaparatiyaya ko manga Ayat Ami, na siran i Mimbabayorantang"
        },
        {
            "chapter": 27,
            "verse": 82,
            "text": "Na amai ka makatana kiran so Katharo, na pakagumawan Nami siran sa binatang ko Lopa: Sa Imbitiyarai niyan siran, sa Mataan! A so manga Manosiya na miyabaloi siran a so manga Ayat Ami na di iran tatangkudun"
        },
        {
            "chapter": 27,
            "verse": 83,
            "text": "Na si-i ko gawi-i a timo-on Nami pho-on ko oman i pagtao so isa ka Sagorompong a pud ko tao a gi-1 niyan Pakambokhagun so manga Ayat Ami, na siran na pakaphupunanayawa-an siran"
        },
        {
            "chapter": 27,
            "verse": 84,
            "text": "Taman sa amai ka makaoma siran (ko Allah), na Tharo-on niyan: Ino niyo Pakapumbokhaga so manga Ayat Akun, go da niyo to sushuba a Kata-o, ino antona-a so Pinggolaola niyo"
        },
        {
            "chapter": 27,
            "verse": 85,
            "text": "Na makatana kiran so Katharo, sabap ko Kiyandarowaka iran, na siran na di siran maka Putharo"
        },
        {
            "chapter": 27,
            "verse": 86,
            "text": "Ba iran nda Manggudaguda a Mata-an! A Sukami na biyaloi Ami so gagawi-i ka-an siran non puphakadukha, go so daondao a Mipuphangilailai? Mata-an! A adun a matatago ro-o man a titho a manga Tanda ko pagtao a Khipaparatiyaya"
        },
        {
            "chapter": 27,
            "verse": 87,
            "text": "Na si-i ko gawi-i a Kaiyopa ko Sanggakala, na kalukan so matatago ko manga Langit, go so matatago ko Lopa, inonta so kabaya o Allah: Na oman i isa na Makatalingoma siran Rukaniyan a Khipakapangangalimbaba-an"
        },
        {
            "chapter": 27,
            "verse": 88,
            "text": "Na Mailaingka so manga Palao, a aya Tarima-a Kaon na thatakna: A (o ba di) sukaniyan na somasagumbut sa (lagid o) kasasagumbut o Gabon: Galubuk o Allah, a so Mimbaibait ko langowan taman: Mata-an! A Sukaniyan i Kaip ko gi-i niyo nggolaola-an"
        },
        {
            "chapter": 27,
            "verse": 89,
            "text": "Sa tao a mitalingoma niyan so mapiya, na adun a bagiyan niyan a mapiya a di sukaniyan; go siran ko pakalukluk sa Alongan noto na Khisasarig siran"
        },
        {
            "chapter": 27,
            "verse": 90,
            "text": "Na sa tao a mitalingoma niyan so marata, na Phoshangun so manga Paras iran ko Naraka (Tharo-on kiran:) Ba adun a imbalas rukano a rowar ko Pinggolaola niyo"
        },
        {
            "chapter": 27,
            "verse": 91,
            "text": "(Tharowangka:) Aya bo a ini Sogo Rakun na so Kasimba-a Ko ko Kadnan angkai a IĪngud, a so Piyakipagadatan Niyan Sukaniyan, go ruk Iyan so langowan taman: go ini Sogo Rakun a mabaloi Ako a pud ko Mimbabayorantang"
        },
        {
            "chapter": 27,
            "verse": 92,
            "text": "Go so Kapuphangadi-i Ko ko Qur-an: Na sa tao a Montol, na Phakaontol sa ruk bo o ginawa niyan; na sa tao a somilai, na Tharowangka: A Sakun na matag Ako pud ko Puphamaka-iktiyar"
        },
        {
            "chapter": 27,
            "verse": 93,
            "text": "Go Tharowangka: A so Bantogan na ruk o Allah, Phaki-ilai Niyan rukano so manga Tanda Iyan, na khakilala niyo to; na da ko Kadnan Ka i ba Niyan kalilipati so gi-i niyo nggolaola-an"
        }
    ]
}
{
    "chapter": [
        {
            "chapter": 53,
            "verse": 1,
            "text": "Ibut ko bito-on igira-a minigaib"
        },
        {
            "chapter": 53,
            "verse": 2,
            "text": "Ka da makasilai so (Muhammad a) pud iyo, go da maribat"
        },
        {
            "chapter": 53,
            "verse": 3,
            "text": "Go di Putharo sa pho-on sa kabaya Iyan"
        },
        {
            "chapter": 53,
            "verse": 4,
            "text": "Da ko Sukaniyan inonta na Ilaham a Iphagilahamon"
        },
        {
            "chapter": 53,
            "verse": 5,
            "text": "Inindao Rukaniyan (o Jibril a) tanto a Mabagur"
        },
        {
            "chapter": 53,
            "verse": 6,
            "text": "A miyakabagubagur; na mimbatang"
        },
        {
            "chapter": 53,
            "verse": 7,
            "text": "A Sukaniyan na si-i ko sindadan o kailai a maporo"
        },
        {
            "chapter": 53,
            "verse": 8,
            "text": "Oriyan niyan na miyakarani (so Jibril ko Muhammad), go domiyashug"
        },
        {
            "chapter": 53,
            "verse": 9,
            "text": "Na miyabaloi a lagid o dowa poro o bosogan (a pana), o di na lawanon sa kadasug"
        },
        {
            "chapter": 53,
            "verse": 10,
            "text": "Na ini Ilaham Iyan ko Oripun o Allah so ini Ilaham Iyan"
        },
        {
            "chapter": 53,
            "verse": 11,
            "text": "Da shangka so poso (o Muhammad) ko miya-ilai Niyan"
        },
        {
            "chapter": 53,
            "verse": 12,
            "text": "Ino niyo puphamawala Sukaniyan ko miya-ilai Niyan"
        },
        {
            "chapter": 53,
            "verse": 13,
            "text": "A Sabunsabunar a miyailai Niyan so Jibril ko miya kaisa a salakao"
        },
        {
            "chapter": 53,
            "verse": 14,
            "text": "Si-i ko Shidratil Montaha a giyoto so Kayo a Pumbuthowan sa Nabuk a matatago ko ika pito lapis a Langit"
        },
        {
            "chapter": 53,
            "verse": 15,
            "text": "Mipago o bai sukaniyan o Sorga a Jannatol Ma’wa"
        },
        {
            "chapter": 53,
            "verse": 16,
            "text": "Gowani a pukhikolob ko Shidratil Montaha so pukhikolob (a Pakamumusa)"
        },
        {
            "chapter": 53,
            "verse": 17,
            "text": "Na da mapaling so kailai (o Muhammad) go da makalupas"
        },
        {
            "chapter": 53,
            "verse": 18,
            "text": "Sabunsabunar a miyakailai, ko manga tanda o Kadnan Niyan, a lubi a Mala"
        },
        {
            "chapter": 53,
            "verse": 19,
            "text": "Aiguda iyo ko (Barahala) Llat, go so Uzza"
        },
        {
            "chapter": 53,
            "verse": 20,
            "text": "Go so Manat, a so ika tulo, a salakao (ba-adun a khagaga iran)"
        },
        {
            "chapter": 53,
            "verse": 21,
            "text": "Ati ruk iyo so Mama, na ruk Iyan so Babai"
        },
        {
            "chapter": 53,
            "verse": 22,
            "text": "Giyoto man na sa maoto na kambagibagıi a kashoramig"
        },
        {
            "chapter": 53,
            "verse": 23,
            "text": "Da ko sukaniyan inonta na manga ngaran a ini pamutho niyo sukaniyan, -sukano go so manga lokus iyo- a da-a ini Toronon oAllah a katantowan. Da-a phagonotan niran a rowar ko arangan, go so kabaya o manga ginawa! Na Sabunsabunar a miyaka-oma kiran a pho- on ko Kadnan niran so Torowan"
        },
        {
            "chapter": 53,
            "verse": 24,
            "text": "Ba khakowa o Manosiya songanin a ongaya iyan"
        },
        {
            "chapter": 53,
            "verse": 25,
            "text": "Na ruk o Allah so khaori, a go so khaona"
        },
        {
            "chapter": 53,
            "verse": 26,
            "text": "Na madakul a Malaikat ko manga Langit, na da-a khibugai a gona o Pangongogopan niran a maito bo inonta ko oriyan o kaidin o Allah si-i ko tao a kabaya Iyan go Masosowaton"
        },
        {
            "chapter": 53,
            "verse": 27,
            "text": "Mata-an! A so di ran Paparatiyaya-an so Akhirat, na Sabunar a pumbuthowan niran so manga Malaikat sa ngaran, a Babai"
        },
        {
            "chapter": 53,
            "verse": 28,
            "text": "A da-a ruk iran non a Kata-o; da-a phagonotan niran a rowar ko arangan; na Mata-an! A so arangan na di phakanggai a gona ko bunar sa maito bo"
        },
        {
            "chapter": 53,
            "verse": 29,
            "text": "Na Talikhodingka so tao a tiyalikhodan niyan so Pananadum Ami, go da-a kabaya iyan a rowar ko kaoyagoyag ko doniya"
        },
        {
            "chapter": 53,
            "verse": 30,
            "text": "Giyoto man i riya-ot iran a Kata-o. Mata-an! A so Kadnan Ka na Sukaniyan iı Mata-o ko tao a sominilai pho-on ko lalan Niyan, go Sukaniyan i Mata-o ko tao a komidug ko ontol"
        },
        {
            "chapter": 53,
            "verse": 31,
            "text": "Na ruk o Allah so shisi-i ko manga Langit go so shisi-i ko Lopa: Ka-a Niyan mibalas ko siran a Minggolaola sa marata, so Pinggolaola iran, go a Niyan mibalas ko siran a Miphipiyapiya so mapiya"
        },
        {
            "chapter": 53,
            "verse": 32,
            "text": "Siran na Panananggila-an niran so manga ala a dosa, go so manga pakasisingai, inonta so maroni a dosa, - Mata-an! A so Kadnan Ka na maolad i Napi. Sukaniyan i Lubi a Mata-o rukano, gowani a Adun nun kano Niyan a pho-on ko Lopa, go gowani a sukano na manga bodi ko manga Tiyan o manga Ina iyo. Na di niyo pumbantogan nun i Kasosoti o manga ginawa niyo: Sukaniyan i Lubi a Mata-o ko tao a Miyananggila"
        },
        {
            "chapter": 53,
            "verse": 33,
            "text": "Aiguda a Ka ko sukaniyan a tomiyalikhod"
        },
        {
            "chapter": 53,
            "verse": 34,
            "text": "Go migai sa maito, na tiphud iyambo"
        },
        {
            "chapter": 53,
            "verse": 35,
            "text": "Ba shisi-i rukaniyan so katawi ko Migagaib, na sukaniyan na pukhailai niyan"
        },
        {
            "chapter": 53,
            "verse": 36,
            "text": "Ba on da Mapanothol so shisi-i1 ko manga Kitab o Musa"
        },
        {
            "chapter": 53,
            "verse": 37,
            "text": "Go so Ibrahim a so Tomiyarotop"
        },
        {
            "chapter": 53,
            "verse": 38,
            "text": "A di kha-awidan o baradosa so dosa o salakao"
        },
        {
            "chapter": 53,
            "verse": 39,
            "text": "Go da-a khatangkud ko Manosiya inonta so miyanggalubuk iyan"
        },
        {
            "chapter": 53,
            "verse": 40,
            "text": "Go Mata-an! A so galubuk iyan na khailai dun"
        },
        {
            "chapter": 53,
            "verse": 41,
            "text": "Oriyan Niyan na khabalasanon sa balas a tarotop"
        },
        {
            "chapter": 53,
            "verse": 42,
            "text": "Na Mata-an! A si-i bo ko Kadnan Ka so khadansalan"
        },
        {
            "chapter": 53,
            "verse": 43,
            "text": "Go Mata-an! A Sukaniyan na Sukaniyan so pushabap ko kapakakhala, go so kapakasugad"
        },
        {
            "chapter": 53,
            "verse": 44,
            "text": "Go Mata-an! A Sukaniyan na Sukaniyan so Miyangimatai, go Miyangoyag"
        },
        {
            "chapter": 53,
            "verse": 45,
            "text": "Go Mata-an! A Sukaniyan i Miyadun ko ngganapa: Mama go Babai"
        },
        {
            "chapter": 53,
            "verse": 46,
            "text": "Pho-on sa mani igira-a pukhipantos"
        },
        {
            "chapter": 53,
            "verse": 47,
            "text": "Go Mata-an! A matatangkud Rukaniyan so Kaphangadun pharoman (ko Alongan a Qiyamah)"
        },
        {
            "chapter": 53,
            "verse": 48,
            "text": "Go Mata-an! A Sukaniyan na Sukaniyan i puphamugai sa Kakawasa-an, go Pumbugai sa kamiskin"
        },
        {
            "chapter": 53,
            "verse": 49,
            "text": "Go Mata-an! A Sukaniyan na Sukaniyan i Kadnan o bito-on a si rah"
        },
        {
            "chapter": 53,
            "verse": 50,
            "text": "Go Mata-an! A Sukaniyan 1 mininasa ko pagtao a Ad a paganai"
        },
        {
            "chapter": 53,
            "verse": 51,
            "text": "Go so pagtao a Samood, na da-a liyamba lyan (kiran)"
        },
        {
            "chapter": 53,
            "verse": 52,
            "text": "Go so pagtao o Nuh gowani. Mata-an! A siran na miyabaloi siran a siran i lubi a darowaka, go lubi a malawani"
        },
        {
            "chapter": 53,
            "verse": 53,
            "text": "Gi giya Ingud a Moutapika a piyoshang Iyan"
        },
        {
            "chapter": 53,
            "verse": 54,
            "text": "Na inikolob Iyan non so inikolob Iyan (a siksa)"
        },
        {
            "chapter": 53,
            "verse": 55,
            "text": "Na an da ko manga Limo o Kadnan Ka i shangka-an Ka"
        },
        {
            "chapter": 53,
            "verse": 56,
            "text": "(So Muhammad) giyaya na Puphamaka-iktiyar, a pud ko Puphamaka-iktiyar a paganai"
        },
        {
            "chapter": 53,
            "verse": 57,
            "text": "Miyakarani so pakatatalingoma-an (a Bangkit)"
        },
        {
            "chapter": 53,
            "verse": 58,
            "text": "Da-a salakao ko Allah a phakapayagon"
        },
        {
            "chapter": 53,
            "verse": 59,
            "text": "Antona-a i sabap a giyangkai a Tothol (a Qur-an) na ipuphamumusa niyo"
        },
        {
            "chapter": 53,
            "verse": 60,
            "text": "Go gi-i kano khakala a di kano phamanugad"
        },
        {
            "chapter": 53,
            "verse": 61,
            "text": "Go sukano na khikatutumbang kano"
        },
        {
            "chapter": 53,
            "verse": 62,
            "text": "Na Sojiod kano ko Allah go Showasowata niyo! A"
        }
    ]
}
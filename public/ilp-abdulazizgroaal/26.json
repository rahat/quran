{
    "chapter": [
        {
            "chapter": 26,
            "verse": 1,
            "text": "Ta Sin Mim. So Allah i Matao ko paka-a antapan Niyan ro-o"
        },
        {
            "chapter": 26,
            "verse": 2,
            "text": "Giyaya na manga Ayat ko Kitab a miyakaosai"
        },
        {
            "chapter": 26,
            "verse": 3,
            "text": "Ba-andangka mapakapagugut a Ginawangka (Ya Muhammad) ko di ran kabaloi a Khipaparatiyaya"
        },
        {
            "chapter": 26,
            "verse": 4,
            "text": "O kabaya Ami, na Pakatoronan Nami siran A pho-on ko Langit sa Tanda, na matatap so manga lig iran sa Kapakasosondong iran non"
        },
        {
            "chapter": 26,
            "verse": 5,
            "text": "Na da-a phakatalingoma kiran a Pananadum a pho-on ko (Allah a) Masalinggagao, a bago, a ba siran nda mabaloi a khitatalikhod Rukaniyan"
        },
        {
            "chapter": 26,
            "verse": 6,
            "text": "Na Sabunar a piyakambokhag iran (so Rasul): Na phakatalingoma kiran ndun so manga Totholan ko miyabaloi siran non a gi-i ran shandagan"
        },
        {
            "chapter": 26,
            "verse": 7,
            "text": "Ba iran nda mailai so Lopa,aikadakul a Piyakatho Ami ron ko oman i sasoson a mapiya"
        },
        {
            "chapter": 26,
            "verse": 8,
            "text": "Mata-an! A adun a matatago ro-o man a titho a manga Tanda: Na da mabaloi so kadakulan kiran a Khipaparatiyaya"
        },
        {
            "chapter": 26,
            "verse": 9,
            "text": "Na Mata-an! a so Kadnan Ka, na titho a Sukaniyan so Mabagur, a Makalimo-on"
        },
        {
            "chapter": 26,
            "verse": 10,
            "text": "Na gowani na tiyawag o Kadnan Ka so Musa: Songka ko pagtao a manga darowaka"
        },
        {
            "chapter": 26,
            "verse": 11,
            "text": "Pagtao o Pir-aon: Ino siran ndi Phananggila"
        },
        {
            "chapter": 26,
            "verse": 12,
            "text": "Pitharo Iyan: Kadnan Ko! Mata-an! A Sakun na ipukhaluk Akun o ba Ako iran pakambokhaga"
        },
        {
            "chapter": 26,
            "verse": 13,
            "text": "Go Gomagut a Rarub Akun, go di mapukas a dila Akun: Na Sogowingka so Haroun (sa mimbabid Akun)"
        },
        {
            "chapter": 26,
            "verse": 14,
            "text": "Go adun a kasala-an Ko kiran, na ipukhaluk Akun o ba Ako iran bonowa"
        },
        {
            "chapter": 26,
            "verse": 15,
            "text": "Pitharo (o Allah): A kuna pun nai! Na lalakao Kano a dowa, rakhus o manga Tanda Ami; Mataan! A Sukami na babid Iyo, a Puphamamakınug"
        },
        {
            "chapter": 26,
            "verse": 16,
            "text": "Na Songkano ko Pir-aon, na Tharowa Niyo: A Mata-an! A Sukami na Sogo o Kadnan o manga Ka-adun"
        },
        {
            "chapter": 26,
            "verse": 17,
            "text": "Botawaningka Rukami so manga Moriyatao o Israil"
        },
        {
            "chapter": 26,
            "verse": 18,
            "text": "Pitharo (o Pir-aon): Ba ami Suka da Pagoyagoyaga si-i rukamı, ko Kawawata-i Ruka, go miyakatarug Ka rukami ko Kaoyagoyag Ka sa miyakaphipira ragon"
        },
        {
            "chapter": 26,
            "verse": 19,
            "text": "Go Pinggolaolangka so Pinggolaolangka, a so Pinggolaolangka (a kiyapamono o Ka), na Suka na miyapud ko da-a manga Tadum Iyan"
        },
        {
            "chapter": 26,
            "verse": 20,
            "text": "Pitharo (o Musa): Miyanggolaola Koto, na sa maoto na Sakun na pud ko Miyangariribat"
        },
        {
            "chapter": 26,
            "verse": 21,
            "text": "Na piyalagoyan Ko sukano, ka kagiya ini kaluk Akun sukano; na bigan Ako o Kadnan Ko sa Ongangun, go biyaloi Ako Niyan a pud ko manga Sogo"
        },
        {
            "chapter": 26,
            "verse": 22,
            "text": "Na giyoto man na Limo a Ipuphangalimo o ka Rakun noto,sa Kiyapangongoripunangka ko manga Moriyatao o Israil"
        },
        {
            "chapter": 26,
            "verse": 23,
            "text": "Pitharo o Pir-aon: Na antona-a so Kadnan o manga Ka-adun"
        },
        {
            "chapter": 26,
            "verse": 24,
            "text": "Pitharo (o Musa): A so Kadnan o manga Langit a go so Lopa, go so nganin a pagulutan a dowa nan,- o sukano na khitotomangkud"
        },
        {
            "chapter": 26,
            "verse": 25,
            "text": "Pitharo (o Pir-aon) ko makalilibuton: Ba niyo da manug"
        },
        {
            "chapter": 26,
            "verse": 26,
            "text": "Pitharo (o Musa): A so Kadnan niyo go Kadnan o manga lokus iyo a miyanga-o ona"
        },
        {
            "chapter": 26,
            "verse": 27,
            "text": "Pitharo (o Pir-aon): A Mataan! a so Sogo rukano a so Siyogo rukano na Mata-an a Pumbuthangun"
        },
        {
            "chapter": 26,
            "verse": 28,
            "text": "Pitharo Iyan: A Kadnan o Subangan a go so Sudupan, go so nganin a pagulutan a dowa nan! O sukano na shabota niyo"
        },
        {
            "chapter": 26,
            "verse": 29,
            "text": "Pitharo (o Pir-aon): A Mataan a o kowa Ka sa Tohan a salakao Rakun, na Sabunar a itapi Ami Suka dun ko manga kalaboso"
        },
        {
            "chapter": 26,
            "verse": 30,
            "text": "Pitharo Iyan: Ati apiya adun a mini-oma Ko ruka a Tanda a mapayag"
        },
        {
            "chapter": 26,
            "verse": 31,
            "text": "Pitharo (o Pir-aon): Na talingoma-an Ka Sukaniyan, o miyabaloi Ka a pud ko manga bunar"
        },
        {
            "chapter": 26,
            "verse": 32,
            "text": "Na ini ithog Iyan so Badas Iyan, na sa maoto na Sukaniyan na Nipai a mala"
        },
        {
            "chapter": 26,
            "verse": 33,
            "text": "Go tiyonggos Iyan a lima Niyan, na sa maoto na Sukaniyan na Sindao (a miya-ilai o) khibabantal"
        },
        {
            "chapter": 26,
            "verse": 34,
            "text": "Pitharo (o Pir-aon) ko manga Nakoda a lomilibuton: A Mataan naya! a titho a balik mata a lubi a Mata-o"
        },
        {
            "chapter": 26,
            "verse": 35,
            "text": "Khabaya-an Niyan a mapaka-awa kano Niyan ko Lopa iyo sabap ko balik mata Niyan; na antona-a i pangoyao niyo"
        },
        {
            "chapter": 26,
            "verse": 36,
            "text": "Pitharo iran: A pakalanatangka Sukaniyan go so Pagari Niyan, na Sogo ingka so manga Ingud sa kalimod iran"
        },
        {
            "chapter": 26,
            "verse": 37,
            "text": "Ka-an niran ruka mawit so oman 1 balik mata a lubi a Mata-o"
        },
        {
            "chapter": 26,
            "verse": 38,
            "text": "Na miyatimo so manga balik mata ko diyandi a kaputhatalabok ko gawi-i a miyapunto"
        },
        {
            "chapter": 26,
            "verse": 39,
            "text": "Na Pitharo ko manga Manosiya: Ino sukano miyatimo kano"
        },
        {
            "chapter": 26,
            "verse": 40,
            "text": "Ka-an tano kaonoti so manga balik mata, o mabaloi siran a siran 1 mamakada-ag"
        },
        {
            "chapter": 26,
            "verse": 41,
            "text": "Na kagiya a makaoma so manga balik mata, na Pitharo iran ko Pir-aon: Ino Mata-an! A adun a mapumbagiyan namı a titho a balas o mabaloi kami a sukami i mamakada-ag"
        },
        {
            "chapter": 26,
            "verse": 42,
            "text": "Pitharo iyan: Owai, go Mataan! A sukano sa maoto na pud dun ko manga dadasug (rakun)"
        },
        {
            "chapter": 26,
            "verse": 43,
            "text": "Pitharo kiran o Musa: Ithogun niyo so sukano na ipagithog iyo"
        },
        {
            "chapter": 26,
            "verse": 44,
            "text": "Na ini ithog iran so manga tali ran go so manga badas iran, go Pitharo iran: Ibut ko Munang o Piraon, ka Mata-an! A sukutano na sukutano dun i phamakapugus"
        },
        {
            "chapter": 26,
            "verse": 45,
            "text": "Na ini ithog o Musa so Badas Iyan, na sa maoto na Sukaniyan na Puphulololokun Niyan so ipuphanaliba iran"
        },
        {
            "chapter": 26,
            "verse": 46,
            "text": "Na Miyakasondong so manga balik mata, sa Khipakasosodod"
        },
        {
            "chapter": 26,
            "verse": 47,
            "text": "Pitharo iran: Piyaratiyaya mi so Kadnan o manga Ka-adun"
        },
        {
            "chapter": 26,
            "verse": 48,
            "text": "A Kadnan o Musa a go so Haroun"
        },
        {
            "chapter": 26,
            "verse": 49,
            "text": "Pitharo (o Pir-aon): A Piyaratiyaya niyo to a da akun sukano pun kaidini; Mata-an! A Sukaniyan na titho a mala rukano a so Miyangundao rukano ko balik mata! Na Mata-an a katokawan niyo dun! Mata-an a pamotolan ko dun so manga lima niyo go so manga ai niyo sa di magonod, go Mata-an a sola-an ko sukano dun langon"
        },
        {
            "chapter": 26,
            "verse": 50,
            "text": "Pitharo iran: a di rukami phaka morala so puki tumo rukami a pud ko siksa sa Donya Mata-an! A sukami na si-i bo ko Kadnan nami phamakandod"
        },
        {
            "chapter": 26,
            "verse": 51,
            "text": "Mata-an! A sukami na maiinam ami a kanapiya rukami o Kadnan nami ko manga sala ami, sa kiyabaloi ami a paganai ko Miyamaratiyaya"
        },
        {
            "chapter": 26,
            "verse": 52,
            "text": "Na ini Ilaham Ami ko Musa: A pangulumun Ka so manga Oripun Ko; Mata-an! A Sukano na phanalokonan Kano (iran)"
        },
        {
            "chapter": 26,
            "verse": 53,
            "text": "Na Siyogowan o Pir-aon so manga Bandar a Ingud sa Kalimod iran"
        },
        {
            "chapter": 26,
            "verse": 54,
            "text": "(Sa gi-i niyan Tharo-on:) Mata-an! A siran naya na titho a pagtao a manga i ito"
        },
        {
            "chapter": 26,
            "verse": 55,
            "text": "Go Mata-an! A siran na titho tano iran a piyakanggani"
        },
        {
            "chapter": 26,
            "verse": 56,
            "text": "Go Mata-an! A sukutano na langon tano dun maka- iktiyar"
        },
        {
            "chapter": 26,
            "verse": 57,
            "text": "Na piyaka-awa Ami siran ko manga Pamomolan, go so manga Bowalan"
        },
        {
            "chapter": 26,
            "verse": 58,
            "text": "Go so manga Kakawasa-an, go so darpa a mapiya"
        },
        {
            "chapter": 26,
            "verse": 59,
            "text": "Lagid oto, na piyakipangowarisan Nami oto ko manga Meoriyatao o Israil"
        },
        {
            "chapter": 26,
            "verse": 60,
            "text": "Na pithalokonan niran Siran ko kiyasubangi kiran o Alongan"
        },
        {
            "chapter": 26,
            "verse": 61,
            "text": "Na kagiya a makamban taya so dowa a madakul, na Pitharo o manga pud o Musa Mata-an! A Sukutano na puraotun tano dun"
        },
        {
            "chapter": 26,
            "verse": 62,
            "text": "Pitharo (o Musa): Kuna pun nai! Mata-an! A babid Akun so Kadnan Ko! Na Thoro-on Nako Niyan"
        },
        {
            "chapter": 26,
            "verse": 63,
            "text": "Na ini Ilaham Ami ko Musa: A Buntolun Ka so Badas Ka ko Kalodan (na ini-buntol Iyan non). Na miyasurai, na mimbaloi so oman i sasurai a lagid o Palao a mala"
        },
        {
            "chapter": 26,
            "verse": 64,
            "text": "Na piyakasipug Ami ro-o so manga salakao (kiran)"
        },
        {
            "chapter": 26,
            "verse": 65,
            "text": "Na siyabut Ami so Musa a go so manga Pud Iyan, sa langon Siran"
        },
        {
            "chapter": 26,
            "verse": 66,
            "text": "Oriyan niyan na inulud Ami so manga salakao (kiran)"
        },
        {
            "chapter": 26,
            "verse": 67,
            "text": "Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"
        },
        {
            "chapter": 26,
            "verse": 68,
            "text": "Na Mata-an! A so Kadnan Ka na Sukaniyan ndun ı Mabagur, a Makalimo-on"
        },
        {
            "chapter": 26,
            "verse": 69,
            "text": "Na Batiya-angka kiran so Totholan ko Ibrahim"
        },
        {
            "chapter": 26,
            "verse": 70,
            "text": "Gowani na Pitharo Iyan ki Ama Iyan go so pagtao Niyan: Antona-a i Pushimba-an niyo"
        },
        {
            "chapter": 26,
            "verse": 71,
            "text": "Pitharo iran: A Pushimba kami sa manga Barahala, na gi-i yami Mbabasa-alonganan a Kapushimba amı ron"
        },
        {
            "chapter": 26,
            "verse": 72,
            "text": "Pitharo Iyan: A ino Pukhanug kano iran ko masa a Kapuphanongganoya niyo (kiran)"
        },
        {
            "chapter": 26,
            "verse": 73,
            "text": "O di na khapiya - an kano iran, o di na khabinasa-an kano iran"
        },
        {
            "chapter": 26,
            "verse": 74,
            "text": "Pitharo iran: A kuna, ka miyato-on nami so manga lokus ami a lagid oto a gi-i ran nggolaola-an"
        },
        {
            "chapter": 26,
            "verse": 75,
            "text": "Pitharo Iyan: Aiguda iyo ko sukano na Pushimba-an niyo"
        },
        {
            "chapter": 26,
            "verse": 76,
            "text": "Sukano go so manga lokus iyo a miyanga-o ona"
        },
        {
            "chapter": 26,
            "verse": 77,
            "text": "Na Mata-an! A siran na ridowai Yakun, inonta so Kadnan o manga Ka-dun"
        },
        {
            "chapter": 26,
            "verse": 78,
            "text": "A so Miyadun Rakun, go Sukaniyan i Punggonanao Rakun"
        },
        {
            "chapter": 26,
            "verse": 79,
            "text": "Go Sukaniyan i Puphakakan Rakun, go Puphakainom Rakun"
        },
        {
            "chapter": 26,
            "verse": 80,
            "text": "Go igira-a Miyasakit Ako, na Sukaniyan i Puphakapiya Rakun"
        },
        {
            "chapter": 26,
            "verse": 81,
            "text": "Go Sukaniyan i Phakapatai Rakun, oriyan niyan na Pagoyagun Nako Niyan"
        },
        {
            "chapter": 26,
            "verse": 82,
            "text": "Go Sukaniyan i Phangangarapanan Ko, sa napi Niyan Rakun so Kasala-an Ko ko gawi-i a kapamalas"
        },
        {
            "chapter": 26,
            "verse": 83,
            "text": "Kadnan Ko! Bugi Yakongka sa Ongangun, go tapi-in Nakongka ko manga Bilangatao"
        },
        {
            "chapter": 26,
            "verse": 84,
            "text": "Go Sunggai yakongka sa Bantogan a mapiya si-i ko phangao ori"
        },
        {
            "chapter": 26,
            "verse": 85,
            "text": "Go Baloya Kongka a pud ko manga waris ko Sorga a Pakalma"
        },
        {
            "chapter": 26,
            "verse": 86,
            "text": "Go Napi-ingka si Ama, Mata-an! A sukaniyan na miyabaloi a pud ko Miyangadadadag"
        },
        {
            "chapter": 26,
            "verse": 87,
            "text": "Go Diyakongka Phakarondana ko gawi-i a Kaoyaga kiran (ko Alongan a Qiyamah)"
        },
        {
            "chapter": 26,
            "verse": 88,
            "text": "Gawi-i a di phakanggai a gona so Tamok, go so manga Wata"
        },
        {
            "chapter": 26,
            "verse": 89,
            "text": "Inonta so tao a minitalingoma Niyan ko Allah so poso a Linang"
        },
        {
            "chapter": 26,
            "verse": 90,
            "text": "Na ipakarani so Sorga ko Miyamananggila"
        },
        {
            "chapter": 26,
            "verse": 91,
            "text": "Go Pakisandungan so Naraka Jahim ko Miyangadadadag"
        },
        {
            "chapter": 26,
            "verse": 92,
            "text": "Go Tharo-on kiran: Anda so sukano na Pushimba-an niyo"
        },
        {
            "chapter": 26,
            "verse": 93,
            "text": "A salakao ko Allah? Ino khatabangan kano iran, o di na khatabangan niran a ginawa iran"
        },
        {
            "chapter": 26,
            "verse": 94,
            "text": "Na Panalimpato-on siran roo,-siran a go so Miyangadadadag"
        },
        {
            "chapter": 26,
            "verse": 95,
            "text": "Go so pagtao o Iblis sa kasamasama iran"
        },
        {
            "chapter": 26,
            "verse": 96,
            "text": "Tharo-on niran a siran na gii siran ro-o shasawala"
        },
        {
            "chapter": 26,
            "verse": 97,
            "text": "Ibut ko Allah, ka Mata-an a miyatago kamı dun ko kadadag a mapayag"
        },
        {
            "chapter": 26,
            "verse": 98,
            "text": "Gowani a irimbang ami sukano ko Kadnan o manga Ka-adun"
        },
        {
            "chapter": 26,
            "verse": 99,
            "text": "Na da-a miyakadadag rukami a rowar ko manga rarata i ongar"
        },
        {
            "chapter": 26,
            "verse": 100,
            "text": "Na da-a bagiyan nami a phamakaogop"
        },
        {
            "chapter": 26,
            "verse": 101,
            "text": "Go da-a bolayoka a gomagut sa ginawa (ko masosowa ami)"
        },
        {
            "chapter": 26,
            "verse": 102,
            "text": "Na o Mata-an! A adun a kapakakasoi ami (sa doniya), na mabaloi kami a pud ko Miyamaratiyaya"
        },
        {
            "chapter": 26,
            "verse": 103,
            "text": "Mata-an! A adun a matatago ro-o man a titho a Tanda, na da mabaloi so kadakulan kiran a Khipaparatiyaya"
        },
        {
            "chapter": 26,
            "verse": 104,
            "text": "Na Mata-an! A so Kadnan Ka na Sukaniyan ndun so Mabagur, a Makalimo-on"
        },
        {
            "chapter": 26,
            "verse": 105,
            "text": "Piyakambokhag o pagtao o Nuh so manga Sogo"
        },
        {
            "chapter": 26,
            "verse": 106,
            "text": "Gowani na Pitharo kiran o Pagari ran a Nuh: Ino kano di Phananggila"
        },
        {
            "chapter": 26,
            "verse": 107,
            "text": "Mata-an! A Sakun na Sogo rukano a kasasana-an"
        },
        {
            "chapter": 26,
            "verse": 108,
            "text": "Na kalukun niyo so Allah, go Onoti Yako niyo"
        },
        {
            "chapter": 26,
            "verse": 109,
            "text": "Na da-a Phangunin Ko rukano saya a balas: Da-a balas Rakun inonta si-i ko Kadnan o manga Ka-adun"
        },
        {
            "chapter": 26,
            "verse": 110,
            "text": "Na kalukun niyo so Allah, go Onoti Ako niyo"
        },
        {
            "chapter": 26,
            "verse": 111,
            "text": "Pitharo iran: Ino ami Suka Pharatiyaya-a a aya Phagonot Ruka na so tanto a manga bababa"
        },
        {
            "chapter": 26,
            "verse": 112,
            "text": "Pitharo Iyan: A da ko Katao Akun so nganin a siran na gi-i ran nggolaola-an"
        },
        {
            "chapter": 26,
            "verse": 113,
            "text": "So itongan kiran na si-i bo ko Kadnan Ko, o katawi niyo"
        },
        {
            "chapter": 26,
            "verse": 114,
            "text": "Na kuna a ba Rakun pakiphamoga-on so Miyamaratiyaya"
        },
        {
            "chapter": 26,
            "verse": 115,
            "text": "Sakun na matag Ako Puphamaka-iktiyar a mapayag"
        },
        {
            "chapter": 26,
            "verse": 116,
            "text": "Pitharo iran: A Mata-an! A Odingka gunuki, hai Nuh! Na Mata-an a khabaloi Ka dun a pud ko Puraradiyamun"
        },
        {
            "chapter": 26,
            "verse": 117,
            "text": "Pitharo Iyan: Kadnan Ko! Mata-an! A so pagtao Akun na piyakambokhag Ako iran"
        },
        {
            "chapter": 26,
            "verse": 118,
            "text": "Na Kokoma Kongka a go siran sa Kokoman (a Ontol), go Sabuta Kongka a go so manga pud Akun a Miyamaratiyaya"
        },
        {
            "chapter": 26,
            "verse": 119,
            "text": "Na siyabut Ami Sukaniyan a go so manga pud Iyan, ko Kapal a mapupuno"
        },
        {
            "chapter": 26,
            "verse": 120,
            "text": "Oriyan niyan na inulud Ami ko kiya-ipos oto so miyangalalamba"
        },
        {
            "chapter": 26,
            "verse": 121,
            "text": "Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"
        },
        {
            "chapter": 26,
            "verse": 122,
            "text": "Na Mata-an! A so Kadnan Ka na Sukaniyan ndun so Mabagur, a Makalimo-on"
        },
        {
            "chapter": 26,
            "verse": 123,
            "text": "Piyakambokhag o (pagtao a) Ad so manga Sogo"
        },
        {
            "chapter": 26,
            "verse": 124,
            "text": "Gowani na Pitharo kiran o Pagari ran a Hud: Ino kano di Phananggila"
        },
        {
            "chapter": 26,
            "verse": 125,
            "text": "Mata-an! a Sakun na Sogo rukano a Kasasarigan"
        },
        {
            "chapter": 26,
            "verse": 126,
            "text": "Na kalukun niyo so Allah, go Onoti Yako niyo"
        },
        {
            "chapter": 26,
            "verse": 127,
            "text": "Go da-a Phanguning Ko rukano saya a balas: Da-a balas Rakun inonta so si-i ko Kadnan o manga Ka-adun"
        },
        {
            "chapter": 26,
            "verse": 128,
            "text": "Ino kano gi-i mbabalai ko oman i darpa a maporo sa to-os a karimbaran niyo"
        },
        {
            "chapter": 26,
            "verse": 129,
            "text": "Go Puphangumba-al kano sa manga Torogan ka angkano makakal"
        },
        {
            "chapter": 26,
            "verse": 130,
            "text": "Go igira a minggolima kano, na minggolima kano a khipamumundug"
        },
        {
            "chapter": 26,
            "verse": 131,
            "text": "Na kalukun niyo so Allah, go Onoti Yako niyo"
        },
        {
            "chapter": 26,
            "verse": 132,
            "text": "Na kalukun niyo so (Allah a) migai rukano ko nganin a katawan niyo"
        },
        {
            "chapter": 26,
            "verse": 133,
            "text": "Migai rukano ko manga Ayam go manga Wata"
        },
        {
            "chapter": 26,
            "verse": 134,
            "text": "Go manga Pamomolan go manga bowalan"
        },
        {
            "chapter": 26,
            "verse": 135,
            "text": "Mata-an! A Sakun na ikhawan Nakun sukano ko siksa ko gawi-i a mala"
        },
        {
            "chapter": 26,
            "verse": 136,
            "text": "Pitharo iran: Magishan rukami o ino Miyanguthoma Ka antawa-a da Ka mabaloi a pud ko manga Pangunguthoma"
        },
        {
            "chapter": 26,
            "verse": 137,
            "text": "Da ko ungkaya inonta na Parangai o miyanga-o ona"
        },
        {
            "chapter": 26,
            "verse": 138,
            "text": "Na kuna a ba kami phangasisiksa"
        },
        {
            "chapter": 26,
            "verse": 139,
            "text": "Na piyakambokhag iran Sukaniyan, na bininasa Mi siran. Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"
        },
        {
            "chapter": 26,
            "verse": 140,
            "text": "Mata-an! A so Kadnan Ka na Sukaniyan ndun so Mabagur, a Makalimo-on"
        },
        {
            "chapter": 26,
            "verse": 141,
            "text": "Piyakambokhag o (pagtao a) Samood so manga Sogo"
        },
        {
            "chapter": 26,
            "verse": 142,
            "text": "Gowani na Pitharo kiran o Pagari ran a Salih: Ino kano di phananggila"
        },
        {
            "chapter": 26,
            "verse": 143,
            "text": "Mata-an! A Sakun na Sogo rukano a kasasana-an"
        },
        {
            "chapter": 26,
            "verse": 144,
            "text": "Na kalukun niyo so Allah, go Onoti Yako niyo"
        },
        {
            "chapter": 26,
            "verse": 145,
            "text": "Na da-a phangunin ko rukano saya a balas: Da-a balas Rakun inonta so si-i ko Kadnan o manga Ka-adun"
        },
        {
            "chapter": 26,
            "verse": 146,
            "text": "Ba kano khibagak, si-i ko nganin a matatago si-i a khisasarig kano"
        },
        {
            "chapter": 26,
            "verse": 147,
            "text": "Si-i ko manga Pamomolan go manga Bowalan"
        },
        {
            "chapter": 26,
            "verse": 148,
            "text": "Go manga Purpuran, go manga Qormah a so Onga niyan na kiyalotowan"
        },
        {
            "chapter": 26,
            "verse": 149,
            "text": "Go Puphamuso kano ko manga Palao sa manga Walai, a pukhababaya kano"
        },
        {
            "chapter": 26,
            "verse": 150,
            "text": "Na kalukun niyo so Allah, go Onoti Yako niyo"
        },
        {
            "chapter": 26,
            "verse": 151,
            "text": "Na di niyo Pagonoti so Sogowan o manga Malawani"
        },
        {
            "chapter": 26,
            "verse": 152,
            "text": "A siran na Puphaminasa siran ko Lopa, go di siran Phangompiya"
        },
        {
            "chapter": 26,
            "verse": 153,
            "text": "Pitharo iran: A Suka na pud dun ko khitataraponan"
        },
        {
            "chapter": 26,
            "verse": 154,
            "text": "Kuna a ba Ka di Manosiya a lagid ami: Na bugai Ka sa Tanda, o Suka na pud ko manga bunar"
        },
        {
            "chapter": 26,
            "verse": 155,
            "text": "Pitharo Iyan: A kati-i so Onta: A adun a kipantag iyan ko kainom, go adun a kipantag iyo ko kainom, ko gawi-i a mapupunto"
        },
        {
            "chapter": 26,
            "verse": 156,
            "text": "Na di niyo shogata sukaniyan a marata, ka madansal kano a siksa ko gawi-i a mala"
        },
        {
            "chapter": 26,
            "verse": 157,
            "text": "Na biyono iran noto: Na miyabaloi siran a miyamakasundit"
        },
        {
            "chapter": 26,
            "verse": 158,
            "text": "Na miyadansal siran o siksa. Mata-an! A adun a madadalum ro-o man a titho a Tanda: Na da mabaloi so kadakulan kiran a Khipaparatiyaya"
        },
        {
            "chapter": 26,
            "verse": 159,
            "text": "Na Mata-an! a so Kadnan Ka na Sukaniyan ndun so Mabagur, a Makalimo-on"
        },
        {
            "chapter": 26,
            "verse": 160,
            "text": "Piyakambokhag o pagtao o Lut so manga Sogo"
        },
        {
            "chapter": 26,
            "verse": 161,
            "text": "Gowani na Pitharo kiran o Pagari ran a Lut: Ino kano di Phananggila"
        },
        {
            "chapter": 26,
            "verse": 162,
            "text": "Mata-an! A Sakun na Sogo rukano a kasasana-an"
        },
        {
            "chapter": 26,
            "verse": 163,
            "text": "Na kalukun niyo so Allah, go Onoti Yako niyo"
        },
        {
            "chapter": 26,
            "verse": 164,
            "text": "Na da-a phangunin Ko rukano saya a balas: Da-a balas Rakun inonta so si-i ko Kadnan o manga Ka-adun"
        },
        {
            "chapter": 26,
            "verse": 165,
            "text": "Ino niyo Puphangabaya i so manga Mama ko manga Ka-adun"
        },
        {
            "chapter": 26,
            "verse": 166,
            "text": "Na Pungganata niyo so Inadun rukano o Kadnan niyo a manga Karoma niyo? Kuna, ka sukano na pagtao a manga Malawani"
        },
        {
            "chapter": 26,
            "verse": 167,
            "text": "Pitharo iran: A Mata-an a Odingka gunuki, hai Lut! Na Mataan a khabaloi Ka dun a pud ko piyamaka-awa"
        },
        {
            "chapter": 26,
            "verse": 168,
            "text": "Pitharo Iyan: A Mata-an! A Sakun na pud ko Pukhakararangit ko galubuk iyo"
        },
        {
            "chapter": 26,
            "verse": 169,
            "text": "Kadnan Ko! Sabut Akongka a go so Ta-alok Rakun pho-on ko gi-i ran nggolaola-an"
        },
        {
            "chapter": 26,
            "verse": 170,
            "text": "Na siyabut Ami Sukaniyan a go so ta-alokon a kasamasama iran"
        },
        {
            "chapter": 26,
            "verse": 171,
            "text": "Inonta so lokus (a Karoma Niyan) ka minitapi ko miyangakakakal ko siksa"
        },
        {
            "chapter": 26,
            "verse": 172,
            "text": "Oriyan niyan na piyolang Ami so manga salakao (kiran)"
        },
        {
            "chapter": 26,
            "verse": 173,
            "text": "Go piyakaoranan Nami siran sa oran (a Ator): Na miyakaratarata a ini oran ko piyamaka-iktiyar (a da dun Paratiyaya)"
        },
        {
            "chapter": 26,
            "verse": 174,
            "text": "Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"
        },
        {
            "chapter": 26,
            "verse": 175,
            "text": "Na Mata-an! A so Kadnan Ka na Sukaniyan ndun so Mabagur, a Makalimo-on"
        },
        {
            "chapter": 26,
            "verse": 176,
            "text": "Piyakambokhag o manga tao sa Aikah so manga Sogo"
        },
        {
            "chapter": 26,
            "verse": 177,
            "text": "Gowani na Pitharo kiran o Shv’aib: Ino kano di Phananggila"
        },
        {
            "chapter": 26,
            "verse": 178,
            "text": "Mata-an! A Sakun na Sogo rukano a kasasana-an"
        },
        {
            "chapter": 26,
            "verse": 179,
            "text": "Nakalukun niyo so Allah, go Onoti Yako niyo"
        },
        {
            "chapter": 26,
            "verse": 180,
            "text": "Na da-a Phangunin Ko rukano saya a balas: Da-a balas Rakun inonta so si-i ko Kadnan o manga Ka-adun"
        },
        {
            "chapter": 26,
            "verse": 181,
            "text": "Tarotopa niyo so kapagasad, na o ba kano mabaloi a pud ko puphamangorang"
        },
        {
            "chapter": 26,
            "verse": 182,
            "text": "Na thimbang kano ko timbangan a maka-o ontol"
        },
        {
            "chapter": 26,
            "verse": 183,
            "text": "Go da-a khoranga niyo ko manga Manosiya ko nganinganin niran, go di kano phangalandada ko Lopa, a puphamaminasa kano"
        },
        {
            "chapter": 26,
            "verse": 184,
            "text": "Go kalukun niyo so (Allah a) Miyadun rukano, go (Miyadun ko) manga Ka-adun a miyanga-o ona"
        },
        {
            "chapter": 26,
            "verse": 185,
            "text": "Pitharo iran: A Suka na pud dun ko khitataraponan"
        },
        {
            "chapter": 26,
            "verse": 186,
            "text": "Na kuna a ba Ka di Manosiya a lagid ami, na Mata-an! A arangan nami Ruka na pud dun ko manga bokhag"
        },
        {
            "chapter": 26,
            "verse": 187,
            "text": "Na ologi Kamingka sa pisha gintasan ko siksa ko Langit, o Suka na pud ko manga bunar"
        },
        {
            "chapter": 26,
            "verse": 188,
            "text": "Pitharo Iyan: A so Kadnan Ko i Mata-o ko gi-i niyo nggolaolaan"
        },
        {
            "chapter": 26,
            "verse": 189,
            "text": "Na piyakambokhag iran Sukaniyan. Na miyadansal siran o siksa ko Alongan a kinilalansai o gabon, Mata-an naya! A miyabaloi a siksa ko Alongan a mala"
        },
        {
            "chapter": 26,
            "verse": 190,
            "text": "Mata-an! A adun a matatago ro-o man a titho a Tanda: Na da mabaloi so kadakulan kiran a Khipaparatiyaya"
        },
        {
            "chapter": 26,
            "verse": 191,
            "text": "Na Mata-an! A so Kadnan Ka na Sukaniyan ndun so Mabagur, a Makalimo-on"
        },
        {
            "chapter": 26,
            "verse": 192,
            "text": "Na Mata-an a giya Qur-an naya! A titho a Initoron o Kadnan o manga Ka-adun"
        },
        {
            "chapter": 26,
            "verse": 193,
            "text": "Initoron naya o Niyawa a kasasarigan (a so Jibril)"
        },
        {
            "chapter": 26,
            "verse": 194,
            "text": "Si-i ko poso o Ka (Ya Muhammad), ka Angka mabaloi a pud ko Miyamaka-iktiyar"
        },
        {
            "chapter": 26,
            "verse": 195,
            "text": "Sa basa Arab a mapayag"
        },
        {
            "chapter": 26,
            "verse": 196,
            "text": "Na Mata-an naya! a titho a madadalum ko manga Kitab a miyanga-o ona"
        },
        {
            "chapter": 26,
            "verse": 197,
            "text": "Ba da-a Mīiya-adun kiran a Tanda a katawan Sukaniyan o manga Olama ko manga Moriyatao o Israil"
        },
        {
            "chapter": 26,
            "verse": 198,
            "text": "Na o Initoron Nami Sukaniyan ko saba-ad ko kuna a ba manga Arab"
        },
        {
            "chapter": 26,
            "verse": 199,
            "text": "Na go Niyan kiran noto Biyatiya, na di ran noto Pharatiyaya-an"
        },
        {
            "chapter": 26,
            "verse": 200,
            "text": "Lagid aya a kiyapakasolud Ami ron ko manga poso o manga rarata i ongar"
        },
        {
            "chapter": 26,
            "verse": 201,
            "text": "Di ran noto Pharatiyaya-an taman sa di ran kasandungan so siksa a malipudus"
        },
        {
            "chapter": 26,
            "verse": 202,
            "text": "Na Makatalingoma kiran (so siksa) sa mitalumba, a siran na di-iran mai-inungka"
        },
        {
            "chapter": 26,
            "verse": 203,
            "text": "Na Matharo iran: Ino sukutano khata-alik rukutano"
        },
        {
            "chapter": 26,
            "verse": 204,
            "text": "(Pitharo o Allah:) Ino a so siksa ami na puphangunin niran a kaga-an niyan"
        },
        {
            "chapter": 26,
            "verse": 205,
            "text": "Aiguda-a Ka? Amai ka pakasawitun Nami siran ko kapipiya a ginawa sa phipira ragon"
        },
        {
            "chapter": 26,
            "verse": 206,
            "text": "Oriyan niyan na makaoma kiran so ini-diyandi kiran (a siksa)"
        },
        {
            "chapter": 26,
            "verse": 207,
            "text": "Na di kiran makalinding so piyakisawitan kiran a kapipiya ginawa"
        },
        {
            "chapter": 26,
            "verse": 208,
            "text": "Na da-a bininasa Mi a Phagingud, a ba da-a Miyamakaiktiyar ron"
        },
        {
            "chapter": 26,
            "verse": 209,
            "text": "Pananadum; na kuna a ba Kami manga salimbot"
        },
        {
            "chapter": 26,
            "verse": 210,
            "text": "Go kuna a ba Initoron Sukaniyan o manga Shaitan"
        },
        {
            "chapter": 26,
            "verse": 211,
            "text": "Go di kiran patot, go di ran khagaga"
        },
        {
            "chapter": 26,
            "verse": 212,
            "text": "Mata-an! A siran na so kapamamakinug (ko Langit) na piyakigunukan kiran ndun"
        },
        {
            "chapter": 26,
            "verse": 213,
            "text": "Na di Ka Phanongganoi sa pud o Allah, a Tohan a salakao ka Mabaloi Ka a pud ko phangasisiksa"
        },
        {
            "chapter": 26,
            "verse": 214,
            "text": "Na Paka-iktiyarangka so manga Tonganaingka, a manga dadasug"
        },
        {
            "chapter": 26,
            "verse": 215,
            "text": "Go Paka-inayangka so Gowagowaingka ko tao a Miyonot Ruka, a pud ko Miyamaratiyaya"
        },
        {
            "chapter": 26,
            "verse": 216,
            "text": "Na amai ka Sorangungka iran, na Tharowangka: A Mata-an! A Sakun na angiyas Ako ko gi-i niyo nggolaola-an"
        },
        {
            "chapter": 26,
            "verse": 217,
            "text": "Go Panarig Ka ko (Allah a) Mabagur, a Makalimo-on"
        },
        {
            "chapter": 26,
            "verse": 218,
            "text": "A so puphakailai Ruka ko masa a Kaputhindug Ka"
        },
        {
            "chapter": 26,
            "verse": 219,
            "text": "Go so Kapuphagukaskas Ka a rakhus o Puphamanojiod"
        },
        {
            "chapter": 26,
            "verse": 220,
            "text": "Mata-an naya! A Sukaniyan so Puphakanug, a Mata-o"
        },
        {
            "chapter": 26,
            "verse": 221,
            "text": "Ba Ko rukano Phanothbola, so tao a puthupadan o manga Shaitan"
        },
        {
            "chapter": 26,
            "verse": 222,
            "text": "Puthupad ko oman i bokhag, a baradosa"
        },
        {
            "chapter": 26,
            "verse": 223,
            "text": "A tatandangan niran sa Pamamakinugan (so manga Shaitan), na so kadakulan kiran na manga bokhag"
        },
        {
            "chapter": 26,
            "verse": 224,
            "text": "Na so manga Pababayok,na Phagonotan siran o Miyangadadadag"
        },
        {
            "chapter": 26,
            "verse": 225,
            "text": "Bangka da mailai a Mata-an! A siran na puphuromparompak siran ko oman i labowai"
        },
        {
            "chapter": 26,
            "verse": 226,
            "text": "Go Mata-an a siran na gi-i ran Tharo-on so di ran Punggolaola-an"
        },
        {
            "chapter": 26,
            "verse": 227,
            "text": "Tabiya-on so Miyamaratiyaya, go Pinggalubuk iran so manga pipiya, go Tiyaduman niran so Allah sa madakul, go siyabut iran a ginawa iran ko oriyan o kiyasalimboti kiran; na katokawan ndun o siran a manga salimbot o antona-a darpa a khandodan i khandodan niran"
        }
    ]
}
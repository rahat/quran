{
    "chapter": [
        {
            "chapter": 36,
            "verse": 1,
            "text": "Yasin. So Allah i Mata-o ko paka-a antapan Niyan ro-o"
        },
        {
            "chapter": 36,
            "verse": 2,
            "text": "Ibut ko Qur-an, a Hokoman (a pimbaibaitan)"
        },
        {
            "chapter": 36,
            "verse": 3,
            "text": "Mata-an! A Suka (Ya Muhammad) na pud dun ko manga Sogo (o Allah)"
        },
        {
            "chapter": 36,
            "verse": 4,
            "text": "A si-i ko okit a maka-o ontol (a so Islam)"
        },
        {
            "chapter": 36,
            "verse": 5,
            "text": "Initoron o (Allah a) Mabagur, a Makalimo-on"
        },
        {
            "chapter": 36,
            "verse": 6,
            "text": "Ka-an Ka Mapaka-iktiyar so pagtao, a da Mapaka-iktiyar so manga Lokus iran, na siran na di khipaka-i inungka"
        },
        {
            "chapter": 36,
            "verse": 7,
            "text": "Sabunsabunar a Miyatangkud so Katharo (a siksa) ko kadakulan kiran: Na siran na di siran Mapaparatiyaya"
        },
        {
            "chapter": 36,
            "verse": 8,
            "text": "Mata-an! A Sukami na tiyagowan Ami so manga lig iran sa manga patong, na giyoto na taman ko manga baka.na ba siran ndun makalilintangag"
        },
        {
            "chapter": 36,
            "verse": 9,
            "text": "Go tiyagowan Ami so kasasangoran niran sa runding, go so katatalikhodan niran sa runding, na pinilusan Ami siran: na siran na di siran phakanono"
        },
        {
            "chapter": 36,
            "verse": 10,
            "text": "Na magishan kiran o ino Piyaka-iktiyar Ka siran, antawa-a Dangka siran Paka-iktiyara: Ka di siran mbo Pharatiyaya"
        },
        {
            "chapter": 36,
            "verse": 11,
            "text": "Aya bo a Maphaka-iktiyar Ka na so tao a Miyonot ko Qur-an, go inikaluk iyan so (Allah a) Masalinggagao, a Migagaib: Na Puphamanotholangka-on so Ma-ap, go so Balas a mapiya"
        },
        {
            "chapter": 36,
            "verse": 12,
            "text": "Mata-an! A Sukamıi na Sukami i Magoyag ko Miyamatai, go Ipushorat Ami so miniona iran, go so manga rarad iran; na langowan taman na mal-itong Ami sukaniyan ko Kitab a Mapayag (a so laokh makhpol)"
        },
        {
            "chapter": 36,
            "verse": 13,
            "text": "Na Mba-alingka kiran a ibarat: So manga tao ko Ingud (a Intakiyah). Gowani na Miyakaoma kiran so manga Sogo"
        },
        {
            "chapter": 36,
            "verse": 14,
            "text": "Gowani a Sogowan Nami siran sa dowa Katao, na Piyakambokhag iran a dowa oto: Na biyagur Ami a ika tulo: Na Pitharo iran: A Mata-an! A Sukami na si-i rukano manga Sogo"
        },
        {
            "chapter": 36,
            "verse": 15,
            "text": "Pitharo iran: A da ko Sukano inonta na Manosiya a lagid ami; go da-a Initoron o (Allah a) Masalinggagao a maito bo (a Wahy): Da ko Sukano inonta na Puphamamokhag kano"
        },
        {
            "chapter": 36,
            "verse": 16,
            "text": "Pitharo iran: A so Kadnan tano na Katawan Niyan a Mata-an! A Sukami na si-i rukano titho a manga Sogo"
        },
        {
            "chapter": 36,
            "verse": 17,
            "text": "Na da-a Paliyogat Rukami a rowar ko Kapamakasampai (ko Sogowan o Allah) a Mapayag"
        },
        {
            "chapter": 36,
            "verse": 18,
            "text": "Pitharo iran: A Mata-an! A sukami na miyakashokna kami sa marata sa sabap Rukano: Ibut o di Kano gunuk, na Mata-an a radiyamun nami Sukano dun, go Mata-an a masogat Kano dun o pho-on rukami a siksa a Malipudus"
        },
        {
            "chapter": 36,
            "verse": 19,
            "text": "Pitharo Iran: A so sokna iyo a marata na sarta iyo: A ti amai ko Piyakatadum kano (na pishokna-an kano sa marata)? Kuna, ka sukano na pagtao a manga Malawani"
        },
        {
            "chapter": 36,
            "verse": 20,
            "text": "Na miyakaoma a pho-on ko pikhilidan o Bandara Ingud a Mama (a si Habibo Najar), a gi-i nggagaan, Pitharo Iyan: Hai pagtao Akun! Onoti niyo so manga Sogo"
        },
        {
            "chapter": 36,
            "verse": 21,
            "text": "Onoti niyo so tao a da-a Phangunin Niyan rukano a sokal, ka Siran i Maka-o ontol"
        },
        {
            "chapter": 36,
            "verse": 22,
            "text": "Na antona-a i bagiyan Ko sa di Yakun ka Shimba-a ko (Allah a) Sukaniyan i Miyadun Rakun, go rongkano phakandoda"
        },
        {
            "chapter": 36,
            "verse": 23,
            "text": "A ti Khowa-an Ko so salakao Rukaniyan a manga Katohanan? A o paka-antapi Yako o (Allah a) Masalinggagao sa morala, na da-a khilinding Rakun, o Pangongogopan niran a maito bo, go di Yako iran khasabut"
        },
        {
            "chapter": 36,
            "verse": 24,
            "text": "Mata-an! A Sakun na sa maoto na miyatago Ako dun ko Kadadag a Mapayag"
        },
        {
            "chapter": 36,
            "verse": 25,
            "text": "Mata-an! A Sakun na Piyaratiyaya Ko so Kadnan niyo na Pakinuga Ko niyo: (Na Biyono iran)"
        },
        {
            "chapter": 36,
            "verse": 26,
            "text": "Pitharo (Rukaniyan): Solud Ka ko Sorga. Pitharo Iyan: Hai dingan o Mambo! O so pagtao Akun na katawan niran"
        },
        {
            "chapter": 36,
            "verse": 27,
            "text": "So KĶKiyapuma-api Rakun o Kadnan Ko, go so Kiyabaloya Niyan Rakun a pud ko Khipaga-adatan"
        },
        {
            "chapter": 36,
            "verse": 28,
            "text": "Na da-a Piyakatoron Ami ko pagtao Niyan, ko oriyan niyan, a tantara a pho-on ko Langit, go da Kami Sogo"
        },
        {
            "chapter": 36,
            "verse": 29,
            "text": "Da-a rowar ko lalis a isa, na sa maoto na siran na Miyapadung siran"
        },
        {
            "chapter": 36,
            "verse": 30,
            "text": "Hai Kasundit a phakatana ko manga Oripun (o Allah)! A da-a Puphakatalingoma kiran a Sogo a ba iran noto da pamagurugi"
        },
        {
            "chapter": 36,
            "verse": 31,
            "text": "Ba iran nda katokawi a madakul a bininasa Mi a miyaona an niran ko miyagapidapid a pagtao? Mata-an! A siran na di siran kiran phakandod"
        },
        {
            "chapter": 36,
            "verse": 32,
            "text": "Na da ko omani isa o ba di langon si-i ko Hadapan Nami phamakadarpa-a"
        },
        {
            "chapter": 36,
            "verse": 33,
            "text": "Na tanda kiran so Lopa a miyatai: A inoyag Amı sukaniyan, go piyakagumawan Nami sukaniyan sa Pur, na so saba-a don na pukhakan niran"
        },
        {
            "chapter": 36,
            "verse": 34,
            "text": "Go tiyagowan Nami oto sa manga Pamomolan a manga Qormah, go manga Anggor, go piyamakambowat Ami ron so manga Bowalan"
        },
        {
            "chapter": 36,
            "verse": 35,
            "text": "Ka-an siran Puphakakan ko Onga niyan: Go so miyanggalubuk sukaniyan o manga lima iran: Ati di siran Phanalamat"
        },
        {
            "chapter": 36,
            "verse": 36,
            "text": "Soti so (Allah a) Miyadun ko nggaganapa sa kalangolangowan niyan, pudon so Puphakatho-on o Lopa, go pudon so manga ginawa iran, go so nganin a di iran katawan"
        },
        {
            "chapter": 36,
            "verse": 37,
            "text": "Go tanda kiran so Gagawi-i: A puphokasun Nami ron so Daondao, na sa maoto na siran na Pukhalibotungan siran"
        },
        {
            "chapter": 36,
            "verse": 38,
            "text": "Go so Alongan a Puphalalagoi si-i ko Takus Iyan: Giyoto na takdir o (Allah a) Mabagur, a Mata-o"
        },
        {
            "chapter": 36,
            "verse": 39,
            "text": "Go so Olan,- a singgayan Nami sukaniyan sa manga darpa taman sa makakasoi sa lagid o talingtang a Qormah a miyathai"
        },
        {
            "chapter": 36,
            "verse": 40,
            "text": "Da ko Alongan o ba-on mapatot i karaota niyan ko Olan, go da ko Gagawi-i o ba niyan kaona i so Daondao: Na omani isa na si-i ko okit iyan puphamangudug"
        },
        {
            "chapter": 36,
            "verse": 41,
            "text": "Go tanda kiran a kiyarorana Mi ko manga Mimoriyatao kiran ko Kapal (o Nuh) a mapupuno"
        },
        {
            "chapter": 36,
            "verse": 42,
            "text": "Go IĪInadun Ami kiran so lagid oto a Kapuphaguda-an niran"
        },
        {
            "chapter": 36,
            "verse": 43,
            "text": "Na o kabaya Ami, a ludun Ami siran: Na da-a makatabang kiran, go da-a makasabut kiran"
        },
        {
            "chapter": 36,
            "verse": 44,
            "text": "IĪnonta so Limo a pho-on Rukami, go so kapakasungka sa dimathai taman ko wakto (o Kapatai)"
        },
        {
            "chapter": 36,
            "verse": 45,
            "text": "Na igira a Pitharo kiran: A Kalukun niyo so miya-ona an niyoa go so khaoriyan niyo, ka angkano Mipangalimo (na tomalikhod siran)"
        },
        {
            "chapter": 36,
            "verse": 46,
            "text": "Go da-a phakatalingoma kiran a tanda a pud ko manga tanda o Kadnan niran, inonta na miyabaloi siran non a khitatalikhod"
        },
        {
            "chapter": 36,
            "verse": 47,
            "text": "Go igira a Pitharo kiran: A Puphamumugai kano ko ini Pagupur rukano o Allah, na Tharo-on o siran a Miyamangongkir ko siran a Miyamaratiyaya: Ino ami Phakakana so tao a o kabaya o Allah, na Phakakun Niyan sukaniyan? da ko inonta na matatago ko Karibat a mapayag"
        },
        {
            "chapter": 36,
            "verse": 48,
            "text": "Go gi-i ran Tharo-on: A anda dun angkai a diyandi (a siksa), o sukano na manga Bunar"
        },
        {
            "chapter": 36,
            "verse": 49,
            "text": "Da-a pukhanayao iran a rowar ko Lalis a isa: A phakadansal kiran ko gi-i ran kaphapawala"
        },
        {
            "chapter": 36,
            "verse": 50,
            "text": "Na di siran lomakai thanan, go di siran makandod ko manga tonganai ran"
        },
        {
            "chapter": 36,
            "verse": 51,
            "text": "Na Iyopun so Sanggakala. Na sa maoto na siran na makapoon ko manga kobor, a Puphamagarabaya siran ko Kadnan niran"
        },
        {
            "chapter": 36,
            "verse": 52,
            "text": "Tharo-on niran: Hai dowan dowan tano! Antawa-a i miyokao rukutano ko Pakatotorogan tano? (Isumbag kiran a) Giyaya so inidiyandi o (Allah a) Masalinggagao; go miyatoman so (Katharo o) manga Sogo"
        },
        {
            "chapter": 36,
            "verse": 53,
            "text": "Da-a Kha-adun a rowar ko Lalis a isa, na sa maoto na siran na langon si-i ko Hadapan Nami phamakadarpa-a"
        },
        {
            "chapter": 36,
            "verse": 54,
            "text": "Na sa Alongan naya, na da-a kha-a niyaya a Baraniyawa a maito bo, go da-a Imbalas rukano a rowar ko Pinggolaola niyo"
        },
        {
            "chapter": 36,
            "verse": 55,
            "text": "Mata-an! A so manga tao ko Sorga sa Alongan naya na matatago ko katumbangan a Pukhababaya siran"
        },
        {
            "chapter": 36,
            "verse": 56,
            "text": "Siran a go so manga Karoma iran, na si-i ko khikasisirongan ko liyawao o manga Kantir, a gi-i siran Shasandasandang"
        },
        {
            "chapter": 36,
            "verse": 57,
            "text": "Adun a bagiyan niran ro-o a manga Onga; go khakowa iran so nganin a Phangunin niran"
        },
        {
            "chapter": 36,
            "verse": 58,
            "text": "Kalilintad a Katharo a phoon ko Kadnan a Makalimo-on"
        },
        {
            "chapter": 36,
            "verse": 59,
            "text": "Na sibai kano sa Alongan naya! Hai manga Baradosa"
        },
        {
            "chapter": 36,
            "verse": 60,
            "text": "Ba Akun rukano da banain hai manga Moriyatao o Adam, a di niyo Pushowasowata so Shaitan; Mata-an! A sukaniyan na ridowai"
        },
        {
            "chapter": 36,
            "verse": 61,
            "text": "niyo a mapayag?61. Na Showasowata Ko niyo; giyaya i okit a maka-o ontol"
        },
        {
            "chapter": 36,
            "verse": 62,
            "text": "Na Sabunsabunar a Miyakadadag rukano so KĶa-adun a madakul. Ba da-a manga sabot iyo"
        },
        {
            "chapter": 36,
            "verse": 63,
            "text": "Kati-i so Naraka Jahannam a so sukano na idi diyandi rukano"
        },
        {
            "chapter": 36,
            "verse": 64,
            "text": "Pamanolud kano ron sa Alongan naya, sabap ko KĶKiyaongkir iyo"
        },
        {
            "chapter": 36,
            "verse": 65,
            "text": "Sa Alongan naya na Parkatun Nami so manga Ngari iran; go Imbitiyarai Kami o manga Lima iran, go Shaksi-an o manga Ai ran, so Pinggalubuk iran"
        },
        {
            "chapter": 36,
            "verse": 66,
            "text": "Na o kabaya Ami, na Mataan a khabota Mi so manga Mata iran; na makapagoradorad siran ko lalan, na andamanaya i kaphakanono iran"
        },
        {
            "chapter": 36,
            "verse": 67,
            "text": "Na o kabaya Ami, na Mataan a khasalin Nami siran si-i ko manga darpa iran; na di iran magaga lomipos, go di siran phakandod"
        },
        {
            "chapter": 36,
            "verse": 68,
            "text": "Na sa tao a Pagumbowain Namı sukaniyan, na phato-on Nami sukaniyan ko korang a Ka-adun: Ba iran ndi shabota"
        },
        {
            "chapter": 36,
            "verse": 69,
            "text": "Na da-a Mi ndaon (ko Nabi) so Bayok, go di ron patot: Da ko Sukaniyan (a Minitalingoma Niyan) inonta na Pananadum, go Qur-an a Miyakapayag"
        },
        {
            "chapter": 36,
            "verse": 70,
            "text": "Ka-a Niyan Mapaka-iktiyar so tao a aya butad iyan na Oyagoyag, (1 poso) go an matangkud so Katharo (a siksa) ko Miyamangongkir"
        },
        {
            "chapter": 36,
            "verse": 71,
            "text": "Ba iran nda mailai a Mataan! A Sukami na Miyadun Kami sa ruk iran-a pud ko Pinggalubuk o manga Gu-us Ami-a manga Ayam, na siran i Makapapa-ar on"
        },
        {
            "chapter": 36,
            "verse": 72,
            "text": "Go Piyakaphasiyonot Ami kiran noto, ka so saba-adon na gi-i ran Kakhoda-an, go so saba-adon na Pukhakan niran"
        },
        {
            "chapter": 36,
            "verse": 73,
            "text": "Go adun a bagiyan niran non a manga gona, go manga inomun (a manga Gatas). Ino siran ndi Phanalamat"
        },
        {
            "chapter": 36,
            "verse": 74,
            "text": "Na kominowa siran sa salakao ko Allah, sa manga Katohanan, ka-an siran Katabangi"
        },
        {
            "chapter": 36,
            "verse": 75,
            "text": "Di ran khagaga so Katabangi kiran: Go siran na manga Tantara iran a phamakadarpa-an (ko Naraka)"
        },
        {
            "chapter": 36,
            "verse": 76,
            "text": "Na o ba Ka Mapakamboko o Katharo iran. Mata-an! A sukami na Katawan Nami so isosolun niran, go so Papayagun niran"
        },
        {
            "chapter": 36,
            "verse": 77,
            "text": "Ba di katawi o Manosiya a Mata-an! A Sukami na inadun Ami sukaniyan a pho-on sa Notfa! Na sa maoto na sukaniyan na lampawi, a mapayag"
        },
        {
            "chapter": 36,
            "verse": 78,
            "text": "Na mimba-al Rukami sa ibarat, go kiyalipatan niyan so Kiya-aduna on: Pitharo iyan: A antawa-a 1 Phakaoyag ko manga tolan a sukaniyan na miyardak"
        },
        {
            "chapter": 36,
            "verse": 79,
            "text": "Tharowangka: A Pagoyagun noto o Miyadun non ko paganai a kiya-okitan! Ka Sukaniyan i Mata-o ko oman i (okit a) Kapangadun"
        },
        {
            "chapter": 36,
            "verse": 80,
            "text": "So IĪnadunan kano Niyan pho-on ko Kayo a mailao sa Apoi, na sa maoto na sukano na mapuphakakadug iyo (sukaniyan)"
        },
        {
            "chapter": 36,
            "verse": 81,
            "text": "Ba di so Miyadun ko manga Langit a go so Lopa i Phakagaga sa Ka-aduna Niyan ko lagid iran?Owai na, Suka so Puphangadun, a Matao"
        },
        {
            "chapter": 36,
            "verse": 82,
            "text": "Aya dun a butad iyan, na igira a Kabaya Iyan so apiya antona-a, na Tharo-on Niyan non: so Kon, na Ma-adun"
        },
        {
            "chapter": 36,
            "verse": 83,
            "text": "Na Soti so shisi-i sa Tangan Niyan so Kapa-ar ko langowan taman: Go Ron kano Phamakandoda (ko kaphamagitonga ko manga Amal)"
        }
    ]
}
{
    "chapter": [
        {
            "chapter": 19,
            "verse": 1,
            "text": "Кәф, Ха, Йа, 'Айн, Сад"
        },
        {
            "chapter": 19,
            "verse": 2,
            "text": "Ей, Мұхаммед! / Бұл - Раббыңның Өз құлы Зәкәрияға / жасаған / игілігін еске салуы"
        },
        {
            "chapter": 19,
            "verse": 3,
            "text": "Міне, кезінде ол Раббысына / өзгелерден / жасырын түрде жалбарынды"
        },
        {
            "chapter": 19,
            "verse": 4,
            "text": "Ол: «Раббым! Менің сүйегім қаусады, басымды ақ шалды. Раббым! Саған дұға еткенімде бақытсыз болған жоқ едім"
        },
        {
            "chapter": 19,
            "verse": 5,
            "text": "Мен артымда қалатын ағайындарымнан қорқамын / қауіптемін / . Әйелім бедеу. Маған өз қасыңнан бір мұрагер бере гөр"
        },
        {
            "chapter": 19,
            "verse": 6,
            "text": "Маған да мұрагер әрі Яғқұптың әулетіне де мұрагер болатын. Раббым! Оны Өзің разы болатын / ізгілерден / ет», - деді"
        },
        {
            "chapter": 19,
            "verse": 7,
            "text": "«Ей, Зәкәрия! Біз сені ұлмен сүйіншілейміз, есімі Йахйа. Бұған дейін ешкімді ол секілді атамадық»"
        },
        {
            "chapter": 19,
            "verse": 8,
            "text": "Зәкәрия / : «Раббым!? Әйелім бедеу, ал, өзім қатты қартайған болсам, менде қалай бала болмақ?» - деді"
        },
        {
            "chapter": 19,
            "verse": 9,
            "text": "Періште / : «Міне осылай. Раббың айтты: «Ол маған оңай. Сені, бұрын сен ешнәрсе болмағаныңда да жараттым», - деді"
        },
        {
            "chapter": 19,
            "verse": 10,
            "text": "Зәкәрия / : «Раббым, маған бір белгі бер»,- деді. Ол: «Сенің белгің - сау бола тұра адамдарға қатарынан үш түн сөйлемеуің»,- деді"
        },
        {
            "chapter": 19,
            "verse": 11,
            "text": "Сөйтіп ол, құлшылық ететін орнынан қауымының алдына шығып, оларға: «Таңертең және кешке Аллаһты / барлық кемшіліктен / пәк деп дәріптеңдер»,- деп / ишарамен / білдірді"
        },
        {
            "chapter": 19,
            "verse": 12,
            "text": "Оған / : «Ей, Йахйа! Кітапты мықтап ұста!» - дедік. Әрі Біз оған бала кезінен даналық бердік"
        },
        {
            "chapter": 19,
            "verse": 13,
            "text": "Әрі оған Өз тарапымыздан мейірбандық пен тазалық бердік. Ол тақуа / Раббысына бойсұнып, жазасынан қорқып, сақтанушы! еді"
        },
        {
            "chapter": 19,
            "verse": 14,
            "text": "Әрі ол ата-анасына игілік істеуші болып, өктемшіл, бойсұнбаушы емес еді"
        },
        {
            "chapter": 19,
            "verse": 15,
            "text": "Әрі оған туылған күні, қайтыс болатын күні және қайта тірілетін күні амандық болады"
        },
        {
            "chapter": 19,
            "verse": 16,
            "text": "Әрі Кітаптағы Мәриямды есіңе ал. Ол үйіндегілерден шығыс жақтағы бір орынға оңашаланып"
        },
        {
            "chapter": 19,
            "verse": 17,
            "text": "олардан тосық артына тасаланып алды. Біз оған Рухымызды / Жәбірейілді / жібердік. Ол оған толыққанды адам бейнесінде көрінді"
        },
        {
            "chapter": 19,
            "verse": 18,
            "text": "Мэриям / :«Мен әр-Рахманға / аса Мейірімдіге / сиынып, сенен қорғауын сұраймын. Егер Аллаһқа бойсұнып, жазасынан қорқып, сақтанушы / тақуа / болсаң / тиіспе / », -деді"
        },
        {
            "chapter": 19,
            "verse": 19,
            "text": "Періште / : «Анығында мен саған бір таза бала сыйлау үшін Раббыңның жіберген Елшісімін», - деді"
        },
        {
            "chapter": 19,
            "verse": 20,
            "text": "Мәриям / : «Маған ешбір адам жақындамаған болса және мен жеңіл жүрісті болмасам, менде қалай бала болмақ?» - деді"
        },
        {
            "chapter": 19,
            "verse": 21,
            "text": "Періште / : «Міне осылай. Раббың: «Бұл Маған оңай. Оны адамдар үшін Бізден бір белгі / мұғжиза / және мейірім етеміз. Бүл - шешіліп қойылған іс», - деп айтты»,- деді"
        },
        {
            "chapter": 19,
            "verse": 22,
            "text": "Сөйтіп, ол оған жүкті болып, онымен / кұрсағындағымен / алыс бір орынға барып оңашаланды"
        },
        {
            "chapter": 19,
            "verse": 23,
            "text": "Сонда, толғақ оны бір құрма ағашының діңіне алып келді. Ол: «Қап, бұдан бұрын өліп кетсем әрі мүлдем ұмытылған болсам еді», - деді"
        },
        {
            "chapter": 19,
            "verse": 24,
            "text": "Періште / оған төменгі жақтан үн қатып: «Қайғырма! Раббың аяқ астыңнан бастау ағызды"
        },
        {
            "chapter": 19,
            "verse": 25,
            "text": "Құрманың діңін өзіңе қарай сілкі. Саған жаңа піскен кұрма түседі"
        },
        {
            "chapter": 19,
            "verse": 26,
            "text": "Құрмадан / же, су іш әрі тыныштыққа болен! Егер адамдардан біреуді көрсең: «Мен әр-Рахман / аса Мейірімді / үшін ауыз бекітуге нәзір атадым. Енді бүгін ешбір адаммен сөйлеспеймін», - деп айт»,- деді"
        },
        {
            "chapter": 19,
            "verse": 27,
            "text": "Ол оны көтеріп еліне келді. Олар: «Ей, Мэриям! Сен шошынарлық нәрсе келтірдің"
        },
        {
            "chapter": 19,
            "verse": 28,
            "text": "Ей, Һарұнның қарындасы! Әкең жаман кісі емес еді, әрі анаң да теріс жолда емес еді»,-деді"
        },
        {
            "chapter": 19,
            "verse": 29,
            "text": "Сонда ол оған / балаға / меңзеді. Олар: «Біз құндақтағы нәрестемен қайтып сөйлесеміз?» - деді"
        },
        {
            "chapter": 19,
            "verse": 30,
            "text": "Иса / : «Мен - Аллаһтың құлымын. Ол маған Кітапты берді әрі мені Пайғамбар етті"
        },
        {
            "chapter": 19,
            "verse": 31,
            "text": "Әрі қайда болсам да мені берекелі етті. Өмір сүріп тұрған кезімде намазды және зекетті / өтеуді / бұйырды"
        },
        {
            "chapter": 19,
            "verse": 32,
            "text": "Әрі анама игілік етуші / перзент / етті және мені өктемшіл, бақытсыз етпеді"
        },
        {
            "chapter": 19,
            "verse": 33,
            "text": "Әрі маған, мен туылған күні, қайтыс болатын күні және қайта тірілетін күні амандық / болады / », - деді"
        },
        {
            "chapter": 19,
            "verse": 34,
            "text": "Міне бұл - олар күмәнданып, тартысатын Мәриямның ұлы Иса жайлы хақ сөз"
        },
        {
            "chapter": 19,
            "verse": 35,
            "text": "Аллаһтың бала иемденуі мүмкін емес. Ол - / барлық кемшіліктен / пәк. Ол бір істің болуын үкім етсе, оған тек қана «бол» дейді. Сонда ол, болады"
        },
        {
            "chapter": 19,
            "verse": 36,
            "text": "Иса / «Ақиқатында, Аллаһ - менің Раббым әрі сендердің Раббың. Оған құлшылық етіңдер. Міне осы тура жол», - деді"
        },
        {
            "chapter": 19,
            "verse": 37,
            "text": "Ал айда топтар өзара қайшылыққа түсті. Сондай күпірлік етушілерге / хақ дінді бұрмалаушы ағымдарға / Ұлы күннің / Қияметтің / көрінісінен үлкен қасірет бар"
        },
        {
            "chapter": 19,
            "verse": 38,
            "text": "Бізге келген күні, олардың есту, көрулері өте анық болады. Алайда бүгін әділетсіздер ашық адасуда"
        },
        {
            "chapter": 19,
            "verse": 39,
            "text": "Ей, Мұхаммед! / Оларға барлық іс шешілетін - қасіретті Күнді ескерт. Ал, олар қаперсіздік танытуда / бейғамдықта / әрі сенбеуде"
        },
        {
            "chapter": 19,
            "verse": 40,
            "text": "Ақиқатында жер және оның үстіндегілері Бізде қалады. Әрі олар Бізге қайтарылады"
        },
        {
            "chapter": 19,
            "verse": 41,
            "text": "Ей, Мұхаммед! / Әрі Кітаптағы Ибраһимді есіңе ал. Анығында, ол өте шыншыл және Пайғамбар еді"
        },
        {
            "chapter": 19,
            "verse": 42,
            "text": "Міне, кезінде ол әкесіне: «Әй, әкешім! Неге сен естімейтін, көрмейтін және өзіңе ешпайда бермейтін нәрсеге табынасың"
        },
        {
            "chapter": 19,
            "verse": 43,
            "text": "Әй, әкетайым! Шын мәнінде маған, саған келмеген бір білім келді. Сондықтан маған ілес, сені тура жолға бастаймын"
        },
        {
            "chapter": 19,
            "verse": 44,
            "text": "Әй, әкешім! Шайтанға табынба! Анығында, шайтан, әр-Рахманға / аса Қайырымдыға / бойсұнбаушы болды"
        },
        {
            "chapter": 19,
            "verse": 45,
            "text": "Әй, әкешім! Мен саған әр-Рахманнан азап тиіп, шайтанға жақын болып қалуыңнан қорқамын», - деді"
        },
        {
            "chapter": 19,
            "verse": 46,
            "text": "Әкесі / : «Ей, Ибраһим! Сен менің құдайларымнан бас тартасың ба? Егер, тыйылмасаң, менің сөгісіме ұшырайсың. Менен біраз уақыт аулақ жүр», - деді"
        },
        {
            "chapter": 19,
            "verse": 47,
            "text": "Ибраһим / : «Саған амандық болсын. Мен сен үшін Раббымнан кешірім тілеймін. Шын мәнінде, Ол маған Мейірбан"
        },
        {
            "chapter": 19,
            "verse": 48,
            "text": "Әрі мен сендерден және сендердің Аллаһтан өзге тілейтіндеріңнен араны ашамын әрі Раббымнан тілеймін. Раббыма сиынып, тілек етуімде бақытсыз болмауды үміт етемін»,- деді"
        },
        {
            "chapter": 19,
            "verse": 49,
            "text": "Сөйтіп ол олардан және олардың Аллаһтан өзге табынатындарынан алыстап, бөлек кеткенде, Біз оған Исхақ пен Яғқұпты тарту еттік әрі олардың барлығын пайғамбар қылдық"
        },
        {
            "chapter": 19,
            "verse": 50,
            "text": "Әрі оларға Өз мейірімізден тарту етіп, олар жайлы ақиқат сөзін жоғары еттік"
        },
        {
            "chapter": 19,
            "verse": 51,
            "text": "Ей, Мұхаммед! / Әрі Кітаптағы Мұсаны есіңе ал. Ол таңдалған және Елші / расул / әрі Пайғамбар / нәби / еді"
        },
        {
            "chapter": 19,
            "verse": 52,
            "text": "Біз оған таудың оң жағынан үн қаттық және сөйлесу үшін оны жақындаттық"
        },
        {
            "chapter": 19,
            "verse": 53,
            "text": "Әрі Өз мейірімізбен оған бауыры Һарұнды пайғамбар етіп сыйладық"
        },
        {
            "chapter": 19,
            "verse": 54,
            "text": "Ей, Мұхаммед! / Әрі Кітаптағы Исмаъилды есіңе ал. Ол уәдеге адал әрі Елші және Пайғамбар еді"
        },
        {
            "chapter": 19,
            "verse": 55,
            "text": "Ол үй-ішін намазға / оны орындауға / және зекетке / парыз, нәпіл садақа беруге / бұйыратын. Әрі Раббысы одан разы болған еді"
        },
        {
            "chapter": 19,
            "verse": 56,
            "text": "Ей, Мұхаммед! / Әрі Кітаптағы Идристі есіңе ал. Ол шыншыл әрі Пайғамбар еді"
        },
        {
            "chapter": 19,
            "verse": 57,
            "text": "Біз оны жоғары орынға көтердік"
        },
        {
            "chapter": 19,
            "verse": 58,
            "text": "Міне осылар - Аллаһ игілік берген Адамның ұрпағындағы пайғамбарлардан әрі Біз Нұхпен бірге алып жүргендеріміздің және Ибраһим мен Исраилдың ұрпағындағы әрі Біз тура жолмен жүргізіп және таңдап алғандардан. Оларға әр-Рахманның / аса Қайырымдының / аяттары оқылған кезде олар жылаған күйлерінде сәждеге жығылады"
        },
        {
            "chapter": 19,
            "verse": 59,
            "text": "Олардан кейін намазды зая қылған әрі тән құмарлықтарына / шәһуәттарына / ергендер келді. Жақында олар Ғайға / тозақтағы терең шұңқырға / тасталады"
        },
        {
            "chapter": 19,
            "verse": 60,
            "text": "Тек істеген күнәсіне шынайы өкініп, Раббысына бойсұнуға қайтып / тәубе етіп / , иманға келген әрі ізгі амал істегендер басқа. Олар Жәннатқа кіреді әрі Оларға еш әділетсіздік жасалмайды"
        },
        {
            "chapter": 19,
            "verse": 61,
            "text": "Олар ’Адн / жәннатының / бақтарына / кіреді / , сондай, әр-Рахман құлдарына ғайып түрде / көрсетпестен / уәде еткен. Ақиқатында оның уәдесі орындалады"
        },
        {
            "chapter": 19,
            "verse": 62,
            "text": "Олар ол жерде бос сөз естімейді. Еститіндері тек «Сәлам» / Амандық болсын / - деген сөздер. Әрі олардың ондағы ризықтары таңертең де, кешке де / қалаған кездерінде"
        },
        {
            "chapter": 19,
            "verse": 63,
            "text": "Құлдарымыздан тақуа болғандарға / Раббысына бойсұнып, жазасынан қорқып, сақтанғандарға / мұра ететін Жәннат - осы"
        },
        {
            "chapter": 19,
            "verse": 64,
            "text": "Ей, Жәбірейіл Мұхаммедке айт! / : «Біз / періштелер / Раббыңның әмірімен ғана түсеміз. Біздің алдымыздағы және артымыздағы әрі осының арасындағылар Оның иелігінде. Раббың - ұмытушы емес"
        },
        {
            "chapter": 19,
            "verse": 65,
            "text": "Ол - аспандардың және жердің әрі олардың арасындағыларының Раббысы. Оған құлшылық ет және Оған құлшылық етуде сабырлы бол. Оған ұқсас біреуді білесің бе?», - деп"
        },
        {
            "chapter": 19,
            "verse": 66,
            "text": "Әрі адам баласы: «Мен өлгеннен кейін, / қайтадан / тірі күйімде шығарыламын ба?» - дейді"
        },
        {
            "chapter": 19,
            "verse": 67,
            "text": "Адам баласы әуелде Біздің оны жаратқанымызды есіне алмай ма? Ал, ол ешнәрсе болмаған еді"
        },
        {
            "chapter": 19,
            "verse": 68,
            "text": "Раббыңмен ант етемін! Біз оларды және шайтандарды әлбетте жинаймыз. Содан кейін оларды Жаһаннамның айналасына тізерлетіп қоямыз"
        },
        {
            "chapter": 19,
            "verse": 69,
            "text": "Кейін әрбір топтан, олардың ішіндегі әр-Рахманға / аса Қайырымдыға / бойсұнбауда ең қатты болғандарын шығарып аламыз"
        },
        {
            "chapter": 19,
            "verse": 70,
            "text": "Одан кейін, әлбетте онда жандырылуға ең лайықтылардың кім екенін Біз жақсы білеміз"
        },
        {
            "chapter": 19,
            "verse": 71,
            "text": "Сендерден әрбіреу оған келеді. Бұл - Раббыңның міндетіндегі, шешілген бір үкім"
        },
        {
            "chapter": 19,
            "verse": 72,
            "text": "Кейін, тақуа болғандарды / Раббысына бойсұнып, жазасынан қорқып, сақтанғандарды / құтқарамыз. Ал, әділетсіздерді оның ішінде тізерлеген күйінде қалдырамыз"
        },
        {
            "chapter": 19,
            "verse": 73,
            "text": "Оларға анық түрдегі аяттарымыз оқылған кезде, күпірлік еткендер / имансыздар / иманға келгендерге: «Екі топтың / имандылар мен имансыздардың / қайсысы жағдайы және жиыны / құрамы / тұрғысында артық?» - дейді"
        },
        {
            "chapter": 19,
            "verse": 74,
            "text": "Ал, олардан бұрын қанша халықтарды жойған едік. Олар байлықтарында және түр-тұрпатында жақсырақ еді"
        },
        {
            "chapter": 19,
            "verse": 75,
            "text": "Ей, Мұхаммед! / Айт: «Кім адасуда болса, әр-Рахман оларға оны / адасуларын / өздеріне уәде етілген - не азап, не Сағатты / қияметті / көргендеріне дейін ұзартып қойсын. Сол кезде олар, кімнің орын тұрғысынан жаман әрі әскері әлсіз екенін біледі»,- деп"
        },
        {
            "chapter": 19,
            "verse": 76,
            "text": "Әрі Аллаһ тура жолда болғандардың туралығын арттырады. Ал, қалатын / жойылмайтын / ізгі амалдар - Раббыңның құзырында қайтарым сый әрі нәтиже ретінде одан қайырлы"
        },
        {
            "chapter": 19,
            "verse": 77,
            "text": "Аяттарымызға күпірлік етіп / сенбей / : «Маған мал және балалар беріледі»,- дегенді көрдің бе"
        },
        {
            "chapter": 19,
            "verse": 78,
            "text": "Ол ғайыпты білді ме, әлдеәр-Рахманнан / аса Қайырымдыдан / серт алды ма"
        },
        {
            "chapter": 19,
            "verse": 79,
            "text": "Жоқ! Олай емес! Біз оның айтқанын жазып қоямыз әрі оған азапты арттырамыз"
        },
        {
            "chapter": 19,
            "verse": 80,
            "text": "Әрі оның айтқан нәрселері Бізге қалады да, ол Бізге бір өзі келеді"
        },
        {
            "chapter": 19,
            "verse": 81,
            "text": "Олар өздеріне абырой / күш-құдірет / болуы үшін Аллаһтан өзгелерді құдай етіп алды"
        },
        {
            "chapter": 19,
            "verse": 82,
            "text": "Жоқ! Олай емес! Олар / табынғандары / бұлардың құлшылықтарын теріске шығарады және бұларға қарсы болады"
        },
        {
            "chapter": 19,
            "verse": 83,
            "text": "Ей, Мұхаммед! / Біз кәпірлердің үстінен шайтандарды, оларға түрткі салып, итермелеуші етіп жібергенімізді көрмедің бе"
        },
        {
            "chapter": 19,
            "verse": 84,
            "text": "Сондықтан оларға / жазаның келуіне / асықпа. Біз олар үшін / нақты / есеп жүргізушіміз"
        },
        {
            "chapter": 19,
            "verse": 85,
            "text": "Сол / қайта тірілу / Күні, тақуаларды / Раббысына бойсұнып, жазасынан қорқып, сақтанғандарды / әр-Рахманға таңдаулы өкілдер тобы етіп жинап"
        },
        {
            "chapter": 19,
            "verse": 86,
            "text": "ал қылмыскерлерді қатты шөлдеген халдерінде Жаһаннамға айдаймыз"
        },
        {
            "chapter": 19,
            "verse": 87,
            "text": "Әр-Рахманнан уәде алғандардан басқалары арашалық ету / шапағат ету / құқығына ие болмайды"
        },
        {
            "chapter": 19,
            "verse": 88,
            "text": "Әрі олар: «әр-Рахман / аса Қайырымды / Өзіне бала алды», - деді"
        },
        {
            "chapter": 19,
            "verse": 89,
            "text": "Расында сендер өрескел нәрсе істедіңдер"
        },
        {
            "chapter": 19,
            "verse": 90,
            "text": "Бұдан аспандар жарылып әрі жер айрылып және таулар күйреп, құлап түсе жаздайды"
        },
        {
            "chapter": 19,
            "verse": 91,
            "text": "олардың әр-Рахманға бала таңғандықтары үшін"
        },
        {
            "chapter": 19,
            "verse": 92,
            "text": "Өзіне бала иемдену әр-Рахманға лайықты емес / үйлеспейді"
        },
        {
            "chapter": 19,
            "verse": 93,
            "text": "Аспандар мен жердегілердің барлығы әр-Рахманға бар болғаны құл ғана болып келеді"
        },
        {
            "chapter": 19,
            "verse": 94,
            "text": "Ол / Аллаһ / оларды санап, есептеп қойған"
        },
        {
            "chapter": 19,
            "verse": 95,
            "text": "Олардың барлығы Қайта тірілу күні Оған жалғыз келеді"
        },
        {
            "chapter": 19,
            "verse": 96,
            "text": "Иманға келген және ізгі амал істегендерге әр-Рахман / аса Қайырымды / сүйіспеншілік салады"
        },
        {
            "chapter": 19,
            "verse": 97,
            "text": "Ей, Мұхаммед! / Шын мәнінде, Біз бұны / Құранды / өз тіліңде жеңіл еттік, сенің онымен тақуаларды / Раббысына бойсұнып, жазасынан қорқып, сақтанушыларды / қуандыруың және қасарысқан керісшіл адамдарды ескертуің үшін"
        },
        {
            "chapter": 19,
            "verse": 98,
            "text": "Әрі олардан бұрын қанша халықтарды жоқ еттік. Енді сен олардың бірін сезіп, біле аласың ба немесе олардың сыбдырын естисің бе"
        }
    ]
}
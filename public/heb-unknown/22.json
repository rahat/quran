{
    "chapter": [
        {
            "chapter": 22,
            "verse": 1,
            "text": "הוי, האנשים! יראו מריבונכם, כי רעידת השעה (יום הדין) היא דבר אדיר"
        },
        {
            "chapter": 22,
            "verse": 2,
            "text": "ביום ההוא תיבהל כל אם מיניקה אשר הניקה, וכל אישה הרה תפיל את עוברה, ותראה את האנשים שיכורים, אך אינם שיכורים , אבל עונש אלוהים קשה"
        },
        {
            "chapter": 22,
            "verse": 3,
            "text": "יש אנשים המתנצחים על אלוהים בלי דעת, והולכים אחרי כל שטן מתמרד"
        },
        {
            "chapter": 22,
            "verse": 4,
            "text": "עליו נכתב כי כל הלוקח אותו לאדון, הוא יתעה אותו ויוביל אל עונשה של אש הגיהינום"
        },
        {
            "chapter": 22,
            "verse": 5,
            "text": "הוי, האנשים! אם יש לכם ספקות בדבר תחיית-המתים, הרי אנו בראנו אתכם מעפר, אחר כך מטיפה, אחר כך מדם מעובה, אחר כך מחתיכת בשר, בין אם מוגמרת ובין אם לא, כדי להבהיר לכם. נשאיר ברחם את מה שנרצה עד למועד קבוע. אחר-כך אנו מוציאים אתכם תינוקות, ואתם גדלים ומתבגרים וחיים עד המוות, וחלק מגיע לגיל (הזיקנה) האומלל, אשר בו לא יכיר עוד את אשר הכיר לפני כן. ואתה רואה את האדמה בלי סימן חיים. אך, כשנוריד עליה מים היא תתחיל לנוע ולגדול ותצמיח מכל סוג (צמחים) מלבב"
        },
        {
            "chapter": 22,
            "verse": 6,
            "text": "זה, משום שאלוהים הוא הצדק, והוא מחייה המתים, והוא כול-יכול"
        },
        {
            "chapter": 22,
            "verse": 7,
            "text": "אין כל ספק שהשעה בוא תבוא, ואלוהים יחיה את אלה שבקברים"
        },
        {
            "chapter": 22,
            "verse": 8,
            "text": "יש בין האנשים מי שמתווכח על אלוהים בלי דעת, בלי הדרכה, ובלי ספר אשר מאיר את הדרך"
        },
        {
            "chapter": 22,
            "verse": 9,
            "text": "והוא מושך בכתפיו בגאווה כדי להתעות אנשים מהשביל של אלוהים. לאדם כזה צפויה בושה בעולם הזה, וביום תחיית-המתים ניתן לו לטעום את עונש השריפה בגיהינום"
        },
        {
            "chapter": 22,
            "verse": 10,
            "text": "זה, (כעונש) על מה שעשו ידיך בעבר. ושאלוהים אינו מקפח את עבדיו"
        },
        {
            "chapter": 22,
            "verse": 11,
            "text": "ויש מן האנשים כאלה העובדים את אלוהים בספקות, אם יבוא לו טוב, הוא בוטח בו, אך אם יועמד בניסיון, הוא ייטוש את אמונתו. יאבד את העולם הזה ואת העולם הבא, וזהו אובדן מוחלט"
        },
        {
            "chapter": 22,
            "verse": 12,
            "text": "הוא קורא, במקום לאלוהים, למה שלא יועיל לו ולא יזיק לו. זו התעייה המוחלטת"
        },
        {
            "chapter": 22,
            "verse": 13,
            "text": "הוא פונה בתפילה אל העלייה לרגל מי שנזקו קרוב יותר מתועלתו, מה נורא האדון ומה נורא החבר"
        },
        {
            "chapter": 22,
            "verse": 14,
            "text": "אלוהים יכניס את אלה אשר האמינו ועושי הטוב אל גני עדן שנהרות זורמים מתחתיהם. אלוהים עושה מה שהוא רואה לנכון"
        },
        {
            "chapter": 22,
            "verse": 15,
            "text": "כל מי שחושב שאלוהים לא יעזור לו בעולם-הזה ובעולם הבא, יוכל לנסות לעלות אליו בכל אמצעי אל השמים, וינסה למנוע מאלוהים לעזור לו, ויראה אם מאמצו ימוסס את צערו"
        },
        {
            "chapter": 22,
            "verse": 16,
            "text": "כך הורדנו אותו עם אותות ברורים. ואלוהים ידריך את מי שירצה"
        },
        {
            "chapter": 22,
            "verse": 17,
            "text": "הן, אלה אשר האמינו ,ואלה אשר התייהדו, וא- צאבאין (מממלכת שבא,) והנוצרים, והאמגושים, והמשתפים, יפסוק אלוהים ביניהם ביום תחיית-המתים. הן אלוהים עד לכל דבר"
        },
        {
            "chapter": 22,
            "verse": 18,
            "text": "האם אינך רואה כי לאלוהים משתחווים כל אלה שבשמיים ובארץ, השמש, הירח, הכוכבים, ההרים, העצים, החיות, ורבים מבני האדם? לכן, רבים מבני האדם ראויים ובצדק להענשה וכל אשר ישפילו אלוהים, לא יזכה לכבוד מאיש. כי אלוהים יעשה מה שרואה לנכון"
        },
        {
            "chapter": 22,
            "verse": 19,
            "text": "הנה, שני יריבים רבו ביניהם אודות ריבונם: ואלה אשר כפרו, להם נחתכו בגדי אש, ועל ראשם שופכים מים רותחים"
        },
        {
            "chapter": 22,
            "verse": 20,
            "text": "אשר ימיסו את אשר בקרבם ועורם"
        },
        {
            "chapter": 22,
            "verse": 21,
            "text": "והוכנו למענם מוטות ברזל"
        },
        {
            "chapter": 22,
            "verse": 22,
            "text": "כאשר ינסו לצאת ממנה (מהאש) מחמת הייסורים, יושבו אל תוכה. (ויאמר להם:) \"טעמו את עונש השריפה"
        },
        {
            "chapter": 22,
            "verse": 23,
            "text": "אלוהים יכניס את אלה אשר האמינו ועושי הטוב אל גני עדן שנהרות זורמים מתחתיהם. שם יקושטו בצמידים של זהב ובפנינים ושם ילבשו בגדי משי טהורים"
        },
        {
            "chapter": 22,
            "verse": 24,
            "text": "מפני שהם הודרכו ליפי הדיבור, ומפני שהם הודרכו בדרכו המבורכת של אלוהים"
        },
        {
            "chapter": 22,
            "verse": 25,
            "text": "אלה אשר כפרו ומונעים אנשים מהליכה בשביל של אלוהים ומנעו אנשים מלבקר במסגד אלחראם (הכעבה) אשר עשינו אותו מקום עבודה לבני האדם, למקומיים ולעוברי אורח. וכל מי שמחללו במעשי כפירה בגורמו עוול בגבולותיו, אנו ניתן לו לטעום עונש כואב"
        },
        {
            "chapter": 22,
            "verse": 26,
            "text": "(וזכור) כאשר הראינו לאברהם את מקום הבית וציווינו אותו: \"אל תשתף בעבודתי דבר, וטהר את ביתי למען\tהמקיפים\tאותו\tוהעומדים\tבתפילה\tוהכורעים והסוגדים"
        },
        {
            "chapter": 22,
            "verse": 27,
            "text": "וקרא לכל האנשים לעלייה לרגל, והם יבואו אליך בהליכה וברכיבה על כל בהמה כחושה, מכל נתיב נידח"
        },
        {
            "chapter": 22,
            "verse": 28,
            "text": "למען יפיקו תועלת לעצמם, ויזכירו את שם אלוהים בימים קבועים בהקריבם בהמות ממה שהענקנו להם. אכלו מהן והאכילו את העני האומלל"
        },
        {
            "chapter": 22,
            "verse": 29,
            "text": "לאחר מכן, יטהרו את גופם, ויקיימו את נדריהם, ויקיפו את הבית העתיק (אלכעבה,) העלייה לרגל"
        },
        {
            "chapter": 22,
            "verse": 30,
            "text": "כך יהיה, וכל המאדיר את מה שקידש אלוהים, זה ייטב לו אצל ריבונו. כל המקנה מורשה לכם לאכילה, מלבד מה ששמם בפניכם נאמר לכם (בקוראן.) רחקו מטומאת האלילים, והימנעו מדברי שקר"
        },
        {
            "chapter": 22,
            "verse": 31,
            "text": "התמסרו לאלוהים ואל תשתפו בעבודתו, כי מי שמשתף ( אליל ) עם אלוהים דומה למי שנופל מן השמים עת עופות חוטפים אותו, או נושאת אותו הרוח למקום מרוחק"
        },
        {
            "chapter": 22,
            "verse": 32,
            "text": "ואולם, כל המוקיר את טקסי אלוהים מחזק את יראת אלוהים בלבבות"
        },
        {
            "chapter": 22,
            "verse": 33,
            "text": "יש לכם תועלת בהן (מתנות החג)' רק לזמן מסוים, לאחר מכן, מקומן בבית העתיק ( אלכעבה)"
        },
        {
            "chapter": 22,
            "verse": 34,
            "text": "קבענו לכל אומה טקס להזכרת שם אלוהים על הקורבנות מבהמות המקנה שהעניק להם, אולם אלוהכם הוא אל אחד, לו התמסרו. ובשר טובות לנכנעים (המוסלמים)"
        },
        {
            "chapter": 22,
            "verse": 35,
            "text": "אלו, אשר בהזכרת אלוהים, ירעד ליבם, והנושאים בסבלנות כל צרה אשר פוגעת בהם, והמקיימים את התפילות, התורמים ממה שהענקנו להם"
        },
        {
            "chapter": 22,
            "verse": 36,
            "text": "ועשינו לכם את הקרבת הבהמות כטקס מטקסי אלוהים, ומהן תפיקו תועלת, על כן הזכירו את שם אלוהים בעת שחיטתן, בעוד (שלוש) רגליהן קשורות, וכאשר ייפלו על צדן, אכלו מבשרן והאכילו את העני ואת הקבצן. כך הכנענו אותן לכם, למען תכירו טובה"
        },
        {
            "chapter": 22,
            "verse": 37,
            "text": "בשרן ודמן לא יגיעו אל אלוהים, אלא רק יראתכם היא שתגיע אליו. כך הכניע אותן לכם למען תפארו את אלוהים על כי הדריך אתכם. בשר טובות לעושי הטוב"
        },
        {
            "chapter": 22,
            "verse": 38,
            "text": "הן, אלוהים מגן על אלה אשר האמינו. הן, אלוהים אינו אוהב כל בוגד וכופר מושבע"
        },
        {
            "chapter": 22,
            "verse": 39,
            "text": "מורשה לאלה אשר נלחמים כי הם קופחו (להגן על עצמם,) כי רק לאלוהים היכולת לתת להם את הניצחון"
        },
        {
            "chapter": 22,
            "verse": 40,
            "text": "אלה אשר גורשו מבתיהם ללא הצדקה, רק על שום שאמרו: \"ריבוננו הוא אלוהים.\" לולא הדף אלוהים את האנשים, אלה בידי אלה, היו נהרסים: כנסיות, מנזרים, בתי-תפילה ומסגדים, אשר מרבים להזכיר בהם את שם אלוהים. אלוהים יסייע לאלה המסייעים לדת של אלוהים, כי אלוהים חזק ועזוז"
        },
        {
            "chapter": 22,
            "verse": 41,
            "text": "אלה, אשר אם נחזקם בארץ, יתפללו, וייתנו זכאת (צדקת חובה,) יצוו לקיים את המקובל ויאסרו את המגונה. סוף כל דבר לשוב אל אלוהים"
        },
        {
            "chapter": 22,
            "verse": 42,
            "text": "אם יתכחשו לך, הרי לפניהם התכחשו גם עמי נוח ועאד ות'מוד"
        },
        {
            "chapter": 22,
            "verse": 43,
            "text": "ובני עמו של אברהם, ובני עמו של (הנביא) לוט"
        },
        {
            "chapter": 22,
            "verse": 44,
            "text": "ואנשי מדיין, וגם למשה התכחשו, אך אני (אלוהים) נתתי שהות לכופרים, ואולם לבסוף הענשתי אותם, וקשה היה העונש"
        },
        {
            "chapter": 22,
            "verse": 45,
            "text": "וכמה ערים חוטאות החרבנו, והנה הן עומדות שוממות, וכמה בארות וארמונות גבוהים ומוזנחים. העלייה לרגל"
        },
        {
            "chapter": 22,
            "verse": 46,
            "text": "האם לא שוטטו (הכופרים) בארץ והאם לא היה להם לב להבין, או אוזניים לשמוע? לא רק העיניים עיוורות, כי אם גם הלבבות שבחזות"
        },
        {
            "chapter": 22,
            "verse": 47,
            "text": "הם מאיצים בך לזרז את עונשם. ולא יפר אלוהים את הבטחתו, ואולם יום אחד אצל ריבונך כאלף שנה לפי הספירה שלכם"
        },
        {
            "chapter": 22,
            "verse": 48,
            "text": "וכמה ערים אשר נתתי להן שהות בעודן מקפחות, ואולם לבסוף לקחתי (השמדתי) אותן. סוף כולם לשוב אליי"
        },
        {
            "chapter": 22,
            "verse": 49,
            "text": "אמור: \"הוי, האנשים! אני נשלחתי לכם כמזהיר ברורות"
        },
        {
            "chapter": 22,
            "verse": 50,
            "text": "ולאלה אשר האמינו\tועשו את הטוב, להם סליחה ופרנסה טובה"
        },
        {
            "chapter": 22,
            "verse": 51,
            "text": "ואלה אשר התאמצו בהתנגדות לאותותינו, הם אלה שוכני הגיהינום"
        },
        {
            "chapter": 22,
            "verse": 52,
            "text": "לא היה שליח או נביא ששלחנו לפניך, אם קיווה, היה השטן מנסה להתערב במחשבתו, אך אלוהים מבטל את התערבות השטן ומשליט את אותותיו. כי אלוהים היודע והחכם"
        },
        {
            "chapter": 22,
            "verse": 53,
            "text": "הוא עושה את אשר השטן הגניב כמבחן לאלה שיש כפירה בלבבם, ואלה אשר ליבם קשה. אכן, המקפחים ַמ ֲחֹל ֶקת רחוקה (מדרך הצדק)"
        },
        {
            "chapter": 22,
            "verse": 54,
            "text": "למען יידעו אלה בתוך שהדעת ניתנה להם כי הוא (הקוראן) הצדק מעם ריבונך, ולכן, יאמינו בו, ולבבותיהם ייכנעו לו, כי אלוהים מדריך את אלה אשר האמינו בו לדרך הישר"
        },
        {
            "chapter": 22,
            "verse": 55,
            "text": "ואולם, אלה אשר כפרו, לא יחדלו להטיל בו (בקוראן) ספק, עד אשר תבוא אליהם השעה (יום הדין) לפתע או העונש של היום חסר- התקווה"
        },
        {
            "chapter": 22,
            "verse": 56,
            "text": "המלכות ביום ההוא לאלוהים, אשר ישפוט ביניהם. ואלה אשר האמינו ועשו את הטוב יוכנסו לגני עדן"
        },
        {
            "chapter": 22,
            "verse": 57,
            "text": "ואלה אשר כפרו ומכחישים את אותותינו, להם שמור עונש משפיל"
        },
        {
            "chapter": 22,
            "verse": 58,
            "text": "ואלה אשר היגרו למען אלוהים ונהרגו או מתו, להם יעניק אלוהים פרנסה טובה בשפע, כי אלוהים הוא הטוב שבמפרנסים"
        },
        {
            "chapter": 22,
            "verse": 59,
            "text": "הוא יכניסם אל מקום אשר ישביע את רצונם, כי אלוהים היודע והסבלן"
        },
        {
            "chapter": 22,
            "verse": 60,
            "text": "זאת, כל אחד אשר גמל ועשה כפי שעשו לו (אויביו,) אך התנכלו לו, אלוהים יסייע לו, כי אלוהים המוחל והסולח"
        },
        {
            "chapter": 22,
            "verse": 61,
            "text": "זאת, כי אלוהים ממזג את הלילה לתוך היום, וממזג את היום לתוך הלילה, ואלוהים הכול שומע והכול רואה"
        },
        {
            "chapter": 22,
            "verse": 62,
            "text": "זאת, כי אלוהים הוא הצדק, וזה אשר קוראים אליו מלבדו הוא הבל, כי אלוהים הוא העליון והגדול"
        },
        {
            "chapter": 22,
            "verse": 63,
            "text": "הלא תראה, כי אלוהים מוריד מן השמים מים, וכך הופכת האדמה לירוקה ? אכן , אלוהים החומל והבקי"
        },
        {
            "chapter": 22,
            "verse": 64,
            "text": "לו כל אשר בשמיים ואשר בארץ, ואכן אלוהים העשיר (אינו נזקק) המהולל"
        },
        {
            "chapter": 22,
            "verse": 65,
            "text": "הלא תראה כי אלוהים נתן לכם שליטה בכל אשר בארץ העלייה לרגל והאוניות השטות בים ברשותו? וכן, הוא מחזיק בשמים לבל ייפלו על הארץ בלי רשותו? אלוהים החומל והרחום"
        },
        {
            "chapter": 22,
            "verse": 66,
            "text": "והוא אשר העניק לכם חיים והוא אשר ימית אתכם ושוב ּוי ֹו ָבה. ְּכ יחיה אתכם. אולם האדם"
        },
        {
            "chapter": 22,
            "verse": 67,
            "text": "קבענו לכל אומה סדרי עבודת אלוהים שלפיהם הם נוהגים, ולכן אל תרשה להם להתנצח בעניינים אלה, וקרא להם לעבוד את ריבונך, כי אתה הולך בדרך הישר"
        },
        {
            "chapter": 22,
            "verse": 68,
            "text": "ואם יתווכחו אתך, אמור: \"אלוהים מיטיב לדעת את אשר תעשו"
        },
        {
            "chapter": 22,
            "verse": 69,
            "text": "אלוהים ישפוט ביניכם ביום תחיית-המתים בכל אשר אתם נחלקים בו"
        },
        {
            "chapter": 22,
            "verse": 70,
            "text": "הלא תדע כי אלוהים יודע את כל אשר בשמים ובארץ ושכל זה רשום בספר? ואין קל מזה לאלל ה"
        },
        {
            "chapter": 22,
            "verse": 71,
            "text": "אך, הם עובדים מלבד אלוהים את אשר הוא לא הוריד לו כל הוכחה, ואשר הם אינם יודעים דבר עליהם. ואין מושיע למקפחים"
        },
        {
            "chapter": 22,
            "verse": 72,
            "text": "כאשר קוראים בפניהם את אותותינו הגלויים, תכיר בפני אלה אשר כפרו את התנכרותם והם כעומדים להתנפל על הקוראים בפניהם את אותותינו. אמור להם: \" האגלה לכם מה גרוע מזה? אש (הגיהינום) אשר הבטיח אלוהים לכופרים ומר יהיה הגורל"
        },
        {
            "chapter": 22,
            "verse": 73,
            "text": "הוי, האנשים! הנה ניתן (לכם) משל, אז הקשיבו לו. אכן, אלה אשר אתם קוראים להם מלבד אלוהים לא יוכלו ליצור זבוב, אף אם יתכנסו כולם לשם כך. אם הזבוב יגזול מהם דבר-מה לא יוכלו לחלצו ממנו. חלש הרודף והנרדף"
        },
        {
            "chapter": 22,
            "verse": 74,
            "text": "ולא העריכו את אלוהים נכון. אכן אלוהים חזק ועזוז"
        },
        {
            "chapter": 22,
            "verse": 75,
            "text": "אלוהים בוחר שליחים מקרב המלאכים ומקרב האנשים. אכן, אלוהים הכול שומע והכול רואה"
        },
        {
            "chapter": 22,
            "verse": 76,
            "text": "(הוא) יודע את אשר לפניהם ואת אשר מעבר להם, ואל אלוהים יושבו כל הדברים"
        },
        {
            "chapter": 22,
            "verse": 77,
            "text": "הוי, אלה אשר האמינו! כרעו וסגדו\tועבדו את ריבונכם ועשו את הטוב למען תצליחו"
        },
        {
            "chapter": 22,
            "verse": 78,
            "text": "והתאמצו לשם אלוהים כנדרש, (כי) הוא בחר בכם ולא הטיל עליכם כל מעמסה בדת, בדרך\tאברהם אביכם. כבר, לפנים, הוא כינה אתכם \"המוסלמים\" (המתמסרים לאלוהים,) וגם בזה (הקוראן,) למען יעיד עליכם השליח (מוחמד,) ואתם תעידו על האנשים, לכן, קיימו את התפילה ותנו זכאת (צדקת חובה) ובקשו מחסה באלוהים, הוא אדונכם, מה טוב האדון ומה טוב המושיע"
        }
    ]
}
{
    "chapter": [
        {
            "chapter": 3,
            "verse": 1,
            "text": "א.ל.מ. (אלף.לאם.מים)"
        },
        {
            "chapter": 3,
            "verse": 2,
            "text": "אלוהים, אין אלוה מלבדו, החי הקיים"
        },
        {
            "chapter": 3,
            "verse": 3,
            "text": "(אלוהים) הוריד אליך (הנביא מוחמד) את הספר (הקוראן) באמת, מאשר את אשר בידיו. והוריד את התורה (למשה) ואת הבשורה (לישוע)"
        },
        {
            "chapter": 3,
            "verse": 4,
            "text": "מקדם כהדרכה לאנשים, והוריד את הפורקאן (הקוראן.) הנה אלה אשר כפרו באותות אלוהים, להם עונש קשה (ביום הדין,) ואלוהים עזוז ובעל נקמה"
        },
        {
            "chapter": 3,
            "verse": 5,
            "text": "הן, אלוהים אין דבר שנסתר ממנו לא בארץ ולא בשמים"
        },
        {
            "chapter": 3,
            "verse": 6,
            "text": "הוא אשר עיצב אתכם ברחם (אימהותיכם) כרצונו, ואין אלוה מלבדו, והוא העזוז החכם"
        },
        {
            "chapter": 3,
            "verse": 7,
            "text": "הוא שהוריד אליך (הנביא מוחמד) את הספר (הקוראן.) יש בו אותות בהירים, והם בסיס הספר, ואחרים דומים, אלה אשר סטייה בלבבם בוחרים את האותות המשתמעים לכמה פנים כדי לעורר ספקות, וכדי לפרשו כרצונם, ואולם רק אלוהים יודע את פשרו. אלה אשר מבוססים בידע אומרים \"אנו מאמינים בו, הכל מעם ריבוננו.\" רק בעלי התבונה יזכרו"
        },
        {
            "chapter": 3,
            "verse": 8,
            "text": "ריבוננו! אל תיתן לליבנו לסטות לאחר שהדרכת אותנו, והב לנו מרחמיך מטעמך, כי אתה המיטיב ללא גבול"
        },
        {
            "chapter": 3,
            "verse": 9,
            "text": "ריבוננו! אתה מקבץ את כל האנשים ביום אשר אין ספק לגביו (יום הדין.) אלוהים לא יפר את התחייבותו"
        },
        {
            "chapter": 3,
            "verse": 10,
            "text": "אלה אשר כפרו, לא יועיל להם רכושם ולא ילדיהם בכלום אצל אלוהים, ואלה הם\tחומר בעירת האש (בגיהינום)"
        },
        {
            "chapter": 3,
            "verse": 11,
            "text": "כמו אנשי פרעה ואלה שהיו לפניהם; כולם התכחשו לאותותינו, והשמיד אותם אלוהים בגין חטאיהם, ואלוהים קשה בעונשו"
        },
        {
            "chapter": 3,
            "verse": 12,
            "text": "אמור לאלה אשר כפרו! עוד תנחלו תבוסה ותקובצו אל גיהינום. כה רע הוא משכנכם הסופי"
        },
        {
            "chapter": 3,
            "verse": 13,
            "text": "כבר היה לכם אות בשני מחנות אשר נפגשו (בקרב של בדר,) מחנה אחד נלחם בשביל אלוהים, והשני כופר. ראו במו עיניהם את מחנה המאמינים כפליים ממספרם . כך מנחיל אלוהים ניצחון למי שירצה. ובזה יש לקח לבעלי תבונה"
        },
        {
            "chapter": 3,
            "verse": 14,
            "text": "קושטה לאנשים אהבת התאווה לנשים ובנים ומצבורי זהב וכסף, וסוסים אצילים, והמקנה והאדמה הזרועה, כל זה תענוג זמני של חיי העולם הזה, ואצל אלוהים החזרה הטובה (לגן עדן)"
        },
        {
            "chapter": 3,
            "verse": 15,
            "text": "אמור! האודיע לכם מה עדיף לכם יותר מכל זה! לאלה היראים יש אצל ריבונם גנים אשר נהרות זורמים מתחתיהם ולעולם יחיו בהם, וזוגות מטוהרות,יקבלו שביעות רצונו של אלוהים. ואלוהים מיטיב להבחין בעבדיו"
        },
        {
            "chapter": 3,
            "verse": 16,
            "text": "אלה אשר אומרים: \"ריבוננו! הן אנו האמנו, על כן סלח לנו על חטאינו, והגן עלינו מעונש האש"
        },
        {
            "chapter": 3,
            "verse": 17,
            "text": "(אלה משפחת עמרם 71 הם): בעלי הסבלנות, אנשי הצדק, הכנועים, הנותנים צדקה והמבקשים\tסליחה לקראת סוף הלילה"
        },
        {
            "chapter": 3,
            "verse": 18,
            "text": "אלוהים מעיד כי אין אלוה מלבדו, (וכך העידו) המלאכים, ובעלי הדעת, (שאלוהים) מקיים צדק. אין אלוה מלבדו, הוא העזוז והחכם"
        },
        {
            "chapter": 3,
            "verse": 19,
            "text": "הן, הדת אצל אלוהים היא האסלאם, לא נחלקו ביניהם אלה אשר קיבלו את הספר (התורה והבשורה,) אלא לאחר שהגיעה אליהם הדעת (הקוראן) וקיפחו זה את זה , ומי שיכפור באותות אלוהים, אכן, אלוהים מהיר חשבון"
        },
        {
            "chapter": 3,
            "verse": 20,
            "text": "ואם יתנצחו אתך (מוחמד,) אמור: \" התמסרתי באמונתי לאלוהים, אני וחסידיי .\" ואמור לאלה אשר קיבלו את הספר ולאלה אשר לא קיבלו אותו, \"האם התמסרתם באמונתכם לאלוהים\"? ואם הם התמסרו, זה סימן שהודרכו. ואם יתרחקו (יכפרו,) (אין אתה אחראי להם,) כי חובתך רק להודיע להם. ואלוהים משגיח על עבדיו"
        },
        {
            "chapter": 3,
            "verse": 21,
            "text": "אלה אשר כפרו באותות אלוהים, וההורגים את הנביאים בלי צדק, ואלה אשר הורגים את האנשים המצווים על צדק. בשר להם על עונש כואב"
        },
        {
            "chapter": 3,
            "verse": 22,
            "text": "אלה הם שמעשיהם יאבדו להם, בעולם הזה ובעולם הבא , ולא יהיה להם שום מחלץ"
        },
        {
            "chapter": 3,
            "verse": 23,
            "text": "הלא ראית את אלה אשר ידעו חלק מן הספר (התורה?) כאשר הם מוזמנים לבוא אל ספר אלוהים (הקוראן) למען ישפוט ביניהם, אז חבורה מהם תתרחק (תכפור) והם מסרבים"
        },
        {
            "chapter": 3,
            "verse": 24,
            "text": "זאת כי אמרו: \"לא תיגע בנו האש אלא לימים ספורים.\" השלה אותם מה שבדו בדתם"
        },
        {
            "chapter": 3,
            "verse": 25,
            "text": "ומה יעשו כאשר נקבצם ביום (יום הדין) שאין ספק בו, כשכל נפש תקבל את גמולה, והם לא יקופחו"
        },
        {
            "chapter": 3,
            "verse": 26,
            "text": "אמור! : \"אלוהים! מלך המלכות, הנך מעניק מלכות למי שתרצה, תולש את המלכות מידי מי שתרצה, מאדיר את מי שתרצה, משפיל את מי שתרצה, בידך כל הטוב ואתה הכול-יכול"
        },
        {
            "chapter": 3,
            "verse": 27,
            "text": "אתה מחדיר הלילה לתוך היום ומחדיר את היום לתוך הלילה, ומוציא את החי מן המת ואת המת מן החי, ואתה שולח פרנסה לכל אשר תרצה בלי הגבלה"
        },
        {
            "chapter": 3,
            "verse": 28,
            "text": "אל ייקחו המאמינים את הכופרים לאנשי חסות במקום המאמינים. וכל העושה זאת, אין לו מה לקוות מאלוהים, אלא אם תעשו זאת כדי להגן על עצמכם מפני סכנה. אלוהים מזהירכם מפני עצמו, כי אל אלוהים כולם חוזרים"
        },
        {
            "chapter": 3,
            "verse": 29,
            "text": "אמור:! \"בין אם תסתירו את אשר\tבלבבכם ובין אם תגלוהו, אלוהים יודע אותו, כי הוא יודע את כול אשר בשמיים ובארץ, ואלוהים הוא כול-יכול"
        },
        {
            "chapter": 3,
            "verse": 30,
            "text": "ביום אשר בו תמצא כל נפש את כל מעשיה הטובים ניצבים לפניה, ואת הרע שעשתה, אז תרצה שיהיה בינה (לבין מעשיה הרעים) מרחק אדיר. אלוהים מזהיר אתכם מפני עצמו, ואלוהים רחום כלפי עבדיו"
        },
        {
            "chapter": 3,
            "verse": 31,
            "text": "אמור:! \"אם אוהבים אתם את אלוהים, אז היצמדו לדרכי! אז יאהבכם אלוהים ויסלח לכם על חטאיכם. אכן, אלוהים סולח רחום"
        },
        {
            "chapter": 3,
            "verse": 32,
            "text": "אמור! : משפחת עמרם 73 \"צייתו לאלוהים ולשליח (מוחמד,) ואם יתרחקו (יכפרו,) הרי אלוהים אינו אוהב את הכופרים"
        },
        {
            "chapter": 3,
            "verse": 33,
            "text": "אלוהים בחר את אדם, ואת נוח, ואת משפחתו של אברהם, ואת משפחתו של עימראן (עמרם) מכל העולמים"
        },
        {
            "chapter": 3,
            "verse": 34,
            "text": "כולם בני שושלת אחת. ואלוהים שומע ויודע הכול"
        },
        {
            "chapter": 3,
            "verse": 35,
            "text": "כאשר אשתו של עימראן (עמרם) אמרה: \"ריבוני! נדרתי נדר, להקדיש לך את אשר אני נושאת ברחמי. אנא, קבל ממני! אתה השומע היודע"
        },
        {
            "chapter": 3,
            "verse": 36,
            "text": "כאשר ילדה אותה, אמרה: \"ריבוני! ילדתי בת–\" אך אלוהים יודע היטב מה היא ילדה – ואין הזכר כנקבה, \"וקראתי לה מרים, אנא שמור עליה ועל צאצאיה מפני השטן הארור"
        },
        {
            "chapter": 3,
            "verse": 37,
            "text": "ריבונה קיבל את הבת ברצון וחסד, וגידל אותה בשפע ובטוב, והפקיד את זכריה (דודה, הנביא) לשמור עליה ולהיות אחראי לה. בכל פעם שביקר אותה זכריה במקום עבודתה את אלוהים, מצא מזון לידה. אמר: \"הוי, מרים מניין לך זה? אמרה: זה מאלוהים. אלוהים מפרנס את מי שרוצה בלי חשבון"
        },
        {
            "chapter": 3,
            "verse": 38,
            "text": "שם זכריה קרא אל ריבונו: \"הענק לי בחסדך זרע טוב, כי אתה שומע התפילה"
        },
        {
            "chapter": 3,
            "verse": 39,
            "text": "המלאכים קראו לו בעודו עומד בתפילה בבית התפילה ואמרו לו : \"אלוהים מבשר לך על (בן ושמו) יחיא (יוחנן,) אשר יאמת את דברו של אלוהים, ויהיה אדון ונמנע מהנאות החיים, ונביא מן הישרים"
        },
        {
            "chapter": 3,
            "verse": 40,
            "text": "אמר (זכריה:) \"ריבוני! כיצד יהיה לי בן ואני זקן ואשתי עקרה\"? והוא נענה: \"כך יהיה. אלוהים יעשה כל מה שרוצה"
        },
        {
            "chapter": 3,
            "verse": 41,
            "text": "אמר (זכריה:) \"ריבוני! תן לי אות.\" והוא נענה, \"האות שלך: שלא תדבר עם האנשים שלושה ימים אלא ברמזים. והזכר את שם ריבונך רבות , ושבחהו כל ערב ובוקר"
        },
        {
            "chapter": 3,
            "verse": 42,
            "text": "וכאשר המלאכים אמרו: \"הוי, מרים! אלוהים בחר בך וטיהר אותך ובחר בך להיות מעל נשות העולמים"
        },
        {
            "chapter": 3,
            "verse": 43,
            "text": "הוי, מרים! התמסרי לריבונך וסגדי וכרעי עם הכורעים"
        },
        {
            "chapter": 3,
            "verse": 44,
            "text": "זהו אחד מן המאורעות הנסתרים אשר אנו מגלים אותו לך (הנביא מוחמד,) כי לא היית עמהם בעת השליכם את עטיהם למען יידעו מי יהיה אומן למרים, ולא היית עמהם כאשר רבו ביניהם"
        },
        {
            "chapter": 3,
            "verse": 45,
            "text": "כאשר המלאכים אמרו: \"הוי מרים! אלוהים מבשר לך במילה שהוא נותן לך, שמו: המשיח, ישוע בן מרים, אשר יהיה נכבד בעולם הזה ובעולם הבא, ויהיה מהמקורבים"
        },
        {
            "chapter": 3,
            "verse": 46,
            "text": "וידבר אל האנשים בהיותו בעריסה ובגיל העמידה, ויהיה מן הישרים"
        },
        {
            "chapter": 3,
            "verse": 47,
            "text": "אמרה (מרים:) \"ריבוני! כיצד יהיה לי בן ואיש לא נגע בי\"? אמר (אלוהים:) \"כך ייצור אלוהים את מה שירצה, ואם יחליט דבר, הוא יאמר לו: \"היה! \" ויהיה"
        },
        {
            "chapter": 3,
            "verse": 48,
            "text": "וילמד (אלוהים ) אותו (ישוע) את הספר ואת החוכמה, ואת התורה והבשורה"
        },
        {
            "chapter": 3,
            "verse": 49,
            "text": "ושליח אל בני-ישראל: \"אני באתי לכם עם אות מריבונכם: אברא לכם כדמות עוף מחימר, ואיפח בו (רוח) והוא יהיה עוף (אמתי) ,ברשותו של אלוהים. ואני ארפא את העיוור , ואת המצורע, ואחיה את משפחת עמרם 75 המתים ברשות אלוהים. נוסף לכל זה, אני אוכל להודיעכם מה אתם עומדים לאכול ומה אתם אוגרים בבתיכם. בזאת יהיה לכם אות אם מאמינים אתם"
        },
        {
            "chapter": 3,
            "verse": 50,
            "text": "ומאשר את מה שבין ידי מהתורה (אשר הורדה על הנביא משה,) ואתיר לכם חלק ממה שנאסר עליכם. והבאתי לכם אות מעם ריבונכם, לכן יראו את אלוהים ושמעו בקולי"
        },
        {
            "chapter": 3,
            "verse": 51,
            "text": "אלוהים הוא ריבוני וריבונכם, על כן עבדוהו, וזוהי הדרך הישרה"
        },
        {
            "chapter": 3,
            "verse": 52,
            "text": "אך, כאשר הרגיש ישוע בכפירה מצדם, אמר: \"מי יהיו תומכי בדרך לאלוהים\"? אמרו תלמידיו: \"אנו נתמוך בך למען אלוהים. אנו מאמינים! היה לנו עד, כי מוסלמים (מתמסרים) אנו"
        },
        {
            "chapter": 3,
            "verse": 53,
            "text": "ריבוננו! אנו מאמינים במה שהורדת, ודבקים באמונה בשליחות השליח (ישוע,) משום כך, רשום אותנו עם העדים (אומת מוחמד)"
        },
        {
            "chapter": 3,
            "verse": 54,
            "text": "הם (אלה אשר כפרו בישוע) תכננו נגדו, אך אלוהים תכנן נגדם, ואלוהים הוא הטוב שבמתכננים"
        },
        {
            "chapter": 3,
            "verse": 55,
            "text": "כשאמר אלוהים, \" הוי, ישוע! אני אקחך ואישאך אליי ואזככך מאלה אשר כפרו, ואקבע את המאמינים בך מעל אלה אשר כפרו עד יום תחיית- המתים ואז תושבו אליי אפסוק ביניכם בכל אשר הייתם סביבו חלוקים"
        },
        {
            "chapter": 3,
            "verse": 56,
            "text": "ואלה אשר כפרו, אותם אעניש עונש חמור בעולם הזה ובעולם הבא, ולא יהיו להם מן מחלצים"
        },
        {
            "chapter": 3,
            "verse": 57,
            "text": "ואלה אשר האמינו וקיימו מעשי חסד, הוא (אלוהים) יגמול להם את גמולם המלא. אלוהים אינו אוהב את המקפחים"
        },
        {
            "chapter": 3,
            "verse": 58,
            "text": "מה שאנחנו קוראים לך הוא מן האותות (משפטי הקוראן) והזכר החכם"
        },
        {
            "chapter": 3,
            "verse": 59,
            "text": "את ישוע נמשל אצל אלוהים לאדם (האדם הראשון,) הוא יצר אותו מעפר, ואז אמר לו: \"היה\"! והיה"
        },
        {
            "chapter": 3,
            "verse": 60,
            "text": "זה הצדק מריבונך, ולכן אל תהיה ממטילי הספק"
        },
        {
            "chapter": 3,
            "verse": 61,
            "text": "ומי שמתנצח אתך (מוחמד) בו, לאחר מה שקיבלת מהידע , ואמור: \"בואו נקרא לבנינו ולבניכם, ולנשותינו ולנשותיכם ולעצמנו ולעצמכם , ואז נבקש מאלוהים כי על המשקרים תבוא הקללה"
        },
        {
            "chapter": 3,
            "verse": 62,
            "text": "זהו סיפור הצדק. ואין אלוה מלבד אלוהים והוא העזוז החכם"
        },
        {
            "chapter": 3,
            "verse": 63,
            "text": "ואם יתרחקו (יכפרו,) אז הרי שאלוהים בקי במושחתים"
        },
        {
            "chapter": 3,
            "verse": 64,
            "text": "אמור: \"הוי, אנשי הספר! בואו אל מילה שווה בינינו לביניכם : אשר נעבוד רק את אלוהים, ולא נשתף בו דבר, ולא יתייחס איש מאתנו זה אל זה כאדון מלבד אלוהים.\" ואם יתרחקו (יכפרו,) אמרו: \"אתם עדים כי מוסלמים (מתמסרים) אנו"
        },
        {
            "chapter": 3,
            "verse": 65,
            "text": "הוי, אנשי הספר! למה תתנצחו על אברהם? ורק אחריו הורדו התורה והבשורה. האם לא תבינו נכוחה"
        },
        {
            "chapter": 3,
            "verse": 66,
            "text": "הנה אתם אלה מתנצחים (אתנו) על מה שידוע לכם? ולמה תתנצחו על מה שאינו ידוע לכם? אלוהים יודע ואתם אינכם יודעים"
        },
        {
            "chapter": 3,
            "verse": 67,
            "text": "לא היה אברהם יהודי ולא נוצרי, אך הוא היה חניף (מתמסר) ומוסלם, ולא היה מהמשתפים (עבודה זרה)"
        },
        {
            "chapter": 3,
            "verse": 68,
            "text": "אכן, האנשים המתאימים משפחת עמרם 77 יותר להיות קרובים לאברהם הם ההולכים בדרכו, והנביא הזה (מוחמד,) והמאמינים, ואלוהים הוא אדון (מגונן) המאמינים"
        },
        {
            "chapter": 3,
            "verse": 69,
            "text": "היו רוצים אנשים מבעלי-הספר לו יתעו אתכם, אך אין הם מתעים אלא את עצמם ולא מרגישים"
        },
        {
            "chapter": 3,
            "verse": 70,
            "text": "הוי, אנשי הספר! מדוע תכפרו (תכחישו) באותות אלוהים על אף שאתם מעידים לקיומם (מכירים אותם)"
        },
        {
            "chapter": 3,
            "verse": 71,
            "text": "הוי, אנשי הספר! מדוע תערבבו את הצדק בשקר ותחביאו את הצדק במודע"
        },
        {
            "chapter": 3,
            "verse": 72,
            "text": "ותאמר קבוצה מאנשי הספר: \"האמינו באשר הושרה על אלה אשר האמינו בתחילת היום וכפרו בו בסוף היום, ואולי ישנו את דעתם"
        },
        {
            "chapter": 3,
            "verse": 73,
            "text": "ואל תתנו אמון אלא במי שהוא בן דתכם\". אמור (מוחמד:) \"ההדרכה האמתית היא הדרכת אלוהים, ואולם אתם (אנשי הספר) אינכם רוצים כי אחרים יקבלו את אשר קיבלתם. או שיתנצחו עמכם בפני ריבונכם. אמור : \"החסד הוא בידי אלוהים המעניק אותו למי שירצה, ואלוהים חובק הכול יודע הכול"
        },
        {
            "chapter": 3,
            "verse": 74,
            "text": "הוא בוחר ברחמיו את אשר ירצה, ואלוהים הוא רב חסד האדיר"
        },
        {
            "chapter": 3,
            "verse": 75,
            "text": "ומאנשי הספר אנשים אשר אם תפקיד בידיהם קינטאר (מאה רוטל) יחזירהו לך, אך יש ביניהם כאלה, אשר אם תפקיד בידיו דינאר (מטבע זהב) אחד, לא יחזירהו, אלא אם תמשיך לדרוש אותו ולא תרפה ממנו. זאת כי יאמרו, שאין הם אחראים כלפי מי שלא יודעים את הספר . ויגידו על אלוהים ביודעין"
        },
        {
            "chapter": 3,
            "verse": 76,
            "text": "אכן, אלוהים אוהב מי שמקיים את התחייבויותיו ונוהג ביראת אלוהים, הן, אלוהים מחבב את יראיו"
        },
        {
            "chapter": 3,
            "verse": 77,
            "text": "אלה הקונים בברית אלוהים ואת שבועותיהם בעד מחיר קטן ,אלה אין להם חלק בעולם הבא, לא ידבר אליהם אלוהים, ולא יביט בהם ביום תחיית-המתים, ולא יטהרם , ועונשם יהיה מאד כואב"
        },
        {
            "chapter": 3,
            "verse": 78,
            "text": "ויש מהם אנשים המחקים בלשונם את מילות הספר (התורה) למען תחשבו כי הוא מן הספר, ואולם אין הוא מן הספר. ויאמרו: \"זהו מאלוהים.\" ואולם אין הוא מאלוהים, וכך הם משקרים בשם אלוהים במודע"
        },
        {
            "chapter": 3,
            "verse": 79,
            "text": "לא ראוי לאיש, אשר אלוהים נתן לו את הספר, את החכמה, ואת הנבואה, ואז יגיד לאנשים: \"היו עבדים לי במקום לאלוהים.\" אך הוא יגיד: \"היו עובדי אלוהים דבקים (באלוהים) על סמך כל אשר תלמדו מן הספר והחכמה"
        },
        {
            "chapter": 3,
            "verse": 80,
            "text": "ואסור לו לצוות עליכם לקבל את המלאכים ואת הנביאים כאדונים. האם יצווה עליכם לכפור לאחר שאתם מוסלמים (מתמסרים לאלוהים)"
        },
        {
            "chapter": 3,
            "verse": 81,
            "text": "כאשר כרת אלוהים ברית עם (כל) הנביאים: \" כשנתתי לכם\tמהספר ומהחכמה, כי שבא אליכם שליח (הנביא מחמד)המאשר את אשר אתכם , על מנת להאמין בו ולתמוך בו. אמר (אלוהים:) \"המאשרים ומקבלים אתם עליכם את בריתי \"? אמרו: \"מאשרים אנו (הנביאים.\") משפחת עמרם 79 אמר: \"העידו, ואף אני אעיד אתכם"
        },
        {
            "chapter": 3,
            "verse": 82,
            "text": "ואכן, מי שמתרחק (שכופר) לאחר כל זאת, אלה הם המושחתים"
        },
        {
            "chapter": 3,
            "verse": 83,
            "text": "האם יבקשו דת אחרת מזו של אלוהים? ולו השלים (התמסר) כל מי שבשמים והארץ, אם מרצון או שלא מרצון, ואליו יושבו"
        },
        {
            "chapter": 3,
            "verse": 84,
            "text": "אמור: \"מאמינים אנו באלוהים ובאשר הושרה אלינו (הקוראן) ובמה שהושרה לאברהם וישמעאל ויצחק ויעקוב והשבטים, ובאשר נמסר למשה ולישוע ולנביאים מריבונם. לא נבדיל בין אחד מבינם, ומוסלמים (מתמסרים) אנו לו"
        },
        {
            "chapter": 3,
            "verse": 85,
            "text": "מי שמחפש דת אחרת מלבד האסלאם לא יתקבלו ממנו מעשיו, ובעולם הבא יהיה מן האובדים"
        },
        {
            "chapter": 3,
            "verse": 86,
            "text": "איך ידריך אלוהים אנשים אשר כפרו לאחר שהאמינו, ולאחר שהעידו כי השליח (מוחמד) צדק הוא, ולאחר שניתנו להם האותות הבהירים? אלוהים לא ידריך את האנשים המקפחים"
        },
        {
            "chapter": 3,
            "verse": 87,
            "text": "עונשם של אלה יהיה, שתחול עליהם קללת אלוהים והמלאכים והאנשים כולם"
        },
        {
            "chapter": 3,
            "verse": 88,
            "text": "לעולם יהיו בה (באש,) ולא יופחת עונשם ולא תינתן להם שהות"
        },
        {
            "chapter": 3,
            "verse": 89,
            "text": "פרט לאלה אשר יתחרטו בכנות לאחר מכן ויעשו מעשים טובים, כי אלוהים הוא הסלחן הרחום"
        },
        {
            "chapter": 3,
            "verse": 90,
            "text": "אלה אשר כפרו לאחר שהאמינו, והוסיפו להמשיך בכפירתם, לא תתקבל חרטתם, וכל אלה תועים הם"
        },
        {
            "chapter": 3,
            "verse": 91,
            "text": "אלה אשר כפרו וימותו כשהם כופרים, לא יתקבל מהם פדיון, אפילו כמלוא הארץ זהב. לכל אלה יהיה עונש כואב, ולא יהיה להם מחלצים"
        },
        {
            "chapter": 3,
            "verse": 92,
            "text": "לא תקבלו את החסד של אלוהים, אם לא תתרמו מכל מה שאהוב עליכם. כל אשר תתרמו, יהיה ידוע לאלוהים"
        },
        {
            "chapter": 3,
            "verse": 93,
            "text": "כל המאכלים היו מורשים לבני ישראל, מלבד מה שאסר ישראל על עצמו לפני שהושרתה התורה. אמור (מוחמד:) \"הביאו את התורה וקראו אותה אם אתם אכן צודקים"
        },
        {
            "chapter": 3,
            "verse": 94,
            "text": "מי שהמציא שקרים על אלוהים לאחר מכן, אלה הם המקפחים"
        },
        {
            "chapter": 3,
            "verse": 95,
            "text": "אמור: \"צדק אלוהים , על כן לכו בעקבות דת אברהם חניף (המתמסר לאלוהים,) ולא היה מהמשתפים (עבודה זרה)"
        },
        {
            "chapter": 3,
            "verse": 96,
            "text": "הבית (הקדוש) הראשון שהוקם לבני האדם הוא זה אשר בבכה (העיר מכה,) מבורך ובו הדרכה לכל העולמים"
        },
        {
            "chapter": 3,
            "verse": 97,
            "text": "מצויים בו אותות בהירים, המקום שבו עמד אברהם. כל הנכנס אליו יהיה בטוח. האנשים מצווים בפני אלוהים לעלות לרגל אל הבית, אכן זה חובה על כל היכול לצאת לדרך. ואולם כל הכופר, הן, אלוהים אינו זקוק לכל העולמים"
        },
        {
            "chapter": 3,
            "verse": 98,
            "text": "אמור, הוי, אנשי הספר! למה אתם כופרים באותות אלוהים? ואלוהים עד לאשר אתם מבצעים"
        },
        {
            "chapter": 3,
            "verse": 99,
            "text": "אמור: \"הוי, אנשי הספר! מדוע אתם חוסמים את השביל של אלוהים לאשר האמין, התרצו אותו מסולף ואתם עדים ? ולא נעלמו מאלוהים מעשיכם"
        },
        {
            "chapter": 3,
            "verse": 100,
            "text": "הוי, אלה אשר האמינו! אם תצייתו לקבוצה מאלה אשר קיבלו את הספר, הם ישיבו אתכם להיות כופרים משפחת עמרם 81 לאחר שכבר הייתם מאמינים"
        },
        {
            "chapter": 3,
            "verse": 101,
            "text": "וכיצד תכפרו בעוד אותות אלוהים נקראים בפניכם, ושליחו עודנו ביניכם? ומי שיאחז באלוהים יודרך אל דרך הישר"
        },
        {
            "chapter": 3,
            "verse": 102,
            "text": "הוי, אלה אשר האמינו! יראו את אלוהים כיאה לו, ואל תמותו אלא בעודכם מוסלמים (מתמסרים לאלוהים)"
        },
        {
            "chapter": 3,
            "verse": 103,
            "text": "דבקו בחבל של אלוהים (הקוראן) כולכם ואל תתפזרו, וזכרו את החסד של אלוהים עמכם כאשר הייתם אויבים זה לזה והוא קירב בין לבבותיכם, והפכתם בחסדו לאחים, וכאשר הייתם על סף חפירה של אש, והוא חילץ אתכם ממנה. כך יבהיר לכם אלוהים את אותותיו למען תודרכו"
        },
        {
            "chapter": 3,
            "verse": 104,
            "text": "ושתהיה מכם אומה אשר קוראים אל הטוב, והמצווים לעשות חסד ומזהירים מעשיית רוע , ואלה הם המצליחים"
        },
        {
            "chapter": 3,
            "verse": 105,
            "text": "ואל תהיו כמו אלה אשר התפזרו ונחלקו לאחר שקיבלו את ההוכחות הבהירות, כי להם עונש אדיר"
        },
        {
            "chapter": 3,
            "verse": 106,
            "text": "ביום (יום הדין) אשר בו יאירו פנים ויחשכו פנים. ולאלה אשר חשכו פניהם יאמר, \"האם כפרתם לאחר שהאמנתם? טעמו את העונש שבו כפרתם"
        },
        {
            "chapter": 3,
            "verse": 107,
            "text": "אך, אלה אשר יאירו פניהם יישארו ברחמי אלוהים לעולם"
        },
        {
            "chapter": 3,
            "verse": 108,
            "text": "אלה אותות אלוהים, אשר אנו קוראים לך (מחמד) בצדק , כי אלוהים אינו רוצה לקפח לעולמים"
        },
        {
            "chapter": 3,
            "verse": 109,
            "text": "לאלוהים כל אשר בשמים ואשר בארץ ואל אלוהים יוחזרו כל הדברים"
        },
        {
            "chapter": 3,
            "verse": 110,
            "text": "הייתם האומה הטובה ביותר שהוצאה לאנשים, והמצווים לעשות חסד ומזהירים מעשיית רוע, ומאמינים באלוהים. ולו האמינו אנשי הספר (במוחמד ובשליחותו,) טוב היה להם. יש מאמינים ביניהם, ואולם רובם מושחתים"
        },
        {
            "chapter": 3,
            "verse": 111,
            "text": "אינם יכולים לפגוע בכם אלא פגיעה מילולית, ואם יילחמו בכם יימלטו, אז לא ינצחו"
        },
        {
            "chapter": 3,
            "verse": 112,
            "text": "ההשפלה נכפתה עליהם באשר יימצאו, אלא אם יחזיקו בחבל מאלוהים ובחבל מהאנשים. ונחת עליהם זעם של אלוהים, נכפתה עליהם דלות, מפני שהם כפרו באותות של אלוהים, והרגו את הנביאים בלא צדק ועל כי מרדו ועברו מהמורשה לאסור"
        },
        {
            "chapter": 3,
            "verse": 113,
            "text": "אולם לא כולם דומים. בין אנשי הספר ישנה אומה של אנשי יושר הקוראים את אותות (משפטי הקוראן) אלוהים במשך הלילה והם יסגדו לו"
        },
        {
            "chapter": 3,
            "verse": 114,
            "text": "מאמינים הם באלוהים וביום האחרון והמצווים לעשות חסד ומזהירים מעשיית רוע, וממהרים לעשות מעשים טובים, ואלו מהישרים"
        },
        {
            "chapter": 3,
            "verse": 115,
            "text": "והטוב שיעשו, אינו מוכחש להם . ואלוהים מכיר את היראים"
        },
        {
            "chapter": 3,
            "verse": 116,
            "text": "אלה אשר כפרו, לא יועיל להם רכושם ולא ילדיהם בכלום אצל אלוהים, ואלה הם בעלי האש והם בה לעולם (בגיהינום)"
        },
        {
            "chapter": 3,
            "verse": 117,
            "text": "משל מה שהם תורמים בחיי העולם הזה משול לרוח קרה שנשבה על שדה אנשים אשר חטאו והשמידה אותו. לא אלוהים קיפח אותם, אלא הם את עצמם מקפחים"
        },
        {
            "chapter": 3,
            "verse": 118,
            "text": "משפחת עמרם\t118 הוי אלה אשר\tהאמינו! אל תיקחו לכם ידידים מקורבים שאינם מקרבכם (כופרים,) כי אינם מרפים לגרום לכם צרות ממושכות. הם תמיד מקווים שתסבלו, תמיד הם מביעים בפיהם שנאה כלפיהם, אך זה אשר מעלימים בלבם קשה יותר. כבר הבהרנו לכם את האותות, אילו הייתם מבינים"
        },
        {
            "chapter": 3,
            "verse": 119,
            "text": "הנה אתם אוהבים אותם (אנשי-הספר,) ואילו הם אינם אוהבים אתכם, ואתם מאמינים בספר כולו (אשר ירד.) ובהיפגשם עמכם יאמרו: \"גם אנו מאמינים.\" אך כשהם בודדים, הם נושכים אצבעותיהם מזעם עליכם, אמור: \"מותו ברוגזכם, אלוהים יודע מה שבלבבות"
        },
        {
            "chapter": 3,
            "verse": 120,
            "text": "כל טובה אשר תבוא עליכם תפריע להם. וכל צרה שתבוא עליכם ישמחו בה. ואם תהיו סבלניים ותיראו מאלוהים, לא תזיק לכם תחבולתם בכלום. אלוהים יודע את כל מה שהם עושים"
        },
        {
            "chapter": 3,
            "verse": 121,
            "text": "כאשר הקדמת בבוקר לצאת מביתך כדי לקבוע למאמינים עמדות לקרב. ואלוהים שומע הכול יודע הכול"
        },
        {
            "chapter": 3,
            "verse": 122,
            "text": "כאשר כמעט נפלה רוחם של שני שבטים מבינכם, אך אלוהים מגונן עליהם, כי על אלוהים סומכים המאמינים"
        },
        {
            "chapter": 3,
            "verse": 123,
            "text": "אלוהים נתן לכם ניצחון בקרב בדר כאשר הייתם חלשים, ולכן יראו את אלוהים, אולי תביעו לו אות תודה"
        },
        {
            "chapter": 3,
            "verse": 124,
            "text": "באומרך למאמינים, האם לא די בכך שריבונכם יוריד לעזרתכם שלושת אלפים מלאכים"
        },
        {
            "chapter": 3,
            "verse": 125,
            "text": "אכן! אם תהיו בעלי סבלנות, ותהיה בכם יראה, ולו יתקיפו אתכם התקפת פתע, ישלח ריבונכם לעזרתכם חמשת אלפים מלאכים מסומנים ללחימה"
        },
        {
            "chapter": 3,
            "verse": 126,
            "text": "לא עשה אלוהים זאת אלא כבשורה בשבילכם ולמען יבטח לבכם בו. והניצחון הוא רק מאלוהים, העזוז והחכם"
        },
        {
            "chapter": 3,
            "verse": 127,
            "text": "זה היה כדי שישמיד חלק מאלה שכפרו, או להפיל את רוחם וישובו נכזבים"
        },
        {
            "chapter": 3,
            "verse": 128,
            "text": "אין בידיך שום דבר. אלוהים יקבל את חרטת מי שירצה או יעניש אותם משום שהם מקפחים"
        },
        {
            "chapter": 3,
            "verse": 129,
            "text": "ולאלוהים כל אשר בשמים ואשר בארץ, והוא סולח למי שרוצה, ומעניש את מי שרוצה, ואלוהים הוא הסלחן הרחום"
        },
        {
            "chapter": 3,
            "verse": 130,
            "text": "הוי, אלה אשר\tהאמינו! אל תיקחו ריבית כפולה ומכופלת, והיו יראים את אלוהים למען תצליחו"
        },
        {
            "chapter": 3,
            "verse": 131,
            "text": "והישמרו מהאש (של הגיהינום) שהוכנה לכופרים"
        },
        {
            "chapter": 3,
            "verse": 132,
            "text": "והישמעו לאלוהים ולשליח למען תרוחמו"
        },
        {
            "chapter": 3,
            "verse": 133,
            "text": "מהרו אל הסליחה מריבונכם, ולגן העדן שרוחבו כרוחב השמים והארץ והוא מיועד ליראים"
        },
        {
            "chapter": 3,
            "verse": 134,
            "text": "אלה אשר תורמים מכספם הן ברווחה והן בצרה, ולאלה העוצרים את כעסם, והסולחים לאנשים, כי אלוהים אוהב את המיטיבים"
        },
        {
            "chapter": 3,
            "verse": 135,
            "text": "ואלה אשר עשו חטא, או קיפחו את עצמם , זכרו את אלוהים וביקשו את סליחתו על חטאיהם. ומי מלבד אלוהים יסלח על חטאים. ולא יתמידו במעשיהם (הרעים) במודע"
        },
        {
            "chapter": 3,
            "verse": 136,
            "text": "כל אלה, גמולם הוא סליחה מריבונם וגני עדן אשר נהרות משפחת עמרם 85 זורמים מתחתיהם, שבהם יחיו לעולם. מה טוב הוא גמול העמלים"
        },
        {
            "chapter": 3,
            "verse": 137,
            "text": "אומות ודורות רבים חלפו (הושמדו) לפניכם. ולכן קומו וצאו בארץ וראו מה היה עונשם של המתכחשים"
        },
        {
            "chapter": 3,
            "verse": 138,
            "text": "זוהי הצהרה לאנשים והדרכה ולקח ליראים"
        },
        {
            "chapter": 3,
            "verse": 139,
            "text": "אל תהיו חלשים ואל תיעצבו, כי עליונים תהיו אם מאמינים אתם"
        },
        {
            "chapter": 3,
            "verse": 140,
            "text": "ואם נגע בכם פצע (בקרב אוחוד,) גם הם (האויבים) נפצעו כמותכם (בקרב בדר.) והננו מחליפים (את ימי הניצחון) בין האנשים, למען יבחין אלוהים במאמינים ויבחר מבינכם עדים קדושים. ואלוהים אינו אוהב את המקפחים"
        },
        {
            "chapter": 3,
            "verse": 141,
            "text": "ועל מנת לבדוק את אלה אשר האמינו וישמיד את הכופרים"
        },
        {
            "chapter": 3,
            "verse": 142,
            "text": "החשבתם כי תיכנסו לגן העדן מבלי שאלוהים יבחין מי הם אלה אשר התאמצו למען אלוהים ומי הם הסבלנים"
        },
        {
            "chapter": 3,
            "verse": 143,
            "text": "תמיד הייתה לכם כמיהה למות בקרב עוד לפני שהגעתם לזה (בקרב אוחוד,) אך כעת ראיתם את זה לנגד עיניכם"
        },
        {
            "chapter": 3,
            "verse": 144,
            "text": "מוחמד אינו אלא שליח אשר היו שליחים לפניו. האם תפנו עורף (לאסלאם) אם ימות או ייהרג? כל המפנה עורף, לא יזיק לאלוהים בכלום ואלוהים יגמול לאלה המודים לו"
        },
        {
            "chapter": 3,
            "verse": 145,
            "text": "ולא תמות נפש אלא ברשותו של אלוהים במועד (כתוב אצל אלוהים ) הנקבע לה, מי שרוצה בתגמול של העולם הזה ניתן לו ממנו, אך מי שרוצה בתגמול של העולם הבא ניתן לו ממנו. ונגמול למכירי טובה"
        },
        {
            "chapter": 3,
            "verse": 146,
            "text": "וכמה נביאים אשר נלחמו לצדם נאמנים רבים, ולא נפל לבם כתוצאה מכל אשר פגע בהם במלחמתם בשביל אלוהים, ולא נחלשו ולא הביעו כניעה. אלוהים אוהב את הסבלנים"
        },
        {
            "chapter": 3,
            "verse": 147,
            "text": "הם לא התלוננו ולא אמרו דבר מלבד \"ריבוננו! סלח לנו על חטאינו וחצינו את גבולות המורשה, וקבע את רגלינו ביציבות, ותן לנו ניצחון על האנשים הכופרים"
        },
        {
            "chapter": 3,
            "verse": 148,
            "text": "ואז נתן להם אלוהים את גמול העולם הזה (הניצחון על אויביהם,) והגמול המעולה של העולם הבא (גן עדן,) ואלוהים אוהב את המיטיבים (במעשיהם)"
        },
        {
            "chapter": 3,
            "verse": 149,
            "text": "הוי אלה אשר האמינו! אם תישמעו לאלה אשר כפרו, יחזירו אתכם אחורה לכפירה, ותהפכו למפסידים"
        },
        {
            "chapter": 3,
            "verse": 150,
            "text": "רק אלוהים הוא אדונכם (המגונן עליכם) והוא הטוב שבמחלצים"
        },
        {
            "chapter": 3,
            "verse": 151,
            "text": "נבהיל ונבעית את לבבות אלה אשר כפרו, על מה שייחסו לאלוהים אשר הוא לא השרה (על נביאו) וללא כל הוכחה מהם. האש (הגיהינום) תהיה משכנם, ומה נורא יהיה משכנם של המקפחים"
        },
        {
            "chapter": 3,
            "verse": 152,
            "text": "אלוהים קיים את הבטחתו לכם כשהבסתם אותם (את אויביכם) ברשותו, עד אשר נכשלתם ונפל הסכסוך ביניכם, ולא פעלתם לפי הוראות הנביא, ואולם לאחר שהראה לכם את אשר אהבתם (את השלל,) משום שהיו ביניכם כאלה שרצו ברכוש העולם הזה והיו כאלה שרצו בגמול בעולם הבא. לכן הוא מנע מכם להביס אותם, וזה כדי לבחון אתכם. ובסוף סלח לכם. כי משפחת עמרם 87 אלוהים רב-חסד למאמינים"
        },
        {
            "chapter": 3,
            "verse": 153,
            "text": "וכאשר ברחתם אל ההר (הר אוחוד) ולא שמתם לב לאף אחד, על אף שהשליח (מוחמד) קרא לכם מאחור. על כן גמל לכם (אלוהים) בייסורים תחת ייסורים, למען תשכחו את הניצחון והשלל שאיבדתם ואת הכישלון שפגע בכם. אלוהים בקי היטב במעשיכם"
        },
        {
            "chapter": 3,
            "verse": 154,
            "text": "לאחר הסבל הוריד עליכם ביטחון על-ידי תנומה שכיסתה חלק מכם, ואילו אחרים דאגו לעצמם, וחשבו על אלוהים מחשבות שלא היתה בהן אמת, מחשבות של הבערות. הם אמרו: \"האם אנחנו אחראים למה שקרה\"? אמור להם \"העניין כולו נמצא בידי (שליטת) אלוהים.\" הם מסתירים בלבם מה שלא יגלו לך. הם אומרים, \"לו רק היה הדבר בידינו, לא היינו נהרגים כאן.\" אמור: \"לו גם הייתם נמצאים בבתיכם, היו אלה אשר נגזר עליהם למות יוצאים מרצונם למקום הריגתם.\" כך אלוהים רצה להעמידכם בניסיון, ולבחון את אשר בלבכם, כי אלוהים יודע מה אתם מסתירים בלבכם"
        },
        {
            "chapter": 3,
            "verse": 155,
            "text": "אלה מכם אשר יתרחקו (יכפרו) ביום (אוחוד) שנפגשו שני המחנות (המאמינים והלא מאמינים,) פותו על ידי השטן לעשות את אשר עשו בגלל חטאיהם, אך אלוהים סלח להם, כי אלוהים הוא הסלחן והסבלן"
        },
        {
            "chapter": 3,
            "verse": 156,
            "text": "הוי, אלה אשר האמינו! אל תהיו כמו אלה אשר כפרו האומרים על אחיהם הנוסעים למחייתם בארץ, או משתתפים בקרבות למען אלוהים, אילו נשארו עמנו לא היו מתים, ולא היו נהרגים. אלוהים יעשה דברם זה צער בלבבותיהם. אלוהים הוא אשר יחיה וימית, והוא רואה את מעשיכם"
        },
        {
            "chapter": 3,
            "verse": 157,
            "text": "אם תיהרגו בשביל אלוהים, או תמותו, הרי סליחה מאלוהים ורחמיו טובים מכל אשר יצברו"
        },
        {
            "chapter": 3,
            "verse": 158,
            "text": "ואם תמותו או תיהרגו (בקרבות למען אלוהים,) אל אלוהים תקובצו"
        },
        {
            "chapter": 3,
            "verse": 159,
            "text": "הודות לרחמי ריבונך התייחסת אליהם בעדינות, כי אילו היית תקיף וקשוח הם היו בורחים ומתפזרים מסביבך. לכן סלח להם ובקש את סליחת אלוהים עבורם, והמשך להתייעץ עמם,ובהבשלת ההחלטה סמוך על אלוהים והחלט, כי אלוהים אוהב את הסומכים עליו"
        },
        {
            "chapter": 3,
            "verse": 160,
            "text": "אם יתמוך אלוהים בכם, אין מי שינצח אתכם. אך אם הוא יזניח אתכם, מי זה אשר יתמוך בכם מלבדו? ועל אלוהים המאמינים צריכים לסמוך"
        },
        {
            "chapter": 3,
            "verse": 161,
            "text": "חלילה לנביא לבגוד בשלל הקרב וכל שיבגוד בשלל הקרב יבוא ובגידתו בשלל הקרב בידו ביום תחיית-המתים, ואז תתוגמל כל נפש בעבור מה שעשתה (בעולם הזה,) והם לא יקופחו"
        },
        {
            "chapter": 3,
            "verse": 162,
            "text": "האם מי שנוהג לפי רצון אלוהים הוא כמו מי שנפל עליו זעם אלוהים? משכנו הוא הגיהינום, וכה רע סופם"
        },
        {
            "chapter": 3,
            "verse": 163,
            "text": "הם מסווגים לפי דרגות אצל אלוהים. ואלוהים רואה את כל מה שהם עושים"
        },
        {
            "chapter": 3,
            "verse": 164,
            "text": "אלוהים גמל חסד למאמינים, בשולחו אליהם שליח מתוכם, על מנת שיקרא משפחת עמרם 89 בפניהם את אותותיו, לטהרם, וללמדם את הספר (הקוראן) ואת החכמה , שכן, היו קודם לכן בתעייה מובהקת"
        },
        {
            "chapter": 3,
            "verse": 165,
            "text": "וכאשר פגעה בכם מצוקה (בקרב אוחוד,) וכבר פגעתם (באויב) כפליים (בקרב בדר,) אמרתם: \" כיצד זה קרה לנו\"? אמור: \"אתם עצמכם הובלתם אליו.\" אלוהים הוא הכול-יכול"
        },
        {
            "chapter": 3,
            "verse": 166,
            "text": "ומה שפגע בכם ביום (יום אוחוד) כשנפגשו שני המחנות (המאמינים והלא מאמינים,)\tקרה ברשות אלוהים, למען יידע מי הם המאמינים (באמת)"
        },
        {
            "chapter": 3,
            "verse": 167,
            "text": "ולמען יידע מי הם הצבועים, אשר בהיאמר להם: \"בואו והילחמו בשביל אלוהים, או הדפו את המתקיפים.\" אמרו: \"לו ידענו שתילחמו במישהו היינו מלווים אתכם.\" באותו יום היו קרובים לכפירה יותר מאשר לאמונה, משום שהם אומרים בפיהם מה שלא בליבם, אך אלוהים יודע את אשר יחביאו"
        },
        {
            "chapter": 3,
            "verse": 168,
            "text": "אלה אשר לא יצאו למערכה, אמרו לאחיהם (על מי שנפלו במלחמה:) \"לו נשמעו לנו, לא היו נופלים בקרב,\" אמור: \"סלקו את המוות מעצמכם, אם אתם צודקים"
        },
        {
            "chapter": 3,
            "verse": 169,
            "text": "אל תחשוב שאלה שנפלו במערכה בשביל אלוהים מתים הם, כי חיים הם אצל ריבונם, ונהנים מהשפע שהוא מספק להם"
        },
        {
            "chapter": 3,
            "verse": 170,
            "text": "הם שמחים במה שמעניק להם אלוהים מחסדו, ומתבשרים באלה שנשארו בחיים ועוד לא הצטרפו אליהם, שלא יהיה להם ממה לפחד ולא על מה להתעצב"
        },
        {
            "chapter": 3,
            "verse": 171,
            "text": "והם מתבשרים בשפע הטוב מאת אלוהים ובחסדו, כי אלוהים לא יקפח את גמול המאמינים"
        },
        {
            "chapter": 3,
            "verse": 172,
            "text": "אשר קיימו את (קריאת) אלוהים והשליח (מוחמד,) לאחר שכבר נפצעו קשה (בקרב אוחוד,) ולעושי הטוב והיראים שמור גמול אדיר"
        },
        {
            "chapter": 3,
            "verse": 173,
            "text": "וכן לאלה אשר אמרו להם האנשים: \"הנה האויבים (אנשי מכה) הכינו לכם כוח רב להילחם בכם, עליכם לפחד מהם.\" אמנם, זה רק חיזק את אמונתם, ואמרו, \"דיינו באלוהים שהוא הטוב במגינים"
        },
        {
            "chapter": 3,
            "verse": 174,
            "text": "המאמינים לאחר היציאה לקרב הם חזרו הביתה בשפע הטוב של אלוהים ובחסדו, ולא פגע בהם כל רע. ונהגו לפי רצון אלוהים, ואלוהים בעל החסד האדיר"
        },
        {
            "chapter": 3,
            "verse": 175,
            "text": "אמנם זה השטן הוא שמטיל עליכם פחד על-ידי נאמניו, אך אל תפחדו מהם, ויראו רק אותי, אם אתם מאמינים"
        },
        {
            "chapter": 3,
            "verse": 176,
            "text": "אליצערוךאלההממהרים לכפור, הםלאיזיקולאלוהים בכלום. אלוהים חפץ שלא לתת להם חלק בעולם הבא, להם עונש אדיר"
        },
        {
            "chapter": 3,
            "verse": 177,
            "text": "אלה שבחרו בכפירה במקום אמונה לא יזיקו לאלוהים בכלום, להם עונש כואב"
        },
        {
            "chapter": 3,
            "verse": 178,
            "text": "אל יחשבו אלה אשר כפרו כי הארכה אשר ניתנה להם היא לטובתם. אנו נותנים להם ארכה רק למען שירבו לחטוא, להם עונש משפיל"
        },
        {
            "chapter": 3,
            "verse": 179,
            "text": "אלוהים לא ישאיר את המאמינים במצב שבו אתם נמצאים, אלא עד שיברור את הרע מן הטוב. אלוהים לא משפחת עמרם 91 יחשוף בפניכם את הנסתר, אבל אלוהים בוחר לו שליחים כפי שירצה. על כן האמינו באלוהים ובשליחיו, ואם תאמינו ותהיה בכם יראה יהיה גמולכם אדיר"
        },
        {
            "chapter": 3,
            "verse": 180,
            "text": "ואל יחשבו המקמצים לתת מן החסד שאלוהים העניק להם, כי הוא לטובתם. להפך, לרעתם הוא, ואת כל מה שיקמצו יישאו כסוגר על צווארם ביום תחיית- המתים, כי לאלוהים ירושת השמים והארץ, ואלוהים בקי במעשיכם"
        },
        {
            "chapter": 3,
            "verse": 181,
            "text": "אלוהים שמע את דברי האומרים: \"אלוהים עני ואנו עשירים.\" נרשום את אשר דיברו, ואת הריגתם של הנביאים ללא הצדקה. (וביום הדין) נאמר: \"טעמו את עונש השריפה\" (בגיהינום)"
        },
        {
            "chapter": 3,
            "verse": 182,
            "text": "זה עונש על (החטאים) אשר עוללו ידיכם, ואכן אלוהים אינו מקפח את העבדים (יצוריו)"
        },
        {
            "chapter": 3,
            "verse": 183,
            "text": "לאלה אשר אומרים : \" אלוהים כרת אתנו ברית כי לא נאמין לשום שליח אם הוא לא יביא לנו קורבן שהאש תאכל אותו,\" אמור (מוחמד:) \"שליחים אשר היו לפניי כבר הביאו לכם אותות בהירים, ואת אשר אמרתם (הקורבן,) ומדוע הרגתם אותם אם באמת אתם צודקים"
        },
        {
            "chapter": 3,
            "verse": 184,
            "text": "ואם יתכחשו לדבריך, הנה כבר לפניך הוכחשו דברי שליחים אשר הביאו אותות בהירים והזאבור (מגילות שניתנו לשליחים לפני הנביא מוחמד,) וספרים קדושים אשר מאירים לכם (את דרך האמונה)"
        },
        {
            "chapter": 3,
            "verse": 185,
            "text": "כל נפש עתידה לטעום את המוות, וביום תחיית-המתים ישולם לכם גמולכם, וכל מי שיורחק מאש הגיהינום ויוכנס לגן העדן, הוא הזוכה, וכי חיי העולם הזה אינם אלא הנאה חולפת"
        },
        {
            "chapter": 3,
            "verse": 186,
            "text": "(הוי, המאמינים)! עוד תתנסו באובדן רכושכם ונפשותיכם, ותשמעו מאלה אשר ניתן להם הספר לפניכם ומעובדי האלילים דיבורים שיפגעו בכם הרבה, אך אם תהיו סבלנים ומאופקים, אז הרי שזה סימן של רצון איתן"
        },
        {
            "chapter": 3,
            "verse": 187,
            "text": "אלוהים כרת ברית עם אלה אשר הוענק להם הספר: עליכם לגלותו ולפרשו לבני-האדם ואל תחביאוהו ואולם הם זרקוה (את הברית) מאחורי גבם עבור תמורה זולה. כה גרועה העסקה שעשו"
        },
        {
            "chapter": 3,
            "verse": 188,
            "text": "אל תחשוב כי אלה השמחים במעשיהם ואוהבים שישבחו אותם על מה שלא עשו, ואל תחשוב שהם יינצלו מן העונש, ולהם עונש כואב (בגיהינום)"
        },
        {
            "chapter": 3,
            "verse": 189,
            "text": "לאלוהים מלכות השמים והארץ, ואלוהים הכול-יכול"
        },
        {
            "chapter": 3,
            "verse": 190,
            "text": "בבריאת השמים והארץ ובחילוף הלילה והיום יש אותות למשכילים להבין"
        },
        {
            "chapter": 3,
            "verse": 191,
            "text": "אלה המזכירים את אלוהים בעמידה, בישיבה, ובשכיבה על צדם, וחושבים על (התחכום של) בריאת השמים והארץ (ומתפלאים:) \"ריבוננו! לא יצרת כל זה לבטלה; ישתבח שמך! והגן עלינו מפני עונש האש (בגיהינום)"
        },
        {
            "chapter": 3,
            "verse": 192,
            "text": "ריבוננו! כל מי שתכניס אל האש (בגיהינום,) אתה מבזהו, ולמקפחים אין עוזרים"
        },
        {
            "chapter": 3,
            "verse": 193,
            "text": "ריבוננו! אנו שמענו מישהו (הנביא מוחמד) קורא לבוא אל האמונה, ואומר: \"האמינו בריבונכם\"! והאמנו. ריבוננו! משפחת עמרם 93 סלח לנו על חטאינו ומחק לנו את מעשינו הרעים, והמיתנו עם הישרים"
        },
        {
            "chapter": 3,
            "verse": 194,
            "text": "ריבוננו! הענק לנו את אשר הבטחת לנו על-ידי שליחיך, ואל תעליבנו ביום תחיית-המתים, הן, אתה אינך מפר הבטחה"
        },
        {
            "chapter": 3,
            "verse": 195,
            "text": "וריבונם נענה להם: \"אני לא אבטל את עמלו של אף אחד, זכר או נקבה, משום שכולכם מאותה שושלת (שווים אצלי.) אלה אשר היגרו וגורשו מבתיהם, ונפגעו למעני, ונלחמו ונפלו במערכה (למעני) אכפר להם על חטאיהם, ואכניסם אל גני עדן אשר נהרות זורמים מתחתיהם, כגמול המגיע לכם מאלוהים, כי הגמול הטוב ביותר שמור אצל אלוהים"
        },
        {
            "chapter": 3,
            "verse": 196,
            "text": "אל תתעתע בך השליטה של אלה אשר כפרו במקומות שונים בעולם"
        },
        {
            "chapter": 3,
            "verse": 197,
            "text": "זוהי הנאה קטנה, ואחריה יהיה משכנם בגיהינום, ומה רע המשכן שם"
        },
        {
            "chapter": 3,
            "verse": 198,
            "text": "ואולם הי ראים את ריבונם, להם שמורים גני עדן אשר נהרות זורמים מתחתיהם, לעולם ישכנו בהם, כהארחה מאלוהים. כל אשר אצל אלוהים, טוב הוא לישרים"
        },
        {
            "chapter": 3,
            "verse": 199,
            "text": "בין אנשי הספר ישנם המאמינים באלוהים ובאשר הורד אליכם (הקוראן,) ובאשר הורד אליהם, והם נכנעים לאלוהים. הם אינם מחליפים את אותות אלוהים בתמורה זולה. כל אלה להם גמולם אצל ריבונם, ואלוהים מהיר חשבון"
        },
        {
            "chapter": 3,
            "verse": 200,
            "text": "הוי אלה אשר האמינו! גלו סבלנות, והחזיקו מעמד בסבלנות, ועימדו על המשמר, והיו יראים את אלוהים למען תצליחו"
        }
    ]
}
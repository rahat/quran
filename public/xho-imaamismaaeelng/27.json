{
    "chapter": [
        {
            "chapter": 27,
            "verse": 1,
            "text": "Tâ-Sîn. Ezi ziiVesi ze’Kur’ân, yaye ziyiNcwadi ecacileyo"
        },
        {
            "chapter": 27,
            "verse": 2,
            "text": "SisiKhokelo neendaba ezivuyisayo kwabakholwayo"
        },
        {
            "chapter": 27,
            "verse": 3,
            "text": "Abamisela iSalâh, banikele ngeZakâh, yaye bona banengqiniseko ngoBomi oBuzayo"
        },
        {
            "chapter": 27,
            "verse": 4,
            "text": "Inene, abo bangakholwayo kuBomi oBuzayo, Thina Sizenze izenzo zabo zabonakala zilungile kubo, khon’ukuze bafathule ngobumfama"
        },
        {
            "chapter": 27,
            "verse": 5,
            "text": "Bona bangabo okwabo iya kuba sisohlwayo esibuhlungu, yaye kuBomi oBuzayo baya kuba ngabalahlekelwa"
        },
        {
            "chapter": 27,
            "verse": 6,
            "text": "Kananjalo wena Muhmmad ufumene i’Kur’ân kuloWo UnguSobulumko, uSolwazi"
        },
        {
            "chapter": 27,
            "verse": 7,
            "text": "Ke kaloku xa uMûsâ wathi kusapho lwakhe: “Inene mna ndibone umlilo; (ngoko ke) ndiza kuniphathela inkcazelo, okanye isikhuni esivuthayo khon’ukuze nizifudumeze ngaso (nani).”"
        },
        {
            "chapter": 27,
            "verse": 8,
            "text": "Kodwa wathi esakusondela kuwo, wabizwa, (kwathiwa) “Usikelelekile loWo Usemlilweni nalowo ungakuwo. Kananjalo uzuko malube kuAllâh, iNkosi yamaphakade"
        },
        {
            "chapter": 27,
            "verse": 9,
            "text": "“Hini na Mûsâ! Inene NdiM, uAllâh, uSomandla, uSobulumko.”"
        },
        {
            "chapter": 27,
            "verse": 10,
            "text": "kwathiwa kuye: “Jula intonga yakho!” wathi ke akuyibona inyubuluza oku kwenyoka, wajika wabaleka, akanyeka nokunyeka. Kwathiwa kuye: “Hini na Mûsâ! Musa ukoyika kuba inene uMthunywa akoyiki nto phambi kwaM"
        },
        {
            "chapter": 27,
            "verse": 11,
            "text": "Ngapha koko lowo wonayo aze enze okulungileyo emva kokungcolileyo inene Mna NdinguMxoleli uSozinceba"
        },
        {
            "chapter": 27,
            "verse": 12,
            "text": "Kananjalo faka isandla sakho esifubeni sakho, siya kubuya simhlophe (kodwa) singenasifo. (Le) yeminye yemiqondiso kwelithoba (oza kuyibonisa) uFir’awn nabantu bakhe. Inene, bona baye baba ngabantu abadelelayo nabaqaqadekileyo.”"
        },
        {
            "chapter": 27,
            "verse": 13,
            "text": "Kodwa yathi imiqondiso yeThu isakufika kubo, icacile ukuba ibonakale, basuka bathi bona: “Lo ngumlingo ocacileyo.”"
        },
        {
            "chapter": 27,
            "verse": 14,
            "text": "Yaye bayiphikisa, (imiqondiso leyo) lo gama (ingaphakathi) leziqu zabo lalicacelwe (ngumyalezo) lowo, ngenxa yentswela bulungisa nenkukhumalo. Jonga ke ukuba saba yintoni na isiphelo sabenzi bobugwenxa"
        },
        {
            "chapter": 27,
            "verse": 15,
            "text": "Kananjalo Sanika ulwazi uDâwûd noSulaymân baza bathi bona: “Iindumiso mazibe kuAllâh, Othe Wasibabala ngaphezulu kunezicaka zaKhe ezininzi ezikholwayo.”"
        },
        {
            "chapter": 27,
            "verse": 16,
            "text": "Yaye uSulaymân waba yindlalifa kaDâwûd. Wathi: “Hini na bantu! Thina sifundiswe ukuthetha ulwimi lweentaka, yaye thina siphiwe izinto zonke. Inene oku kububungqina boBabalo"
        },
        {
            "chapter": 27,
            "verse": 17,
            "text": "Kwaqokelelana imikhosi yeejinni1 zikaSulymân neyabantu neyeentaka, yaza yamatsha ngokwemigca"
        },
        {
            "chapter": 27,
            "verse": 18,
            "text": "Yada yafika entilini yeembovane, ke kaloku enye yeembovane yathi: “Hini na zimbovane! Ngenani ezindlwini zenu ukuze ninganyathelwa nguSulaymân nemikhosi yakhe, ibe inganiboni yona.”"
        },
        {
            "chapter": 27,
            "verse": 19,
            "text": "Usulaymân ke ngoko wancuma yintetho yayo, wathi: “Nkosi yam ndenze ndikwazi ukuba nombulelo ngeziBele Ondenzele zona nozenzele abazali bam nokwenza izenzo ezilungileyo Oya kuzamkela Wena. Undingenise kananjalo ngenceba yakho (kwibandla) leziCaka zakho ezingamalungisa"
        },
        {
            "chapter": 27,
            "verse": 20,
            "text": "Ke kaloku wathabatha umalusi weentaka wathi kuye: Yintoni na ebangela ukuba ndingamboni uhud-hud?2 Okanye mhlawumbi ukunye nabo bangekhoyo (apha)"
        },
        {
            "chapter": 27,
            "verse": 21,
            "text": "“Yena ndiya kumohlwaya ngokwenene ngesohlwayo esibuhlungu, okanye ndimxhele, ngaphandle kokuba uye waNdizela nesizathu esicacileyo.”"
        },
        {
            "chapter": 27,
            "verse": 22,
            "text": "Kodwa uhud-hud azanga ahlale isidala: (wafika), wathi: “Mna ndiqulethe (elwazini lwam) oko wena ungakuqulathanga, yaye mna ndivela eShebha neendaba zenyaniso"
        },
        {
            "chapter": 27,
            "verse": 23,
            "text": "Ndifumene umfazi olawulayo kubo: unazo zonke izinto ezinokuba zezakhe nawuphi na umlawuli emhlabeni, kwaye unetrone enkulu"
        },
        {
            "chapter": 27,
            "verse": 24,
            "text": "Ndimfumene yena nabantu bakhe bekhonza ilanga endaweni ka-Allâh, yaye uShaytân wenze izenzo zabo zabonakala zilungile kubo, kwaye ubathintele eNdleleni ka-Allâh: ngoko ke abanasikhokelo"
        },
        {
            "chapter": 27,
            "verse": 25,
            "text": "Kananjalo abaqubudi bona kuAllâh, Ovelisa okufihlakele emazulwini nasemhlabeni Ekwazi noko nikufihlayo noko nikuvezayo"
        },
        {
            "chapter": 27,
            "verse": 26,
            "text": "UAllâh Akukho thixo wumbi ngaphandle kwaKhe, iNkosi yeTrone eNkulu.”"
        },
        {
            "chapter": 27,
            "verse": 27,
            "text": "USulaymân wathi: “Siza kubona ke ukuba unyanisile na nokuba ungomnye wabo baxokayo kusini na"
        },
        {
            "chapter": 27,
            "verse": 28,
            "text": "Hamba ke nale ncwadi3 yam uyise kubo. Ubayeke ujonge ukuba mpendulo ni na abaza kuza nayo.”"
        },
        {
            "chapter": 27,
            "verse": 29,
            "text": "Wathi yena (ukumkanikazi waseShebha): Hini na nina bahloniphekileyo! Inene mna ndiziselwe incwadi ehloniphekileyo"
        },
        {
            "chapter": 27,
            "verse": 30,
            "text": "Inene yona ivela kuSulaymân, yaye yona (ithetha: “eGameni lika-Allâh, uSolubabalo, uSozinceba)"
        },
        {
            "chapter": 27,
            "verse": 31,
            "text": "Ungakhukhumali kum koko yiza kum ngokuzinikela (njengamaMuslim),”"
        },
        {
            "chapter": 27,
            "verse": 32,
            "text": "Wathi (ukumkanikazi): “Hini na nina bahloniphekileyo, ndicebiseni kulo mbandela. Andingethandi ukuthabatha isigqibo ngaphandle kokuba nina nibe ngamangqina am.”"
        },
        {
            "chapter": 27,
            "verse": 33,
            "text": "Bathi bona: “Thina singamadoda anamandla, nanamandla amakhulu omkhosi, kodwa ke umyalelo ngowakho, bona wena omawuyalele kona.”"
        },
        {
            "chapter": 27,
            "verse": 34,
            "text": "Wathi yena: “Inene ookumkani xa bengena esixekweni, bayasitshabalalisa benze abantu abahloniphekileyo balapho babe ngabathotyiweyo. Leyo yiyona nto bayenzayo"
        },
        {
            "chapter": 27,
            "verse": 35,
            "text": "Kodwa mna ndiya kubathumelela isipho ndize ndijonge ukuba mpendulo ni na eza kubuya nesithunywa.”"
        },
        {
            "chapter": 27,
            "verse": 36,
            "text": "Bathi ke besakufika kuSulaymân, wathi: “Nindibonelela ngobutyebi na? Kodwa oko uAllâh Andinike kona kungcono kunoko aninike kona nina. Ukusuka apho ikwanini nje abavuyiswa zizipho zenu"
        },
        {
            "chapter": 27,
            "verse": 37,
            "text": "Buyelani kubo, kuba thina inene siza kuza kubo ngomkhosi baze bona bangabi namandla okuphikisana nawo, yaye thina siya kubagxotha baphume benyelekile, yaye baya kuthotyiselwa.”"
        },
        {
            "chapter": 27,
            "verse": 38,
            "text": "Wathi (uSulaymân): “Hini na nina zinkosi nguwuphi na kuni oya kundizela netrone yakhe bengekazi kuza kuzithoba kum?”"
        },
        {
            "chapter": 27,
            "verse": 39,
            "text": "Eyona inamandla kuzo iiJinni yathi: “Ndiya kuza nayo mna ungekaphakami nakwindawo yakho, yaye mna inene kuwo lo msebenzi ndinamandla yaye ndithembekile.”"
        },
        {
            "chapter": 27,
            "verse": 40,
            "text": "Eyayinolwazi lweziBhalo yathi: Mna ndiya kuyizisa kuwe ngokuphanyaza kweliso!” Wathi (uSulaymân) esakuyibona ibekwe phambi kwakhe, wathi: “Oku kuvela kuBabalo lweNkosi yam (Isenzela) ukundivavanya ukuba ndinawo na umbulelo okanye andibuleli na! Lowo ubulelayo, inene ukubulela kwakhe (ukwenzela ukuzinceda) isiqu sakhe. Ke lowo ungabuleliyo inene iNkosi yam ayidingi nto yaye nguSobubele.”"
        },
        {
            "chapter": 27,
            "verse": 41,
            "text": "(Wathi): “Mtshintsheleni imbonakalo yetrone yakhe sibone ukuba uya kukhokeleka na okanye uya kuba ngongakhokelelekanga na.”"
        },
        {
            "chapter": 27,
            "verse": 42,
            "text": "Ke kaloku ukufika kwakhe kwathiwa kuye: “Ingaba itrone yakho iyafana na nale?” Wathi yena: “Ingengathi yiyo.” (USulaymân wathi) Thina saphiwa ulwazi ngaphambili kunaye, yaye sibe ngamaMuslim (sazithoba phantsi kwentando ka-Allâh)"
        },
        {
            "chapter": 27,
            "verse": 43,
            "text": "Yena ke oko abe ekukhonza kumphambukisile (ekuzinikeleni kuAllâh). Inene, yena usuka kubantu abangakholwayo.”"
        },
        {
            "chapter": 27,
            "verse": 44,
            "text": "Kwathiwa kuye: “Ngena ebhotwe.” Kodwa wathi akulibona (ibhotwe), wacinga ukuba lichibi lamanzi wazinyusa iilokwe zakhe (ukuze awele). Wathi (uSulaymân): “Eneneni (wena) libhotwe eli (elimgangatho walo) wenziwe ngegilasi.” Wathi yena: “Nkosi yam, inene mna ndizonile yaye ndiyazinikela noSulaymân kuAllâh, iNkosi yamaphakade.”"
        },
        {
            "chapter": 27,
            "verse": 45,
            "text": "Inene Thina Sathumela kumaThamûd umntakwabo uSâlih, owathi (kubo): “Khonzani uAllâh (Yedwa)”, Khangela ke! Basuka bangamaqela amabini aphikisanayo (elikholwayo nelingakholwayo)"
        },
        {
            "chapter": 27,
            "verse": 46,
            "text": "Wathi yena: “Hini na bantu bakuthi! Kutheni na nifuna ukuba isohlwayo sifike ngokukhawuleza ngaphambili kokulungileyo (inceba ka-Allâh)? Kutheni ningaceli itarhu kuAllâh, khon’ukuze nifumane ukwenzelwa inceba?”"
        },
        {
            "chapter": 27,
            "verse": 47,
            "text": "Bathi bona: “Thina sikucingela ukuba wena uhlolela okubi, wena ndawonye nabo bakunye nawe.” Wathi yena: “Ukuhlolela okubi oko kwenu kukuAllâh. Ngapha koko nina ningabantu abavavanywayo"
        },
        {
            "chapter": 27,
            "verse": 48,
            "text": "Ke kaloku kweso sixeko kwakukho iintsapho ezisithoba ezazisenza ubutshinga emhlabeni zaye zingaguquki zilungise (ihambo yazo)"
        },
        {
            "chapter": 27,
            "verse": 49,
            "text": "Zathi zona: “Thabathani isifungo ngoAllâh sokuba siza kumbulala (uSâlih) ngobusuku yena nosapho lwakhe. Sakusuka sithi kwisizalwane sakhe esisondele kakhulu kuye, ‘Asikhanga siyibone intshabalalo yosapho lwakhe, yaye thina sithetha inyaniso’”"
        },
        {
            "chapter": 27,
            "verse": 50,
            "text": "Baqulunqa icebo ke, naThi Saqulunqa icebo, lo gama babengaqondi"
        },
        {
            "chapter": 27,
            "verse": 51,
            "text": "Khangela ke ukuba sabanjani na isiphumo seyelenqe labo ukubatshabalalisa kweThu bona nabantu bakubo bonke"
        },
        {
            "chapter": 27,
            "verse": 52,
            "text": "Ke ngoko leyo yimizi yabo eyatshabalala nya kuba benza ubugwenxa. Inene kuko oku kukho umqondiso kubantu abanolwazi"
        },
        {
            "chapter": 27,
            "verse": 53,
            "text": "Sabasindisa ke abo bakholwayo, babemoyika uAllâh, begcina amaxanduva abo kuYe"
        },
        {
            "chapter": 27,
            "verse": 54,
            "text": "Kanajalo khankanya uLût xa wathi kubantu bakubo, nenza ukungcola na lo gama nibona"
        },
        {
            "chapter": 27,
            "verse": 55,
            "text": "Niya kumadoda ngeenkanuko endaweni yabafazi na? Inene nina ningabantu abaziphethe ngokungenangqondo.”"
        },
        {
            "chapter": 27,
            "verse": 56,
            "text": "Kodwa impendulo yabantu bakubo ayizanga ibe nto yimbi ngaphandle kokuthi: “Lugxotheni usapho lukaLût (luphume) esixekweni senu. Inene bona ngabantu abafuna ukuzigcina msulwa.”"
        },
        {
            "chapter": 27,
            "verse": 57,
            "text": "Samsindisa ke Thina yena nosapho lwakhe, ngaphandle komkakhe; Sammisela ukuba abe ngomnye wabo baza kushiyeka ngemva"
        },
        {
            "chapter": 27,
            "verse": 58,
            "text": "Saza Sathoba imvula yamatye (omlilo) phezu kwabo, hayi ukungcola kwentshabalalo yabo babelunyukisiwe"
        },
        {
            "chapter": 27,
            "verse": 59,
            "text": "Yithi (Muhammad): “Iindumiso mazibe kuAllâh, uxolo phezu kwezicaka zaKhe Awazikhethayo. Ingaba nguAllâh Olungileyo na okanye ngabo babayamanisa naYe?”"
        },
        {
            "chapter": 27,
            "verse": 60,
            "text": "AyinguYe na Owadala amazulu nomhlaba, nonithobela amanzi (emvula) evela esibhakabhakeni, eSithi ngawo Senze kukhule izitiya ezingummangaliso zizele bubuhle nokuyolisa eningekhe nina ngokwenu nikwazi ukukhulisa imithi yazo? Ukhona na omnye uthixo ngaphandle koAllâh? Kodwa bona ngabantu abayamanisa (amahlulelane) bawalinganise (naYe)"
        },
        {
            "chapter": 27,
            "verse": 61,
            "text": "Ingaba loWo Wenza ihlabathi laba ngumhlaba ozinzileyo Waza Wabeka kuwo apho imilambo, Wawenzela iintaba eziqinileyo, Wabeka phakathi kweelwandle ezimbini umsantsa? Ukhona omnye uthixo na ngaphandle koAllâh? Kodwa uninzi lwabo alwazi"
        },
        {
            "chapter": 27,
            "verse": 62,
            "text": "AyinguYe na ophendula lowo uxhwalekileyo xa ebiza kuYe Aze asuse okungcolileyo, Anenze nibe ziindla-lifa zehlabathi izizukulwana emva kwezizukulwana? Ukhona na omnye uthixo ngaphandle koAllâh? Kuncinane enikukhumbulayo"
        },
        {
            "chapter": 27,
            "verse": 63,
            "text": "AyinguYe na Onikhokelayo Anikhuphe ebumnyameni bomhlaba nolwandle nothumela imimoya eba ziindaba ezivuyisayo phambi kwenceba yaKhe? Ukhona na omnye uthixo ngaphandle koAllâh? Uphakamile uAllâh ngaphezulu kwayo yonke into abayayamanisa naYe"
        },
        {
            "chapter": 27,
            "verse": 64,
            "text": "AyinguYe na Oqalisa indalo Aze Aphinde ayiphinde nonibonelelayo ngokusuka emazulwini nasemhlabeni? Ukhona na omnye uthixo okunye noAllâh? Yithi: “Vezani ubungqina kaloku ukuba ninenyaniso.”"
        },
        {
            "chapter": 27,
            "verse": 65,
            "text": "Yithi: “Akukho namnye emazulwini nasemhlabeni owazi okungabonwayo ngaphandle koAllâh, yaye abazi nokwazi ukuba baza kuvuswa nini na.”"
        },
        {
            "chapter": 27,
            "verse": 66,
            "text": "Ukusuka apho ulwazi lwabo lulinganiselwe mayela noBomi oBuzayo. Ngapha koko bayathandabuza ngokumayela nabo. Kananjalo bona mayela nabo, (uBomi oBuzayo) baziimfama"
        },
        {
            "chapter": 27,
            "verse": 67,
            "text": "Ke kaloku abo bangakholwayo bathi: “Ingaba xa sele siluthuli kunye nookhokho bethu, siza kubuyiswa (sikhutshwe emangcwabeni)"
        },
        {
            "chapter": 27,
            "verse": 68,
            "text": "Sathenjiswa ngako oku, thina nookhokho bethu ngaphambili. Oku akunto yimbi ngaphandle kokuba ziintsomi zabantu bakudala"
        },
        {
            "chapter": 27,
            "verse": 69,
            "text": "Yithi kubo: “Tyhutyha-tyhutyhani ilizwe, nibone okokuba saba njani na isiphelo sezaphula-mthetho.”"
        },
        {
            "chapter": 27,
            "verse": 70,
            "text": "Musa ukukhathazeka ngabo okanye ube buhlungu ngoko bakuqulunqayo"
        },
        {
            "chapter": 27,
            "verse": 71,
            "text": "Kananjalo bathi: “Inini na (inzaliseko) yesi sithembiso, ukuba nithetha inyaniso?”"
        },
        {
            "chapter": 27,
            "verse": 72,
            "text": "Yithi wena: “Mhlawumbi sele ikufuphi emva kwenu inxalenye yoko ningenamonde ngako.”"
        },
        {
            "chapter": 27,
            "verse": 73,
            "text": "Inene iNkosi yenu Izele buBubele ngabantu kodwa uninzi lwabo abanambulelo.”"
        },
        {
            "chapter": 27,
            "verse": 74,
            "text": "Kananjalo iNkosi yenu Iyakwazi oko kufihlwe zizifuba zenu noko zikuvezayo"
        },
        {
            "chapter": 27,
            "verse": 75,
            "text": "Yaye akukho nto ifihlakeleyo ezulwini nasemhlabeni koko iseNcwadini ecacileyo"
        },
        {
            "chapter": 27,
            "verse": 76,
            "text": "Inene le ‘Kur’ân ibalisela aBantwana bakwaSirayeli okuninzi koko baphikisana ngako"
        },
        {
            "chapter": 27,
            "verse": 77,
            "text": "Inene yona isisiKhokelo nenceba kumakholwa"
        },
        {
            "chapter": 27,
            "verse": 78,
            "text": "Inene iNkosi yenu Iza kugweba phakathi kwabo ngogwebo lwaYo. Yona nguSobunganga, uSolwazi"
        },
        {
            "chapter": 27,
            "verse": 79,
            "text": "Ngoko ke thembela ngoAllâh; inene wena usenyanisweni ecacileyo"
        },
        {
            "chapter": 27,
            "verse": 80,
            "text": "Inene wena akungekhe wenze abafileyo beve, ungekhe wenze izithulu ziluve ubizo xa sele zibuye umva zijibilikile"
        },
        {
            "chapter": 27,
            "verse": 81,
            "text": "Yaye akungekhe ukhokele iimfama uzikhuphe ekulahlekeni kwazo. Uya kwenza kuve kuphela abo bakholwayo kwiiVesi zeThu, abo ke ngamaMuslim"
        },
        {
            "chapter": 27,
            "verse": 82,
            "text": "Kananjalo xa iLizwi (elingummiselo) liwile phezu kwabo, Siya kuzisa kubo isilo sivela emhlabeni sithethe nabo, kuba abantu abazanga bakholwe ngokunyanisekileyo kwiiVesi zeThu"
        },
        {
            "chapter": 27,
            "verse": 83,
            "text": "Yaye ngaloo Mini xa Siya kubaqokelela kwisizwe ngasinye, iqela labo babephika iiVesi zeThu liya kuqhutywa luyimikrozo"
        },
        {
            "chapter": 27,
            "verse": 84,
            "text": "Bade baye kufika kwindawo yoMgwebo, Aze Athi (uAllâh): “Nayiphika na nina imiqondiso yaM lo gama naningayiqiqi elwazini (lwenu) kanti yintoni kanye le naniyenza?”"
        },
        {
            "chapter": 27,
            "verse": 85,
            "text": "Lize iLizwi lizaliseke kubo, ngokuba benza ubugwenxa, yaye abayi (kukwazi) ukuthetha"
        },
        {
            "chapter": 27,
            "verse": 86,
            "text": "Ababoni na bona ukuba Senza ubusuku khona ukuze baphumle ngabo nemini ebanika ukubona? Inene kuko oku kukho imiqondiso kubantu abakholwayo"
        },
        {
            "chapter": 27,
            "verse": 87,
            "text": "NgeMini ekuya kuvuthelwa iXilongo ngayo, yaye wonke osezulwini naye wonke osemhlabeni uya kunkwantya ngaphandle kwabo uAllâh Aya kuthanda (ukuba bangoyiki). Yaye bonke baza kuza kuYe bethobekile"
        },
        {
            "chapter": 27,
            "verse": 88,
            "text": "Ke kaloku uzibona iintaba uzicingele ukuba ziqinile, lo gama ziya kudlula njengokudlula kwamafu. Ngumsebenzi ka-Allâh, Owafezekisa izinto zonke. Inene Yena Unolwazi ngoko nikwenzayo"
        },
        {
            "chapter": 27,
            "verse": 89,
            "text": "Nabani na lowo uya kuza nesenzo esilungileyo (ngeMini yoMgwebo), uya kufumana umvuzo ongcono kunaso (isenzo eso) yaye bona (abanjalo) kuloyiko lwaloo Mini baya kukhuseleka"
        },
        {
            "chapter": 27,
            "verse": 90,
            "text": "Kananjalo nabani na oya kuza nesenzo esikukungcola ubuso babo (banjalo) buya kujulelwa ezantsi eMlilweni. (Kuze kuthiwe) Ingaba nihlawulelwe enye into ngaphandle koko nanidla ngokukwenza na?”"
        },
        {
            "chapter": 27,
            "verse": 91,
            "text": "(Yithi Muhammad): “Mna ndiyalelwe kuphela ukuba ndinqule iNkosi yesi sixeko, Eyasenza saNgcwele ekuyiYo ezizezaYo izinto zonke. Yaye kananjalo ndiyalelwe ukuba ndibe ngomnye wamaMuslim"
        },
        {
            "chapter": 27,
            "verse": 92,
            "text": "Nokuba ndicengceleze i’Kur’ân. Nabani na ke okhokelweyo yena ukhokelelwe inzuzo yakhe kuphela; kwaye nabani na lowo ulahlekayo yithi (kuye), “Kuphela mna ndingomnye wabalumkisi.”"
        },
        {
            "chapter": 27,
            "verse": 93,
            "text": "Kananjalo yithi: “Iindumiso zonke mazibe kuAllâh. Yena Uya kunibonisa imiqondiso yaKhe, yaye niya kuyazi. Kananjalo iNkosi yenu akungaba Ayikwazi enikwenzayo.”"
        }
    ]
}
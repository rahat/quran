{
    "rukus": [
        {
            "chapter": 57,
            "verse": 1,
            "text": "Yonke into esemazulwini nasemhlabeni izukisa uAllâh, Yena nguSobunganga, uSobulumko"
        },
        {
            "chapter": 57,
            "verse": 2,
            "text": "LolwaKhe ulongamelo lwamazulu nomhlaba, Unika ubomi, Enze ukufa. Kananjalo Yena Unamandla ngaphezulu kwezinto zonke"
        },
        {
            "chapter": 57,
            "verse": 3,
            "text": "Yena ngowokuQala ngowokuGqibela, Ungentla, yaye Ukufutshane, kananjalo nguMazi wezinto zonke"
        },
        {
            "chapter": 57,
            "verse": 4,
            "text": "NguYe Owadala amazulu nomhlaba ngeentsuku ezintandathu, waza Wanyukela ngentla kweTrone, Uyakwazi okungena emhlabeni nokuphuma kuwo, nokuhlayo kuvela ezulwini nokunyukela kulo kwaye Yena Ukunye nani naphi na apho nikhoyo, kananjalo uAllâh Uyakwazi enikwenzayo"
        },
        {
            "chapter": 57,
            "verse": 5,
            "text": "Yena lulongamelo lwamazulu nomhlaba. Kananjalo kukuAllâh apho (zonke) izinto zibuyela khona"
        },
        {
            "chapter": 57,
            "verse": 6,
            "text": "Yena Wenza ubusuku bungene kwimini, Enze imini ingene kubusuku, Yaye nguMazi wokusezifubeni"
        },
        {
            "chapter": 57,
            "verse": 7,
            "text": "Kholwani ke kuAllâh noMthunywa waKhe, ninikele kumalizo ngoko Anenze naba ziindlalifa zako. Ngokuba abo bakholiweyo phakathi kwenu baze banikele kumalizo baya kuba nomvuzo omkhulu"
        },
        {
            "chapter": 57,
            "verse": 8,
            "text": "Kungani na ukuba ningakholwa kuAllâh lo gama uMthunywa enimemela ekukholweni kwiNkosi yenu, ethe kananjalo wathabatha umnqophiso wenu, ukuba ninokuthi nikholwe"
        },
        {
            "chapter": 57,
            "verse": 9,
            "text": "NguYe Othumele iiVesi kwisiCaka saKhe (uMuhammad) ezibubungqina obucacileyo khona ukuze anikhuphe ebumnyameni anifake ekukhanyeni. Inene uAllâh Unobubele, Unenceba kuni"
        },
        {
            "chapter": 57,
            "verse": 10,
            "text": "Kungani na ukuba ninganikeli eNdleleni ka-Allâh lo gama ilifa lamazulu nomhlaba ilelaKhe? Abalingani phakathi kwenu abo banikelayo, balwa nokulwa ngaphambi (koloyiso lwaseMakkah) nabo balwayo (emva kwalo). Abo (balwa ngaphambili) bangentla ngokwebakala kunabo banikela kamva balwa nokulwa. Kodwa uAllâh bonke Ubathembise (ngomvuzo). Kananjalo uAllâh enikwenzayo Uyakwazi"
        }
    ]
}
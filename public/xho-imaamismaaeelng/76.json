{
    "chapter": [
        {
            "chapter": 76,
            "verse": 1,
            "text": "Ingaba akuzanga khe kubekho xesha na emntwini apho waye eyinto engafanelanga kukhankanywa na"
        },
        {
            "chapter": 76,
            "verse": 2,
            "text": "Inene Samdala UMntu ngomxube weqabaza lembewu yomntu khon’ukuze Simvavanye; kananjalo Samenzela ukuva nokubona"
        },
        {
            "chapter": 76,
            "verse": 3,
            "text": "Samkhokela eNdleleni, nokuba uyabulela na okanye akabuleli"
        },
        {
            "chapter": 76,
            "verse": 4,
            "text": "Kananjalo Silungiselele abangakholwayo amakhonkco namakhamandela neDangatya"
        },
        {
            "chapter": 76,
            "verse": 5,
            "text": "Inene wona amalungisa aya kusela indebe (yewayini) exutywe neKâfûr"
        },
        {
            "chapter": 76,
            "verse": 6,
            "text": "Umthombo ekuza kusela izicaka zika-Allâh ezingamalungisa (kwaye); ziwenza umpompoze ungaphezi"
        },
        {
            "chapter": 76,
            "verse": 7,
            "text": "Abo ke ngabo bazalisekisa izifungo zabo boyike neMini ekungcola kwayo kuya kuba banzi"
        },
        {
            "chapter": 76,
            "verse": 8,
            "text": "Kananjalo bona bapha (abanye) ukutya nangona nabo bekuthanda (kodwa bakunike) abahlwempuzekileyo, noyinkedama, nongumthinjwa"
        },
        {
            "chapter": 76,
            "verse": 9,
            "text": "(Besithi): “Sinondlela ukukholisa uAllâh, asinqweneli mvuzo nambulelo kuni"
        },
        {
            "chapter": 76,
            "verse": 10,
            "text": "Inene thina soyika iMini enzima evela eNkosini yethu nephethe unxunguphalo, eya kwenza ubuso bubonakale busoyikeka.”"
        },
        {
            "chapter": 76,
            "verse": 11,
            "text": "Ngoko ke uAllâh uya kubasindisa bona ebubini baloo Mini, Abaphe ukukhanya kobuhle nolonwabo"
        },
        {
            "chapter": 76,
            "verse": 12,
            "text": "Kananjalo imbuyekezo yabo iya kuba yiPaladesi, nezambatho zesilika ngenxa yokuba kaloku bona baba nomonde"
        },
        {
            "chapter": 76,
            "verse": 13,
            "text": "(Bona baya kuba) behleli zava ezihlalweni zabo (ezimfuma- mfuma), abayi kubona langa nangqele apho"
        },
        {
            "chapter": 76,
            "verse": 14,
            "text": "Ngentla kufutshane nabo iya kuba yimithunzi yayo [iPaladesi (neziqhamo)] zayo ukuba bazinqothule, ziya kuthotyelwa ezantsi ukuba zivumele (ukunqothulwa)"
        },
        {
            "chapter": 76,
            "verse": 15,
            "text": "Kananjalo kuya kuhanjiswa phakathi kwabo izitya neendebe eziya kuba zidalwe zacwenga"
        },
        {
            "chapter": 76,
            "verse": 16,
            "text": "Iigilasi ezicwengileyo ezenziwe ngesilivere ezimlinganiselo wazo wenziwe ngabo"
        },
        {
            "chapter": 76,
            "verse": 17,
            "text": "Kananjalo baya kunikwa indebe (yewayini) exutywe nejinja (ginger)"
        },
        {
            "chapter": 76,
            "verse": 18,
            "text": "(Basele), kumthombo ophakathi (ePaladesi) obizwa ngokuba yiSalsabîl"
        },
        {
            "chapter": 76,
            "verse": 19,
            "text": "Kuya kuba kuhamba-hamba amakhwenkwana enziwe ngonaphakade. Xa uwabona ungacinga ukuba aziiperile ezisarhaziweyo"
        },
        {
            "chapter": 76,
            "verse": 20,
            "text": "Naxa ujonga apho (ePaladesi) uya kubona ubumnandi nobungangamsha (bokwenene)"
        },
        {
            "chapter": 76,
            "verse": 21,
            "text": "Baya kwambathiswa izambatho eziluhlaza zesilika esulungekileyo, engqindilili. Kananjalo baya kuhonjiswa ngezacholo zesilivere Ize iNkosi yabo Ibanike isiselo esihlambululayo"
        },
        {
            "chapter": 76,
            "verse": 22,
            "text": "(Kananjalo kuya kuthiwa): “Inene oku kuni ngumvuzo kananjalo, umzamo wenu uyabulelwa.”"
        },
        {
            "chapter": 76,
            "verse": 23,
            "text": "Inene SiThi Abathumele i’Kur’ân kuwe (Muhammad), amathuba ngamathuba"
        },
        {
            "chapter": 76,
            "verse": 24,
            "text": "Yiba nomonde ke ngesigqibo seNkosi yakho, ungathobeli (nawuphi na) umoni phakathi kwabo okanye ongenambulelo"
        },
        {
            "chapter": 76,
            "verse": 25,
            "text": "Ke kaloku khumbula igama leNkosi yakho (emthandazweni) ekuseni nangokuhlwa"
        },
        {
            "chapter": 76,
            "verse": 26,
            "text": "Nasebusuku qubuda kuYo uYizukise ngobusuku (obo)"
        },
        {
            "chapter": 76,
            "verse": 27,
            "text": "Inene abo [bangakholwayo (baleqa)], bathande ubomi balo mhlaba beshiya ngemva kwabo iMini ebuhlungu"
        },
        {
            "chapter": 76,
            "verse": 28,
            "text": "SiThi ababadalayo Sabomeleza izimo zabo, kanti Sithanda Singayijika imbonakalo yabo ngotshintsho (olwahluke) kwaphela"
        },
        {
            "chapter": 76,
            "verse": 29,
            "text": "Inene le Vesi (ye‘Kur’ân) isisiyalo, ngoko ke lowo uthandayo makazithabathele iNdlela eya eNkosini yakhe"
        },
        {
            "chapter": 76,
            "verse": 30,
            "text": "Ukanti nina aningekhe nikwazi, ngaphandle kokuba kuthande uAllâh. Inene uAllâh nguSolwazi nguSobulumko"
        },
        {
            "chapter": 76,
            "verse": 31,
            "text": "Yena Uya kungenisa kwinceba yaKhe lowo Amthandileyo. Abenzi bobubi ke bona Ubalungiselele isohlwayo esibuhlungu"
        }
    ]
}
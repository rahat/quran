{
    "chapter": [
        {
            "chapter": 16,
            "verse": 1,
            "text": "Katatapatn Allah447 pasti atakng maka amelah kao minta supaya dipacapat (atakng)nya. Maha Suci Allah man Maha Tingi’ Ia dari ahe nang iaka’koa pasakutuatn"
        },
        {
            "chapter": 16,
            "verse": 2,
            "text": "Ia nuruntatn sigana mala’ekat ngincakng wahyu mang parentah-Nya ka’ sae nang Ia mao’i’ ka’ antara amba-amba-Nya, (mang bapirman) iakoa, ”paringati’lah (hamba- hamba-Ku), bahoa’ nana’ ada Tuhan selain Aku maka mustinyalah kita’ bataqwa ka’ Aku.”"
        },
        {
            "chapter": 16,
            "verse": 3,
            "text": "Ia nyiptaatn langit man bumi mang kabanaratn. Mahatingi’ Allah dari ahe nang iaaka’ia sakutuatn"
        },
        {
            "chapter": 16,
            "verse": 4,
            "text": "Ia nyiptaatn talino dari ai’mani, ternyata ia jadi pambantah nang nyata"
        },
        {
            "chapter": 16,
            "verse": 5,
            "text": "man ayaman udah dinyiptaatn nto’ kita, di koa ada (bulu) nang ngangati’ man manyak manpa’at, man sabagiannya kao makatn"
        },
        {
            "chapter": 16,
            "verse": 6,
            "text": "Man kita namu kaindahan ka’ ia, waktu kao ngincakng mulakng ka’ kandang man waktu kao ngalapasi’nya (ka’ tampat pangambalaatn)"
        },
        {
            "chapter": 16,
            "verse": 7,
            "text": "Man ia ngangkut barang-barangnyu ka’ suatu nagari nang kao nana’ sanggup Mancapainya, kacoali mang susah payah. Sungguh, Tuhannyu Maha Pangasih, Maha Panyayang"
        },
        {
            "chapter": 16,
            "verse": 8,
            "text": "Man (Ia udah nyiptaatn) kuda, bagal,448 man keledai, nto’ kao taiki’ man (manjaji) pariasatn. Allah nyiptaatn ahe nang nana’ kao tauatn"
        },
        {
            "chapter": 16,
            "verse": 9,
            "text": "Man hak Allah narangkan maraga nang locor, man ka’ antaranya ada (maraga) nang nyimpang. Man kade’ Ia mao’i’, tantu Ia mare’ patunjuk ka’ kita’ samua (ka’ maraga nang batol)"
        },
        {
            "chapter": 16,
            "verse": 10,
            "text": "Ia lah nang udah nuruntatn ai’ (ujatn) dari langit nto’ nyu, sabagiannya nto’ nyocok man sabagiannya (nyuburatn) tanaman, ka’ ia kao ngambalaatn ternaknyu"
        },
        {
            "chapter": 16,
            "verse": 11,
            "text": "Mang (ai’ ujatn) koa Ia numuhatn nto’ nyu tanam-tanaman, zaitun, kurma, anggur man sagala macam buah-buahan. Sungguh ka’ nang ampakra batol-batol di tamu tanda (kabasaratn Allah) bagi urakng nang bapikir"
        },
        {
            "chapter": 16,
            "verse": 12,
            "text": "Man Ia nundukatn malam man siakng mata ari man bule’ nto’nyu, man bintakng- bintakng dikandaliatn mang parentah-Nya. Sungguh, ka’ nang ampakoa batol-batol tadapat tanda-tanda (kabasaratn Allah) bagi urakng nang ngarati"
        },
        {
            "chapter": 16,
            "verse": 13,
            "text": "Man (Ia uga’ ngandaliatn) ahe nang Ia nyiptaatn nto’ nyu ka’ ai’ tanah nian sangahe manyak macam jenis man sangahe macam warnanya. Sungguh, ka’ nang ampakoa batol- batol tadapat tanda (kabasaratn Allah) ka’ kaum nang na’ap palajaran"
        },
        {
            "chapter": 16,
            "verse": 14,
            "text": "Man Ia lah nang nundukatn lautan (nto’ nyu), supaya kita bisa makatn Dageng nang sagar (ikatn) dari ai’, man (dari lautan koa) kita’ ngaluaratn pariasatn nang kita’ pake. Kita’ (uga’) nele’ parahu balayar ka’ di koa. Man supaya kita’ ngago’ sabagian karunia- Nya, man supaya kita’ basukur"
        },
        {
            "chapter": 16,
            "verse": 15,
            "text": "Man Ia nancapatn gunung ka’ bumi, supaya bumi koa nana’ baguyu’ basama kita’, (man Ia nyiptaatn) sunge-sunge man maraga- maraga supaya kita’ namu patunjuk"
        },
        {
            "chapter": 16,
            "verse": 16,
            "text": "Man (Ia nyiptaatn) tanda-tanda (panunjuk maraga). Man mang bintakng-bintakng iaka’koa namu patunjuk"
        },
        {
            "chapter": 16,
            "verse": 17,
            "text": "Maka ahe ke’ (Allah) nang nyiptaatn sama mang nang nana’ dapat nyiptaatn (sasuatu)? Ngahe kita’ nana’ na’ap palajaran"
        },
        {
            "chapter": 16,
            "verse": 18,
            "text": "Man kade’ kita’ ngeteng nikmat Allah, pasti kita’ nana’ akan mampu ngetengi’nya. Sungguh, Allah batol-batol Maha Pengampun, Maha Penyayang"
        },
        {
            "chapter": 16,
            "verse": 19,
            "text": "Man Allah ngatahui’ ahe nang kita’ sosokatn man ahe nang kita’ batakatn"
        },
        {
            "chapter": 16,
            "verse": 20,
            "text": "Man (bahala-bahala) nang nyaka’koa saru’ selain Allah, nana’ dapat manjuat sasuatu ahe pun, samintara bahala-bahala koa di pamuat talino"
        },
        {
            "chapter": 16,
            "verse": 21,
            "text": "(bahala-bahala koa) barang mati, nana’ idup, man bahala-bahala koa nana’ ngatahui’ kade’ (panyambahnya) dibangkitatn"
        },
        {
            "chapter": 16,
            "verse": 22,
            "text": "Tuhan kita’ ialah Tuhan Nang Maha Esa. Maka urakng nang nana’ baiman ka’ naherat, ati nyaka’koa ngingkari’ (kaesaan Allah), man iaka’koa ialah urakng nang sombong"
        },
        {
            "chapter": 16,
            "verse": 23,
            "text": "Nana’ di raguatn agi’ bahoa’ Allah ngatahui’ ahe nang iaka’koa rahasiaatn man Ahe nang iaka’koa kataatn. Sabatolnya Ia nana’ nyukai’ urakng nang sombong"
        },
        {
            "chapter": 16,
            "verse": 24,
            "text": "Man kade’ dibatakatn ka’ iaka’koa, ”Ahe nang udah dinuruntatn Tuhannyu? ”Iaka’koa nyawap, Singara urakng duhia”"
        },
        {
            "chapter": 16,
            "verse": 25,
            "text": "(ucapatn iaka’koa) nyabapatn nyaka’koa ka’ ari kiamat mikuli’ dosa-dosanya babaro sacara sampurna, man sabagian dosa-dosa urakng nang iaka’koa sasatatn nang nana’ ngatahui’ sabebet pun (bahoa’ iaka’koa dinyasatatn). Ingatlah, miah buruknya (dosa) nang iaka;ia pikul koa"
        },
        {
            "chapter": 16,
            "verse": 26,
            "text": "Sungguh, urakng-urakng nang sanape’ iaka’koa udah ngadaatn tipu daya maka Allah ngancuratn rumah-rumah nyaka’koa mulai dari pondasinya, lalu atap (rumah koa) jantu’ nimpa nyaka’koa dari atas, man siksaatn koa atakng ka’ iaka’koa dari arah nang nana’ iaka’koa sadari’"
        },
        {
            "chapter": 16,
            "verse": 27,
            "text": "Kemudian Allah nginaatn nyaka’koa ka’ ari kiamat, man bapirman, ”Di mae ke’ sakutu- sakutu-Ku koa nang (karana membelanya) kita’ salalu munsuhi’ iaka’koa (nabi-nabi 16. AN-N man urakng baiman)?” Urakng-urakng nang dibare’ ilmu bakata, 449 “Sabatolnya kahinaaan siksaatn ka’ ari nian dinimpaatn ka’ urakng kapir, ”"
        },
        {
            "chapter": 16,
            "verse": 28,
            "text": "(iakoa) urakng nang di mabut nyawanya di sigana mala’ekat dalapm kaadaan (babuat) zalim ka’ diri’nya babaro, lalu iaka’koa nyarahatn diri’ (sambil bakata), ”kami nana’ paranah ngarajaatn sote’ kajahatatn’ pun. ”(Mala’ekat nyawab), ”Paranah! Sabatolnya Allah Maha Nau’an ahe nang udah kita’ karajaatn"
        },
        {
            "chapter": 16,
            "verse": 29,
            "text": "Maka masoki’lah pintu-pintu naraka Jahanam, kita’ kakal ka’ dalapmnya. Pasti koa saburuk-buruk tampat urakng nang nyombongkatn diri’"
        },
        {
            "chapter": 16,
            "verse": 30,
            "text": "Man kamudian dibatakatn ka’ urakng nang bataqwa, ”Ahe ke’ nang udah dinuruntatn di Tuhannyu? iaka’koa nyawap, “kabaikatn.” Bagi urakng nang babuat edo’ ka’ dunia nian namu (balasan) nang baik. Man sabatolnya nagari naherat pasti labih baik. Man koalah sabaik-baik tampat bagi urakng nang bataqwa"
        },
        {
            "chapter": 16,
            "verse": 31,
            "text": "(iakoa) saruga-saruga‘Adn nang iaka’koa masuki’, ngalir ka’ babahnya sunge-sunge, ka’ dalapm (saruga) koa iaka’koa napati’ sagala ahe nang dimalantatn. Ampakoalah Allah mare’ balasan ka’ urakng nang bataqwa"
        },
        {
            "chapter": 16,
            "verse": 32,
            "text": "(iakoa) urakng nang dimatiatn di sigana mala’ekat dalapm kaadaan baik, 450 iaka’koa (sigana mala’ekat) matakatn (ka’ iaka’ ia), “Salamun ‘alaikum”, tama’lah ka’ dalapm saruga karana ahe nang udah kao karajai’”"
        },
        {
            "chapter": 16,
            "verse": 33,
            "text": "Nana’ ada nang ditunggu iaka’koa (urakng kapir) selain atakngnya sigana mala’ekat ka’ iaka’koa451 ato atakngnya parentah Tuhan- nyu.452 Ampakoalah nang udah di pamuatdi urakng-urakng (kapir) sanape’ iaka’koa. Allah nana’ manjalimi iaka’koa, justru iaka’koa lah nang (salalu) manjalimi diri’ nyaka’koa babaro"
        },
        {
            "chapter": 16,
            "verse": 34,
            "text": "Maka iaka’koa dingazapi’ (akibat) perbuatan nyaka’koa man diliputi’ sisaatn nang de’e pancah iaka’koa ngolo’i’nya"
        },
        {
            "chapter": 16,
            "verse": 35,
            "text": "Man urakng musyrik bakata, ”Kade’ Allah mao’, pasti kami nana’ akan nyambah neinglain salain Ia, baik kami mao’pun apa’-apa’ kami, man nana’ (uga’) kami ngaharampatn jukut nana’ (saijin)-Ia. ”Ampakoalah nang dipanjuat oleh urakng sanape’ nyaka’koa. Bukatnke’ kawajiban sigana rasul ingge nyampeatn (amanat Allah) manang jalas"
        },
        {
            "chapter": 16,
            "verse": 36,
            "text": "Man sungguh, Kami udah ngutusatn saurakng rasul nto’ satiap umat (nto’ nyaru’i’), ”Sambahlah Allah, man jauhi’lah Tâghût.”Kamudian ka’ antara iaka’koa ada nang dibare’ patunjuk di Allah man ada uga’ nang tatap dalapm kasasatatn. Maka bajalatnlah kao ka’ bumi man tele’i’lah ampahe kasudahatn uarakng nang nustaatn (rasul-rasul)"
        },
        {
            "chapter": 16,
            "verse": 37,
            "text": "Kade’ kao (Muhammad) miah ngarapatn supaya iaka’koa namui’ patunjuk maka sabatolnya Allah nana’ akan mare’ patunjuk ka’ urakng nang disasatatn-Nya, man iaka’koa nana’ ada panolongnya"
        },
        {
            "chapter": 16,
            "verse": 38,
            "text": "Man iaka’koa basumpah mang (dama) Allah mang sumpah nang batol-batol, ”Allah nana’ akan mangkitatn urakng nang mati. ”Nana’ ampi koa (pasti Allah nae mangkitatnnya), sabage suatu janji nang banar dari-Nya, tapi kamanyakatn talino nana’ ngatahui’nya"
        },
        {
            "chapter": 16,
            "verse": 39,
            "text": "Supaya Ia nyalasatn ka’ iaka’koa ahe nang iaka’koa pasalisihatn koa, man supaya urakng kafir ngatahui’ bahoa’ iaka’koa ialah urakng nang pangalok"
        },
        {
            "chapter": 16,
            "verse": 40,
            "text": "Sabatolnya pirman Kami terhadap ahe nang kami mao’i Kami ngamao’i’nya, Kami ingge bakata ka’ ia, “Jadilah maka jadilah sasuatu koa. 16. AN-N"
        },
        {
            "chapter": 16,
            "verse": 41,
            "text": "Man urakng nang bahijrah karana Allah salaka’ iaka’koa dizalimi, pasti Kami mao’ marentatn tampat nang edo’ ka’ iaka’koa ka’ dunia. Man pahala ka’ naherat pasti labih aya’, sakiranya iaka’koa nau’an"
        },
        {
            "chapter": 16,
            "verse": 42,
            "text": "(iakoa) urakng nang sabar man ngge ka’ Tuhan iaka’koa batawakal"
        },
        {
            "chapter": 16,
            "verse": 43,
            "text": "Man Kami nana’ ngutus sanape’ kao (Muhammad), melaintatn urakng laki-laki nang Kami bare’ wahyu ka’iaka’koa; maka batanya’lah ka’ urakng nang ba pangatahuan453 kade’ kita nana’ nau’an"
        },
        {
            "chapter": 16,
            "verse": 44,
            "text": "(iaka’koa Kami utus) mang ngincakng katarangan-katarangan (mukjisat) man kitab-kitab. Man Kami turuntatn az-Zikr (al- Quran) ka’ kao, supaya kao narangkatn ka’ talino ahe nang udah dinuruntatn ka’ ’iaka’koa454 man supaya iaka’koa bapikir"
        },
        {
            "chapter": 16,
            "verse": 45,
            "text": "Maka ahe ke’ urakng nang mamuat tipu daya nang jahat koa, marasa aman (dari bancana) ditingalampatnnya ai’ tanahdi Allah barage nyaka’koa, ato man atakngnya siksaatn ka’iaka’koa dari arah nang nana’ iaka’koa sadari’"
        },
        {
            "chapter": 16,
            "verse": 46,
            "text": "Atau Allah nyiksa iaka’koa ka’ waktu iaka’koa dalapm pajalanan;sahingga iaka’koa nana’ badaya nolak panyiksaatn"
        },
        {
            "chapter": 16,
            "verse": 47,
            "text": "Atau Allah nyiksa iaka’koa mang baransur- angsur (sampai binasa)455 Maka sungguh, Tuhannyu Maha Pangasih, Maha Panyayang"
        },
        {
            "chapter": 16,
            "verse": 48,
            "text": "Man ahe ke’ iaka’koa nana’ maraiatn jukut nang dinyiptaatn Allah, bayang-Bayangnya babolak-balik ka’ kanan man ka’ keba’, dalapm kaadaan sujud ka’ Allah, man iaka’koa (basikap) randah ati"
        },
        {
            "chapter": 16,
            "verse": 49,
            "text": "Man sagala ahe nang ada ka’ langit man ahe nang ada ka’ ai’ tanah ngge basujud ka’ Allah iakoa samua mahluk bagarak (banyawa) man (uga’) sigana mala’ekat, man iaka’koa (mala’ekat) nana’ nyombongkatn dirinya"
        },
        {
            "chapter": 16,
            "verse": 50,
            "text": "Iaka’koa gali’ ka’ Tuhan nang (bakuasa) ngatasi’ nyaka’koa man ngalaksanaan ahe nang ahe nang dimarentahatn (ka’ia)"
        },
        {
            "chapter": 16,
            "verse": 51,
            "text": "Man Allah bapirman, ”Amelah kao nyambah dua tuhan; nggelah Ia Tuhan Nang Maha Esa. Maka ngge ka’ Aku ihan kao gali’. ”"
        },
        {
            "chapter": 16,
            "verse": 52,
            "text": "Man nu’ nyalah ngaliputi’ sagala ahe nang ada ka’ langit man ka’ bumi, man ka’ Ialah (ibadah man) kataatatn salama-lamanya. Ngahe kao gali’ ka’ salain Allah"
        },
        {
            "chapter": 16,
            "verse": 53,
            "text": "Man sagala nikmat nang ada ka’ kita (atakngnya) dari Allah, kamudian kade’ kao ditimpa’ kasinsaraan maka ka’ Ia lah kao minta’ patolongan"
        },
        {
            "chapter": 16,
            "verse": 54,
            "text": "Kemudian kade’ Ia udah ngilangkatn bancana darinyu, malah sabagian kita’ nyakutuatn Tuhan mang (nang lain)"
        },
        {
            "chapter": 16,
            "verse": 55,
            "text": "Biarlah iaka’koa ngingkari’ nikmat nang udah Kami barentatn ka’ iaka’koa; basanang-sananglah kita’. Nae kita’ akan ngatahui’ (akibatnya)"
        },
        {
            "chapter": 16,
            "verse": 56,
            "text": "Man iaka’koa nyadiaatn sabagian dari rajaki nang udah Kami barentatn ka’iaka’koa, nto’ bahala-bahala nang iaka’koa nana’ ngatahui’ (kakuasaannya). Demi Allah, kita’ paasti akan ditanyai’ tentang ahe nang udah kita’ ada-adaatn"
        },
        {
            "chapter": 16,
            "verse": 57,
            "text": "Man iaka’koa natapatn anak nangbini nto’ Allah. 456 Maha Suci Ia, samintara nto’ iaka’koa sandiri ahe nang iaka’koa sukai’ (anak nang laki-laki)"
        },
        {
            "chapter": 16,
            "verse": 58,
            "text": "Padahal kade’ ada urakng dari ka’ iaka’koa dibare’ kabar mang (kalahiratn) anak nang bini, muhanya jadi itapm’ (nta calah), man ia miah bera"
        },
        {
            "chapter": 16,
            "verse": 59,
            "text": "Ia nosok dari urakng manyak, disabapatn kabar buruk nang di sampeatn ka’ ia. Ahe ke’ ia mao’ miharanya mannanggong kahina’an ato mao’ nyuburnya ka’ dalapm 16. AN-N tanah (idup-idup)? Ingatlah miah buruknya (kaputusatn) nang iaka’koa tatapatn koa"
        },
        {
            "chapter": 16,
            "verse": 60,
            "text": "Bagi urakng-urakng nang nana’ baiman ka’ (kaidupatn) naherat, da sipat nang buruk; man Allah da sipat Nang Maha Tingi’. Man Ia Mahaperkasa, Mahabijaksana"
        },
        {
            "chapter": 16,
            "verse": 61,
            "text": "Man kade’ Allah ngukumi’ talino karana kazalimannya, pasti nana’ akan ada nang ditingalantat-Nya ka’ ai’ tanah dari mahluk nang melata sekalipun, tapi Allah nangguhatn iaka’koa sampe waktu nang udah tantuatn. Maka kade’ ajal atakng, iaka’koa nana’ dapat minta’ dinunda’ ato dipacapat saebet pun"
        },
        {
            "chapter": 16,
            "verse": 62,
            "text": "Man iaka’koa natapatn ka’ Allah ahe nang iaka’koa sandiri banci’i’, man jilah nyaka’koa bakata pangalok, bahoa’ sabatolnya (sagana) nang baik-baik nto’ nyaka’koa. Nana’lah diraguatn agi’ narakalah nto’nyaka’koa, man sabatolnya iaka’koa mao’ dimasokatn (ka’ dalapmnya)"
        },
        {
            "chapter": 16,
            "verse": 63,
            "text": "Demi Allah, sungguh Kami udah ngutus (rasul-rasul) ka’ umat-umat sanape’ kao (Muhammad), tapi setan nyajiatn tarasa edo’ bagi iaka’koa pabuatan iaka’koa (nang buruk), sahingga ia (setan) manjadi pamimpin iaka’koa ka’ ari nian man iaka’koa mao’ namu siksaatn nang miah padih"
        },
        {
            "chapter": 16,
            "verse": 64,
            "text": "Man Kami nana’ nuruntatn Kitab (al- Quran); nian ka’ kao (Muhammad) malaintatn supaya kao dapat nyalasatn ka’ iaka’koa ahe nang iaka’koa salisihatn sarata manjaji patunjuk man rahmat bagi urakng- urakng nang baiman"
        },
        {
            "chapter": 16,
            "verse": 65,
            "text": "Man Allah nuruntatn ai’ (ujatn) dari langit man mang ai’ koa di idupatn-Nya ai’ tanah nang tadinya udah mati. Sungguh ka’ nang ampakoa banar-banar tadapat tanda-tanda (kabasaratn Allah) bagi urakng-urakng nang nangaratn (pelajaran)"
        },
        {
            "chapter": 16,
            "verse": 66,
            "text": "Man sungguh, ka’ ayaman koa batol-batol tadapat palajaran ka’ kita’. Kami mare’nyu nyocok dari ahe nang ada dalapm parutnya (barupa) susu murni antara kotoran man darah, nang mudah ditalatn ka’ urakng nang nyocoki’nya"
        },
        {
            "chapter": 16,
            "verse": 67,
            "text": "Man dari buah kurma man anggur, kita’ manjuat minuman nang memabukkan man rajaki nang baik. Sungguh, ka’ nang ampakoa koa batol-batol tadapat tanda (kabasaratn Allah) ka’ urakng nang ngarati"
        },
        {
            "chapter": 16,
            "verse": 68,
            "text": "Man Tuhannyu mengilhamkan ka’ uanyi’, ”pamuatlah sarakng ka’ gunung-gunung, ka’ batakng-batakng kayu, man ka’ tampat- tampat nang dipanjuat talino"
        },
        {
            "chapter": 16,
            "verse": 69,
            "text": "Laka’ koa makatnlah dari sagala (macam) buah-buahan lalu jalatni’lah maraga Tuhannyu nang udah dimudahatn (nto’nyu). ”Dari parut uanyi’ koa kaluar minuman (madu) nang Bamacam-macam warnanya. Ka’ dalapmnya tadapat obat nang nyambuh- atn ka’ talino. Sungguh, ka’ nang ampakoa koa batol-batol tadapat tanda (kabasaratn Allah) bagi urakng nang bapikir"
        },
        {
            "chapter": 16,
            "verse": 70,
            "text": "Man Allah udah nyiptaatn kita’, kamudian ngamatiatn kita’, ka’ antara kita’ ada nang dipulangkatn ka’ omor nang miah panyakng, sahingga ia nana’ ngatahui’ agi’ jukut nang paranah dikatahui’nya. Sungguh, Allah Maha Nau’an, Mahakuasa"
        },
        {
            "chapter": 16,
            "verse": 71,
            "text": "Man Allah ngalabihatn kita’ ka’ sabagian nang lain dalapm hal rajaki, tapi urakng nang dilabihatn (rajakinya koa) bai’ marentatn rajakinya ka’ hamba sahaya nang nyaka’koa ngampu’i’, sahingga iaka’koa sama-sama (misa’i’) rajaki koa. Ngahe iaka’koa ngingkari’ nikmat Allah"
        },
        {
            "chapter": 16,
            "verse": 72,
            "text": "Man Allah nyajiatn nto’nyu pasangan (nang laki ato nang bini) dari jenis kita’ babaro man nyajiatn anak ucu’ nto’nyu dari pasangannyu, sarata mare’nyu rajaki dari nang baik. Ngahe iaka’koa baiman ka’ nang batil man ngingkari’ nikmat Allah"
        },
        {
            "chapter": 16,
            "verse": 73,
            "text": "Man iaka’koa nyambah selain Allah, jukut nang nana’ dapat sama sakali marentatn rajaki ka’ iaka’koa, dari langit man ai’ tanah, man nana’ akan sanggup (babuat ahe pun)"
        },
        {
            "chapter": 16,
            "verse": 74,
            "text": "Maka amelah kita’ ngadaatn sakutu-sakutu ka’ Allah. Sungguh, Allah ngatahui’, samintara kita’ nana’ ngatahui’"
        },
        {
            "chapter": 16,
            "verse": 75,
            "text": "Allah manjuat parumpamaan sa’urakng hamba sahaya ka’babah kakuasaan urakng lain, nang nana’ badaya babuat ahe-ahe, man surakng nang Kami bare’ rajaki nang baik, lalu ia ngimpakatn sabagian rajaki koa Sacara sambunyi-sambunyi man sacara tarang-tarangan. Sama ke’ iaka’koa koa? Sagala puji ngge nto’ Allah, tapi kamanyakatn iaka’koa nana’ ngatahui’"
        },
        {
            "chapter": 16,
            "verse": 76,
            "text": "Man Allah uga’ manjuat parumpamaan, dua urakng laki-laki, nang surakng awa’ nana’ bisa babuat sasuatu man ia manjadi beban nang nanggungi’nya, ka’ mae ja’ ia disuruh (di nang nanggungi’nya koa), ia sama sakali nana’ dapat ngatangkatn suatu kabaikatn. Sama ke’ urakng koa mang urakngnang nyuruh babuat keadilan, man ia barada ka’ jalan nang lurus"
        },
        {
            "chapter": 16,
            "verse": 77,
            "text": "Man nu’ Allah (sigana) nang tasambunyi’ ka’ langit man ka’ ai’ tanah. Urusan kajadian Kiamat koa, hanya saparati sakajap mata ato labih capat (agi’). Sabatolnya Allah Mahakuasa atas sigana ahepun"
        },
        {
            "chapter": 16,
            "verse": 78,
            "text": "Man Allah ngaluaratn kao dari parut uwe’nyu dalapm kaadaan nana’ nau’an ahepun, man Ia marei’nyu panangaratn, panele’atn man ati nurani, supaya kita’ basukur"
        },
        {
            "chapter": 16,
            "verse": 79,
            "text": "Nana’ke’ iaka’koa nele’atn burukng-burukng nang dapat tarabakng ka’ angkasa mang mudah. Nana’ ada nang nahannya selain Allah. Sungguh, ka’ nang ampakoa koa batol- batol tadapat tanda-tanda (kabasaratn Allah) bagi urakng-urakng nang baiman"
        },
        {
            "chapter": 16,
            "verse": 80,
            "text": "Man Allah nyajiatn rumah-rumah ka’kita’ sabage tampat badiapm man Ia nyajiatn nto’nyu rumah-rumah (kemah-kemah) dari kulit binatang ternak nang kita’ Marasa rehatn (ngincakng)nya ka’ waktu kita’ ba ampusatn man waktu kita’ ba diapm man (dijajiatn-Nya uga’) dari bulu domba, bulu onta, man bulu kambing, alat-alat rumah tanga’ man kasanangan sampe waktu (tatantu)"
        },
        {
            "chapter": 16,
            "verse": 81,
            "text": "Man Allah nyajiatn tampat balinukng nto’nyu dari ahe nang udah Ia ciptaatn, Ia nyajiatn nto’nyu tampat-tampat badiapm ka’ gunung-gunung, man Ia nyajiatn pakean nto’nyu man miharai’nyu dari angat man pakaian (baju basi) nang ngalindungi kita’ dalapm paparangan. ampakoa Allah nyamparanaan nikmat-Nya ka’ kao supaya kita’ basarah diri’ (ka’ Ia)"
        },
        {
            "chapter": 16,
            "verse": 82,
            "text": "Maka kade’ iaka’koa bapaling maka katahui’lah kawajiban nang dibaban nan ka’ kao (Muhammad) nggelah nyampaiyatn (amanat Allah) manang jalas"
        },
        {
            "chapter": 16,
            "verse": 83,
            "text": "Iaka’koa ngatahui’ nikmat Allah, kamudian iaka’koa ngingkari’nya man kamanyakatn iaka’koa ialah urakng nang ingkar ka’ Allah"
        },
        {
            "chapter": 16,
            "verse": 84,
            "text": "Man (ingatlah) ka’ ari (waktu) Kami mangkitatn saurakng saksi (rasul) dari satiap umat, kamudian nana’ diijinan ka’ urankg’ kapir (nto’ membela diri’) man nana’ (uga’) mulih mohon ampun"
        },
        {
            "chapter": 16,
            "verse": 85,
            "text": "Man kade’ urakng jalim udah nyaksian sesa maka iaka’koa nana’ napati’ karinganan man nana’ (uga’) dibare’ panangguhan"
        },
        {
            "chapter": 16,
            "verse": 86,
            "text": "Man kade’ urakng nang nyakutuatn (Allah) nele’ sakutu-sakutu iaka’koa, 459Nyaka’koa bakata, ”Ya Tuhan kami, iaka’koa nianlah sakutu-sakutu kami nang de’e nya kami sambah salain Kita’. ”Lalu sakutu iaka’koa matakatn ka’iaka’koa, ”kita’ batol-batol pangalok. ”"
        },
        {
            "chapter": 16,
            "verse": 87,
            "text": "Man ka’ ari koa iaka’koa matakatn tunduk ka’ Allah man lanyaplah sagala nang iaka’koa ada-adaatn"
        },
        {
            "chapter": 16,
            "verse": 88,
            "text": "Urakng nang kapir man ngalangi’ (talino) dari jalan Allah, Kami tambahatn ka’ iaka’koa siksaan demi siksaan disababpatn iaka’koa selalu babuat karusakatn"
        },
        {
            "chapter": 16,
            "verse": 89,
            "text": "Man (ingatlah) ka’ ari waktu Kami ngalumpatatn ka’ satiap umat surakng saksi atas iaka’koa dari nyaka’koa babaro, man Kami atakngkatn kao (Muhammad) manjaji saksi atas iaka’koa. Man Kami turuntatn Kitab (al-Quran) ka’ kao nto’ nyalasatn sigana ahea’maan, sabage patunjuk, sarata rahmat man kabar gambira ka’ urakng nang basarah diri’ (muslim)"
        },
        {
            "chapter": 16,
            "verse": 90,
            "text": "Sabatolnya Allah nyuruhatn (kao) balaku adil man babuat kabajikatn, mare’ bantuan ka’ page waris, man Ia mai’an (ngalakuatn) pabuatatn keji, kamungkaran man pamusuhan. Ia mare’ pangajaran ka’ kita supaya kita bisa na ap palajaran"
        },
        {
            "chapter": 16,
            "verse": 91,
            "text": "Man tapati’lah janji mang Allah kade’ kita’ bajanji man amelah kita’ ngalanggar sumpah salaka’ dibatakatn, samintara kita’ udah nyajiatn Allah sabage saksinyu (ka’ sumpah koa). sabatolnya Allah ngatahui’ ahe nang kita’ panjuat"
        },
        {
            "chapter": 16,
            "verse": 92,
            "text": "Man amelah kita’ saparati saurakng nang bini nang nguraiyatn banangnya nang Udah dimintal mang kuat, manjaji carai-berai kambali. Kita’ nyajiatn sumpah (pajanjiatn) nyu sabage alat penipu ka’ antara nyu, disababpatn ada sote’ golongan nang labih manyak jumbalahnya dari golongan nang lain. 461 Allah ngge nguji kita’ mang nang koa, man pasti ka’ ari kiamat nae dijalasatn- Nya ka’ kao ahe nang de’e kita’ pasalisihatn koa"
        },
        {
            "chapter": 16,
            "verse": 93,
            "text": "Man kade’ Allah mao’i’ pasti Ia nyajiatn kita’ sote’ umat (ihan), tapi Ia nyasatatn sae nang Ia mao’i’ man mare’ patunjuk ka’ sae nang Ia mao’i’. Tapi kita’ pasti nae ditanyai’ tetang ahe nang udah kita’ karajaatn"
        },
        {
            "chapter": 16,
            "verse": 94,
            "text": "Man amelah kita’ jajiatn sumpah-sumpah nyu sabage alat panipu ka’ antaranyu, nang nyababpatn paha nyu tagalincir salaka’ cagat (kuat), man kita’ mao’ misa’i’i kaburukatn (ka’ dunia), karana kita’ ngalangi’ (talino) dari jalan Allah, man kita nae namu siksaatn nang miah jara"
        },
        {
            "chapter": 16,
            "verse": 95,
            "text": "Man amelah kita’ nyual pajanjian (mang) Allah mang raga murah, karana sabatolnya ahe nang aa ka’ sisi Allah` labih edo’ nto’nyu kade’ kita’ ngatahui’"
        },
        {
            "chapter": 16,
            "verse": 96,
            "text": "Ahe nang ada ka’ sisinyu nae lanyap, man ahe nang ada ka’ sisi Allah ialah kakal, man kami pastti mao’ mare’ balasan ka’urakng nang sabar mang pahala nang labih edo’ dari ahe nang udah iaka’ koa karajaatn"
        },
        {
            "chapter": 16,
            "verse": 97,
            "text": "Sae ma’an ngarajaatn kabajikatn, baik nang laki mao’pun nang bini dalapm kaadaan baiman maka pasti nae Kami barentatn Ka’ia kaidupatn nang baik462man nae Kami bare’ balasan mang pahala nang labih edo’ dari ahe nang udah iaka’koa karajaatn"
        },
        {
            "chapter": 16,
            "verse": 98,
            "text": "Maka kade’ kao (Muhammad) mao’ maca Al-Quran, mohonlah palindungan ka’Allah dari setan nang takutuk"
        },
        {
            "chapter": 16,
            "verse": 99,
            "text": "Sungguh, setan koa nana’ akan bapangaruh ka’ urakng nang baiman man bataqwa ka’ Tuhan"
        },
        {
            "chapter": 16,
            "verse": 100,
            "text": "Pangaruhnya nggelah ka’ urakng nang nyajiatnnya pamimpin man ka’ urakng nang nyakutuatnnya mang Allah"
        },
        {
            "chapter": 16,
            "verse": 101,
            "text": "Man Kami nganti sote’ ayat mang ayat nang lain, man Allah labih nau’an ahe nang dinu- runtatn-Nya, iaka’koa bakata, “sabatolnya kao (Muhammad) ngge mangada-ngada iha “Sabanarnya kamanyakatn iaka’koa nana’ nau’an"
        },
        {
            "chapter": 16,
            "verse": 102,
            "text": "Kataatnlah, “Rûh al-Quds (Jibril) nuruntatn al-Quran koa dari Tuhannyu mang kabana- ratn, nto’ naguhatn (ati) urakng nang udah 16. AN baiman, man nyajiatn patunjuk manang kabar gambira bagi urakng nang basarah diri’ (ka’ Allah). ”"
        },
        {
            "chapter": 16,
            "verse": 103,
            "text": "Man sabatolnya Kami ngatahui’ bahoa’ iaka’koa bakata, ”sabatolnya Al-Quran koa ngge diajaratn saurakng talino ka’ Ia (Muhammad). ”Bahasa urakng nang iaka’ko tuduhatn (bahoa’ Muhammad balajar) ka’ ia adalah bahasa ‘Ajam, 463 padahal nian (al- Quran) ialah dalapm bahasa Arab nang jalas"
        },
        {
            "chapter": 16,
            "verse": 104,
            "text": "Sabatolnya urakng nang nana’ baiman ka’ ayat-ayat Allah (Al-Quran), Allah bai’ mare’ patunjuk ka’iaka’koa man iaka’koa nae namu siksaatn nang padih"
        },
        {
            "chapter": 16,
            "verse": 105,
            "text": "Sabatolnya nang babuat alok, nggelah urakng nang nana’ baiman ka’ ayat-ayat Allah, man iaka’koa koalah pangalok"
        },
        {
            "chapter": 16,
            "verse": 106,
            "text": "Sae ma’an kapir ka’ Allah salaka’ ia baiman (ia namu ka beraatn Allah ), kacoali urakng nang dipaksa kapir padahal atinya tatap tanang dalapm baiman (ia nana’ badosa), tapi urakng nang ngalapangkatn dadanya nto’ kekapiran, maka kaberaatn Allah nganai’nya man iaka’koa naenamu siksaatn nang miah"
        },
        {
            "chapter": 16,
            "verse": 107,
            "text": "Nang ampakoa disababkan karana iaka’koa labih nyintai’ kaidupatn ka’dunia daripada naherat, man Allah nana’ mare’ patunjuk ka’ kaum nang kapir"
        },
        {
            "chapter": 16,
            "verse": 108,
            "text": "Iaka’koa koalah urakng nang ati, panangaratn man panele’atn’nya udah di kunci di Allah. iaka’koa koalah urakng nang lalai"
        },
        {
            "chapter": 16,
            "verse": 109,
            "text": "Pastilah ia ka’ koa tamasok urakng nang rugi ka’ naherat nae"
        },
        {
            "chapter": 16,
            "verse": 110,
            "text": "Dah nae Tuhannyu (palindung) ka’ urakng nang bahijrah salaka’ mandarita cobaan, kamudian iaka’koa bajihat man basabar, sungguh, Tuhannyu salaka’ koa batol-batol Maha Pangampon, Maha Panyayang"
        },
        {
            "chapter": 16,
            "verse": 111,
            "text": "(Ingatlah) ka’ ari (waktu) satiap urakng atakng nto’ membela diri’nya babaro man satiap urakng nang dibare’ (balasan) panoh sasue mang ahe nang dikarajaatnnya, man iaka’koa nana’ dizalimi (dirugiatn)"
        },
        {
            "chapter": 16,
            "verse": 112,
            "text": "Man Allah udah mamuat parumpamaan (mang) sabuah nagari nang de’enya aman lagi tentram, rajaki atakng ka’ia balimpah ruah dari sagana tampat, tapi (panduduk)nya ngingkari’ nikmat-nikmat Allah, karana koa Allah nimpaatn ka’iaka’koa kaliparatn man kagali’anan’, 464di sabapatn ahe nang iaka’koa pamuat"
        },
        {
            "chapter": 16,
            "verse": 113,
            "text": "Man sungguh, udah atakng ka’iaka’koa saurakng rasul dari (kalangan) nya ka’ koa babaro, tapi iaka’koa ngadustai’nya, karana koa iaka’koa ditimpa siksaatn man iaka’koa ialah urakng nang zalim"
        },
        {
            "chapter": 16,
            "verse": 114,
            "text": "Maka makatnlah nang halal man nang edo’ dari rajaki nang dibarentatn Allah ka’ kita’ man sukuri’lah nikmat Allah, kade’ kita’ ngge nyambah ka’-Ia"
        },
        {
            "chapter": 16,
            "verse": 115,
            "text": "Sabatolnya Allah ingge (mangampatn ka’ kitabangke, darah, daging jalu man laok) nang disambaleh mang (nyabut dama) selain Allah, tapi sae ma’an terpaksa (makatnnya) buke karana malantatnnya man nana’ (uga’) malampoi’ batas maka sungguh, Allah Maha Pengampun, Maha Penyayang"
        },
        {
            "chapter": 16,
            "verse": 116,
            "text": "Man amelah kao matakatn ka’ ahe nang disabut-sabut di jilahnya sacara dusta”Nian halal man nian haram, ”nto’ babuat alok ka’ Allah. Sabatolnya urankng nang pangalok ka’ Allah nana’ akan baruntukng"
        },
        {
            "chapter": 16,
            "verse": 117,
            "text": "koalah kasanangan nang sabebet; man iaka’koa nae namu siksaatn nang padih"
        },
        {
            "chapter": 16,
            "verse": 118,
            "text": "Man ka’ urakng Yahudi, Kami harapatn ahe nang udah Kami caritaatn dolo’nya Ka’ kao (Muhammad). 465 Kami nana’ menzalimi iaka’koa, tapi iaka’koalah manzalimi’ diri’ babaro. 16. AN-N"
        },
        {
            "chapter": 16,
            "verse": 119,
            "text": "Laka’ kao, sasungguhnya Tuhannyu (ngamponi’) urakng nang ngarajaatn kasalahatn karana kabodohatnnya, laka’ kao ia batobat udah koa maiki (diri’nya), sungguh Tuhannya salaka’ koa batol-batol Maha Pangampon, Maha Panyayang"
        },
        {
            "chapter": 16,
            "verse": 120,
            "text": "Sungguh, Ibrahim ialah surakng imam (nang dapat dinyajiatn teladan), patuh ka’ Allah man hanif, 466 Man ia buke’lah tamasok urakng nang musyrik (nang nyakutuatn Allah)"
        },
        {
            "chapter": 16,
            "verse": 121,
            "text": "Ia nyukuri’ nikmat-nikmat-Nya. Allah udah milihi’nya man nojoki’nya ka’ maraga nang locor"
        },
        {
            "chapter": 16,
            "verse": 122,
            "text": "Man Kami barentatn kabaikatn ka’ dunia, man sabatolnya ka’ naherat ia tamasok urakng nang saleh"
        },
        {
            "chapter": 16,
            "verse": 123,
            "text": "Kamudian Kami wahyuatn ka’ kao (Muhammad), ”Ikuti’lah agama Ibrahim nang locor, man ia buke’lah tamasok urakng musyrik"
        },
        {
            "chapter": 16,
            "verse": 124,
            "text": "Sabatolnya (menghormati’) ari sabtu467 hanya diwajibkan atas urakng (Yahudi) nang mampalisihatn. Man sabatolnya Tuhannyu pasti nae mare’ kaputusatn ka’ antara iaka’koa ka’ ari kiamat ka’ ahe nang udah iaka’koa pasalisihatn koa"
        },
        {
            "chapter": 16,
            "verse": 125,
            "text": "Saru’lah (talino) ka’ jalan Tuhannyu mang hikmah468 man pangajaran nang baik, man badebatlah mang iaka’koa mang cara nang baik. Sabatolnya Tuhannyu, Ia lah nang labih ngatahui’ sae nang sasat dari jalan- Nya man Ia lah nang labih nau’an sae nang namu patunjuk"
        },
        {
            "chapter": 16,
            "verse": 126,
            "text": "Man kade’ kao malasi’ maka balaslah mang (balasan) nang sama mang siksaan nang dinimpaatn ka’ kao. Tapi kade’ kao basabar, sabatolnya koalah nang labih edo’ ka’ urakng nang sabar"
        },
        {
            "chapter": 16,
            "verse": 127,
            "text": "Man basabarlah (Muhammad) man kasabarannyu koa samata-mata mang patolongan Allah man amelah kao basadih ati ka’ (kekapiran) iaka’koa man ame (uga’) baasampit dada ka’ tipu daya nang iaka’koa rancanaatn"
        },
        {
            "chapter": 16,
            "verse": 128,
            "text": "Sungguh Allah sirata urakng-urakng nang bataqwa man urakng-urakng nang babuat kabaikatn. 17. AL-IS"
        }
    ]
}
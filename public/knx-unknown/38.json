{
    "chapter": [
        {
            "chapter": 38,
            "verse": 1,
            "text": "Sad, demi Al-Quran nang ngandungi’ paringatan"
        },
        {
            "chapter": 38,
            "verse": 2,
            "text": "Tapi urakng-urakng nang kafir (barada) dalapm kasombongan man permusuhan"
        },
        {
            "chapter": 38,
            "verse": 3,
            "text": "Sangae manyak umat sanape’ iaka’ia nang udah Kami binasakan’, lalu iaka’koa minta tolong padahal (waktu koa) buke’lah saat nto’ dari ngalapasatn’ diri’"
        },
        {
            "chapter": 38,
            "verse": 4,
            "text": "Man iaka’ia heran karana iaka’ia kaatangan seko’ pamare’ paringatatn’ (rasul) dari kalangan iaka’ia; man urakng-urakng nang kafir bakata, “urakng nian ialah panyihir nang manyak ngaloki’”"
        },
        {
            "chapter": 38,
            "verse": 5,
            "text": "Ahe ke’ ia nyajiatn’ tuhan-tuhan koa Tuhan nang sote’ ihan? Sungguh, nisn batol-batol sesuatu nang miah ngaheranatn"
        },
        {
            "chapter": 38,
            "verse": 6,
            "text": "Lalu ampuslah pamimpin-pamimpn iaka’ia (palis bakata), “Ampuslah kao man tataplah (nyambah) tuhan-tuhannyu,sasungguhnya nian batol-batol suatu hal nang dikamao’i’"
        },
        {
            "chapter": 38,
            "verse": 7,
            "text": "Kami nana’ paranah nangaratn’ hal nia dalapm’ agama nang tarakir,745 nian (mengesakan Allah), nana’ lain hanyalah (duata) nang di ada-adakan’"
        },
        {
            "chapter": 38,
            "verse": 8,
            "text": "ngahe Al-Quran koa dinuruntatn’ ka’ ia ka’ antara diri’?’ Sasungguhnya iaka’ia ragu- ragu ka’ Al-Quran-Ku, tapi iaka’ia nape’ misa’i’azab (-Ku)"
        },
        {
            "chapter": 38,
            "verse": 9,
            "text": "Ato ahe ke’ iaka’ia koa ngampu’i’ perbendaharaan rahmat Tuhannyu Nang Mahapakasa, Maha Pemberani"
        },
        {
            "chapter": 38,
            "verse": 10,
            "text": "Ato ahe ke’ iaka’ia ada ngampu’i’ kerajaan langit man bumi man ahe nang ada ka’ antar kadua’nya? (kade’ ada),maka biarlah iaka’ia naiki’ tangga-tangga (ka’ langit)"
        },
        {
            "chapter": 38,
            "verse": 11,
            "text": "(Iaka’ia koa) kalompok aya’ bala tantara nang barada dinaun nang mao’ dikalahatn"
        },
        {
            "chapter": 38,
            "verse": 12,
            "text": "Sanape’ iaka’ia koa, Kaum Nuh, ‘Ad ma fir’aun nang ngampu’i’ bala tantar nang manyak, uga’ udah ngadustakan (rasul- rasul)"
        },
        {
            "chapter": 38,
            "verse": 13,
            "text": "Man (pakoa uga’) Samut, kaum Lut man panduduk Aikah.747 Iaka’ia koalah golong golongan nang basakutu (nantangi’ rasul- rasul)"
        },
        {
            "chapter": 38,
            "verse": 14,
            "text": "Samua iaka’ia ngadustakan’ rasul-raasul, maka pantas iaka’ia misa’i’ azab-Ku"
        },
        {
            "chapter": 38,
            "verse": 15,
            "text": "Man sasungguhnya nang iaka’ia tunggu ialah sote’ kampakatn’ ihan, nang nana’ a selanya"
        },
        {
            "chapter": 38,
            "verse": 16,
            "text": "Man iaka’ia bakata,”Ya Tuhan kami,capa azab nang dinto’atn ka’ kami sanape’ ari pangetongan”"
        },
        {
            "chapter": 38,
            "verse": 17,
            "text": "Basabarlah atas ahe nang iaka’ia batakatn man ingatlah ka’ amba Kami Dawud nan nganpu’i’ kakuatatn’; sungguh ia miah ta (ka’ Allah)"
        },
        {
            "chapter": 38,
            "verse": 18,
            "text": "Sungguh, Kamilah nang nundukatn’ gunung-gunung nto’ batasbih basama ia (Dawud) ka’ waktu nurutn’ ari man alapm"
        },
        {
            "chapter": 38,
            "verse": 19,
            "text": "Man (Kami tundukatn’ uga’) burukng’- burukng’ dalapm kaadaan takumpul. Masing-masing miah taat (ka’ Allah)"
        },
        {
            "chapter": 38,
            "verse": 20,
            "text": "Man Kami kuatatn kerajaannya man Kam barentatn’ hikmah ka’ ia.749 serta kabijaksanaan dalapm’ mutusatn’ pakara"
        },
        {
            "chapter": 38,
            "verse": 21,
            "text": "Man ahe ka’ udah sampe ka’ kao barita urakng-urakng nang basalisih waktu iaka naiki’ dinikng’ mihrab"
        },
        {
            "chapter": 38,
            "verse": 22,
            "text": "Waktu iaka’ia tama’ namui’ Dawud lalu takajut karana (kaatangan) iaka’ia. Iaka’i bakata, “ amelah gali’ (Kami) badu tanga basalisih, sabagian dari kami babuat zalim ka’ nang lain; maka bare’lah kaputusatn’ ka’ antara kami sacara adil man amelah nyimpang dari kabanaratn’ serta tunjuki’lah kami ka’ jalatn’ nang lurus"
        },
        {
            "chapter": 38,
            "verse": 23,
            "text": "Sasungguhnya kamar kapalaku nian ngampu’i’ sambilan puluh sambilan eko’ kamikng’ nan bini man aku ngampu’i’ seko’ ihan, lalu ia bakata, “sarahi’lah (kamikng’nyu) koa ka’ aku! Man ia ngalahatn’ aku dalapm’ padebatan”"
        },
        {
            "chapter": 38,
            "verse": 24,
            "text": "Ia (Dawud) bakata,”sungguh, ia udah babuat zalim ka’ kao mang minta’ kamikng’ nyu koa nto’ (dinambahkan’) ka’ kamikng’nya. Memang manyak ka’ antara urakng-urakng nang basakutu koa babuat zalim ka’ urakng lain, kacoali urakng-urakng Nang baiman man ngarajaatn’ kabakade’tn’; man hanya sabebetlah iaka’ia nang ampikoa”. Man Dawud ngaduga bahwa’ Kami ngujinya; maka ia mohon ampun ka’ Tuhannya lalu ia nyungur sujud man batobat"
        },
        {
            "chapter": 38,
            "verse": 25,
            "text": "Lalu Kami ngamponi’ (kasalahatnnya) koa. Man sungguh, ia ngampu’i’ kaduduatn nang banar-banar sama’ ka’ sisi Kami man tampat kambali nang baik"
        },
        {
            "chapter": 38,
            "verse": 26,
            "text": "(Allah bafirman), Wahai Dawud! Sasungguhnya kao Kami jajiatn’ khalifah (panguasa) ka’ bumi, maka bare’lah kaputusatn’ (pakara) ka’ antara talino mang adil man amelah kao ngikuti’ hawa nafsu, karana mao’ nyasatatn’ kao dari jalatn’ Allah. Sungguh, urakng-urakng nang sasat dari jalatn’ Allah akan mandapat azab nang barat, karana iaka’ia ngalupai’ ari paretongan”"
        },
        {
            "chapter": 38,
            "verse": 27,
            "text": "Man Kami nana’ nyiptaatn’ langit man bumi man ahe nang ada ka’ antara kadua’nya mang sia-sia. Koa anggapan urakng-urakng kafir, maka cilakalah urakng-urakng nang kafir koa karana iaka’ia masok naraka"
        },
        {
            "chapter": 38,
            "verse": 28,
            "text": "Pantaske’ Kami ngalakuatni’ urakng-urakng nang baiman man ngarajaatni’ kabajiatn sama mang urakng-urakng nang babuat karusakatn’ ka’ bumi? Ato pantaske’ Kami nganggap urakng-urakng nang batakwa sama mang urakng-urakng nang jahat"
        },
        {
            "chapter": 38,
            "verse": 29,
            "text": "Kitab (Al-Quran) nang Kami turuntatn’ ka’ panoh berkah supaya iaka’ia menghayati’ ayat-ayatnya man supaya urakng-urakng nang barakal sehat mandapat palajaran"
        },
        {
            "chapter": 38,
            "verse": 30,
            "text": "Man ka’ Dawud Kami karuniakan (anak badama) Sulaiman; ia ialah sabaik-baik amba. Sungguh, ia miah taat (ka’ Allah)"
        },
        {
            "chapter": 38,
            "verse": 31,
            "text": "(Ingatlah) waktu ka’ suatu gumare’ dipatunjuatn ka’ ia (kuda-kuda) nang jinak, (tapi) miah capat darinya"
        },
        {
            "chapter": 38,
            "verse": 32,
            "text": "Maka ia bakata, “Sasungguhnya aku nyukai’ sagala nang baik (kuda), nang manjuatku ingat akan (kebesaran) Tuhanku, sampai mata ari tingalapm’”"
        },
        {
            "chapter": 38,
            "verse": 33,
            "text": "“Incaknglah samua kuda koa kambali ka’ aku”. Lalu ia murus-murus kaki man tage’ kuda koa"
        },
        {
            "chapter": 38,
            "verse": 34,
            "text": "Man sungguh, Kami udah ngujii’ Sulaiman man Kami jajiatn’ (ia) tagalatak ka’ atas kursinya sabage tubuh (nang lamah karana sakit),kamudian ia batobat"
        },
        {
            "chapter": 38,
            "verse": 35,
            "text": "Ia bakata, “Ya Tuhanku,ampunilah aku man anugerahatnlah ka’ aku kerajaan nang nana’ dimiliki oleh saepun salaka’ aku. Sungguh Kita’lah Nang Maha Pamare’”"
        },
        {
            "chapter": 38,
            "verse": 36,
            "text": "Kamudian Kami tundukatn’ ka’ ia nyaru nang barambus mang baik manurut parentahnya ka’ mae ma’an nang dikamao’i’nya"
        },
        {
            "chapter": 38,
            "verse": 37,
            "text": "Man (Kami tundukatn’ uga’ ka’ ia) setan- setan, samuanya ahli bangunan man panyalapm’"
        },
        {
            "chapter": 38,
            "verse": 38,
            "text": "Man (setaan) nang lain nang tarikat dalapm’ belenggu"
        },
        {
            "chapter": 38,
            "verse": 39,
            "text": "Nianlah anugerah Kami; maka barentatn’lah (ka’ urakng lain) ato tahanlah (nto’ diri’nyu babaro) tampa paretongan"
        },
        {
            "chapter": 38,
            "verse": 40,
            "text": "Man sungguh, ia ngampu’i’ kaduduatn nang sama’ ka’ sisi Kami man tampat kambali nang baik"
        },
        {
            "chapter": 38,
            "verse": 41,
            "text": "Man ingatlah ka’ amba Kami Ayub waktu ia nyaru’ Tuhannya, “Sasungguhnya aku di ganggu setan mang penderitaan man bencana”"
        },
        {
            "chapter": 38,
            "verse": 42,
            "text": "(Allah bafirman) “antakkatn’lah kakinyu; nianlah ai’ nang dingin nto’ mani’ man nto’ nyocok”"
        },
        {
            "chapter": 38,
            "verse": 43,
            "text": "Mna Kami anugerahi’ ia (mang ngumpulatn’ agi’) kaluarganya man Kami lipat-gandakan jumbalah iaka’ia, sabage rahmat dari Kami man pelajaran bagi urakng-urakng nang bafikir sehat"
        },
        {
            "chapter": 38,
            "verse": 44,
            "text": "Man ta’aplah saikat (rumput) mang kokotnyu, lalu imatlah mang koa man amelah kao ngalanggar sumpah. Sasungguhnya Kami tamui’ ia (Ayyub) seko’ nang sabar. Ia lah sabaik-baik amba. Sungguh ia miah taat (ka’ Allah)"
        },
        {
            "chapter": 38,
            "verse": 45,
            "text": "Man ingatlah amba-amba Kami: Ibrahim,Ishak man Yakub nang ngampu’i’ kakuatan-kakuatan nang aya’ man ilmu- ilmu (nang tingi’)"
        },
        {
            "chapter": 38,
            "verse": 46,
            "text": "Sungguh Kami udah nyuciatn’ iaka’ia mang (menganugerahatn) akhlak nang tingi’ ka’ ia iakoa selalu ngingatatn’ (talino) ka’ nagari naherat"
        },
        {
            "chapter": 38,
            "verse": 47,
            "text": "Man sungguh, ka’ sisi Kami iaka’ia tamasok urakng-urakng pilihan nang paling baik"
        },
        {
            "chapter": 38,
            "verse": 48,
            "text": "Man ingatlah Ismail, Ilyasa’ man Zulkifli. Samuanya tamasok urakng-urakng nang paling baik"
        },
        {
            "chapter": 38,
            "verse": 49,
            "text": "Nian ialah kehormatan (nto’ iaka’ia). Man sungguh bagi urakng-urakng nang batakwa (dinyadiakan’) tampat mulakng’ nang baik"
        },
        {
            "chapter": 38,
            "verse": 50,
            "text": "(Ia koa) saruga ‘Adn nang pintu-pintunya tabuka’ nto’ iaka’ia"
        },
        {
            "chapter": 38,
            "verse": 51,
            "text": "Ka’ dalapm’nya iaka’ia basandar (ka’ atas pene-pene) sambil minta makanan nang manyak man minuman (ka’ saruga koa)"
        },
        {
            "chapter": 38,
            "verse": 52,
            "text": "Man ka’ samping iaka’ia (ada bidadari- bidadari) nang redup panele’atn’nya man sabaya omornya"
        },
        {
            "chapter": 38,
            "verse": 53,
            "text": "Nianlah nang dinyanjiatn’ ka’ kao ka’ ari paretongan"
        },
        {
            "chapter": 38,
            "verse": 54,
            "text": "Sungguh nian lah rajaki dari Kami nang nana’ ada habis-habisnya"
        },
        {
            "chapter": 38,
            "verse": 55,
            "text": "Lea nianlah (kaadaan iaka’ia). Man sungguh, bagi urakng-urakng nang durhaka pasti (dinyadiakan’) tampat kambali nang buruk"
        },
        {
            "chapter": 38,
            "verse": 56,
            "text": "(Iakoa) narka Jahanam nang iaka’ia masoki’; maka koalah saburuk-buruknya tampat badiapm’"
        },
        {
            "chapter": 38,
            "verse": 57,
            "text": "Nianlah (azab neraka), ka’atilah iaka’ia misa’i’nya, (minuman iaka’ia) ai’ nang miah angat man ai’ nang miah dingin"
        },
        {
            "chapter": 38,
            "verse": 58,
            "text": "Man babagai macam (azab) nang lain nang sarupa koa"
        },
        {
            "chapter": 38,
            "verse": 59,
            "text": "(Dibatakatn’ ka’ iaka’ia), “Nian rombongan aya’ (pangikut-pangikutnyu) nang masok bapeset-peset barage kao (ka’ neraka)”. Nana’ ada ucapatn’ salamat atakng’ nto’ iaka’ia karana sasungguhnya iaka’ia mao’ masok naraka (kata pemimipin-pemimpin iaka’ia)"
        },
        {
            "chapter": 38,
            "verse": 60,
            "text": "Sigana pangikut iaka’ia manjawab. “Sasungguhnya kaolah nang (labih pantas) nana’ narima’ ucapatn’ salamat atakng’, karana kao nang ngajarumusatn’ kami ka’ dalapm’ azab, maka koalah saburuk- buruknya tampat natap”"
        },
        {
            "chapter": 38,
            "verse": 61,
            "text": "Iaka’ia bakata (agi’), “Ya Tuhan kami, barang sae nang ngajarumusatn’ kami ka’ dalapm’ (azab) nian, maka tambahi’lah azab ka’ ia dua kali lipat ka’ dalapm’ naraka”"
        },
        {
            "chapter": 38,
            "verse": 62,
            "text": "Man (urakng-urakng durhaka) bakata, “Diahe kami nana’ nele’ urakng-urakng nang duhuya (ka’ dunia) kami anggap sabage urakng-urakng jahat (hina)"
        },
        {
            "chapter": 38,
            "verse": 63,
            "text": "Duhuya kami nyajiatn’ iaka’ia diolok-olok, ato ke’ karana panele’atn’ kami nang nana’ nele’ iaka’ia?”"
        },
        {
            "chapter": 38,
            "verse": 64,
            "text": "Sungguh, nang ampikoa batol-batol tajadi, (iakoa) patangkaratn’ ka’ antara penghuni naraka"
        },
        {
            "chapter": 38,
            "verse": 65,
            "text": "Batakatn’lah (Muhammad), “Sasungguhnya aku hanya pamare’ paringatatn’, nana’ ada Tuhan selain Allah Nang Maha Esa, Maha Pakasa"
        },
        {
            "chapter": 38,
            "verse": 66,
            "text": "(Iakoa) Tuhan langit man bumi man ahe nang ada ka’ antara kadua’nya, Nang Mahapakasa, Maha Pengampun”"
        },
        {
            "chapter": 38,
            "verse": 67,
            "text": "Batakatn’lah, “Koa (Al-Quran) ada barita aya’"
        },
        {
            "chapter": 38,
            "verse": 68,
            "text": "Nang kita’ bapaling darinya"
        },
        {
            "chapter": 38,
            "verse": 69,
            "text": "Aku nana’ ngampu’i’ pangatahuan saebet pun tantang al-mala ‘ul a’la (mala’ekat) koa waktu iaka’ia babantah-bantah"
        },
        {
            "chapter": 38,
            "verse": 70,
            "text": "Nang diwahyuan ka’ aku, bahwa’ aku hanyalah surakng pamare’ paringatan nang nyata”"
        },
        {
            "chapter": 38,
            "verse": 71,
            "text": "(Ingatlah) waktu Tuhannyu bafirman ka’ mala’ekat, “sasungguhnya Aku mao’ nyiptaatn’ talino dari tanah liat"
        },
        {
            "chapter": 38,
            "verse": 72,
            "text": "Kemudian kamile udah Aku sempurnakan kajadiannya man Aku siup roh (ciptaan)-Ku ka’ ia; maka tunduklah kita’ mang basujud ka’ ia”"
        },
        {
            "chapter": 38,
            "verse": 73,
            "text": "Lalu sigana mala’ekat koa basujud samuanya"
        },
        {
            "chapter": 38,
            "verse": 74,
            "text": "Kacoali iblis; ia nyombongkatn’ diri’ man ia tamasok golongan nang kafir"
        },
        {
            "chapter": 38,
            "verse": 75,
            "text": "(Allah) bafirman, “Wahai iblis,ahe ke’ nang ngalangi’ kao sujud ka’ nang udah Aku ciptaatn’ mang kakuasaan-Ku. Aheke’ kao nyombongatn diri’ ato kao (misa’) tamasok golongan nang (labih) tingi’?”"
        },
        {
            "chapter": 38,
            "verse": 76,
            "text": "(Iblis) bakata, “Aku labih baik dari pada ia,jukut Kita’ nyiptatn’ aku dari api, samintara ia kita’ nyiptaatn’ dari tanah”"
        },
        {
            "chapter": 38,
            "verse": 77,
            "text": "(Allah) bafirman, “Kade’ ampikoa kaluarlah kao dari saruga! Sasungguhnya kao mahluk nang takutuk"
        },
        {
            "chapter": 38,
            "verse": 78,
            "text": "Man sungguh,kutuatn-Ku tatap atasnyu sampe ari pambalasan”"
        },
        {
            "chapter": 38,
            "verse": 79,
            "text": "(Iblis) bakata, “Ya Tuhanku, tangguhi’lah aku sampe ka’ ari iaka’ia dilumpatatni’”"
        },
        {
            "chapter": 38,
            "verse": 80,
            "text": "(Allah) bafirman, Maka sasungguhnya kao tamasok golongan nang dibare’ panangguhan"
        },
        {
            "chapter": 38,
            "verse": 81,
            "text": "Sampe ka’ ari nang udah ditantuatni’ waktunya (ari kiamat)”"
        },
        {
            "chapter": 38,
            "verse": 82,
            "text": "(Iblis) manjawab, “Demi kemuliaan-Kita’, pasti aku mao’ nyasatatni’ iaka’ia samuanya"
        },
        {
            "chapter": 38,
            "verse": 83,
            "text": "Kacoali amba-amba-Kita’ nang tapilih ka’ antara iaka’ia"
        },
        {
            "chapter": 38,
            "verse": 84,
            "text": "(Allah) bafirman, “Maka nang banar (ialah sumpah-Ku), man hanya kabanaratn’ koalah nang Aku batakatn’"
        },
        {
            "chapter": 38,
            "verse": 85,
            "text": "Sungguh Aku mao’ manohi’ naraka Jahanam mang kita’ mannang urakng- urakng nang ngikuti’nyu ka’ antara iaka’ia samuanya”"
        },
        {
            "chapter": 38,
            "verse": 86,
            "text": "Batakatn’lah (Muhammad), “Aku nana’ minta imbalan saebet pun atas ia (dakwahku); man aku buke’lah urakng nang ngada-adakan’"
        },
        {
            "chapter": 38,
            "verse": 87,
            "text": "(Al-Quran) nian nana’ lain hanyalah paringatan bagi saluruh alam"
        },
        {
            "chapter": 38,
            "verse": 88,
            "text": "Man sungguh,kao mao’ ngatahui’ (kabanaratn’) baritanya (Al-Quran) satelah sangae waktu agi’”755 a"
        }
    ]
}
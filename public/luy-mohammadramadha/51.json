{
    "chapter": [
        {
            "chapter": 51,
            "verse": 1,
            "text": "Nditsuba khu muyeka (imbumbuyeka) kusalaasinjia"
        },
        {
            "chapter": 51,
            "verse": 2,
            "text": "Nende kuchinganga emisiiko"
        },
        {
            "chapter": 51,
            "verse": 3,
            "text": "Nende kuwutsanga khubwangu"
        },
        {
            "chapter": 51,
            "verse": 4,
            "text": "Kukabaanga shinga kulomesibwe"
        },
        {
            "chapter": 51,
            "verse": 5,
            "text": "Toto kamulakungwa nikahabwene"
        },
        {
            "chapter": 51,
            "verse": 6,
            "text": "Ne toto inyanga yomurungo ilibaho"
        },
        {
            "chapter": 51,
            "verse": 7,
            "text": "Nditsuba khulikulu lilinende tsinjila"
        },
        {
            "chapter": 51,
            "verse": 8,
            "text": "Toto enywe muli mumakhuwa kawukhaane"
        },
        {
            "chapter": 51,
            "verse": 9,
            "text": "Ukalukhanibwa okhurula khubwatoto akalukhanibwa"
        },
        {
            "chapter": 51,
            "verse": 10,
            "text": "Abachishi balisishibwa"
        },
        {
            "chapter": 51,
            "verse": 11,
            "text": "Balia bakoyanila mubusilu"
        },
        {
            "chapter": 51,
            "verse": 12,
            "text": "Barebanga mbu: , ni lina inyanga yomurungo"
        },
        {
            "chapter": 51,
            "verse": 13,
            "text": "Inyanga eyo balinyoola eshinyasio shiomulilo"
        },
        {
            "chapter": 51,
            "verse": 14,
            "text": "Pile\teshinyasio\tshienyu\tshino, nishoshamwayungubalilanga"
        },
        {
            "chapter": 51,
            "verse": 15,
            "text": "Toto balia baria Nyasaye baliba mwikulu mumikunda nende tsisebele"
        },
        {
            "chapter": 51,
            "verse": 16,
            "text": "Nebalinyoola ka Nyasaye abahele, toto abo bali bamalayi"
        },
        {
            "chapter": 51,
            "verse": 17,
            "text": "Bakonanga hatiti eshilo"
        },
        {
            "chapter": 51,
            "verse": 18,
            "text": "Ne ishilo nibutsia okhushia balamanga nibasaba eshileshelo"
        },
        {
            "chapter": 51,
            "verse": 19,
            "text": "Ne mumiandu chiabu omukabo kwa basabi nende balasabanga kwalimwo"
        },
        {
            "chapter": 51,
            "verse": 20,
            "text": "Ne khushialo khulikhwo nende ebimanyisilio khubasuubila toto"
        },
        {
            "chapter": 51,
            "verse": 21,
            "text": "Ne khu mibili chienyu, “koo shimulolangakhwo tawe?”"
        },
        {
            "chapter": 51,
            "verse": 22,
            "text": "Ne mwikulu kuliyo omukabo kwenyu, nende kamulakungwa"
        },
        {
            "chapter": 51,
            "verse": 23,
            "text": "Kho nditsuba khu Nyasaye Omulesi welikulu nende eshialo, mbu toto kano nikahabwene shinga enywe muboolanga"
        },
        {
            "chapter": 51,
            "verse": 24,
            "text": "Koo lwakhuulilakhwo olukano lwa bacheni ba Ibrahim boluyali"
        },
        {
            "chapter": 51,
            "verse": 25,
            "text": "Olwa benjila ewuwe niboola mbu: “ Mulembe” Naye nabakalusia mbu: “Mulembe muno Abandu bengorerwe”"
        },
        {
            "chapter": 51,
            "verse": 26,
            "text": "Natsia khubandu be, niyetsa nende eshimosi shianera"
        },
        {
            "chapter": 51,
            "verse": 27,
            "text": "Nabasitilia hambi eshiakhulia, nabareba mbu: “shimulia tawe ?”"
        },
        {
            "chapter": 51,
            "verse": 28,
            "text": "Naba noburi khubo, nibamuboolela mbu “olaria tawe ” ne nibamulaka Omusiani Omuchesi"
        },
        {
            "chapter": 51,
            "verse": 29,
            "text": "Nilwa Omukhasi wuwe yabachoma, nawuka niyepama obweni naboola mbu: “ Esie omushiele mana omukumba ndakhebula endie? ”"
        },
        {
            "chapter": 51,
            "verse": 30,
            "text": "nibaboola mbu: “ endio nilwakali nilwa Nyasaye wuwo Omulesi oboolele, toto niye Owamachesi muno Omumanyi po"
        },
        {
            "chapter": 51,
            "verse": 31,
            "text": "Naboola mbu: “ Murumilwe shina enywe Abarumwa ? ”"
        },
        {
            "chapter": 51,
            "verse": 32,
            "text": "Nibabola mbu: “ toto efwe khurumilwe khubandu abetsimbi.”"
        },
        {
            "chapter": 51,
            "verse": 33,
            "text": "Khubalasile amachino keliloba"
        },
        {
            "chapter": 51,
            "verse": 34,
            "text": "Karebwakhwo eshimanyisio okhurula khu Nyasaye wo khulwa balia babura eshichelo"
        },
        {
            "chapter": 51,
            "verse": 35,
            "text": "Ne nikhurusiamwo Abasuubili balimwo"
        },
        {
            "chapter": 51,
            "verse": 36,
            "text": "Ne shikhwanyoolamwo halali inzu ndala yonyene yabasuubili"
        },
        {
            "chapter": 51,
            "verse": 37,
            "text": "Ne nikhulekhamwo eshimanyisio khubalia baritsanga eshinyasio eshilulu"
        },
        {
            "chapter": 51,
            "verse": 38,
            "text": "Ne khulukano lwa Musa, olwa khwamuruma khu Firauni nende ebifune bilolekha"
        },
        {
            "chapter": 51,
            "verse": 39,
            "text": "Nakhola obufuru khumaanikeke naboola mbu, “ Oli Omulosi nohomba Omulalu”"
        },
        {
            "chapter": 51,
            "verse": 40,
            "text": "Nenikhumutila nende omukanda kukwe kwabalwani nikhubasukuna munyanza naye nali ufunaanibwa"
        },
        {
            "chapter": 51,
            "verse": 41,
            "text": "Ne (ukhusishibwa khwa) Abandu ba A’aad, olwa khwabarumila omuyeka omukumba"
        },
        {
            "chapter": 51,
            "verse": 42,
            "text": "Shikwalekha shiosi shosi shiakwaburakhwo halali nikushikhola shinga likoshe"
        },
        {
            "chapter": 51,
            "verse": 43,
            "text": "Ne Abandu ba Thsamudi, Olwa baboolelwa mbu: “ Musangale / mwikhoye khubise bititi”"
        },
        {
            "chapter": 51,
            "verse": 44,
            "text": "Ne nibakhaya okhulonda amalako ka Nyasaye wabu, mana likulu nilibakhupa nabo nibalola"
        },
        {
            "chapter": 51,
            "verse": 45,
            "text": "Mana nibakhaywa okhwema ne nibalanyalilwa akhwihabina tawe"
        },
        {
            "chapter": 51,
            "verse": 46,
            "text": "Ne Abandu ba Nuh imbeli eyo, toto bali Abandu aboononi"
        },
        {
            "chapter": 51,
            "verse": 47,
            "text": "Ne likulu khwaliumbakha khumaani nende obunyali, ne toto efwe khuli nobunyali obushila ako"
        },
        {
            "chapter": 51,
            "verse": 48,
            "text": "Ne liloba khwaliala, ne khuli abaali abalayi balibarie efwe"
        },
        {
            "chapter": 51,
            "verse": 49,
            "text": "Ne buli eshindu khwaloonga eshisaatsa neshikhasi kho munyoole okhwitsulila"
        },
        {
            "chapter": 51,
            "verse": 50,
            "text": "Mwilushile ewa Nyasaye, toto esie endi omwikanyilisi wenyu owahabulafu"
        },
        {
            "chapter": 51,
            "verse": 51,
            "text": "Ne mulameta khu Nyasaye, nyasaye wundi tawe, toto esie endi omwikanyilisi wahabulafu urula khuye"
        },
        {
            "chapter": 51,
            "verse": 52,
            "text": "Ne endio,shiyabetsela Omurumwa yesi yesi khubali imbeli wabu halali baboola mbu: “Oyo ni Omulosi nohomba Omulalu”"
        },
        {
            "chapter": 51,
            "verse": 53,
            "text": "Ne koo baboolanila kano? halali bo ni Abandu abakhayi"
        },
        {
            "chapter": 51,
            "verse": 54,
            "text": "Mana lekhana ninabo, nawe sholafunanibwa tawe"
        },
        {
            "chapter": 51,
            "verse": 55,
            "text": "Ne itsulisia, toto ametsulisio kakhoonyanga Abasuubili"
        },
        {
            "chapter": 51,
            "verse": 56,
            "text": "Ne shindaloonga Majini nende Abandu halali khulwokhunaama esie"
        },
        {
            "chapter": 51,
            "verse": 57,
            "text": "Ne Shebenyakhwo omukabo tawe, ne shindenya bandisie tawe"
        },
        {
            "chapter": 51,
            "verse": 58,
            "text": "Toto Nyasaye niye Omukabi, Owamani amanji"
        },
        {
            "chapter": 51,
            "verse": 59,
            "text": "Ne toto balia abamabii, bali nende tsimbi tsiabu shinga tsimbi tsia abaashiabwe. kho balayungubasia tawe"
        },
        {
            "chapter": 51,
            "verse": 60,
            "text": "Ne eshinyasio eshikhongo khubalia bakhaya inyanga yabu yabalakwa"
        }
    ]
}
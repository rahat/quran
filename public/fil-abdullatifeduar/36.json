{
    "chapter": [
        {
            "chapter": 36,
            "verse": 1,
            "text": "Ya Seen (mga titik Ya, Sa)"
        },
        {
            "chapter": 36,
            "verse": 2,
            "text": "Sa pamamagitan ng Qur’an na Tigib ng Karunungan (alalaong baga, hitik sa mga batas, katibayan, aral, atbp)"
        },
        {
            "chapter": 36,
            "verse": 3,
            "text": "Katotohanang ikaw (O Muhammad) ay isa sa mga Tagapagbalita"
        },
        {
            "chapter": 36,
            "verse": 4,
            "text": "Sa Tuwid na Landas (alalaong baga, nasa Pananampalataya ni Allah sa Islam at paniniwala sa Kanyang Kaisahan)"
        },
        {
            "chapter": 36,
            "verse": 5,
            "text": "(Ito ay isang) Kapahayagan na ipinadala (Niya), ang Pinakamataas sa Kapangyarihan, ang Pinakamaawain"
        },
        {
            "chapter": 36,
            "verse": 6,
            "text": "Upang iyong mapaalalahanan ang isang pamayanan na ang mga ninuno ay hindi napaalalahanan, kaya’t sila ay hindi sumunod (sa mga aral ni Allah)"
        },
        {
            "chapter": 36,
            "verse": 7,
            "text": "Katotohanan, ang Salita (ng kaparusahan) ay ganap na naging totoo laban sa karamihan nila, kaya’t sila ay hindi sasampalataya"
        },
        {
            "chapter": 36,
            "verse": 8,
            "text": "Tunay nga! Kami (Allah) ay naglagay sa kanilang leeg ng mga tanikalang bakal na umaabot hanggang sa kanilang baba, upang ang kanilang ulo ay hindi makatungo"
        },
        {
            "chapter": 36,
            "verse": 9,
            "text": "At Kami ay naglagay ng hadlang (panakip) sa harapan nila at hadlang (panakip) sa likuran nila, at sila ay Aming tinakpan upang sila ay hindi makakita"
        },
        {
            "chapter": 36,
            "verse": 10,
            "text": "Magkatulad lamang ito sa kanila, kahit na sila ay iyong paalalahanan o hindi paalalahanan, sila ay hindi mananampalataya"
        },
        {
            "chapter": 36,
            "verse": 11,
            "text": "Mapapaalalahanan mo lamang siya na sumusunod sa Tagubilin (ng Qur’an) at may pangangamba sa Pinakamapagbigay, Siya na nakalingid (Allah). Ibigay mo sa kanya (na may pananalig at pagkatakot kay Allah) ang magandang balita ng pagpapatawad at nag-uumapaw na gantimpala (Paraiso)"
        },
        {
            "chapter": 36,
            "verse": 12,
            "text": "Katotohanang Kami ang nagbibigay buhay sa patay, at Kami ang nagtatala kung ano ang kanilang ipinadala sa (kanilang) harapan, at kung ano ang kanilang iniwanan (alalaong baga, ang mga bakas ng kanilang hakbang patungo sa Moske sa pag-aalay ng limang takdang panalangin, Jihad [makadiyos na pakikipaglaban], ang lahat ng mga mabuti at masama na kanilang ginawa, atbp.); at ang lahat ng bagay ay Aming isinulit sa maliwanag na Aklat (bilang katibayan)"
        },
        {
            "chapter": 36,
            "verse": 13,
            "text": "At iyong ihantad sa kanila sa isang paghahambing (ang kasaysayan) ng mga naninirahan sa bayan (ng Antioch o Antakiya), nang may dumatal sa kanila na mga Tagapagbalita"
        },
        {
            "chapter": 36,
            "verse": 14,
            "text": "Nang Aming suguin sa kanila ang dalawang Tagapagbalita, sila ay kapwa nila itinakwil; datapuwa’t Aming pinatibay sila sa pangatlo, na nagsasabi: “Katotohanang kami ay mga Tagapagbalita na isinugo sa inyo para sa isang layunin!”"
        },
        {
            "chapter": 36,
            "verse": 15,
            "text": "Sila (na mga tao sa bayan) ay nagsasabi: “Kayo ay katulad lamang namin na mga tao; at ang Pinakamapagbigay (Allah) ay hindi nagpadala ng anumang kapahayagan; ikaw ay gumagawa lamang ng mga kasinungalingan.”"
        },
        {
            "chapter": 36,
            "verse": 16,
            "text": "Ang mga Tagapagbalita ay nagsabi: “Ang aming Panginoon ang nakakabatid na kami ay mga Tagapagbalita na isinugo sa inyo sa isang layunin"
        },
        {
            "chapter": 36,
            "verse": 17,
            "text": "Ang aming tungkulin ay ipahayag sa inyo ang maliwanag na Mensahe.”"
        },
        {
            "chapter": 36,
            "verse": 18,
            "text": "Ang (mga tao) ay nagsabi: “Para sa amin, nakikita namin na kayo ay may dalang kamalasan, kaya’t kung kayo ay hindi titigil, katotohanang kayo ay babatuhin namin at isang kasakit-sakit na pagpaparusa ang malalasap ninyo sa amin.”"
        },
        {
            "chapter": 36,
            "verse": 19,
            "text": "Sila (na mga Tagapagbalita) ay nagsabi: “Ang inyong kamalasan (kasamaan) ay nasa inyong mga sarili! (Tinatawag ba ninyo na kamalasan [kasamaan] ito) kung kayo ay pinapaalalahanan? Hindi, kayo ay mga tao na Mushrifun (mga tampalasan, na sumusuway sa lahat ng hangganan ng paglabag, nagsisigawa ng malalaking kasalanan, atbp.)!”"
        },
        {
            "chapter": 36,
            "verse": 20,
            "text": "At mayroong isang taong dumating na tumatakbo mula sa malayong bahagi ng bayan na nagsasabi: “o aking pamayanan, sundin ninyo ang mgaTagapagbalita"
        },
        {
            "chapter": 36,
            "verse": 21,
            "text": "Inyong sundin sila na hindi nanghihingi ng anumang kapalit (at pabuya mula sa inyo), sila na tuwid na napapatnubayan.”"
        },
        {
            "chapter": 36,
            "verse": 22,
            "text": "At bakit ako ay hindi sasamba sa Kanya (kay Allah lamang), na Siyang lumikha sa akin, at kayong lahat sa Kanya ay magbabalik"
        },
        {
            "chapter": 36,
            "verse": 23,
            "text": "Ako ba ay magtuturing pa (sa pagsamba) maliban sa Kanya ng iba pang diyos; kung ang Pinakamapagbigay (Allah) ay magnais sa akin ng kapinsalaan, ang kanilang pamamagitan ay walang magiging silbi sa anumang kaparaanan, gayundin, ako ay hindi nila maililigtas"
        },
        {
            "chapter": 36,
            "verse": 24,
            "text": "Katotohanan! Kung magkagayon, ako ay masasadlak sa maliwanag na kamalian"
        },
        {
            "chapter": 36,
            "verse": 25,
            "text": "Katotohanan! Ako ay sumampalataya sa Panginoon ninyong (lahat). Magsipakinig kayo sa akin!”"
        },
        {
            "chapter": 36,
            "verse": 26,
            "text": "At dito ay ipinagbadya (sa kanya na pinatay ng mga hindi sumasampalataya): “Pumasok ka sa Halamanan (Paraiso).” Siya ay nagsabi: “Ah! Kung nalalaman lamang ito ng aking pamayanan"
        },
        {
            "chapter": 36,
            "verse": 27,
            "text": "Na ang aking Panginoon (Allah) ay nagkaloob sa akin ng kapatawaran at ako ay itinalaga Niya na mapabilang sa mga ginawaran ng karangalan!”"
        },
        {
            "chapter": 36,
            "verse": 28,
            "text": "At hindi na Kami nagsugo pa sa kanyang pamayanan, pagkaraan nila (tatlong Tagapagbalita) ng sinumang Tagapagbalita mula sa kalangitan, gayundin, ito ay hindi na kailangan sa Amin na (muling) gawin pa"
        },
        {
            "chapter": 36,
            "verse": 29,
            "text": "dito (ay sapat na) ang isang matinding pagsabog, at pagmasdan! Sila ay katulad (ng abo) na pumatag na (namatay at nawasak)"
        },
        {
            "chapter": 36,
            "verse": 30,
            "text": "Sayang, (sa aba) ng Sangkatauhan! Kailanman ay walang sinumang Tagapagbalita ang dumatal sa kanila na hindi nila tinuya"
        },
        {
            "chapter": 36,
            "verse": 31,
            "text": "Hindi baga nila namamasdan kung ilang sali’t saling lahi na, na una pa sa kanila ang Aming winasak? Katotohanang sila ay hindi babalik sa kanila"
        },
        {
            "chapter": 36,
            "verse": 32,
            "text": "At katiyakan, ang lahat,- ang bawat isa sa kanila ay itatanghal sa Amin (upang hukuman)"
        },
        {
            "chapter": 36,
            "verse": 33,
            "text": "At ang isang Tanda sa kanila ay ang kalupaan na patay (tigang); binigyan Namin ito ng buhay (ulan) at nagpasibol dito ng mga butil na kanilang kinakain"
        },
        {
            "chapter": 36,
            "verse": 34,
            "text": "At nagpatubo Kami rito ng halamanan ng palmera at mga ubas, at hinayaan Namin na dumaloy dito ang tubig mula sa mga saluysoy"
        },
        {
            "chapter": 36,
            "verse": 35,
            "text": "Upang kanilang makain ang kanilang mga bunga. Ang may gawa nito ay hindi ang kanilang mga kamay. Hindi baga sila kung gayon, magbibigay ng pasasalamat"
        },
        {
            "chapter": 36,
            "verse": 36,
            "text": "Luwalhatiin si Allah na lumikha sa lahat ng bagay na magkapares, na tumutubo sa kalupaan, gayundin ng kanilang mga sarili (lalaki at babae), at ng iba pang bagay na wala silang kaalaman"
        },
        {
            "chapter": 36,
            "verse": 37,
            "text": "At ang isang Tanda sa kanila ay ang gabi. Hinatak Namin dito ang liwanag (araw), at pagmasdan, sila ay nasa kadiliman"
        },
        {
            "chapter": 36,
            "verse": 38,
            "text": "At ang araw ay umiinog sa kanyang takdang landas sa natataningang panahon. Ito ang pag-uutos ng Kataas-taasan sa Kapangyarihan, ang Pinakamaalam"
        },
        {
            "chapter": 36,
            "verse": 39,
            "text": "At ng buwan; Aming sinukat sa kanya (upang kanyang tahakin) ang mga himpilan (palasyo) hanggang sa siya ay magbalik na katulad ng lanta at tuyot na sungot ng palmera"
        },
        {
            "chapter": 36,
            "verse": 40,
            "text": "Hindi pinahihintulutan na maabot (malampasan) ng araw ang buwan, gayundin ang gabi na mahigtan ang maghapon. Sila ay kapwa lumalangoy (nakalutang) sa kanilang orbito (landas)"
        },
        {
            "chapter": 36,
            "verse": 41,
            "text": "At ang isang Ayah (Tanda) sa kanila ay yaong Aming ipinanganak ang kanilang supling sa nakakargahang barko (Arko ni Noe)"
        },
        {
            "chapter": 36,
            "verse": 42,
            "text": "At nilikha Namin para sa kanila ang nakakatulad (na barko) na kanilang sinasakyan"
        },
        {
            "chapter": 36,
            "verse": 43,
            "text": "At kung Aming naisin, sila ay maaari Naming lunurin; at walang sinumang kawaksi roon (na makakarinig sa kanilang sigaw), gayundin, sila ay hindi maililigtas"
        },
        {
            "chapter": 36,
            "verse": 44,
            "text": "Maliban sa pamamagitan ng Habag mula sa Amin, at bilang pagbibigay ng pansamantalang kasiyahan sa kanila"
        },
        {
            "chapter": 36,
            "verse": 45,
            "text": "At nang ito ay ipagbadya sa kanila: “Mag-ingat kayo sa nasa harapan ninyo (pangmundong mga parusa) at nasa likuran ninyo (kaparusahan sa Kabilang Buhay), upang kayo ay magsitanggap ng Habag (alalaong baga, kung kayo ay mananalig sa Pananampalataya ni Allah, sa Islam at sa Kanyang Kaisahan, at iiwas sa pagsamba sa mga diyus-diyosan at susunod kay Allah sa mabubuting gawa)"
        },
        {
            "chapter": 36,
            "verse": 46,
            "text": "At hindi kailanman dumating sa kanila ang isang Ayah (Tanda) mula sa karamihan ng Ayat (mga tanda, katibayan, kapahayagan, aral, atbp.) mula sa kanilang Panginoon, ang hindi nila itinakwil"
        },
        {
            "chapter": 36,
            "verse": 47,
            "text": "At kung sa kanila ay ipinagbabadya: “Gugulin ninyo (ang biyaya) na ipinagkaloob sa inyo ni Allah”; ang mga hindi sumasampalataya ay nagsasabi sa mga sumasampalataya: “Amin bagang pakakainin siya, na kung nanaisin lamang ni Allah, siya ay Kanyang mapapakain? Ikaw ay nasa maliwanag na kamalian lamang.”"
        },
        {
            "chapter": 36,
            "verse": 48,
            "text": "At sila ay nagsasabi: “Kailan kaya matutupad ang pangakong ito (ang Pagkabuhay na Mag-uli) kung ikaw ay nagsasabi ng katotohanan?”"
        },
        {
            "chapter": 36,
            "verse": 49,
            "text": "Hindi sila marapat maghintay sa isang matinding pagsabog lamang; ito ay sasaklot sa kanila habang sila ay nagsisipagtalo sa kanilang mga sarili"
        },
        {
            "chapter": 36,
            "verse": 50,
            "text": "At sila ay hindi magkakaroon ng panahon na makapagpamana, gayundin, sila ay hindi na makakabalik pa sa kanilang pamilya"
        },
        {
            "chapter": 36,
            "verse": 51,
            "text": "At ang Tambuli ay hihipan (sa pangalawang pagkakataon), at pagmasdan! Mula sa mga libingan ay magsisilabas (ang mga tao) patungo sa kanilang Panginoon"
        },
        {
            "chapter": 36,
            "verse": 52,
            "text": "Sila ay magsasabi: “Ah! Kasawian sa amin! Sino ang nagpabangon sa amin mula sa aming lugar ng pagkakatulog?” (Isang tinig ang maririnig): “Ito ang ipinangako ng Pinakamapagbigay (Allah), at ang mga Tagapagbalita ay nagsaysay ng Katotohanan!”"
        },
        {
            "chapter": 36,
            "verse": 53,
            "text": "dito ay sapat na ang isang matinding pagsabog, kaya’t pagmasdan! Silang lahat ay itatanghal sa harapan Namin"
        },
        {
            "chapter": 36,
            "verse": 54,
            "text": "Sa Araw na ito (Araw ng Muling Pagkabuhay), walang sinuman ang gagawaran sa anuman ng hindi katampatan, at kayo ay hindi babayaran maliban lamang ng ayon sa antas nang inyong mga gawa"
        },
        {
            "chapter": 36,
            "verse": 55,
            "text": "Katotohanan, ang mga naninirahan sa Halamanan (Paraiso), sa Araw na yaon ay magkakaroon ng kasiyahan sa lahat nilang ginagawa"
        },
        {
            "chapter": 36,
            "verse": 56,
            "text": "Sila at ang kanilang kadaupang palad ay mapapasatabi ng kaaya- ayang lilim, na nakahilig sa matataas na diban"
        },
        {
            "chapter": 36,
            "verse": 57,
            "text": "Sasakanila ang lahat ng (uri ng) bungangkahoy, at lahat ng kanilang hilingin"
        },
        {
            "chapter": 36,
            "verse": 58,
            "text": "(At sa kanila ay ipagtuturing): “Salamun (Ang Kapayapaan ay sumainyo)!” Isang Salita (ng pagbati) mula sa Panginoon (Allah), ang Pinakamaawain"
        },
        {
            "chapter": 36,
            "verse": 59,
            "text": "(At dito ay ipagsasaysay): “At, O kayong Al-Mujrimun (mga tampalasan, kriminal, mapagsamba sa mga diyus- diyosan, walang pananalig kay Allah, buktot, atbp.)! Magsilayo kayo sa Araw na ito (sa mga sumasampalataya)"
        },
        {
            "chapter": 36,
            "verse": 60,
            "text": "Hindi baga ipinagtagubilin Ko sa inyo, O angkan ni Adan na huwag ninyong sambahin si Satanas? Katotohanang siya sa inyo ay isang lantad na kaaway"
        },
        {
            "chapter": 36,
            "verse": 61,
            "text": "At kayo ay marapat na sumamba sa Akin (lamang, sa Aking Kaisahan, at huwag sumamba at mag-akibat sa Akin ng mga diyus-diyosan). Ito ang Tuwid na Landas"
        },
        {
            "chapter": 36,
            "verse": 62,
            "text": "At katotohanang iniligaw niya (Satanas) ang malaking karamihan sa inyo, hindi baga kayo nakakaunawa"
        },
        {
            "chapter": 36,
            "verse": 63,
            "text": "Ito ang Impiyerno na sa inyo ay ipinangako"
        },
        {
            "chapter": 36,
            "verse": 64,
            "text": "Yakapin ninyo ang Apoy sa Araw na ito sapagkat kayo (ay patuloy) na nagtatwa (sa katotohanan)"
        },
        {
            "chapter": 36,
            "verse": 65,
            "text": "Sa Araw na ito, Aming ilalapat ang kanilang bibig, at ang kanilang kamay ay mangungusap sa Amin, at ang kanilang binti ay magbibigay saksi sa kanilang pinagdaanang gawa"
        },
        {
            "chapter": 36,
            "verse": 66,
            "text": "At kung Amin lamang ninais, tunay nga na magagawa Namin na bulagin ang kanilang mga mata, upang sila ay magsumikap na tumahak sa Landas, subalit paano sila kung gayon makakakita"
        },
        {
            "chapter": 36,
            "verse": 67,
            "text": "At kung Amin lamang ninais, magagawa Namin na palitan sila (bilang mga hayop o walang buhay na nilikha) sa kanilang kinalalagyan. Sa gayon, sila ay hindi makakapangyari na lumakad nang pasulong (lumibot), o di kaya ay makatalikod"
        },
        {
            "chapter": 36,
            "verse": 68,
            "text": "At siya na ginawaran Namin ng mahabang buhay, Aming pinanumbalik muli ang kanyang pagkalikha (mula sa pagiging mahina hanggang sa maging malakas sa paglaki, at muli sa pagiging mahina sa kanyang pagtanda). Hindi baga sila nakakaunawa"
        },
        {
            "chapter": 36,
            "verse": 69,
            "text": "At hindi Namin tinuruan siya (Muhammad) ng tulain (pagtula), gayundin ito ay hindi nalalayon sa kanya; ito ay hindi hihigit pa maliban sa isang Paala-ala at isang Qur’an na nagbibigay ng kaliwanagan sa mga bagay"
        },
        {
            "chapter": 36,
            "verse": 70,
            "text": "Upang ito (ang Qur’an) o siya (Muhammad) ay magbigay ng paala-ala sa sinuman na nabubuhay (may malusog na pag-iisip, isang may pananalig), upang ang salita ay mapatibayan laban sa mga hindi sumasampalataya (patay, sapagkat sila ay nagtatakwil sa mga babala)"
        },
        {
            "chapter": 36,
            "verse": 71,
            "text": "Hindi baga nila napagmamasdan kung paano Namin nilikha sa kanila; kung ano ang nilikha ng Aming mga Kamay, ang mga hayupan (bakahan), upang sila ang maging tagapag-ari nito"
        },
        {
            "chapter": 36,
            "verse": 72,
            "text": "At Aming ipinailalim sila (hayupan, bakahan) sa kanila (sa paggamit). Ang iba ay kanilang sinasakyan at ang iba ay kanilang kinakain"
        },
        {
            "chapter": 36,
            "verse": 73,
            "text": "At sila ay mayroon (pang ibang) kapakinabangan sa kanila (maliban pa rito), sila ay nakakakuha (ng gatas) bilang inumin. Hindi baga sila magkakaroon ng utang na loob ng pasasalamat"
        },
        {
            "chapter": 36,
            "verse": 74,
            "text": "Datapuwa’t sila ay nagturing (sa pagsamba) ng iba pang diyos bukod pa kay Allah, (na umaasa) na sila ay matutulungan (ng kanilang itinuturing na mga diyos)"
        },
        {
            "chapter": 36,
            "verse": 75,
            "text": "Sila (mga diyus-diyosan) ay walang kapangyarihan na tulungan sila, datapuwa’t sila (mga diyus-diyosan) ay itatambad bilang isang pangkat laban sa mga sumamba sa kanila (sa Sandali ng Pagsusulit)"
        },
        {
            "chapter": 36,
            "verse": 76,
            "text": "Kaya’t huwag hayaan ang kanilang pananalita ay makapagpalumbay sa iyo (o Muhammad). Katotohanang batid Namin kung ano ang kanilang ikinukubli at kung ano ang kanilang inilalantad"
        },
        {
            "chapter": 36,
            "verse": 77,
            "text": "Hindi baga namamalas ng tao na Aming nilikha siya mula sa Nutfah (magkahalong semilya ng lalaki at babae)? Datapuwa’t pagmasdan! Siya (ay nakatindig) bilang isang lantad na kaaway"
        },
        {
            "chapter": 36,
            "verse": 78,
            "text": "At nagturing siya sa Amin ng isang talinghaga, at nakalimot sa kanyang sariling pagkalikha. Siya ay nagsasabi: “Sino ang magbibigay buhay sa mga butong ito na nangabulok na at naging abo?”"
        },
        {
            "chapter": 36,
            "verse": 79,
            "text": "Ipagbadya (o Muhammad): “Siya ang magbibigay buhay sa kanila na Siyang lumikha sa kanila noong una! At siya ang Lubos na Nakakaalam ng lahat ng Kanyang mga nilikha"
        },
        {
            "chapter": 36,
            "verse": 80,
            "text": "Siya rin ang naggawad sa inyo ng apoy mula sa luntiang puno (alalaong baga, ang tuyong kahoy ay ginagamit na panggatong), at pagmasdan! Kayo ay nakapagpaparingas ng apoy dito"
        },
        {
            "chapter": 36,
            "verse": 81,
            "text": "Hindi baga Siya na lumikha ng kalangitan at kalupaan ay makakagawa rin na makalikha ng katulad nila? Tunay nga, walang pagsala! Sapagkat Siya ang Ganap na Maalam, ang Sukdol na Manlilikha (na batbat ng kaalaman at karunungang walang maliw)"
        },
        {
            "chapter": 36,
            "verse": 82,
            "text": "Katotohanang kung Siya ay magnais (na gumawa) ng isang bagay, ang Kanyang pag- uutos lamang ay: “Mangyari nga!” At ito ay magaganap"
        },
        {
            "chapter": 36,
            "verse": 83,
            "text": "Kayat luwalhatiin Siya. Higit Siyang Mataas sa lahat ng mga itinatambal sa Kanya, at nasa Kanyang mga Kamay ang paghahari at kapamahalaan ng lahat ng bagay, at kayong lahat sa Kanya ay magbabalik"
        }
    ]
}
{
    "chapter": [
        {
            "chapter": 54,
            "verse": 1,
            "text": "Ang oras (ng Paghuhukom) ay papalapit na, at ang buwan ay nagbitak sa pagkakalansag (ang mga tao sa Makkah ay humiling kay Propeta Muhammad na magpamalas siya ng Himala, kaya’t ipinakita niya sa kanila ang pagkabiyak ng buwan)"
        },
        {
            "chapter": 54,
            "verse": 2,
            "text": "Datapuwa’t kung sila ay nakakamalas ng isang Tanda, sila ay tumatalikod at nagsasabi: “Ito ay pansamantalang salamangka lamang!”"
        },
        {
            "chapter": 54,
            "verse": 3,
            "text": "Itinakwil nila (ang Babala, ang Qur’an) at sinunod nila ang kanilang sariling pagnanasa, datapuwa’t ang lahat ng bagay ay mayroong kanyang takdang oras (ayon sa uri ng kanyang mga gawa, para sa mga gumagawa ng kabutihan, ang kanyang gawa ay maghahatid sa kanya sa Paraiso at gayundin naman, ang masamang gawa ay maghahantong sa kanya sa Impiyerno)"
        },
        {
            "chapter": 54,
            "verse": 4,
            "text": "At katotohanan na mayroong dumatal sa kanila na mga Tagubilin (ang Qur’an), na rito ay may (sapat na Babala) upang mapaalalahanan sila (sa kasamaan)"
        },
        {
            "chapter": 54,
            "verse": 5,
            "text": "Na Hinog na Karunungan (ang Qur’an), datapuwa’t (ang pangaral) ng mga tagapagbabala ay hindi nagbigaysakanilangkapakinabangan"
        },
        {
            "chapter": 54,
            "verse": 6,
            "text": "Kaya’tsilaaylayuan mo (o Muhammad). Sa Araw na ang Tagatawag ay tatawag (sa kanila) sa isang kasindak-sindak na pagtitipon"
        },
        {
            "chapter": 54,
            "verse": 7,
            "text": "Sila ay magsisilabas at tatambad mula sa kanilang libingan na ang kanilang mata ay nakatungo (sa ibaba) at (namamanhid) na katulad ng mga kulisap na nagsisipangalat"
        },
        {
            "chapter": 54,
            "verse": 8,
            "text": "Na nagmamadali, at ang kanilang mga mata ay nakamulagat patungo sa Tagatawag! Ang mga hindi sumasampalataya ay magsasabi: “Napakahirap ng Araw na ito!”"
        },
        {
            "chapter": 54,
            "verse": 9,
            "text": "Noong panahong sinauna, ang pamayanan ni Noe ay nagtakwil (sa kanilang Tagapagbalita) at nagtatwa sa Aming alipin at nagsabi: “Narito ang isang inaalihan ng demonyo!” At siya ay walang pakundangan nilang sinalansang at itinaboy"
        },
        {
            "chapter": 54,
            "verse": 10,
            "text": "Kaya’t nanikluhod siya sa kanyang Panginoon (na nagsasabi): “Ako ay kanilang kinakayan-kayanan, kaya’t ako ay tulungan (Ninyo)!”"
        },
        {
            "chapter": 54,
            "verse": 11,
            "text": "Kaya’t Aming ibinukas ang mga Tarangkahan ng Kalangitan na may mga tubig na bumubuhos"
        },
        {
            "chapter": 54,
            "verse": 12,
            "text": "At Aming hinayaan ang kalupaan na madaluyan ng mga dalisdis, upang ang mga tubig (ng kalangitan at kalupaan) ay magpanagpo (at tumaas) sa layunin ng (Aming) pag-uutos"
        },
        {
            "chapter": 54,
            "verse": 13,
            "text": "At Aming isinakay sila sa isang (Arko o Barko) na gawa sa malalapad na tablang kahoy na pinatibay ng mga himaymay ng palmera at mga pako"
        },
        {
            "chapter": 54,
            "verse": 14,
            "text": "Na lumulutang sa ibabaw ng tubig sa pagsubaybay ng Aming mga Mata, bilang isang gantimpala sa kanya na itinakwil ng may pang-uupasala"
        },
        {
            "chapter": 54,
            "verse": 15,
            "text": "At katotohanang hinayaan Namin yaon na maiwan (sa kalupaan) bilang isang Tanda (sa lahat ng panahon); kung gayon, mayroon kayang sinuman ang makakaala-ala (o tatanggap ng tagubilin)"
        },
        {
            "chapter": 54,
            "verse": 16,
            "text": "(Pagmasdan) kung gaano (kalagim-lagim) ang Aking Kaparusahan at Aking mga Babala"
        },
        {
            "chapter": 54,
            "verse": 17,
            "text": "At katotohanang Aming ginawa ang Qur’an na madaling maunawaan at magunita, kung gayon, mayroon bagang sinuman ang makakaala-ala (o tatanggap ng tagubilin)"
        },
        {
            "chapter": 54,
            "verse": 18,
            "text": "Ang mga tribo ni A’ad ay nagpabulaan (sa katotohanan ng kanilang Propetang si Hud, ), kaya’t pagmasdan kung gaano kalagim-lagim ang Aking Kaparusahan at Aking mga Babala"
        },
        {
            "chapter": 54,
            "verse": 19,
            "text": "Katotohanang Aming ipinadala sa kanila ang magaspang na tunog ng humahagupit na Hangin, sa Araw ng kasindak-sindak na kasamaan at patuloy na kapinsalaan"
        },
        {
            "chapter": 54,
            "verse": 20,
            "text": "Na bumubunot sa mga tao, na wari bang sila ay mga ugat ng punong palmera na hinuhugot (mula sa lupa)"
        },
        {
            "chapter": 54,
            "verse": 21,
            "text": "(Kaya’t pagmasdan), kung gaano (kalagim-lagim) ang Aking Kaparusahan at Aking mga Babala"
        },
        {
            "chapter": 54,
            "verse": 22,
            "text": "At katotohanang ginawa Namin ang Qur’an na magaan at madaling maintindihan at maala-ala; kung gayon, mayroon bang sinuman ang makakaala-ala (o tatanggap ng tagubilin)"
        },
        {
            "chapter": 54,
            "verse": 23,
            "text": "(At gayundin naman), ang tribo ni Thamud ay nagpabulaan din sa mga Babala"
        },
        {
            "chapter": 54,
            "verse": 24,
            "text": "Sapagkat sila ay nagsasabi: “Ano! Isang tao! Na isa lamang mula sa ating lipon! Susundin ba namin ang katulad niya? Katotohanan, ang aming kaisipan ay mapapaligaw at kami ay nababaliw!”"
        },
        {
            "chapter": 54,
            "verse": 25,
            "text": "Ang Tagubilin ba ay tanging ibinigay lamang sa kanya (sa dinami-dami namin)? Tunay nga, siya ay sinungaling, isang walang galang"
        },
        {
            "chapter": 54,
            "verse": 26,
            "text": "Ah! Mapag-aalaman nila sa kinabukasan, kung sino ang sinungaling at walang galang"
        },
        {
            "chapter": 54,
            "verse": 27,
            "text": "Sapagkat katotohanang ipapadala Namin sa kanila ang babaeng kamelyo bilang isang pagsubok sa kanila. Kaya’t pagmasdan mo sila (o Saleh) at papanaigin mo sa iyong sarili ang pagtitiyaga"
        },
        {
            "chapter": 54,
            "verse": 28,
            "text": "At ipaalam mo sa kanila na ang tubig ay hahatiin sa pagitan (ng babaeng kamelyo) at nila. Ang bawat isa ay may karapatan na uminom at ang bawat pag-inom ay minamatyagan"
        },
        {
            "chapter": 54,
            "verse": 29,
            "text": "Datapuwa’t tinawag nila ang kanilang kasamahan at bumunot siya ng (isang espada) at inulos siya (babaeng kamelyo)"
        },
        {
            "chapter": 54,
            "verse": 30,
            "text": "Ah! Kung gayon, gaano (kalagim-lagim) ang Aking Kaparusahan at Aking mga Babala"
        },
        {
            "chapter": 54,
            "verse": 31,
            "text": "Katotohanang ipinadala Namin sa kanila ang isang Matinding Pagsabog at sila ay natulad sa mga tuyong sanga (at sungot) ng puno na ginagamit bilang pambakod sa kulungan ng hayop"
        },
        {
            "chapter": 54,
            "verse": 32,
            "text": "At katotohanan na ginawa Namin na magaan ang Qur’an upang maunawaan at maala-ala. Kaya’t mayroon bang sinuman ang makakaala-ala (o tatanggap ng tagubilin)"
        },
        {
            "chapter": 54,
            "verse": 33,
            "text": "Ang pamayanan ni Lut ay nagpabulaan sa mga Babala"
        },
        {
            "chapter": 54,
            "verse": 34,
            "text": "Pagmasdan! Katotohanang ipinadala Namin sa kanila ang nagngangalit na Unos ng umuulang bato (na nagwasak sa kanilang lahat), maliban sa mga kasambahay ni Lut, na Aming iniligtas sa pagdatal ng bukang liwayway"
        },
        {
            "chapter": 54,
            "verse": 35,
            "text": "Bilang isang Biyaya mula sa Amin; sa gayon Namin ginagantimpalaan ang mga nagbibigay sa Amin ng pasasalamat (sa pamamagitan ng pagsunod sa Amin)"
        },
        {
            "chapter": 54,
            "verse": 36,
            "text": "At katotohanang (si Lut) ay nagbabala sa kanila ng Aming Pagsukol (kaparusahan), datapuwa’t sila ay nag- aalinlangan sa mga Babala"
        },
        {
            "chapter": 54,
            "verse": 37,
            "text": "At katotohanang sila ay nagnais na hiyain ang kanyang panauhin (sa pamamagitan ng pagsasabi nila na makipagtalik sa kanyang (Lut) mga bisita), datapuwa’t binulag Namin ang kanilang mga mata, (at Kami ay nagwika): “Lasapin ninyo ngayon ang Aking Kaparusahan at Aking mga Babala!”"
        },
        {
            "chapter": 54,
            "verse": 38,
            "text": "At katotohanang nang kinaumagahan, ang walang maliw na Kaparusahan ay sumakmal sa kanila"
        },
        {
            "chapter": 54,
            "verse": 39,
            "text": "“Kaya’t inyong lasapin ang Aking Kaparusahan at Aking mga Babala.”"
        },
        {
            "chapter": 54,
            "verse": 40,
            "text": "At katotohanang ginawa Namin ang Qur’an na magaan upang maunawaan at maala-ala, kaya’t mayroon ba kayang sinuman ang makakaala-ala (o tatanggap ng tagubilin)"
        },
        {
            "chapter": 54,
            "verse": 41,
            "text": "At katotohanan, ang mga Babala ay dumatal sa mga tao ni Paraon (sa pamamagitan ni Moises atAaron)"
        },
        {
            "chapter": 54,
            "verse": 42,
            "text": "(Ang mga tao) ay nagpabulaan sa lahat ng Aming mga Tanda, kaya’t Aming sinakmal sila ng Kaparusahan na nagmula sa Isang Kataas-taasan sa Kapangyarihan, na nakakapagpatupad ng Kanyang kautusan (walang Hanggang Kapangyarihan)"
        },
        {
            "chapter": 54,
            "verse": 43,
            "text": "Ang iyo bang mga tao na walang pananampalataya (o Quraish!) ay higit na mabuti kaysa kanila (mga pamayanan ni Noe, Lut, Salih at mga tao ni Paraon, atbp. na mga winasak)? o sila ba ay ligtas at hindi napapailalim (laban sa Aming Kaparusahan) sa mga Banal na Kasulatan"
        },
        {
            "chapter": 54,
            "verse": 44,
            "text": "o sila ba ay nagsasabi: “Kami ay marami sa bilang at kami ay makakapagtanggol ng aming sarili at magtatagumpay”"
        },
        {
            "chapter": 54,
            "verse": 45,
            "text": "Hindi magtatagal, ang karamihan sa kanila ay malalagay sa pagtakas, at sila ay tatalilis"
        },
        {
            "chapter": 54,
            "verse": 46,
            "text": "Tunay nga! Ang oras (ng Paghuhukom) ay ang Sandali na ipinangako sa kanila (para sa kanilang lubos na kabayaran), at ang oras na yaon ang Pinakamasakit at Pinakamasaklap"
        },
        {
            "chapter": 54,
            "verse": 47,
            "text": "Katotohanan, ang Mujrimun (mga makasalanan, mapagsamba sa diyus- diyosan, walang pananalig, kriminal, atbp.) ay nasa kamalian (sa mundong ito) at masusunog (sa Impiyerno sa Kabilang Buhay)"
        },
        {
            "chapter": 54,
            "verse": 48,
            "text": "Sa Araw na sila ay hihilahin sa Apoy at ang kanilang mukha ay isusugba sa Apoy (at sa kanila ay ipagsusulit:) “Lasapin ninyo at damhin ang Impiyerno!”"
        },
        {
            "chapter": 54,
            "verse": 49,
            "text": "Katotohanang Aming nilikha ang lahat ng bagay sa Qadar (hustong anyo at ganap na sukat, isang maka-diyos na Pagtatakda [pag-uutos] ng lahat ng bagay bago pa ang paglikha sa kanila na katulad nang nakasulat sa Aklat ng mga Pag-uutos – Al Lauh Al Mahfuz"
        },
        {
            "chapter": 54,
            "verse": 50,
            "text": "At ang Aming Pag- uutos ay isa lamang, na katulad ng (isang) kurap ng mata"
        },
        {
            "chapter": 54,
            "verse": 51,
            "text": "At katotohanang (sa panahong sinauna) ayAming winasak ang mga pangkat na katulad nila, kaya’t mayroon bang sinuman ang makakaala-ala (at tatanggap ng tagubilin)"
        },
        {
            "chapter": 54,
            "verse": 52,
            "text": "At ang lahat at bawat isa na kanilang ginawa ay nakatala sa (kanilang) mga Aklat (ng Gawa)"
        },
        {
            "chapter": 54,
            "verse": 53,
            "text": "At ang lahat ng mga bagay, maliit man at malaki ay nakatala (sa Al Lauh Al Mahfuz noon pa man, bago pa ito mangyari). [Tunghayan ang Qur’an]"
        },
        {
            "chapter": 54,
            "verse": 54,
            "text": "Katotohanan, ang Muttaqun (mga matutuwid at matimtimang tao na umiiwas sa lahat ng kasamaan na Kanyang ipinagbabawal at nagmamahal ng labis kay Allah sa pamamagitan ng paggawa ng mga kabutihan at pagsunod sa lahat ng Kanyang ipinag-uutos), sila ay mananahan sa gitna ng Halamanan at mga Ilog (Paraiso)"
        },
        {
            "chapter": 54,
            "verse": 55,
            "text": "Na matatag na nagkakatipon sa Katotohanan (alalaong baga, ang Paraiso), na malapit sa paningin ng Isang Hari na Walang Hanggan sa Kapangyarihan (Allah, ang Pinagpala, ang Kataas-taasan, ang nag-aangkin ng Kamahalan at Karangalan)"
        }
    ]
}
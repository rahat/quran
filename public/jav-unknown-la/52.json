{
    "chapter": [
        {
            "chapter": 52,
            "verse": 1,
            "text": "Demi gunung Thur"
        },
        {
            "chapter": 52,
            "verse": 2,
            "text": "Demi Kitab Qur'an kang tinulis"
        },
        {
            "chapter": 52,
            "verse": 3,
            "text": "Ana ing papan kang gumelar"
        },
        {
            "chapter": 52,
            "verse": 4,
            "text": "Demi \"Baitul Makmur\" (Omah kang dimulyakake)"
        },
        {
            "chapter": 52,
            "verse": 5,
            "text": "Demi payon kang dhuwur (langit)"
        },
        {
            "chapter": 52,
            "verse": 6,
            "text": "Demi segara kang banyune agung"
        },
        {
            "chapter": 52,
            "verse": 7,
            "text": "Siksaning Allah Pangeranira kelakon temenan"
        },
        {
            "chapter": 52,
            "verse": 8,
            "text": "Siksa mau ora ana kang bisa nulak"
        },
        {
            "chapter": 52,
            "verse": 9,
            "text": "Kelakone besuk dina qiyamat nalika langit obah lan mubeng"
        },
        {
            "chapter": 52,
            "verse": 10,
            "text": "Lan gunung - gunung padha mlaku"
        },
        {
            "chapter": 52,
            "verse": 11,
            "text": "Ing dina iku siksa kang abot dadi patrapane wong kang padha maido (Rasul)"
        },
        {
            "chapter": 52,
            "verse": 12,
            "text": "Kang padha ketungkul nglakoni barang kang luput"
        },
        {
            "chapter": 52,
            "verse": 13,
            "text": "Hiya iku nalikane wong kafir padha dijorokake marang neraka jahannam"
        },
        {
            "chapter": 52,
            "verse": 14,
            "text": "Sarta didhawuhi, iki neraka kang padha sira paido biyen"
        },
        {
            "chapter": 52,
            "verse": 15,
            "text": "Apa iki sihir, apa pandelengira rusak dadi ora weruh"
        },
        {
            "chapter": 52,
            "verse": 16,
            "text": "Padha rasakna piye rasane sira bantah panase utawa ora, iku padha wae, kang dipatrapi siksa neraka iku kaluputan kang wis sira lakoni biyen"
        },
        {
            "chapter": 52,
            "verse": 17,
            "text": "Para wong kang padha bekti ing Allah padha ana suwarga panggonan kapenak"
        },
        {
            "chapter": 52,
            "verse": 18,
            "text": "Padha enak - enak nampani ganjaran paringe Pangeran sarta direksa ora kecemplung neraka jahannam"
        },
        {
            "chapter": 52,
            "verse": 19,
            "text": "Padha tampa dhawuh padha mangana lan ngombea, kelawan enak ana suwarga ganjarane penggawe becik kang wis sira lakoni biyen"
        },
        {
            "chapter": 52,
            "verse": 20,
            "text": "Wong ing suwarga padha linggih sendhen ing kursi kang ditata jejer - jejer, lan padha Ingsun dhawuhake widadari kang mripate blalak - blalak"
        },
        {
            "chapter": 52,
            "verse": 21,
            "text": "Wong - wong kang percaya ing Allah kang anake ngatur melu manut percaya anak mau Ingsun helokake bapakne, diganjar padha ganjarane Bapa tanpa disuda sethitik - sethitika. Saben manungsa iku gandhenge karo ngamal sing ditindakake"
        },
        {
            "chapter": 52,
            "verse": 22,
            "text": "Wong ing suwarga padha Ingsun paringi tambahan woh - wohan lan daging kang dipingini"
        },
        {
            "chapter": 52,
            "verse": 23,
            "text": "Ana ing suwarga dheweke padha rebutan gelas kang isine tanpa agawe mendem lan ora dadi pasulayan apa dene anggone ngombe ora duraka"
        },
        {
            "chapter": 52,
            "verse": 24,
            "text": "Lan padha ngubengi sacedhake dheweke punakawane kang rupane bagus - bagus kaya mutiara kang isih ana ing congkoke"
        },
        {
            "chapter": 52,
            "verse": 25,
            "text": "Padha hadhep - hadhepan takon - tinakon karo kancane"
        },
        {
            "chapter": 52,
            "verse": 26,
            "text": "Pangucape, \"Kala rumiyen kula nalika wonten ing tengah - tengahing keluarga ajrih sanget dhateng siksaning Allah"
        },
        {
            "chapter": 52,
            "verse": 27,
            "text": "Allah lajeng paring pitulung dhateng kula, dipun reksa biten mlebet neraka"
        },
        {
            "chapter": 52,
            "verse": 28,
            "text": "Sayektosipun rumiyen kula bektos ing Allah, sayektosipun Allah punika damel sahe tur Maha Asih"
        },
        {
            "chapter": 52,
            "verse": 29,
            "text": "Sira ditaberi nyurup - nyurupake (nerangake). Sira dudu guru pagorohan lan dudu wong edan, nanging diparingi kabungahan ing Pangeranira"
        },
        {
            "chapter": 52,
            "verse": 30,
            "text": "Wong mangro tingal malah padha kondha, \"(Muhammad) iku pinter nganggit tembang, Hiya tak entenane horeging jagad kang wecana"
        },
        {
            "chapter": 52,
            "verse": 31,
            "text": "Dhawuha, \"Hiya padha ngentenana, aku uga ngenteni karo kowe"
        },
        {
            "chapter": 52,
            "verse": 32,
            "text": "Wong mangro tingal anggone kondha mangkono mau, thukul saka akale kang nasar, utawa saka kebangeten anggone dhemen padu"
        },
        {
            "chapter": 52,
            "verse": 33,
            "text": "Dheweke (wong mangro tingal) malah padha kandha, \"Dheweke (Muhammad) iku anggone gawe - gawe\". Satemene wong mangro tingal mau ora padha iman"
        },
        {
            "chapter": 52,
            "verse": 34,
            "text": "Manawa pangucape temen padha gawea Kitab kang madhani al-Quran (terange lan bergase)"
        },
        {
            "chapter": 52,
            "verse": 35,
            "text": "Ana wong mangro tingal iku padha digawe nanging ora ana kang gawe, utawa dheweke iku gawe awake dhewe"
        },
        {
            "chapter": 52,
            "verse": 36,
            "text": "Utawa dheweke padha gawe bumi lan langit? Sejatine dheweke ora ngandel (kang kandhakake dhewe)"
        },
        {
            "chapter": 52,
            "verse": 37,
            "text": "Utawa dheweke mau nyekel gedhong pasimpene Pangeranira utawa dheweke kang kuasa"
        },
        {
            "chapter": 52,
            "verse": 38,
            "text": "Apa dheweke duwe ondho (nyang langit) kanggo ngrungokake guneme malaikat ana ing andha mau. Yen mangkono, iya wong kang ngrungokake mau nganakna tandha yekti kang cetha"
        },
        {
            "chapter": 52,
            "verse": 39,
            "text": "Apa nyata Allah peputra putri, lan kowe (kang mangro tingal) padha manak lanang"
        },
        {
            "chapter": 52,
            "verse": 40,
            "text": "Apa anggonira ngondhangake perintah Ku, kango jaluk pituwas marang dheweke, nganti dheweke padha abot anggone nganakake pituwas"
        },
        {
            "chapter": 52,
            "verse": 41,
            "text": "Apa dheweke padha kadunungan kaweruh ghoib, weruh samu barang kang samar banjur padha ditulisi (kena dianggo madoni Muhammad)"
        },
        {
            "chapter": 52,
            "verse": 42,
            "text": "Apa dheweke neja maheka marang Sira, pahekane malah bakal balik marang si kafir kabeh"
        },
        {
            "chapter": 52,
            "verse": 43,
            "text": "Apa dheweke mau ngaku duwe Pangeran liyane Allah. Allah iku maha suci , adoh banget yen kaya panemune wong mangro tingal"
        },
        {
            "chapter": 52,
            "verse": 44,
            "text": "Manawa wong kafir mau padha deleng gempalaning langit runtuh, padha ngucap, \"iki mega kang tumpuk - tumpuk"
        },
        {
            "chapter": 52,
            "verse": 45,
            "text": "Padha tokna wae nganti tekan dina anggone padha mati"
        },
        {
            "chapter": 52,
            "verse": 46,
            "text": "Yaiku dina kang ora ana gunane pahekane si kafir marang awake sethithik - thithika lan ora ana kang bisa nulungi marang dheweke"
        },
        {
            "chapter": 52,
            "verse": 47,
            "text": "Lan satemene kanggo wong kang nganiaya ana siksa sak durunge mati. Ananging kang akeh ora padha weruh"
        },
        {
            "chapter": 52,
            "verse": 48,
            "text": "Lan padha sabara narima pranataning Pangeranira awit sira tansah Ingsun huningani lan sira nyebuta, \"Maha suci\" lan memuji ing Pangeranira nalikane sira ngadeg (arep sholat)"
        },
        {
            "chapter": 52,
            "verse": 49,
            "text": "Lan ing wayah wengi apadene ing wayah surupe lintang (waktu fajar) sira hiya nyebuta \"Maha Suci\" ing Allah"
        }
    ]
}
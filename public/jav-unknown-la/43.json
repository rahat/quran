{
    "chapter": [
        {
            "chapter": 43,
            "verse": 1,
            "text": "Haa Miim"
        },
        {
            "chapter": 43,
            "verse": 2,
            "text": "Demi Kitab al-Quran kang gelarake pituduh bener"
        },
        {
            "chapter": 43,
            "verse": 3,
            "text": "Al-Quran iku Ingsun pacak nganggo tembung Arab, supaya padha ngerteni karepe"
        },
        {
            "chapter": 43,
            "verse": 4,
            "text": "Al-Quran mau wis dipacak ana baboning Kitab (Lauhul Mahfudz) kang ana ngarsaningsun. Al-Quran mau luhur ngungkuli kitab kang kuna-kuna, tur isine wicaksana"
        },
        {
            "chapter": 43,
            "verse": 5,
            "text": "Apa Ingsun ora paring wahyu apa - apa marang sira dupeh kowe kabeh padha ngluwihi wates"
        },
        {
            "chapter": 43,
            "verse": 6,
            "text": "(Ing zaman biyen) Ingsun wis ngutus nabi pirang - pirang"
        },
        {
            "chapter": 43,
            "verse": 7,
            "text": "Para ummat kuna manawa katekan utusaningsun mesthi padha angeguyu"
        },
        {
            "chapter": 43,
            "verse": 8,
            "text": "Wong kuna kang gagah prakosane ngungkuli wong kafir ing zaman iki padha Ingsun rusak kelawan siksa kayata kang wis kasebut ing ngarep"
        },
        {
            "chapter": 43,
            "verse": 9,
            "text": "Manawa sira takon marang wong kafir, \"Sapa kang gawe bumi lan langit?\". Mesthi padha mangsuli, \"Ingkang damel Allah ingkang Maha Mulya tur nguningani samu kawis"
        },
        {
            "chapter": 43,
            "verse": 10,
            "text": "Allah iku kang dadekake bumi iki panggonanira, sarta gawe dalan pirang - pirang ana bumi supaya sira weruh ing ngendi panggonan kang sira sediya"
        },
        {
            "chapter": 43,
            "verse": 11,
            "text": "Lan kang nurunake banyu udan saka langit sacukupe kabutuhanira. Banyu udan mau banjur Ingsun ngerjakake palemahan kang bera. Dene ing besuk anggonira ditangekake saka ing kubur, hiya kaya mangkono pratingkahe"
        },
        {
            "chapter": 43,
            "verse": 12,
            "text": "Lan kang gawe barang warna - warna pasang - pasangan sakjodo lan gawe tetunggangan rupa prahu lan raja - kaya"
        },
        {
            "chapter": 43,
            "verse": 13,
            "text": "Wekasan sira padha nunggang kapenak ana ing gegere raja-kaya mau banjur eling anggonira diparingi kabungahan ing Pangeranira. Sarta nalikane sira nunggang raja-kaya mau memuji mangkene, \"Maha Suci Allah kang wis nyungkemake raja-kaya kang samene prakosane marang aku. Upama tanpa pitulung Allah aku rumongsa ora kaconggah ngembadhani hewan kang samene iki"
        },
        {
            "chapter": 43,
            "verse": 14,
            "text": "Dene aku iki ing tembe mesthi bali marang ngarsaning Allah Pangeranku"
        },
        {
            "chapter": 43,
            "verse": 15,
            "text": "Panganggepe para wong kafir ana kawulaning Allah kang kalebu paperangane Allah (hiya iku malaikat dianggep putrane Allah) kang duwe panganggep mangkono mau tetela wong kafir"
        },
        {
            "chapter": 43,
            "verse": 16,
            "text": "Ya gene wong kafir iku duwe panemu yen malaikat gagaweyane Allah iku putrane Allah putri sarta awake dhewe milih anak lanang"
        },
        {
            "chapter": 43,
            "verse": 17,
            "text": "Manawa ana kang duwe anak metu wadon madani anggone nganggep marang Allah kagungan putra-putri wong mau ulate banjur peteng lan susah banget"
        },
        {
            "chapter": 43,
            "verse": 18,
            "text": "Ya gene padha netepake sifat cacad marang Allah lan ngaku sifat kang prayoga tumraping awake dhewe kang mangkon padune wong mau ora ana katerangane"
        },
        {
            "chapter": 43,
            "verse": 19,
            "text": "Lan dheweke padha nganggep malaikat kawulaning Allah iku wadon. Anggone nganggep utawa nekseni mau bakal dicatheti lan besuk ana ing akherat bakal ditakoni"
        },
        {
            "chapter": 43,
            "verse": 20,
            "text": "Wong Mekkah padha celathu, \"pama kersane Allah aku ora kepareng nyembah malaikat, Aku mesthi ora kelakon nyembah malaikat.\" Anggone kondho koyo kaya mengkono mahu ora weruh katerangane (bener utawa luput) dadi kandhane mau mung goroh lugu"
        },
        {
            "chapter": 43,
            "verse": 21,
            "text": "Ap sadurunge ana al-Quran, wong mau padha Ingsun paringi kitab (lan nerangake kena nyembah liyane Allah) kang banjur dihestokake tekan saprene"
        },
        {
            "chapter": 43,
            "verse": 22,
            "text": "Nanging dheweke kondho, \"Aku mung ngleluri (nutugake) para leluhurku biyen padha nglakoni agama iki aku ngarep - arep oleh pituduh bener sarana manut ara leluhurku"
        },
        {
            "chapter": 43,
            "verse": 23,
            "text": "Mangkono uga biyen, saben Ingsun ngutus nabi, nyurup - nyurupake wong ing padesan panggedhene padesan mau mesthi banjur mangsuli, \"Kula punika namung ngleluri para leluhur kula\". Sami nglampahi agami satunggal punika. Kula namung manut agamanipun para leluhur kula wahu"
        },
        {
            "chapter": 43,
            "verse": 24,
            "text": "(Muhammad) dhawuha, \"Apa sanadyan aku nyurup - nyurupake marang kowe kang luwih bener, ngungkuli panemune para leluhurmu biyen, kowe hiya ora gelem manut.\" Wong kafir padha mangsuli, \"Dhawuh ungkang sampyan waradinaken punika kula sami mahiben"
        },
        {
            "chapter": 43,
            "verse": 25,
            "text": "Wong kafir mau banjur padha Ingsun turuni siksa mara dira delenga, kapruye kadadeyane wong kang padha maido dhawuhing Allah kang dihemban para rasul"
        },
        {
            "chapter": 43,
            "verse": 26,
            "text": "(Muhammad) Sira nyaritakna nalika Ibrahim matur marang bapakne lan pitutur marang para ummate tembunge, \"Aku oramelu - melu anggonmu padha nyembah berhala"
        },
        {
            "chapter": 43,
            "verse": 27,
            "text": "Kajaba mung nyembah ing Allah kang gawe awakku, iku kang nuduhake dalan keselamatan marang aku"
        },
        {
            "chapter": 43,
            "verse": 28,
            "text": "Ibrahim nemtokake pituture mau dadi tetembungan kang linuruluri saturun - turune pangarep - arepe sarupane wong mangro tingal padha hambaleka manut marang Ibrahim"
        },
        {
            "chapter": 43,
            "verse": 29,
            "text": "(Pangandikaning Allah) Para kafir (Mekkah) lan leluhure malah padha Ingsun paringi kabungahan urip nganti katekan al-Quran (dhawuhing Allah) lan para Rasul ngasta keterangan"
        },
        {
            "chapter": 43,
            "verse": 30,
            "text": "Bareng katekan al-Quran wong kafir padha celathu, \"Iki sihir lan yen dikandhakake dhawuhing Allah aku maido"
        },
        {
            "chapter": 43,
            "verse": 31,
            "text": "Pangucape, \"Yen al-Quran iku nyata dhawuhing Allah ya gene ora didhawuhake metu wong lanang kang dadi panggedhening desa loro (Mekkah lan Thaif)"
        },
        {
            "chapter": 43,
            "verse": 32,
            "text": "(Pangandikaning Allah), \"Apa dheweke mau kang andum rahmating Allah Pangeranira? Ingsun kang mesthi andum kabegjan marang dheweke (wong Mekkah) ana donya. Lan anjunjung drajate sawijining wong ngungkuli liya - liyane supaya sawehene bisa marintah marang liyane. Dene rahmate Allah Pangernira iku luwih becik tinimbang bondho kang dikumpulake"
        },
        {
            "chapter": 43,
            "verse": 33,
            "text": "Upama ora nguwatirake bok menawa manungsa iku dadi kafir kabeh marga saka kapengin andeleng kabegjane para wong kafir kang sampulur mesthi omahe wong kafir kang maido ing Pangeran kang Maha Murah Ingsun paringi payon salaka, lan ondho - ondho selaka kang padha dianggo mungguh mudhun"
        },
        {
            "chapter": 43,
            "verse": 34,
            "text": "Lan omahe won gkafir mau Ingsun dokoke lawan selaka, sarta Ingsun paringi amben dianggo sendhen"
        },
        {
            "chapter": 43,
            "verse": 35,
            "text": "Lan maneh Ingsun paringi rerenggan mas kabeh ora liya kabungahan ing donya. Dene ganjaran ing akherat ana ngarsaning Pangeranira. Wong kafir ora melu duwe mung tinamtokake marang wong kang padha bekti ing Allah"
        },
        {
            "chapter": 43,
            "verse": 36,
            "text": "Sing sapa nyulayani al-Quran dhawuhing Pangeran kang Maha Murah banjur Ingsun paringi setan - setan banjur dadi kancane"
        },
        {
            "chapter": 43,
            "verse": 37,
            "text": "Setan mau padha menging ngambah dalaning pituduh bener marang wong kang nyulayani al-Quran. Dene wong mau nyana yen wis ngambah dalan pituduh bener"
        },
        {
            "chapter": 43,
            "verse": 38,
            "text": "Manawa wis sowan ana ngarsaningsun banjur kandha marang syetan (wong sing nyulayani al-Quran), muga - muga aku didohna saka kowe, dohe saka panggonan mletheking srengenge tekan panggonan suruping srengenge. Konco kuwe iku hala temen"
        },
        {
            "chapter": 43,
            "verse": 39,
            "text": "(He wong kang nyulayani al-Quran) ing dina iki pangarep - arepira ora migunani marga sira wis tetela wong nganiaya awakira dhewe, sira lan setan kancaira mesthi padha disiksa"
        },
        {
            "chapter": 43,
            "verse": 40,
            "text": "(Muhammad) Apa sira bisa andokoki pangrungu marang owng budheg, utawa meruhake marang wong wuto, utawa nuduhake dalan bener marang wong kang wis pesthi mati kesasar"
        },
        {
            "chapter": 43,
            "verse": 41,
            "text": "Manawa sira Ingsun pundhut dhisik, sapngkurira Ingsun mesthi nyiksa wong kang padha nyulayani al-Quran"
        },
        {
            "chapter": 43,
            "verse": 42,
            "text": "Utawa kena uga sira Ingsun nuntunake kelakoning siksa kang Ingsun pancasake marang wong kang padha nyulalayani al-Quran. Ingsun kuasa nyiksa"
        },
        {
            "chapter": 43,
            "verse": 43,
            "text": "Saiki sira mung ngugemana pangandikaningsun kang wis didhawuhake, sira iku ngambah dalan kang bener"
        },
        {
            "chapter": 43,
            "verse": 44,
            "text": "Al-Quran iku kamulyan gedhe tumrap sira lan ummatira ing tembe manungsa padha didhangu (anggone nindhakake dhawuhing Allah)"
        },
        {
            "chapter": 43,
            "verse": 45,
            "text": "Takonna para rasul padha Ingsun utus sadurungira apa hiya Ingsun ngedekake Pangeran kang sinembah liyane Allah kang Maha Murah"
        },
        {
            "chapter": 43,
            "verse": 46,
            "text": "Biyen Ingsun wis ngutus Musa kanthi tondho yekti pirang - pirang, diutus nyurup - nyurupake marang Fir'aun sabalane. Dhawuhe, \"Aku utusaning Allah Pangerane wong alam kabeh"
        },
        {
            "chapter": 43,
            "verse": 47,
            "text": "Bareng Musa wis teka gelarake tondho yekti kahelokan akeh ana ngarepe Fir'aun sabalane padha geguyu"
        },
        {
            "chapter": 43,
            "verse": 48,
            "text": "Anggoningsun nontokake siji - sijining tandha yekti marang Fir'aun sabalane mesthi luwih gedhe lan gegirisi tinimbang kahelokan kang wis Ingsun tontonake sakdurunge. Lan padha Ingsun siksa supaya padha marenana anggone kafir (bali menyang dalan bener)"
        },
        {
            "chapter": 43,
            "verse": 49,
            "text": "Fir'aun sabalane kondho, \"He Musa juru sihir, kula mugi sampyan suwunaken dhateng Pangeran. Inggih punika manawi kula purun pitados badhe keparingan luar saking bebaya. Sapunika kula pitados dhateng sampeyan"
        },
        {
            "chapter": 43,
            "verse": 50,
            "text": "Bareng Fir'aun Ingsun paringi luar saka siksa, banjur padha nyidrani kasangguhane (percaya)"
        },
        {
            "chapter": 43,
            "verse": 51,
            "text": "Fir'aun kondho marang kawulane pangucape, \"Para kaumku apa negara Mesik iki dudu duwekku? Padha delengan bengawan (Nil) iki mili ana ngisore panggonanku ngestokake parintahku"
        },
        {
            "chapter": 43,
            "verse": 52,
            "text": "Dadi aku iki luwih becik tinimbang Musa kang wis tetela wong asor celathune cedhal (pelo) meh ora ana wong ngerti"
        },
        {
            "chapter": 43,
            "verse": 53,
            "text": "Manawa Musa mau temen utusane Pangeran yagene ora digelangi mas, utawa ora diiringi malaikat kang padha nekseni yen dheweke utusaning Pangeran"
        },
        {
            "chapter": 43,
            "verse": 54,
            "text": "Fir'aun bujuk kawulane kelawan diterangake, para kawulane banjur ngestokake mulan banjur dadi wong duroko"
        },
        {
            "chapter": 43,
            "verse": 55,
            "text": "Cekake bareng Fir'aun sabalane padha gawe dukaningsun banjur padha Ingsun siksa. Mulane Ingsun kelem kabeh ana ing segara"
        },
        {
            "chapter": 43,
            "verse": 56,
            "text": "Fir'aun sabalane mau banjur Ingsun dadekake upama tumrap marang para ummat kang keri"
        },
        {
            "chapter": 43,
            "verse": 57,
            "text": "(Muhammad) Bareng Isa anake Maryam dianggo paribasan (anggone disembah dening para wong Nashara) ing kono para ummatira wong turun Qurais padha bungah"
        },
        {
            "chapter": 43,
            "verse": 58,
            "text": "Pangucape, \"Becik endi ta Pangeran (sesembahanku apa dheweke (Isa))?\". Dheweke ora gawe paribasan mau marang kowe perlune ora liwat mung madoni, para ummatira kang mangkono mau tetep wong madoni weweton barang kang ora bener"
        },
        {
            "chapter": 43,
            "verse": 59,
            "text": "Isa iku dudu barang - barang mung kawulaningsun kang diparingi kabungahan dadi nabi, sarta Ingsun anggo upama marang para turuning Israil"
        },
        {
            "chapter": 43,
            "verse": 60,
            "text": "Upama ana parenge kersaningsun, sira padha Ingsun sirnakake, banjur disalini para malaikat padha manggon ana ing bumi mesthi kelakon mangkono"
        },
        {
            "chapter": 43,
            "verse": 61,
            "text": "Lan satemene Isa mau yekti dadi tetengere kaweruh dina Qiyamat, sira aja mamang bakal tekane dina Qiyamat mau, sira mung ngistokna parintah Ingsun. Iki dalan kang bener"
        },
        {
            "chapter": 43,
            "verse": 62,
            "text": "Sira aja padha kena panggodhaning setan, awit tetela dadi saterunira"
        },
        {
            "chapter": 43,
            "verse": 63,
            "text": "Bareng Isa wis diutus dening Allah kanthi tondho yekti kahelokan pirang - pirang. Dhawuhe, \"Tekaku iki dhawuhake Injil kang isine kawicaksanaan perlu nerangake anggonmu padha pasulayan bab surasaning Kitab Taurat. Kowe pada bektia ing Allah manuta marang aku"
        },
        {
            "chapter": 43,
            "verse": 64,
            "text": "Satemene Allah iku Pangeranku lan Pangeranmu, mulane padha nyembaha Allah, iki dhalan bener"
        },
        {
            "chapter": 43,
            "verse": 65,
            "text": "Padha pasulayan ing bab panemu antarane golongan - golongan (Nashara) antarane dheweke, cilaka banget (wong - wong nashara) kang panemune dadi kafir, awit besuk dina Qiyamat bakal kacemplung siksa kang nglarani"
        },
        {
            "chapter": 43,
            "verse": 66,
            "text": "Wong mangkono mau mung ngenteni dina Qiyamat kang tekane bakal ngagetake ora kanyanan pisan - pisan"
        },
        {
            "chapter": 43,
            "verse": 67,
            "text": "Ing dina iku sarupane pakumpulan duraka, wonge padha sesatron, kajaba wong kang padha bekti"
        },
        {
            "chapter": 43,
            "verse": 68,
            "text": "Kawulaningsun, Ing dina iku sira ora duwe kuatir lan ora kasusahan"
        },
        {
            "chapter": 43,
            "verse": 69,
            "text": "Para wong Islam kang padha ngestokake dhawuhing al-Quran ayat Ingsun"
        },
        {
            "chapter": 43,
            "verse": 70,
            "text": "Sira lan rabinira padha malebua ing suwarga kelawan bungah lan diaji-aji"
        },
        {
            "chapter": 43,
            "verse": 71,
            "text": "Padha diladeni panganan kang wadahe emas, lan omben - omben winadhahan ing gelas. Wadhah emas mau isi panganan kang menginake ati lan ngresepake dineleng. Sira ana suwarga padha langgeng salawase"
        },
        {
            "chapter": 43,
            "verse": 72,
            "text": "Hiya iku suwarga pandumanira diparingake marang sira marga anggonira ngelakoni panggawe becik"
        },
        {
            "chapter": 43,
            "verse": 73,
            "text": "Ana suwarga sira padha duwe woh - wohan pirang-pirang sira padha mangan hendi kang sira pengini"
        },
        {
            "chapter": 43,
            "verse": 74,
            "text": "Sarupane wong kafir padha disiksa ana neraka jahannam langgeng salawas - lawase"
        },
        {
            "chapter": 43,
            "verse": 75,
            "text": "Tanpa kendhat lan kamayaran padha meneng dening wis sirna pangarep - arepe kamayaran"
        },
        {
            "chapter": 43,
            "verse": 76,
            "text": "Ingsun ora pisan nganiaya wong kafir, nanging dheweke nganiaya awake dhewe"
        },
        {
            "chapter": 43,
            "verse": 77,
            "text": "Wong kafir padha matur, \"Malaikat Malik ingkang nguwasani neraka, munjuka ing Pangeran sampeyan, kula punika dipun pejahi kemawon\". (Malaikat) mangsuli, \"Kersaning Allah kowe disiksa langgeng salawas - lawase tanpa mati"
        },
        {
            "chapter": 43,
            "verse": 78,
            "text": "Ingsun ngundangake parentah bener, nanging kang akeh sengit marang bener"
        },
        {
            "chapter": 43,
            "verse": 79,
            "text": "Apa wong kafir (Mekkah) nyantosani anggone neja ngrusak (Muhammad) Ingsun hiya nyantosani"
        },
        {
            "chapter": 43,
            "verse": 80,
            "text": "Apa wong kafir padha ngira yen Ingsun ora mireng pangucape kang mung dibathin lan kang dilahirake. Ingsun mireng lan nguningani malah para utusaningsun padha nulisi"
        },
        {
            "chapter": 43,
            "verse": 81,
            "text": "(Muhammad) dhawuha, Upama Allahkang Maha Murah kagungan putra mesthi aku dadi kawulane wong nyembah (putrane Allah mau)"
        },
        {
            "chapter": 43,
            "verse": 82,
            "text": "Allah iku Maha Suci Pangerane bumi lan langit uga 'Arsy, adoh banget yen kaya panemune wong kafir"
        },
        {
            "chapter": 43,
            "verse": 83,
            "text": "Mulane wong kafir mau padha nengna wae, karo ben padha kebanjur - banjur anggone ngencengi barang kang luput. Anggone ana donya tanpaguna ngenteni tekan qiyamat kang diancamake Allah"
        },
        {
            "chapter": 43,
            "verse": 84,
            "text": "Allah iku kang sinembah kelawan bener ana ing bumi lan langit. Allah iku wicaksana tur nguningani samu barang"
        },
        {
            "chapter": 43,
            "verse": 85,
            "text": "Allah iku Maha Luhur, kang kagungan kraton bumi lan langit lan kagungan barang kang ana antarane bumi lan langit. Kaweruh bakal kelakone Qiyamat iku ana ngastane Allah piyambak. Ing tembe sira bakal bali padha sowan ana ngarsane Allah"
        },
        {
            "chapter": 43,
            "verse": 86,
            "text": "Barang liyane Allah kang padha disembah dening wong kafir ora duwe syafa'at, ora wenang nyuwunake pikoleh tumrap marang liyane. Kajaba kang ngucap, \"Ora ana sesembahan kelawan bener kajaba mung Allah\" sarta nganggep lan weruh surasane"
        },
        {
            "chapter": 43,
            "verse": 87,
            "text": "Menawa sira takon marang wong mangro tingal, \"Sapa kang gawe kowe kabeh lan barahala - barahal mau?\" Mesthi padha mangsuli, \"Ingkang damel inggih Allah\". Sawise kondha mangkono kapriye anggone selak anggone nyembah Allah"
        },
        {
            "chapter": 43,
            "verse": 88,
            "text": "Lan maneh Allah nguningani hunjuke Muhammad, \"Dhuh Pangeran kawula. tiyang kagir punika sami boten pitados ing Paduka"
        },
        {
            "chapter": 43,
            "verse": 89,
            "text": "Dhawuhing Allah, \"(Muhammad) sira mung malengosa marang wong kafir mau, Lan ngucapa, \"Aku dhasar selamet\". Ing tembe wong kafir bakal padha weruh kadadeyane awake"
        }
    ]
}
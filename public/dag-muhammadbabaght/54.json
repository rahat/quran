{
    "chapter": [
        {
            "chapter": 54,
            "verse": 1,
            "text": "Saha (Chiyaama yiɣisibu) miri ya, dinzuɣu ka goli tahibɔɣi (ka pirigi buyi)"
        },
        {
            "chapter": 54,
            "verse": 2,
            "text": "Yaha! Bɛ (Maka chεfurinim’) yi nya yɛlikpahindili, ka bɛ lebi biri ka yεli: “Ŋɔ maa nyɛla sihira din kuli beni sahakam.”"
        },
        {
            "chapter": 54,
            "verse": 3,
            "text": "Ka bɛ labsi li (Alkur’aani aayanim’) ʒiri, ka doli bɛ suhuyurlim. Amaa! yɛllikam mi nyɛla din dihitabli"
        },
        {
            "chapter": 54,
            "verse": 4,
            "text": "Yaha! Achiika! Lahibaya kaba na di (Alkur’aani) puuni din nyɛ tahigu"
        },
        {
            "chapter": 54,
            "verse": 5,
            "text": "Di (Alkur’aani) nyɛla yɛmgoliŋga din paai tariga, amaa! Valsigu (wa’azu) bi niŋdi (ninsalinim’) anfaani shεli"
        },
        {
            "chapter": 54,
            "verse": 6,
            "text": "Dinzuɣu (Yaa nyini Annabi)! Yim bɛ yɛla ni, dabsi’ shεli beni ka mololana so (Malaaika Israafilu) yɛn ti moli n-zaŋ chaŋ binshɛɣu bɛ (ninsalinim’) ni je"
        },
        {
            "chapter": 54,
            "verse": 7,
            "text": "Ka bɛ nina yɛn ti ba tiŋgbani ni, ka bɛ yiri gbala ni na kamani sakɔri ban yεɣili luɣulikam"
        },
        {
            "chapter": 54,
            "verse": 8,
            "text": "Ka bɛ chani yomyom’ ni bɛ paai mololana maa sani, ka chεfurinim’ naan yεra: “Zuŋɔ nyɛla dabsi’ kpeeni.”"
        },
        {
            "chapter": 54,
            "verse": 9,
            "text": "Pɔi ni bana (Maka chɛfurinima), Annabi Nuhu niriba daa labsi (Naawuni yɛltɔɣa) ʒiri. Dinzuɣu, ka bɛ daa labsi Ti (Tinim’ Naawuni) dabli maa (Annabi Nuhu) ʒirilana, ka yεli: “O nyɛla yinyaa,” ka bɛ tahi o zuɣu (ka mɔŋ o ni o ti Naawuni tuuntali)"
        },
        {
            "chapter": 54,
            "verse": 10,
            "text": "Dinzuɣu, ka o suhu o Duuma ka yεli: “Achiika! N nyɛla bɛ ni nyεŋ so, dinzuɣu (Yaa n Duuma Naawuni)! Tim ma nasara.”"
        },
        {
            "chapter": 54,
            "verse": 11,
            "text": "Ka Ti (Tinim’ Naawuni) daa yooi sagbana dindoya ni ko’ shɛli (sakurli) din kuli kpaara"
        },
        {
            "chapter": 54,
            "verse": 12,
            "text": "Yaha! Ka Ti chɛ ka tiŋgbani puhi ni bilsi, ka (sagbana ni tiŋgbani) kom laɣim ni taba, ka di nyɛla din saɣisi ni (Naawuni) zalgu"
        },
        {
            "chapter": 54,
            "verse": 13,
            "text": "Yaha! Ka Ti (Tinim’ Naawuni) kpiɣi o (Annabi Nuhu) niŋ ŋarim shεli din mali taabonim’ mini kpahi ni"
        },
        {
            "chapter": 54,
            "verse": 14,
            "text": "Ka di (ŋarim maa) chani ni Ti (Tinim’ Naawuni) gulibu, ka di nyɛla sanyoo n-ti bɛ ni niŋ so (Annabi Nuhu) gutulunsi maa"
        },
        {
            "chapter": 54,
            "verse": 15,
            "text": "Yaha! Achiika! Ti (Tinim’ Naawuni) daa chε li (ŋarim maa), ka di nyɛla yɛlikpahindili. Di ni bɔŋɔ, so beni n-yɛn teei Naawuni yɛla"
        },
        {
            "chapter": 54,
            "verse": 16,
            "text": "Ka wula n-daa leei nyɛ N (Mani Naawuni) daazaaba mini N valsigu"
        },
        {
            "chapter": 54,
            "verse": 17,
            "text": "Yaha! Achiika Ti (Tinim’ Naawuni) balgila Alkur’aani (n-ti ninsalinima) domin teebu zuɣu. Di ni bɔŋɔ, so beni n-yɛn teei Naawuni yɛla"
        },
        {
            "chapter": 54,
            "verse": 18,
            "text": "Aadunima (Annabi Hudu niriba) daa labsi o ʒirilana. Ka wula n-daa leei nyɛ N (Mani Naawuni) daazaaba mini N saɣisigu"
        },
        {
            "chapter": 54,
            "verse": 19,
            "text": "Achiika! Ti (Tinim’ Naawuni) daa tim pɔhim din vuri ni yaa na bɛ zuɣu. Dabsi’ shɛli din zuɣubetali kuli bi ŋmaara"
        },
        {
            "chapter": 54,
            "verse": 20,
            "text": "Ka di tɔhigiri ninsalinim’ kamani dobino tigbir’ shɛli bɛ ni sibgi di wula"
        },
        {
            "chapter": 54,
            "verse": 21,
            "text": "Ka wula n-daa leei nyɛ N (Mani Naawuni) daazaaba mini N saɣisigu"
        },
        {
            "chapter": 54,
            "verse": 22,
            "text": "Yaha! Achiika! Ti (Tinim’ Naawuni) balgila Alkur’aani (n-ti ninsalinima) domin teebu zuɣu. Di ni- bɔŋɔ, so beni yɛn teei Naawuni yɛla"
        },
        {
            "chapter": 54,
            "verse": 23,
            "text": "Samuudunima (Annabi Salihu niriba) daa labsi wa’azu ʒiri"
        },
        {
            "chapter": 54,
            "verse": 24,
            "text": "Ka bɛ naan yεli: “Di ni bɔŋɔ, ti yɛn dolila ninvuɣu yino ti puuni? Din’ ŋuna achiika! Ti be birginsim mini yinyahili puuni.”"
        },
        {
            "chapter": 54,
            "verse": 25,
            "text": "“Di ni bɔŋɔ, o koŋko sani ka bɛ tim na ni wahayi ti puuni? Chɛli gba! O kuli nyɛla ʒirilana, ka nyɛla ŋun tibgi o maŋa"
        },
        {
            "chapter": 54,
            "verse": 26,
            "text": "Ni baalim, bɛɣuni bɛ sa ni baŋ ninvuɣu so ŋun nyɛ ʒirilana, ka lahi tibgi o maŋa"
        },
        {
            "chapter": 54,
            "verse": 27,
            "text": "Achiika! Ti (Tinim’ Naawuni) nyɛla ban yɛn tim laakumi na, ka o ti leei dahimbu n-zaŋ ti ba, dinzuɣu, (yaa nyini Annabi Salihu): “Kuli lihimi ba, ka pahi suɣulo.”"
        },
        {
            "chapter": 54,
            "verse": 28,
            "text": "Yaha! Tim ba lahibali kadama kom maa (tiŋ’ maa zaa ni nyuri ko’ shεli) nyɛla din pirgi bɛ (mini Laakumi) sunsuuni, (ka laakumi maa mali o nyubu dabsili, ka bɛ mi gba mali bɛ nyubu dabsili, ka yεɣili kam yɛn kani na kulga maa ni n-ti toori kom maa) o nyubu dabsili"
        },
        {
            "chapter": 54,
            "verse": 29,
            "text": "Ka bɛ boli bɛ zo na, ka o ti zaŋ takɔbi n-ti ku (Laakumi maa)"
        },
        {
            "chapter": 54,
            "verse": 30,
            "text": "Ka wula n-daa leei nyɛ N (Mani (Naawuni) daazaaba mini N saɣisigu"
        },
        {
            "chapter": 54,
            "verse": 31,
            "text": "Achiika! Ti (Tinim’ Naawuni) daa timla tahigu na bɛ zuɣu yim, ka bɛ leei kamani mɔri din kuui, ka woliwoli"
        },
        {
            "chapter": 54,
            "verse": 32,
            "text": "Yaha! Achiika! Ti (Tinim’ Naawuni) balgila Alkur’aani (n-ti ninsalinima) domin teebu zuɣu. Di ni- bɔŋɔ, so beni n-yɛn teei Naawuni yɛla"
        },
        {
            "chapter": 54,
            "verse": 33,
            "text": "Annabi Lutu niriba daa labsi wa’azu ʒiri"
        },
        {
            "chapter": 54,
            "verse": 34,
            "text": "Achiika! Ti (Tinim’ Naawuni) daa timla pɔhim din ʒɛri ni kuɣa bɛ zuɣu, gbaai yihi Annabi Lutu yiŋ’ nim’ ko, Ti daa tilgi ba la bekaali na"
        },
        {
            "chapter": 54,
            "verse": 35,
            "text": "Ka di nyɛ yolsigu din yi na Ti (Tinim’ Naawuni) sani. Lala ka Ti yɔri ŋuŋ kam paɣi samli"
        },
        {
            "chapter": 54,
            "verse": 36,
            "text": "Yaha! Achiika! O daa niŋ ba wa’azu n-zaŋ chaŋ Ti (Tinim’ Naawuni) gbaabu (azaaba) ka bɛ niŋ namgbankpeeni ni wa’azu maa"
        },
        {
            "chapter": 54,
            "verse": 37,
            "text": "Yaha! Achiika! Bɛ daa bɔri ni o (Annabi Lutu) zaŋ o saamba n-ti ba, ka Ti zom bɛ nina (ka yεli ba): “Lammi ya N daazaaba mini N valsigu (sanyoo).”"
        },
        {
            "chapter": 54,
            "verse": 38,
            "text": "Yaha! Achiika! Azaaba shɛli din bi ŋmaara daa daŋ yi bɛ zuɣu Asibaasi"
        },
        {
            "chapter": 54,
            "verse": 39,
            "text": "“Tɔ! Lammi ya N (Mani Naawuni) daazaaba mini N valsigu (sanyoo).”"
        },
        {
            "chapter": 54,
            "verse": 40,
            "text": "Yaha! Achiika! Ti (Tinim’ Naawuni) balgila Alkur’aani domin teebu zuɣu. Di ni bɔŋɔ, so beni n-yɛn teei Naawuni yɛla"
        },
        {
            "chapter": 54,
            "verse": 41,
            "text": "Yaha! Achiika! Valsigu (wa’azu) daa kana Fir’auna niriba sani"
        },
        {
            "chapter": 54,
            "verse": 42,
            "text": "Bɛ daa labsi Ti (Tinim’ Naawuni) aayanim’ ʒiri, ka Ti gbaai ba gbaari shɛli din nyɛ Nyεŋda, Yikolana gbaabu"
        },
        {
            "chapter": 54,
            "verse": 43,
            "text": "Di ni bɔŋɔ, yi Maka chεfurinim’ n-nyɛ ban gari bannim’ maa zaa, bee yi malila din yɛn gun ya litaafi shɛŋa din gari maa puuni"
        },
        {
            "chapter": 54,
            "verse": 44,
            "text": "Bee bɛ yεrimi: “Tinim’ nyɛla salo ban yɛn nya nasara"
        },
        {
            "chapter": 54,
            "verse": 45,
            "text": "Ni baalim, bɛ ni wurim bɛ salo maa, ka bɛ lebgi bɛ nyaaŋa"
        },
        {
            "chapter": 54,
            "verse": 46,
            "text": "Chɛli gba! Saha (Chiyaama yiɣsibu) n-nyɛ bɛ daalikauli saha. Yaha! Saha maa mali mushiiba, ka to n-gari binshɛɣu kam"
        },
        {
            "chapter": 54,
            "verse": 47,
            "text": "Achiika! Bibɛhi be birginsim puuni (Dunia ŋɔ), ka yɛn ti bela birimbu puuni (Zaadali)"
        },
        {
            "chapter": 54,
            "verse": 48,
            "text": "Dabsi’ shεli bɛ ni yɛn ti vɔri ba buɣum ni, ka bɛ nina ba tiŋgbani ni. (ka bɛ yεli ba): “Lammi ya sakara buɣum daazaaba.”"
        },
        {
            "chapter": 54,
            "verse": 49,
            "text": "Achiika! Ti (Tinim’ Naawuni) nam la binshɛɣu kam ka di doli Ti zaligu"
        },
        {
            "chapter": 54,
            "verse": 50,
            "text": "Yaha! Ti zaligu pa shεli m-pahila yim, ka di leei kamani nimbila nyεɣisibu"
        },
        {
            "chapter": 54,
            "verse": 51,
            "text": "Yaha! Achiika Ti (Tinim’ Naawuni) daa mini gbaai yi (Maka chεfurinim’) tatabo. Di ni bɔŋɔ, so beni n-yɛn teei Naawuni yɛla"
        },
        {
            "chapter": 54,
            "verse": 52,
            "text": "Binshɛɣu kam mi, bɛ (Malaaika- nim’) sabi li mi niŋ kundinim’ (litaafi nim’) puuni"
        },
        {
            "chapter": 54,
            "verse": 53,
            "text": "Yaha! Din kam pɔra, bee din galsi, di nyɛla din sabi n-doya"
        },
        {
            "chapter": 54,
            "verse": 54,
            "text": "Achiika! Wuntizɔriba yɛn ti bela Alizanda yiya mini kulibɔna puuni"
        },
        {
            "chapter": 54,
            "verse": 55,
            "text": "Ka di be yεlimaŋli ʒishee (Alizanda), Dumma So Ŋun nyɛ Sulinsilana, Ŋun zaandi binshεɣu kam fukumsi sani"
        }
    ]
}
{
    "pages": [
        {
            "chapter": 30,
            "verse": 25,
            "text": "Ati pe ninu awon ami Re ni pe sanmo ati ile duro pelu ase Re. Leyin naa, nigba ti O ba pe yin ni ipe kan nigba naa ni eyin yoo maa jade lati inu ile"
        },
        {
            "chapter": 30,
            "verse": 26,
            "text": "TiRe ni awon t’o wa ninu awon sanmo ati ile. Eni kookan ni olutele-ase Re"
        },
        {
            "chapter": 30,
            "verse": 27,
            "text": "Oun ni Eni ti O n bere eda dida. Leyin naa, O maa da a pada (sipo alaaye fun ajinde). O si rorun julo fun Un (lati se bee). TiRe ni iroyin t’o ga julo ninu awon sanmo ati ile. Oun si ni Alagbara, Ologbon"
        },
        {
            "chapter": 30,
            "verse": 28,
            "text": "(Allahu) sakawe kan fun yin nipa ara yin. Nje e ni akegbe ninu awon eru yin lori ohun ti A fun yin ni arisiki, ti e jo maa pin (dukia naa) ni dogbadogba, ti e o si maa paya won gege bi won se n paya eyin naa? Bayen ni A se n s’alaye awon ayah fun ijo t’o n se laakaye"
        },
        {
            "chapter": 30,
            "verse": 29,
            "text": "Nse ni awon t’o sabosi tele ife-inu won lai si imo kan (fun won). Ta si ni o le fi ona mo eni ti Allahu ba si lona? Ko si nii si awon alaranse fun won"
        },
        {
            "chapter": 30,
            "verse": 30,
            "text": "Nitori naa, doju re ko esin naa, (ki o je) oluduro-deede-ninu-esin, esin adamo Allahu eyi ti O da mo awon eniyan. Ko si si iyipada fun eda Allahu. Iyen ni esin t’o feserinle, sugbon opolopo awon eniyan ko mo"
        },
        {
            "chapter": 30,
            "verse": 31,
            "text": "(E je) oluseri si odo Allahu (nipa ironupiwada). E paya Re. E kirun. E ma se wa ninu awon osebo"
        },
        {
            "chapter": 30,
            "verse": 32,
            "text": "(E ma se wa) ninu awon t’o da esin won si kelekele, ti won si di ijo-ijo. Ijo kookan si n yo si ohun ti o wa lodo won"
        }
    ]
}
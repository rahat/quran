{
    "pages": [
        {
            "chapter": 24,
            "verse": 44,
            "text": "Allahu n mu oru ati osan tele ara won ni telentele. Dajudaju ariwoye wa ninu iyen fun awon t’o ni oju iriran"
        },
        {
            "chapter": 24,
            "verse": 45,
            "text": "Allahu seda gbogbo abemi lati inu omi. O wa ninu won, eyi t’o n fi aya re wo. O wa ninu won, eyi t’o n fi ese meji rin. O si wa ninu won, eyi t’o n fi merin rin. Allahu n seda ohun ti O ba fe. Dajudaju Allahu ni Alagbara lori gbogbo nnkan"
        },
        {
            "chapter": 24,
            "verse": 46,
            "text": "Dajudaju A ti so awon ayah t’o n yanju oro kale. Allahu si n to enikeni ti O ba fe si ona taara (’Islam)"
        },
        {
            "chapter": 24,
            "verse": 47,
            "text": "Won n wi pe: “A gbagbo ninu Allahu ati Ojise Re. A si tele (ase Won).” Leyin naa, igun kan ninu won n peyin da leyin iyen. Awon wonyen ki i se onigbagbo ododo"
        },
        {
            "chapter": 24,
            "verse": 48,
            "text": "Ati pe nigba ti won ba pe won si ti Allahu ati ti Ojise Re nitori ki o le sedajo laaarin won, nigba naa ni igun kan ninu won yoo maa gbunri"
        },
        {
            "chapter": 24,
            "verse": 49,
            "text": "Ti o ba si je pe awon ni won ni eto (are) ni, won yoo wa ba o ni tokan-tara"
        },
        {
            "chapter": 24,
            "verse": 50,
            "text": "Se arun wa ninu okan won ni tabi won seyemeji? Tabi won n paya pe Allahu ati Ojise Re yoo fi ejo won segbe ni? Rara o. Awon wonyen, awon ni alabosi"
        },
        {
            "chapter": 24,
            "verse": 51,
            "text": "Ohun ti o maa je oro awon onigbagbo ododo nigba ti won ba pe won si ti Allahu ati ti Ojise Re nitori ki o le sedajo laaarin won, ni pe won a so pe: “A gbo (ase), a si tele (ase).” Awon wonyen, awon ni olujere"
        },
        {
            "chapter": 24,
            "verse": 52,
            "text": "Enikeni ti o ba tele ti Allahu ati ti Ojise Re, ti o n paya Allahu, ti o si n beru Re, awon wonyen, awon ni olujere"
        },
        {
            "chapter": 24,
            "verse": 53,
            "text": "Won si fi Allahu bura ti ibura won si ni agbara pe: \"Dajudaju ti o ba pase fun awon, dajudaju awon yoo jade.\" So pe: “E ma se bura mo. Titele ase (pelu ibura iro enu yin) ti di ohun mimo (fun wa).” Dajudaju Allahu ni Alamotan nipa ohun ti e n se nise"
        }
    ]
}
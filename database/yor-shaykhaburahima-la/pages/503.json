{
    "pages": [
        {
            "chapter": 46,
            "verse": 6,
            "text": "Nigba ti A ba si ko awon eniyan jo (fun Ajinde), awon orisa yoo di ota fun awon aborisa. Won si maa tako ijosin ti won se fun won"
        },
        {
            "chapter": 46,
            "verse": 7,
            "text": "Nigba ti won ba n ke awon ayah Wa t’o yanju fun won, awon t’o sai gbagbo yo si maa so isokuso si ododo nigba ti o de ba won pe: \"Eyi ni idan ponnbele"
        },
        {
            "chapter": 46,
            "verse": 8,
            "text": "Tabi won n wi pe: \"O da (al-Ƙur’an) hun funra re ni.\" So pe: \"Ti mo ba hun un funra mi, e o ni ikapa kini kan fun mi ni odo Allahu (nibi iya Re). Oun ni Onimo-julo nipa isokuso ti e n so nipa re. O (si) to ni Elerii laaarin emi ati eyin. Oun ni Alaforijin, Asake-orun"
        },
        {
            "chapter": 46,
            "verse": 9,
            "text": "So pe: \"Emi ki i se akoko ninu awon Ojise. Emi ko si mo nnkan ti won maa se fun emi ati eyin. Emi ko tele kini kan ayafi ohun ti Won fi ranse si mi ni imisi. Emi ko si je kini kan bi ko se olukilo ponnbele.\" won wa labe ijoba awon osebo ninu ilu Mokkah alapon-onle. Won si bere si nii yowo kowo si awon omoleyin Anabi (sollalahu 'alayhi wa sallam). Lasiko naa ipo ole ni awon musulumi wa ninu ilu naa. Ko si ohun t’o wa le fi won lokan bale sinu ’Islam tayo ki Anabi (sollalahu 'alayhi wa sallam) je ki o di mimo fun eni kookan awon omoleyin re pe ijiya ati pipa han awon musulumi ni eemo ifoju-egbo-rin. Mo daju pe ko si Anabi kan ninu awon Anabi Olohun (ahm.s.w.) ti ko mo pe ti o ba je pe itumo ti awon kristieni fun ayah naa l’o ba je ododo “emi ko si mo nnkan ti Allahu maa se fun emi ati eyin” ni iba je agbekale re. Bakan naa ise ti Anabi (sollalahu 'alayhi wa sallam) je faye ko yato si ti awon t’o siwaju re ninu awon Ojise Allahu (ahm.s.w). Bakan naa ayah naa n pe wa sibi iduro sinsin ati atemora lasiko inira awon alaigbagbo"
        },
        {
            "chapter": 46,
            "verse": 10,
            "text": "So pe: \" E so fun mi, ti o ba je pe lati odo Allahu ni (al-Ƙur’an) ti wa, ti e si sai gbagbo ninu re, ti elerii kan ninu awon omo ’Isro’il si jerii lori iru re, ti o si gba a gbo, (amo) ti eyin segberaga si i, (se e o ti sabosi bayen bi?). Dajudaju Allahu ko nii fi ona mo ijo alabosi"
        },
        {
            "chapter": 46,
            "verse": 11,
            "text": "Awon t’o sai gbagbo wi fun awon t’o gbagbo pe: \"Ti o ba je pe al-Ƙur’an je oore ni, won ko nii siwaju wa debe.\" Nigba ti awon osebo ko ti tele imona re, ni won n wi pe: \"Iro ijoun ni eyi"
        },
        {
            "chapter": 46,
            "verse": 12,
            "text": "Tira (Anabi) Musa si ti wa siwaju re, ti o je tira ti won n tele, o si je ike (fun won. Al-Ƙur’an) yii tun ni Tira kan t’o n jerii si ododo ni ede Larubawa nitori ki o le sekilo fun awon t’o sabosi, (o si je) iro idunnu fun awon oluse-rere"
        },
        {
            "chapter": 46,
            "verse": 13,
            "text": "Dajudaju awon t’o so pe: \"Allahu ni Oluwa wa\", leyin naa, ti won duro sinsin, ko nii si ipaya fun won. Won ko si nii banuje"
        },
        {
            "chapter": 46,
            "verse": 14,
            "text": "Awon wonyen ni ero inu Ogba Idera. Olusegbere ni won ninu re. (O je) esan nitori ohun ti won n se nise"
        }
    ]
}
{
    "pages": [
        {
            "chapter": 39,
            "verse": 41,
            "text": "Dajudaju Awa so Tira kale fun o pelu ododo (ki o le fi se iranti) fun awon eniyan. Nitori naa, eni ti o ba mona, o mona fun emi ara re. Eni ti o ba si sina, o sina fun emi ara re. Iwo si ko ni oluso lori won"
        },
        {
            "chapter": 39,
            "verse": 42,
            "text": "Allahu l’O n gba awon emi ni akoko iku won ati (awon emi) ti ko ku soju oorun won. O n mu (awon emi) ti O ti pebubu iku le lori mole. O si n fi awon yooku sile titi di gbedeke akoko kan. Dajudaju awon ami wa ninu iyen fun ijo t’o ni arojinle"
        },
        {
            "chapter": 39,
            "verse": 43,
            "text": "Tabi won mu awon olusipe miiran leyin Allahu ni? So pe: \"(Won mu won ni olusipe) t’o si je pe won ko ni agbara kan kan, won ko si nii laakaye"
        },
        {
            "chapter": 39,
            "verse": 44,
            "text": "So pe: \"Ti Allahu ni gbogbo isipe patapata. TiRe ni ijoba awon sanmo ati ile. Leyin naa, odo Re ni won yoo da yin pada si"
        },
        {
            "chapter": 39,
            "verse": 45,
            "text": "Nigba ti won ba daruko Allahu nikan soso, okan awon ti ko gba Ojo Ikeyin gbo maa sa kuro (nibi mimu Allahu ni okan soso). Nigba ti won ba si daruko awon miiran (ti won n josin fun) leyin Re, nigba naa ni won yoo maa dunnu"
        },
        {
            "chapter": 39,
            "verse": 46,
            "text": "So pe: \"Allahu, Olupileda awon sanmo ati ile, Onimo-ikoko ati gbangba, Iwo l’O maa dajo laaarin awon erusin Re nipa ohun ti won n yapa enu si"
        },
        {
            "chapter": 39,
            "verse": 47,
            "text": "Ti o ba je pe dajudaju gbogbo nnkan ti o wa lori ile je ti awon alabosi ati iru re miiran pelu re (tun je tiwon ni), won iba fi serapada (fun emi ara won) nibi aburu iya ni Ojo Ajinde. (Nigba yen) ohun ti won ko lero maa han si won ni odo Allahu"
        }
    ]
}
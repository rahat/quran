{
    "maqras": [
        {
            "chapter": 7,
            "verse": 65,
            "text": "A tun ran (eni kan) si awon ara ‘Ad, arakunrin won, Hud. O so pe: “Eyin ijo mi, e josin fun Allahu. E o ni olohun miiran leyin Re. Se e o nii beru (Re) ni"
        },
        {
            "chapter": 7,
            "verse": 66,
            "text": "Awon agbaagba t’o sai gbagbo ninu ijo re wi pe: “Dajudaju awa n ri o pe o wa ninu ago. Ati pe dajudaju a n ro pe o wa ninu awon opuro.”"
        },
        {
            "chapter": 7,
            "verse": 67,
            "text": "O so pe: \"Eyin ijo mi, ko si ago kan lara mi, sugbon dajudaju emi ni Ojise kan lati odo Oluwa gbogbo eda"
        },
        {
            "chapter": 7,
            "verse": 68,
            "text": "Mo n je awon ise Oluwa mi fun yin. Emi si ni onimoran rere, olufokantan fun yin"
        },
        {
            "chapter": 7,
            "verse": 69,
            "text": "Ati pe se e seemo pe iranti lati odo Oluwa yin de ba yin ni, (eyi ti Won fun) okunrin kan ninu yin, nitori ki o le kilo fun yin? E ranti nigba ti (Allahu) fi yin se arole leyin ijo (Anabi) Nuh. O tun se alekun agbara fun yin ninu iseda (yin). Nitori naa, e ranti awon idera Allahu, nitori ki e le jere"
        },
        {
            "chapter": 7,
            "verse": 70,
            "text": "Won wi pe: “Se o wa ba wa nitori ki a le josin fun Allahu nikan soso ati nitori ki a le pa ohun ti awon baba nla wa n josin fun ti? Nitori naa, mu ohun ti o se ni ileri fun wa se ti o ba wa ninu awon olododo.”"
        },
        {
            "chapter": 7,
            "verse": 71,
            "text": "O so pe: “Iya ati ibinu kuku ti sokale sori yin lati odo Oluwa yin. Se e oo maa ja mi niyan nipa awon oruko (orisa) kan ti eyin ati awon baba yin fun loruko - Allahu ko si so eri kan kale fun un? – Nitori naa, e maa reti, dajudaju emi naa wa pelu yin ninu awon olureti.”"
        },
        {
            "chapter": 7,
            "verse": 72,
            "text": "Nitori naa, pelu aanu lati odo Wa, A gba oun ati awon t’o wa pelu re la. A si pa awon t’o pe awon ayah Wa niro run; won ki i se onigbagbo ododo"
        },
        {
            "chapter": 7,
            "verse": 73,
            "text": "A tun ran (eni kan) si awon iran Thamud, arakunrin won, Solih. O so pe: \"Eyin ijo mi, e josin fun Allahu. E e ni olohun miiran leyin Re. Ise iyanu kuku ti de ba yin lati odo Oluwa yin; eyi ni abo rakunmi Allahu. (O je) ami kan fun yin. Nitori naa, e fi sile, ki o maa je kiri lori ile Allahu. E ma se fi owo aburu kan an nitori ki iya eleta-elero ma baa je yin"
        },
        {
            "chapter": 7,
            "verse": 74,
            "text": "E tun ranti nigba ti (Allahu) se yin ni arole leyin awon ara ‘Ad. O si fun yin ni ile igbe lori ile; e n ko ile nlanla sinu petele, e si n gbe awon ile sinu apata. E ranti awon idera Allahu, ki e si ma se rin lori ile ni ti obileje"
        },
        {
            "chapter": 7,
            "verse": 75,
            "text": "Awon agbaagba t’o segberaga ninu ijo re wi fun awon ti won foju tinrin, (iyen) awon t’o gbagbo lododo ninu won, pe: \"Nje e mo pe dajudaju Solih ni Ojise lati odo Oluwa re?\" Won so pe: “Dajudaju awa gbagbo ninu ohun ti Won fi ran an nise.”"
        },
        {
            "chapter": 7,
            "verse": 76,
            "text": "Awon t’o segberaga wi pe: “Dajudaju awa sai gbagbo ninu ohun ti eyin gbagbo.”"
        },
        {
            "chapter": 7,
            "verse": 77,
            "text": "Nitori naa, won gun abo rakunmi naa pa. Won si tapa si ase Oluwa won. Won si wi pe: “Solih, mu ohun ti o se ni ileri fun wa se ti o ba wa ninu awon Ojise.”"
        },
        {
            "chapter": 7,
            "verse": 78,
            "text": "Nitori naa, ohun igbe lile t’o mi ile titi gba won mu. Won si di eni t’o da lule, ti won ti doku sinu ilu won"
        },
        {
            "chapter": 7,
            "verse": 79,
            "text": "Nigba naa, (Solih) seri kuro lodo won, o si so pe: “Eyin ijo mi, mo kuku ti je ise Oluwa mi fun yin. Mo si ti fun yin ni imoran rere sugbon eyin ko feran awon onimoran rere.”"
        },
        {
            "chapter": 7,
            "verse": 80,
            "text": "(Ranti Anabi) Lut, nigba ti o so fun ijo re pe: \"Se e oo maa se ibaje ni ti ko si eni kan ninu awon eda t’o se iru re ri"
        },
        {
            "chapter": 7,
            "verse": 81,
            "text": "Dajudaju eyin (okunrin) n lo je adun (ibalopo) lara awon okunrin (egbe yin) dipo awon obinrin! Ani se, ijo alakoyo ni yin"
        },
        {
            "chapter": 7,
            "verse": 82,
            "text": "Ki si ni o je esi ijo re bi ko se pe, won wi pe: “E le won jade kuro ninu ilu yin, dajudaju won je eniyan kan t’o n fora won mo (nibi ese).”"
        },
        {
            "chapter": 7,
            "verse": 83,
            "text": "Nigba naa, A gba oun ati ebi re la afi iyawo re ti o wa ninu awon t’o seku leyin sinu iparun"
        },
        {
            "chapter": 7,
            "verse": 84,
            "text": "A ro ojo le won lori taara. Wo bi ikangun awon elese se ri"
        },
        {
            "chapter": 7,
            "verse": 85,
            "text": "(A tun ran eni kan) si awon ara Modyan, arakunrin won, Su‘aeb. O so pe: \"Eyin ijo mi, e josin fun Allahu. E e ni olohun miiran leyin Re. Dajudaju eri t’o yanju ti de ba yin lati odo Oluwa yin. Nitori naa, e won kongo ati osuwon kun. E ma se din nnkan awon eniyan ku. E si ma se ibaje lori ile leyin atunse re. Iyen si loore julo fun yin ti e ba je onigbagbo ododo"
        },
        {
            "chapter": 7,
            "verse": 86,
            "text": "E ma se lugo si gbogbo ona lati maa deruba awon eniyan; e n seri eni t’o gbagbo kuro loju ona (esin) Allahu, e si n fe k’o wo. E ranti o, nigba ti e kere (lonka), Allahu so yin di pupo. E si wo bi ikangun awon obileje se ri"
        },
        {
            "chapter": 7,
            "verse": 87,
            "text": "Ti o ba je pe igun kan ninu yin gbagbo ninu ohun ti Won fi ran mi nise, ti igun kan ko si gbagbo, nigba naa e se suuru titi Allahu yoo fi se idajo laaarin wa. Oun si loore julo ninu awon oludajo"
        }
    ]
}
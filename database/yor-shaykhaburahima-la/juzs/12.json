{
    "juzs": [
        {
            "chapter": 11,
            "verse": 6,
            "text": "Ko si eda abemi kan t’o wa lori ile afi ki arisiki re wa lodo Allahu. O si mo ibugbe re (nile aye) ati ile ti o maa ku si. Gbogbo re ti wa ninu akosile t’o yanju"
        },
        {
            "chapter": 11,
            "verse": 7,
            "text": "Oun ni Eni ti O seda awon sanmo ati ile fun ojo mefa - Ite ola Re si wa lori omi (siwaju eyi) – nitori ki O le dan yin wo pe, ewo ninu yin l’o dara julo (nibi) ise rere. Ti o ba kuku so pe dajudaju won yoo gbe yin dide leyin iku, dajudaju awon t’o sai gbagbo yoo wi pe: “Eyi ko je kini kan bi ko se idan ponnbele.”"
        },
        {
            "chapter": 11,
            "verse": 8,
            "text": "Dajudaju ti A ba sun iya siwaju fun won di igba t’o ni onka, dajudaju won yoo wi pe: “Ki l’o n da a duro na?” Gbo, ni ojo ti iya yoo de ba won, ko nii se e gbe kuro fun won. Ati pe ohun ti won n fi se yeye si maa diya t’o maa yi won po"
        },
        {
            "chapter": 11,
            "verse": 9,
            "text": "Ati pe dajudaju ti A ba fi ike kan to eniyan lenu wo lati odo Wa, leyin naa, ti A ba gba a kuro lowo re, dajudaju o maa di olusoretinu, alaimoore"
        },
        {
            "chapter": 11,
            "verse": 10,
            "text": "Dajudaju ti A ba si fun un ni idera towo leyin inira t’o fowo ba a, dajudaju o maa wi pe: “Awon aburu ti kuro lodo mi.” Dajudaju o maa di alayoporo, onifaari"
        },
        {
            "chapter": 11,
            "verse": 11,
            "text": "Ayafi awon t’o ba se suuru, ti won si se awon ise rere. Awon wonyen, ti won ni aforijin ati esan t’o tobi"
        },
        {
            "chapter": 11,
            "verse": 12,
            "text": "Boya o fe gbe apa kan ohun ti A fi ranse si o sile, ki irewesi si ba okan re nipa re (ni ti ipaya pe) won n wi pe: \"Ki ni ko je ki apoti-oro kan sokale fun un, tabi ki molaika kan ba a wa?” Olukilo ni iwo. Allahu si ni Oluso lori gbogbo nnkan"
        },
        {
            "chapter": 11,
            "verse": 13,
            "text": "Tabi won n wi pe: “O hun un ni.” So pe: “E mu surah mewaa adahun bi iru re wa, ki e si ke si eni ti e ba le ke si leyin Allahu ti e ba je olododo.”"
        },
        {
            "chapter": 11,
            "verse": 14,
            "text": "Nigba naa ti won ko ba da yin lohun, ki e mo pe dajudaju won so (al-Ƙur’an) kale pelu imo Allahu. Ati pe ko si olohun ti ijosin to si afi Oun. Nitori naa, se eyin yoo di musulumi"
        },
        {
            "chapter": 11,
            "verse": 15,
            "text": "Enikeni ti o ba n fe isemi aye ati oso re, A oo san won ni esan ise won nile aye. A o si nii din kini kan ku fun won nile aye"
        },
        {
            "chapter": 11,
            "verse": 16,
            "text": "Awon wonyen ni awon ti ko nii si kini kan fun mo ni Ojo Ikeyin afi Ina. Nnkan ti won gbele aye si maa baje. Ofo si ni ohun ti won n se nise"
        },
        {
            "chapter": 11,
            "verse": 17,
            "text": "Nje eni t’o n be lori eri t’o yanju lati odo Oluwa re (iyen, Anabi s.a.w.), ti olujerii kan (iyen, molaika Jibril) si n ke al-Ƙur’an (fun un) lati odo Allahu, ti tira (Anabi) Musa si ti wa siwaju re, ti o je tira ti won n tele, o si je ike (fun won), (nje Anabi yii jo olusina bi?) Awon (musulumi) wonyi ni won si gba a gbo ni ododo. Enikeni t’o ba sai gba a gbo ninu awon ijo (nasara, yehudi ati osebo), nigba naa Ina ni adehun re. Nitori naa, ma se wa ninu iyemeji nipa al-Ƙur’an. Dajudaju ododo ni lati odo Oluwa re, sugbon opolopo eniyan ni ko gbagbo"
        },
        {
            "chapter": 11,
            "verse": 18,
            "text": "Ati pe ta ni o sabosi ju eni t’o da adapa iro mo Allahu? Awon wonyen ni won yoo ko wa siwaju Oluwa won. Awon elerii (iyen, awon molaika) yo si maa so pe: \"Awon wonyi ni awon t’o paro mo Oluwa won.\" Gbo, ibi dandan Allahu ki o maa ba awon alabosi"
        },
        {
            "chapter": 11,
            "verse": 19,
            "text": "awon t’o n seri awon eniyan kuro loju ona (esin) Allahu, ti won si n fe ko wo. Awon si ni alaigbagbo ninu Ojo Ikeyin"
        },
        {
            "chapter": 11,
            "verse": 20,
            "text": "Awon wonyen ko le mori bo ninu iya Allahu lori ile ati pe ko si alaabo kan fun won leyin Allahu. A o si se adipele iya fun won. Won ko le gbo. Ati pe won ki i riran (ri ododo)"
        },
        {
            "chapter": 11,
            "verse": 21,
            "text": "Awon wonyen ni awon t’o se emi ara won lofo. Ohun ti won si n da ni adapa iro ti di ofo mo won lowo"
        },
        {
            "chapter": 11,
            "verse": 22,
            "text": "Ni ti ododo, dajudaju awon gan-an ni eni ofo julo ni Ojo Ikeyin"
        },
        {
            "chapter": 11,
            "verse": 23,
            "text": "Dajudaju awon t’o gbagbo ni ododo, ti won se awon ise rere, ti won si dunni mo ironupiwada sodo Oluwa won, awon wonyen ni ero inu Ogba Idera. Olusegbere ni won ninu re"
        },
        {
            "chapter": 11,
            "verse": 24,
            "text": "Afiwe ijo mejeeji da bi afoju ati aditi pelu oluriran ati olugboro. Nje awon mejeeji dogba ni afiwe bi? Se e o nii lo iranti ni"
        },
        {
            "chapter": 11,
            "verse": 25,
            "text": "A si kuku ti ran (Anabi) Nuh si ijo re (lati so pe) dajudaju olukilo ponnbele ni mo je fun yin"
        },
        {
            "chapter": 11,
            "verse": 26,
            "text": "(Mo n kilo) pe ki e ma se josin fun eni kan afi Allahu. Dajudaju emi n paya iya ojo eleta-elero fun yin"
        },
        {
            "chapter": 11,
            "verse": 27,
            "text": "Awon asiwaju t’o sai gbagbo ninu ijo re si wi pe: \"Awa ko mo o si eni kan tayo abara bi iru wa. Awa ko si mo awon t’o tele o si eni kan kan tayo awon eni yepere ninu wa, olopolo bin-intin. Ati pe awa ko ri yin si eni t’o fi ona kan kan ni ajulo lori wa, sugbon a ka yin kun opuro"
        },
        {
            "chapter": 11,
            "verse": 28,
            "text": "(Anabi Nuh) so pe: \"Eyin ijo mi, e so fun mi, ti mo ba wa lori eri t’o yanju lati odo Oluwa mi, ti O si fun mi ni ike kan lati odo Re, ti won ko si je ki e riran ri (ododo naa), nje a oo fi dandan mu yin bi, nigba ti emi yin ko o"
        },
        {
            "chapter": 11,
            "verse": 29,
            "text": "Eyin ijo mi, emi ko bi yin leere owo kan lori re. Ko si esan mi nibi kan bi ko se lodo Allahu. Emi ko si nii le awon t’o gbagbo danu. Dajudaju won yoo pade Oluwa won, sugbon dajudaju emi n ri yin si ijo alaimokan"
        },
        {
            "chapter": 11,
            "verse": 30,
            "text": "Eyin ijo mi, ta ni o maa ran mi lowo nibi (iya) Allahu ti mo ba le won danu? Se e o nii lo iranti ni"
        },
        {
            "chapter": 11,
            "verse": 31,
            "text": "Emi ko si so fun yin pe awon ile-owo Allahu n be lodo mi. Emi ko si mo ikoko. Emi ko si so pe molaika ni mi. Emi ko si le so fun awon ti e n foju bin-intin wo pe, Allahu ko nii soore fun won. Allahu nimo julo nipa nnkan t’o n be ninu emi won. Bi bee ko nigba naa, dajudaju mo ti wa ninu awon alabosi"
        },
        {
            "chapter": 11,
            "verse": 32,
            "text": "Won wi pe: \"Iwo Nuh, O ma kuku ti ja wa niyan. O si se ariyanjiyan pupo pelu wa. Nitori naa, mu ohun ti o se ni ileri fun wa wa ti o ba wa lara awon olododo"
        },
        {
            "chapter": 11,
            "verse": 33,
            "text": "(Anabi Nuh) so pe: \"Allahu l’O maa mu un wa ba yin ti O ba fe. Eyin ko si nii mori bo"
        },
        {
            "chapter": 11,
            "verse": 34,
            "text": "Imoran mi ko si le se yin ni anfaani ti mo ba fe gba yin nimoran, ti Allahu ba fe pa yin run. Oun ni Oluwa yin. Odo Re si ni won yoo da yin pada si"
        },
        {
            "chapter": 11,
            "verse": 35,
            "text": "Tabi won n wi pe: \"O hun un ni.\" So pe: \"Ti mo ba hun un, emi ni mo ni ese mi. Emi si yowo yose ninu ohun ti e n da lese"
        },
        {
            "chapter": 11,
            "verse": 36,
            "text": "A si fi imisi ranse si (Anabi) Nuh pe dajudaju ko si eni kan ti o maa gbagbo mo ninu ijo re afi eni t’o ti gbagbo tele. Nitori naa, ma se banuje nipa nnkan ti won n se nise"
        },
        {
            "chapter": 11,
            "verse": 37,
            "text": "Ki o si kan oko oju-omi naa loju Wa (bayii) pelu imisi Wa. Ma si se ba Mi soro nipa awon t’o sabosi. Dajudaju A maa te won ri ni"
        },
        {
            "chapter": 11,
            "verse": 38,
            "text": "O si n kan oko oju-omi naa lo. Nigbakigba ti awon otokulu ninu ijo re ba koja lodo re, won yo si maa fi se yeye. (Anabi Nuh) si so pe: \"Ti e ba fi wa se yeye, dajudaju awa naa yoo fi yin se yeye gege bi e se n fi wa se yeye"
        },
        {
            "chapter": 11,
            "verse": 39,
            "text": "Nitori naa, laipe e maa mo eni ti iya maa de ba, ti o maa yepere re, ti iya gbere si maa ko le lori"
        },
        {
            "chapter": 11,
            "verse": 40,
            "text": "(Bayii ni oro wa) titi di igba ti ase Wa de, omi si seyo gbuu lati oju-aro (ti won ti n se buredi). A so pe: \"Ko gbogbo nnkan ni orisi meji tako-tabo ati ara ile re sinu oko oju-omi - ayafi eni ti oro naa ti ko le lori (fun iparun) - ati enikeni t’o gbagbo ni ododo. Ko si si eni t’o ni igbagbo ododo pelu re afi awon die"
        },
        {
            "chapter": 11,
            "verse": 41,
            "text": "(Anabi Nuh) so pe: \"E wo inu oko oju-omi naa. O maa rin, o si maa gunle ni oruko Allahu. Dajudaju Oluwa mi ni Alaforijin, Asake-orun"
        },
        {
            "chapter": 11,
            "verse": 42,
            "text": "O si n gbe won lo ninu igbi omi t’o da bi apata. (Anabi Nuh) si ke si omokunrin re, ti o ti yara re soto: \"Omokunrin mi, gun oko oju-omi pelu wa. Ma si se wa pelu awon alaigbagbo"
        },
        {
            "chapter": 11,
            "verse": 43,
            "text": "O wi pe: “Emi yoo fori pamo sibi apata kan ti o maa la mi nibi omi.” (Anabi Nuh) so pe: \"Ko si alaabo kan ni oni nibi ase Allahu afi eni ti Allahu ba saanu.\" Igbi omi si la awon mejeeji laaarin. O si di ara awon oluteri sinu omi"
        },
        {
            "chapter": 11,
            "verse": 44,
            "text": "A so pe: \"Ile, fa omi re mu. Sanmo, dawo (ojo) duro.\" Won si din omi ku. Oro iparun won si wa si imuse. (Oko oju-omi) si gunle sori apata Judi. A si so pe: “Ijinna rere si ike Allahu ni ti ijo alabosi.”"
        },
        {
            "chapter": 11,
            "verse": 45,
            "text": "(Anabi) Nuh pe Oluwa re, o si so pe: “Oluwa mi, dajudaju omo mi wa ninu ara ile mi. Ati pe dajudaju adehun Re, ododo ni. Iwo l’O si mo ejo da julo ninu awon adajo"
        },
        {
            "chapter": 11,
            "verse": 46,
            "text": "Allahu so pe: “Nuh, dajudaju ko si ninu ara ile re (ni ti esin). Dajudaju ise ti ko dara ni. Nitori naa, o o gbodo bi Mi leere nnkan ti o o ni imo nipa re. Dajudaju Emi n kilo fun o nitori ki o ma baa di ara awon alaimokan.”"
        },
        {
            "chapter": 11,
            "verse": 47,
            "text": "O so pe: \"Oluwa mi, dajudaju emi n sa di O nibi ki ng bi O leere nnkan ti emi ko ni imo re. Ti O o ba forijin mi, ki O si saanu mi, emi yoo wa lara awon eni ofo"
        },
        {
            "chapter": 11,
            "verse": 48,
            "text": "A so pe: \"Nuh, sokale pelu alaafia lati odo Wa. Ati pe ki ibukun wa pelu re ati awon ijo ninu awon t’o n be pelu re. Awon ijo kan (tun n bo), ti A oo fun won ni igbadun (oore aye). Leyin naa, iya eleta-elero yo si fowo ba won lati odo Wa"
        },
        {
            "chapter": 11,
            "verse": 49,
            "text": "Iwonyi wa ninu iro ikoko ti A n fi (imisi re) ranse si o. Iwo ati ijo re ko nimo re siwaju eyi (ti A sokale fun o). Nitori naa, se suuru. Dajudaju ikangun rere wa fun awon oluberu (Allahu)"
        },
        {
            "chapter": 11,
            "verse": 50,
            "text": "(Eni ti A ran nise) si iran ‘Ad ni arakunrin won, (Anabi) Hud. O so pe: “Eyin ijo mi, e josin fun Allahu. E e ni olohun miiran leyin Re. Eyin ko si je kini kan bi ko se aladaapa iro"
        },
        {
            "chapter": 11,
            "verse": 51,
            "text": "Eyin ijo mi, emi ko bi yin leere owo-oya kan lori re. Ko si esan mi nibi kan bi ko se lodo Eni ti O pile iseda mi. Se e o nii se laakaye ni"
        },
        {
            "chapter": 11,
            "verse": 52,
            "text": "Eyin ijo mi, e toro aforijin lodo Oluwa Eledaa yin, leyin naa, ki e ronu piwada sodo Re nitori ki O le rojo fun yin ni pupo lati sanmo ati nitori ki O le se alekun agbara kun agbara yin. E ma se peyin da lati di elese (sinu aigbagbo)"
        },
        {
            "chapter": 11,
            "verse": 53,
            "text": "Won wi pe: \"Hud, o o mu eri kan t’o yanju wa fun wa. Awa ko si nii gbe awon orisa wa ju sile nitori oro (enu) re. Ati pe awa ko ni igbagbo ninu re"
        },
        {
            "chapter": 11,
            "verse": 54,
            "text": "nkan ti a n so fun o ni pe awon kan ninu awon orisa wa ti fi inira kan o (l’o fi n so isokuso nipa won).\" O so pe: \"Dajudaju emi n fi Allahu se Elerii ati pe ki eyin naa jerii pe dajudaju emi yowo yose ninu ohun ti e n fi sebo"
        },
        {
            "chapter": 11,
            "verse": 55,
            "text": "dipo jijosin fun Allahu. Nitori naa, e parapo dete si mi. Leyin naa, ki e ma se lo mi lara"
        },
        {
            "chapter": 11,
            "verse": 56,
            "text": "Dajudaju emi gbarale Allahu, Oluwa mi ati Oluwa yin. Ko si eda kan afi ki (o je pe) Oun l’O maa fi aaso ori re mu un. Dajudaju Oluwa mi wa lori ona taara"
        },
        {
            "chapter": 11,
            "verse": 57,
            "text": "Nitori naa, ti e ba peyin da (nibi ododo), mo kuku ti fi ohun ti Won fi ran mi nise jise fun yin, Oluwa mi yo si fi ijo kan t’o maa yato si eyin ropo yin. E o si le ko inira kan kan ba A. Dajudaju Oluwa mi ni Oluso lori gbogbo nnkan"
        },
        {
            "chapter": 11,
            "verse": 58,
            "text": "Nigba ti ase Wa de, A gba (Anabi) Hud ati awon t’o gbagbo pelu re la pelu ike lati odo Wa; A gba won la ninu iya t’o nipon"
        },
        {
            "chapter": 11,
            "verse": 59,
            "text": "Iran ‘Ad niyen; won tako awon ayah Oluwa won. Won si yapa awon Ojise won. Won si tele ase gbogbo awon alafojudi alatako-ododo"
        },
        {
            "chapter": 11,
            "verse": 60,
            "text": "A fi egun tele won nile aye yii ati ni Ojo Ajinde. Gbo, dajudaju iran ‘Ad sai gbagbo ninu Oluwa won. Kiye si i, ijinna rere si ike n be fun iran ‘Ad, ijo (Anabi) Hud"
        },
        {
            "chapter": 11,
            "verse": 61,
            "text": "(Eni ti A ran nise) si iran Thamud ni arakunrin won, (Anabi) Solih. O so pe: “Eyin ijo mi, e josin fun Allahu. E e ni olohun miiran leyin Re. Oun l’O pile iseda yin lati ara (erupe) ile. O si fun yin ni isemi lo lori re. Nitori naa, e toro aforijin lodo Re. Leyin naa, e ronu piwada sodo Re. Dajudaju Oluwa mi ni Olusunmo, Olujepe (eda).”"
        },
        {
            "chapter": 11,
            "verse": 62,
            "text": "Won wi pe: “Solih, o ti wa laaarin wa ni eni ti a ni ireti si (pe o maa sanjo) siwaju (oro ti o so) yii. Se o maa ko fun wa lati josin fun ohun ti awon baba wa n josin fun ni? Dajudaju awa ma wa ninu iyemeji t’o gbopon nipa nnkan ti o n pe wa si.”"
        },
        {
            "chapter": 11,
            "verse": 63,
            "text": "O so pe: \"Eyin ijo mi, e so fun mi, ti o ba je pe emi wa lori eri t’o yanju lati odo Oluwa mi, ti ike kan si de ba mi lati odo Re, ta ni eni ti o maa ran mi lowo ninu (iya) Allahu ti mo ba yapa Re? Ko si kini kan ti e le fi se alekun re fun mi yato si iparun"
        },
        {
            "chapter": 11,
            "verse": 64,
            "text": "Eyin ijo mi, eyi ni abo rakunmi Allahu. O je ami fun yin. Nitori naa, e fi sile, ki o maa je kiri lori ile Allahu. E ma se fi inira kan an nitori ki iya t’o sunmo ma baa je yin"
        },
        {
            "chapter": 11,
            "verse": 65,
            "text": "Won si gun un pa. O so pe: “E jegbadun ninu ile yin fun ojo meta (ki iya yin to de). Iyen ni adehun ti ki i se iro.”"
        },
        {
            "chapter": 11,
            "verse": 66,
            "text": "Nigba ti ase Wa de, A gba (Anabi) Solih ati awon t’o gbagbo pelu re la pelu ike lati odo Wa. (A tun gba won la) ninu abuku ojo yen. Dajudaju Oluwa Re, Oun ni Alagbara, Olubori (eda)"
        },
        {
            "chapter": 11,
            "verse": 67,
            "text": "Ohun igbe lile gba awon t’o sabosi mu. Won si di eni t’o da lule, ti won ti doku sinu ilu won"
        },
        {
            "chapter": 11,
            "verse": 68,
            "text": "Afi bi eni pe won ko gbenu ilu naa ri. Gbo, dajudaju iran Thamud sai gbagbo ninu Oluwa won. Kiye si i, ijinna rere si ike n be fun ijo Thamud"
        },
        {
            "chapter": 11,
            "verse": 69,
            "text": "Dajudaju awon Ojise Wa ti mu iro idunnu wa ba (Anabi) ’Ibrohim. Won so pe: “Alaafia (fun o).” O so pe: “Alaafia (fun yin).” Ko si pe rara t’o fi gbe omo maalu ayangbe wa"
        },
        {
            "chapter": 11,
            "verse": 70,
            "text": "Nigba ti o ri owo won pe ko kan ounje, o f’oju odi wo (aijeun) won. Iberu won si wa ninu okan re. Won so pe: “Ma se beru. Dajudaju awon eniyan (Anabi) Lut ni Won ran awa si.”"
        },
        {
            "chapter": 11,
            "verse": 71,
            "text": "Iyawo re wa ni iduro, o rerin-in. A si fun un ni iro idunnu (pe o maa bi) ’Ishaƙ. Ati pe leyin ’Ishaƙ ni Ya‘ƙub (iyen, omoomo)"
        },
        {
            "chapter": 11,
            "verse": 72,
            "text": "O so pe: “Hen-en! Se pe mo maa bimo? Arugbobinrin ni mi, baale mi yii si ti dagbalagba! Dajudaju eyi ni nnkan iyanu.”"
        },
        {
            "chapter": 11,
            "verse": 73,
            "text": "Won so pe: “Se o maa seemo nipa ase Allahu ni? Ike Allahu ati ibukun Re ki o maa be fun yin, eyin ara ile (yii). Dajudaju Allahu ni Olope, Eleyin.”"
        },
        {
            "chapter": 11,
            "verse": 74,
            "text": "Nigba ti iberu kuro lara (Anabi) ’Ibrohim, ti iro idunnu si ti de ba a, o si n parowa fun (awon Ojise) Wa nipa ijo (Anabi) Lut"
        },
        {
            "chapter": 11,
            "verse": 75,
            "text": "Dajudaju (Anabi) ’Ibrohim ni alafarada, oluraworase, oluronupiwada"
        },
        {
            "chapter": 11,
            "verse": 76,
            "text": "(Anabi) ’Ibrohim, seri kuro nibi eyi. Dajudaju ase Oluwa re ti de. Ati pe dajudaju awon ni iya ti ko se e da pada yoo de ba"
        },
        {
            "chapter": 11,
            "verse": 77,
            "text": "Nigba ti awon Ojise Wa de ba (Anabi) Lut, o banuje nitori won. Agbara re ko si ka oro won mo. O si so pe: “Eyi ni ojo t’o le pupo.”"
        },
        {
            "chapter": 11,
            "verse": 78,
            "text": "Awon eniyan re wa ba a, ti won n sare gbon wa si odo re. Teletele won si ti n se ise aburu (bii ibalopo laaarin okunrin ati okunrin). O so pe: \"Eyin eniyan mi, awon wonyen ni omobinrin mi, won mo julo fun yin (lati fi saya). Nitori naa, e beru Allahu. Ki e si ma se doju ti mi lodo alejo mi. Se ko si okunrin olumona kan ninu yin ni"
        },
        {
            "chapter": 11,
            "verse": 79,
            "text": "Won wi pe: “Iwo kuku ti mo pe awa ko letoo kan si awon omobinrin re. O si ti mo nnkan ti a n fe.”"
        },
        {
            "chapter": 11,
            "verse": 80,
            "text": "O so pe: \"Ti o ba je pe dajudaju agbara kan wa fun mi lori yin ni, tabi (pe) mo le darapo mo ebi kan t’o lagbara ni, (emi iba di yin lowo nibi aburu yin)"
        },
        {
            "chapter": 11,
            "verse": 81,
            "text": "(Awon molaika) so pe: “(Anabi) Lut, dajudaju Ojise Oluwa re ni awa. Won ko le (fowo aburu) kan o. Nitori naa, mu awon ara ile re jade ni abala kan ninu oru. Ki eni kan ninu yin ma si se siju weyin wo, afi iyawo re, dajudaju adanwo re ni ohun ti o maa sele si won. Dajudaju akoko (adanwo) won ni owuro. Se owuro ko sunmo ni"
        },
        {
            "chapter": 11,
            "verse": 82,
            "text": "Nigba ti ase Wa de, A so oke ilu won di isale re (ilu won si doju bole). A tun ro ojo okuta amo (sisun) le won lori ni telentele"
        },
        {
            "chapter": 11,
            "verse": 83,
            "text": "(Awon okuta naa) ti ni ami (oruko eni kookan won lara) lati odo Oluwa re. Won ko si jinna si awon alabosi"
        },
        {
            "chapter": 11,
            "verse": 84,
            "text": "(Eni ti A ran nise) si iran Modyan ni arakunrin won, (Anabi) Sua‘eb. O so pe: \"Eyin ijo mi, e josin fun Allahu. E e ni olohun miiran leyin Re. E ma se din kongo ati osuwon ku. Mo ri yin pelu daadaa (ti Allahu se fun yin). Dajudaju emi si n paya iya ojo kan ti o maa yi yin po"
        },
        {
            "chapter": 11,
            "verse": 85,
            "text": "Eyin ijo mi, e won kongo ati osuwon kun ni dogbadogba. E ma se din nnkan awon eniyan ku. Ki e si ma se bale je ni ti obileje"
        },
        {
            "chapter": 11,
            "verse": 86,
            "text": "Ohun ti Allahu ba seku fun yin (ninu halal) loore julo fun yin ti e ba je onigbagbo ododo. Emi ki i si se oluso lori yin"
        },
        {
            "chapter": 11,
            "verse": 87,
            "text": "Won wi pe: \"Su‘aeb, se irun re l’o n pa o lase pe ki a gbe ohun ti awon baba wa n josin fun ju sile, tabi (irun re lo n ko fun wa) lati se ohun ti a ba fe ninu dukia wa? Dajudaju iwo ma ni alafarada, olumona (loju ara re niyen)"
        },
        {
            "chapter": 11,
            "verse": 88,
            "text": "O so pe: “Eyin ijo mi, e so fun mi, ti o ba je pe mo wa lori eri t’o yanju lati odo Oluwa mi, ti (Oluwa mi) si fun mi ni arisiki lati odo Re ni arisiki t’o dara (se ki ng maa je haramu pelu re ni?). Emi ko si fe yapa yin nipa nnkan ti mo n ko fun yin (iyen ni pe, emi naa n lo ohun ti mo n so fun yin). Ko si ohun ti mo fe bi ko se atunse pelu bi mo se lagbara mo. Ko si konge imona kan fun mi bi ko se pelu (iyonda) Allahu. Oun ni mo gbarale. Odo Re si ni mo maa seri si (fun ironupiwada)"
        },
        {
            "chapter": 11,
            "verse": 89,
            "text": "Eyin ijo mi, e ma se je ki (bi) e se n yapa mi mu yin lugbadi iru ohun ti o sele si ijo (Anabi) Nuh tabi ijo (Anabi) Hud tabi ijo (Anabi) Solih. Ijo (Anabi) Lut ko si jinna si yin"
        },
        {
            "chapter": 11,
            "verse": 90,
            "text": "Ki e si toro aforijin lodo Oluwa yin. Leyin naa, ki e ronu piwada sodo Re. Dajudaju Oluwa mi ni Alaaanu, Ololufe (eda).”"
        },
        {
            "chapter": 11,
            "verse": 91,
            "text": "Won wi pe: \"Su‘aeb, a o gbo agboye opolopo ninu ohun ti o n so. Dajudaju awa si n ri o ni ole laaarin wa. Ti ko ba je pe nitori ti ebi re ni, a iba ti ku o loko pa; iwo ko si nii lagbara kan lori wa"
        },
        {
            "chapter": 11,
            "verse": 92,
            "text": "O so pe: “Eyin ijo mi, se ebi mi lo lagbara loju yin ju Allahu? E si so Allahu di Eni ti e koyin kopako si! Dajudaju Oluwa mi ni Alamotan nipa ohun ti e n se nise"
        },
        {
            "chapter": 11,
            "verse": 93,
            "text": "Eyin ijo mi, e maa se bi e ti fe ninu esin yin, dajudaju emi yoo maa ba esin mi lo. Laipe eyin yoo mo eni ti iya maa de ba, ti o maa yepere re, (eyin yo si mo) ta ni opuro. Nitori naa, e maa reti. Dajudaju emi naa wa pelu yin ti mo n reti (ikangun oro yin).”"
        },
        {
            "chapter": 11,
            "verse": 94,
            "text": "Nigba ti ase Wa de, A gba (Anabi) Su‘aeb ati awon t’o gbagbo pelu re la pelu ike lati odo Wa. Ohun igbe lile t’o mi ile titi gba won mu. Won si di eni t’o da lule, ti won ti doku sinu ilu won"
        },
        {
            "chapter": 11,
            "verse": 95,
            "text": "Afi bi eni pe won ko gbe inu ilu naa ri. Gbo, ijinna si ike n be fun iran Modyan gege bi iran Thamud se jinna si ike"
        },
        {
            "chapter": 11,
            "verse": 96,
            "text": "Dajudaju A fi awon ami Wa ati eri ponnbele ran (Anabi) Musa"
        },
        {
            "chapter": 11,
            "verse": 97,
            "text": "si Fir‘aon ati awon ijoye re. Awon eniyan si tele ase Fir‘aon. Ase Fir‘aon ko si je imona"
        },
        {
            "chapter": 11,
            "verse": 98,
            "text": "O maa siwaju ijo re ni Ojo Ajinde. O si maa ko won wo inu Ina. Wiwo Ina naa si buru"
        },
        {
            "chapter": 11,
            "verse": 99,
            "text": "A fi egun tele won nile aye yii ati ni Ojo Ajinde. Ebun egun ti A fun won si buru"
        },
        {
            "chapter": 11,
            "verse": 100,
            "text": "Iyen wa ninu awon iro ilu ti A n so itan re fun o. O wa ninu awon ilu naa eyi ti o si n je ilu ati eyi ti o ti pare"
        },
        {
            "chapter": 11,
            "verse": 101,
            "text": "A o sabosi si won, sugbon won sabosi si emi ara won. Nitori naa, awon orisa won, ti won n pe leyin Allahu, ko ro won loro nigba ti ase Oluwa re de. Won ko se alekun kan fun won bi ko se iparun"
        },
        {
            "chapter": 11,
            "verse": 102,
            "text": "Bayen ni igbamu Oluwa re. Nigba ti O ba gba awon ilu alabosi mu, dajudaju O maa gba a mu pelu iya eleta-elero t’o le"
        },
        {
            "chapter": 11,
            "verse": 103,
            "text": "Dajudaju ami wa ninu iyen fun enikeni t’o paya iya Ojo Ikeyin. Iyen ni ojo ti A oo ko awon eniyan jo. Ati pe iyen ni ojo ti gbogbo eda yoo foju ri"
        },
        {
            "chapter": 11,
            "verse": 104,
            "text": "A o si fi fale bi ko se di akoko t’o lojo"
        },
        {
            "chapter": 11,
            "verse": 105,
            "text": "Ni ojo t’o ba de, emi kan ko nii soro afi pelu iyonda Allahu. Olori buruku ati olori ire yo si wa ninu awon eda (ni ojo naa)"
        },
        {
            "chapter": 11,
            "verse": 106,
            "text": "Ni ti awon t’o ba sori buruku, won yoo wa ninu Ina. Won yoo maa gbin too, won yo si maa ke too"
        },
        {
            "chapter": 11,
            "verse": 107,
            "text": "Olusegbere ni won ninu re ni odiwon igba ti awon sanmo ati ile fi n be, afi ohun ti Oluwa re ba fe . Dajudaju Oluwa ni Aseyi-o-wuu"
        },
        {
            "chapter": 11,
            "verse": 108,
            "text": "Ni ti awon ti A ba se ni olori-ire, won maa wa ninu Ogba Idera. Olusegbere ni won ninu re ni odiwon igba ti awon sanmo ati ile fi n be,1 afi ohun ti Oluwa re ba fe.2 (Ogba Idera je) ore ailopin"
        },
        {
            "chapter": 11,
            "verse": 109,
            "text": "Nitori naa, ma se wa ninu royiroyi nipa ohun ti awon wonyi n josin fun. Won ko josin fun kini kan bi ko se bi awon baba won naa se n josin (fun awon orisa) ni isaaju. Dajudaju Awa yoo san won ni esan ipin (iya) won lai nii ku sibi kan"
        },
        {
            "chapter": 11,
            "verse": 110,
            "text": "A kuku fun (Anabi) Musa ni Tira. Won si yapa enu nipa re. Ati pe ti ki i ba se oro kan ti o ti gbawaju lati odo Oluwa re ni, Awa iba ti sedajo laaarin won. Dajudaju won kuku wa ninu iyemeji t’o gbopon nipa al-Ƙur’an"
        },
        {
            "chapter": 11,
            "verse": 111,
            "text": "Dajudaju eni kookan won ni Oluwa re yoo san ni esan ise won. Dajudaju Oun ni Alamotan nipa ohun ti won n se nise"
        },
        {
            "chapter": 11,
            "verse": 112,
            "text": "Duro sinsin gege bi A se pa iwo ati enikeni ti o ba ronu piwada pelu re lase. E ma se tayo enu-ala. Dajudaju Oun ni Oluriran nipa ohun ti e n se nise"
        },
        {
            "chapter": 11,
            "verse": 113,
            "text": "E ma se te sodo awon t’o sabosi nitori ki Ina ma baa fowo ba yin. Ko si nii si awon alaabo fun yin leyin Allahu. Leyin naa, A o nii ran yin lowo"
        },
        {
            "chapter": 11,
            "verse": 114,
            "text": "Kirun ni ibere ati ipari osan (iyen, irun Subh, Thuhr ati ‘Asr) ati ni ibere oru (iyen, irun Mogrib ati ‘Isa’). Dajudaju awon ise rere n pa awon ise aburu re. Iyen ni iranti fun awon oluranti (Allahu)"
        },
        {
            "chapter": 11,
            "verse": 115,
            "text": "Se suuru. Dajudaju Allahu ko nii fi esan awon oluse-rere rare"
        },
        {
            "chapter": 11,
            "verse": 116,
            "text": "Ki o si je pe awon onilaakaye kan wa ninu awon iran t’o siwaju yin (ninu awon ti A pare) ki won maa ko ibaje lori ile – afi eniyan die lara awon ti A gbala ninu won. - Awon t’o sabosi si tele nnkan ti A fi se gbedemuke fun won. Won si je elese"
        },
        {
            "chapter": 11,
            "verse": 117,
            "text": "Oluwa re ko nii pa awon ilu run lona abosi, nigba ti awon eniyan re ba je olusatun-unse"
        },
        {
            "chapter": 11,
            "verse": 118,
            "text": "Ti o ba je pe Oluwa re ba fe, iba se awon eniyan ni ijo elesin kan soso. (Amo) won ko nii ye yapa enu (si ’Islam)"
        },
        {
            "chapter": 11,
            "verse": 119,
            "text": "afi eni ti Oluwa re ba ke. Nitori iyen l’O fi seda won. Oro Oluwa re si ti se (bayii pe): “Dajudaju Emi yoo mu ninu awon alujannu ati eniyan ni apapo kunnu ina Jahanamo.”"
        },
        {
            "chapter": 11,
            "verse": 120,
            "text": "Gbogbo (nnkan ti) A n so itan re fun o ninu awon iro awon Ojise ni eyi ti A fi n fi o lokan bale. Ododo tun de ba o ninu (surah) yii. Waasi ati iranti tun ni fun awon onigbagbo ododo"
        },
        {
            "chapter": 11,
            "verse": 121,
            "text": "Ki o si so fun awon ti ko gbagbo pe: \"E maa se bi e ti fe ninu esin yin. Dajudaju awa naa yoo maa ba esin wa lo"
        },
        {
            "chapter": 11,
            "verse": 122,
            "text": "E maa reti, dajudaju Awa naa n reti"
        },
        {
            "chapter": 11,
            "verse": 123,
            "text": "Ti Allahu ni ikoko awon sanmo ati ile. Odo Re si ni won maa seri gbogbo oro eda pada si. Nitori naa, josin fun Un, ki o si gbarale E. Oluwa re ki i si se onigbagbera nipa nnkan ti e n se nise"
        },
        {
            "chapter": 12,
            "verse": 1,
            "text": "’Alif lam ro. Iwonyi ni awon ayah Tira t’o yanju oro eda"
        },
        {
            "chapter": 12,
            "verse": 2,
            "text": "Dajudaju Awa so o kale ni nnkan kike ni ede Larubawa nitori ki e le se laakaye"
        },
        {
            "chapter": 12,
            "verse": 3,
            "text": "Awa n so itan t’o dara julo fun o pelu ohun ti A fi ranse si o (ninu imisi) al-Ƙur’an yii, bi o tile je pe siwaju imisi naa iwo wa lara awon ti ko nimo (nipa re)"
        },
        {
            "chapter": 12,
            "verse": 4,
            "text": "(Ranti) nigba ti (Anabi) Yusuf so fun baba re pe: “Baba mi, dajudaju emi (lalaa) ri awon irawo mokanla, oorun ati osupa. Mo ri won ti won fori kanle fun mi.”"
        },
        {
            "chapter": 12,
            "verse": 5,
            "text": "O so pe: \"Omo mi, ma se ro ala re fun awon obakan re nitori ki won ma baa dete si o. Dajudaju Esu ni ota ponnbele fun eniyan"
        },
        {
            "chapter": 12,
            "verse": 6,
            "text": "Bayen ni Oluwa re yoo se sa o lesa. O maa fi itumo ala mo o. O si maa pe idera Re fun iwo ati awon ebi Ya‘ƙub, gege bi O se pe e siwaju fun awon baba re mejeeji, (Anabi) ’Ibrohim ati ’Ishaƙ. Dajudaju Oluwa re ni Onimo, Ologbon"
        },
        {
            "chapter": 12,
            "verse": 7,
            "text": "Dajudaju awon ami (ariwoye) n be fun awon onibeeere nipa (itan Anabi) Yusuf ati awon obakan re"
        },
        {
            "chapter": 12,
            "verse": 8,
            "text": "(Ranti) nigba ti won so pe: \"Dajudaju Yusuf ati omo-iya re ni baba wa nifee si ju awa. Opo eniyan si ni awa. Dajudaju baba wa ma ti wa ninu asise ponnbele"
        },
        {
            "chapter": 12,
            "verse": 9,
            "text": "E pa Yusuf tabi ki e lo gbe e junu si ile (miiran) nitori ki baba yin le roju gbo tiyin. E si maa di eniyan rere leyin re"
        },
        {
            "chapter": 12,
            "verse": 10,
            "text": "Onsoro kan ninu won so pe: \"E ma se pa Yusuf. Ti o ba je pe e sa fe wa nnkan se (si oro re), e gbe e ju sinu isaleesale kannga nitori ki apa kan ninu awon onirin-ajo le baa he e lo"
        },
        {
            "chapter": 12,
            "verse": 11,
            "text": "Won so pe: “Baba wa, ki ni ko mu o fi okan tan wa lori Yusuf. Dajudaju awa si maa je olutoju re"
        },
        {
            "chapter": 12,
            "verse": 12,
            "text": "Je ki o ba wa lo ni ola nitori ki o le dara ya, ki o si le sere. Ati pe dajudaju awa ni oluso fun un.”"
        },
        {
            "chapter": 12,
            "verse": 13,
            "text": "O so pe: “Dajudaju o maa ba mi ninu je pe ki e mu u lo. Mo si n paya ki ikoko ma lo pa a je nigba ti eyin ba gbagbe re (sibi kan).”"
        },
        {
            "chapter": 12,
            "verse": 14,
            "text": "Won so pe: “Ti ikoko ba fi pa a je, opo eniyan si ni wa, dajudaju awa nigba naa ni eni ofo.”"
        },
        {
            "chapter": 12,
            "verse": 15,
            "text": "Nigba ti won mu un lo tan, won panupo pe ki awon ju u si isaleesale kannga. A si fi imisi ranse si Yusuf pe: “Dajudaju iwo yoo fun won ni iro nipa oro won yii nigba ti won ko nii fura.”"
        },
        {
            "chapter": 12,
            "verse": 16,
            "text": "Won de ba baba won ni asale, ti won n sunkun"
        },
        {
            "chapter": 12,
            "verse": 17,
            "text": "Won so pe: “Baba wa, awa lo dije ere sisa. A si fi Yusuf sile sibi awon eru wa. Nigba naa ni ikoko pa a je. Iwo ko si nii gba wa gbo, awa ibaa je olododo.”"
        },
        {
            "chapter": 12,
            "verse": 18,
            "text": "Won de pelu eje iro lara ewu re. (Anabi Ya‘ƙub) so pe: \"Rara o, emi yin l’o se oran kan losoo fun yin. Nitori naa, suuru abiyi (loro mi kan). Allahu ni Oluranlowo lori ohun ti e n royin"
        },
        {
            "chapter": 12,
            "verse": 19,
            "text": "Awon onirin-ajo kan si de. Won ran aponmi won (ni omi). O si ju doro re sinu kannga. (Yusuf si diro mo okun doro bo sita. Aponmi si) so pe: \"Ire idunnu re e! Eyi ni omodekunrin.\" Won si fi pamo fun tita (bi oja). Allahu si ni Onimo nipa ohun ti won n se nise"
        },
        {
            "chapter": 12,
            "verse": 20,
            "text": "Won ta a ni edinwo pelu owo diriham t’o niye. Won si je eni t’o mu un bin-intin"
        },
        {
            "chapter": 12,
            "verse": 21,
            "text": "Eni ti o ra a ni (ilu) Misro so fun aya re pe: “Se ibugbe re daadaa. O sunmo ki o wulo fun wa tabi ki a fi somo.” Bayen ni A se fi aye gba Yusuf lori ile. Ati pe ki A tun le fi itumo ala mo on. Allahu ni Olubori lori ase Re, sugbon opolopo eniyan ni ko mo"
        },
        {
            "chapter": 12,
            "verse": 22,
            "text": "Nigba ti o di gende tan, A fun un ni ogbon ijinle ati imo. Bayen ni A se n san awon oluse-rere ni esan rere"
        },
        {
            "chapter": 12,
            "verse": 23,
            "text": "Obinrin ti Yusuf wa ninu ile re si jireebe fun ere ife lodo re. O si ti gbogbo ilekun pa. O so pe: “Sunmo mi.” (Yusuf) so pe: “Mo sadi Allahu. Dajudaju oko re ni oga mi. O si se ibugbe mi daadaa. Dajudaju awon alabosi ko nii jere.”"
        },
        {
            "chapter": 12,
            "verse": 24,
            "text": "(Obinrin naa) kuku gbero ere ife si i. Oun naa gbero re, Ti ki i ba se pe o ri eri Oluwa re (pe haramu ni sina, iba sunmo on). Bayen ni (oro naa ri) nitori ki A le seri aburu ati sina sise kuro lodo re. Dajudaju o wa ninu awon erusin Wa, awon eni esa"
        },
        {
            "chapter": 12,
            "verse": 25,
            "text": "Awon mejeeji sare lo sibi ilekun. (Obinrin yii) si fa ewu (Yusuf) ya leyin. Awon mejeeji si ba oga re lenu ona. (Obinrin yii) si so pe: “Ki ni esan fun eni ti o gbero aburu si ara ile re bi ko se pe ki a so o sinu ogba ewon tabi iya eleta-elero.”"
        },
        {
            "chapter": 12,
            "verse": 26,
            "text": "(Yusuf) so pe: “Oun l’o jireebe fun ere ife lodo mi.” Elerii kan ninu ara ile (obinrin naa) si jerii pe: \"Ti o ba je pe won fa ewu re ya niwaju, (obinrin yii) l’o so ododo, (Yusuf) si wa ninu awon opuro"
        },
        {
            "chapter": 12,
            "verse": 27,
            "text": "Ti o ba si je pe won fa ewu re ya leyin, (obinrin yii) l’o paro, (Yusuf) si wa ninu awon olododo"
        },
        {
            "chapter": 12,
            "verse": 28,
            "text": "Nigba ti (oko) ri ewu re ti won ti fa a ya leyin, o so pe: \"Dajudaju ninu ete eyin obinrin ni (eyi). Dajudaju ete yin tobi"
        },
        {
            "chapter": 12,
            "verse": 29,
            "text": "Yusuf, seri kuro nibi eyi. Ki iwo (obinrin yii) si toro aforijin fun ese re. Dajudaju iwo wa lara awon alasise"
        },
        {
            "chapter": 12,
            "verse": 30,
            "text": "Awon obinrin kan ninu ilu so pe: “Ayaba n jireebe fun ere ife lodo omo odo re; ife kuku ti ko si i lokan. Dajudaju awa n ri oun pe o wa ninu asise ponnbele.”"
        },
        {
            "chapter": 12,
            "verse": 31,
            "text": "Nigba ti (ayaba) gbo ete (oro) won (ti won n so nipa re), o ranse si won. O si pese ohun jije ajokooje sile fun won. O fun ikookan won ni obe (ti o maa fi jeun). O si so pe: “Jade si won, (Yusuf).” Nigba ti won ri i, won gbe e tobi (fun ewa ara re). Won si rera won lowo (fun iyanu ewa ara re). Won si wi pe: “Mimo ni fun Allahu! Eyi ki i se abara. Ki ni eyi bi ko se molaika alapon-onle.”"
        },
        {
            "chapter": 12,
            "verse": 32,
            "text": "(Ayaba) so pe: “Iyen ni eni ti e bu mi fun. Dajudaju mo jireebe fun ere ife lodo re, o si wa isora. Dajudaju ti ko ba se ohun ti mo n pa lase fun un, won kuku maa fi sinu ogba ewon ni. Dajudaju o si maa wa ninu awon eni yepere.”"
        },
        {
            "chapter": 12,
            "verse": 33,
            "text": "(Yusuf) so pe: “Oluwa (Eledaa) mi, ogba ewon ni mo nifee si ju ohun ti won n pe mi si. Ti O o ba si seri ete won kuro lodo mi, emi yoo ko sinu ete won, emi yo si wa lara awon alaimokan.”"
        },
        {
            "chapter": 12,
            "verse": 34,
            "text": "Nitori naa, Oluwa re jepe re. O si seri ete won kuro lodo re. Dajudaju Allahu, Oun ni Olugbo, Onimo"
        },
        {
            "chapter": 12,
            "verse": 35,
            "text": "Leyin igba ti won ti ri awon ami (pe Yusuf ko jebi esun), leyin naa, o han si won pe awon gbodo so o sinu ogba ewon titi di asiko kan na"
        },
        {
            "chapter": 12,
            "verse": 36,
            "text": "Awon odokunrin meji kan wo inu ogba ewon pelu re. Okan ninu awon mejeeji so pe: “Emi lalaa ri ara mi pe mo n fun oti.” Eni keji so pe: “Dajudaju emi lalaa ri ara mi pe mo gbe buredi ru sori mi, eye si n je ninu re.” So itumo re fun wa. Dajudaju awa n ri o pe o wa ninu awon eni rere"
        },
        {
            "chapter": 12,
            "verse": 37,
            "text": "O so pe: \"Ounje ti won n pese fun yin ko ni ti i de ba yin, afi ki emi ti so itumo re fun eyin mejeeji siwaju ki o to de ba yin. Iyen wa ninu nnkan ti Oluwa mi fi mo mi. Dajudaju emi fi esin awon eniyan ti ko gbagbo ninu Allahu sile. Awon si ni alaigbagbo ninu Ojo Ikeyin"
        },
        {
            "chapter": 12,
            "verse": 38,
            "text": "Mo si tele esin awon baba mi, (awon Anabi) ’Ibrohim, ’Ishaƙ ati Ya‘ƙub. Ko to si wa pe ki a so nnkan kan di akegbe fun Allahu. Iyen wa ninu oore ajulo Allahu lori awa ati lori awon eniyan, sugbon opolopo awon eniyan ki i dupe (fun Allahu)"
        },
        {
            "chapter": 12,
            "verse": 39,
            "text": "Eyin akegbe mi mejeeji ninu ewon, se awon oluwa otooto l’o loore julo (lati josin fun) tabi Allahu, Okan soso, Olubori"
        },
        {
            "chapter": 12,
            "verse": 40,
            "text": "Ko si ohun kan ti e n josin fun leyin Re bi ko se awon oruko kan ti e so won - eyin ati awon baba yin - Allahu ko so eri kan kale fun un. Idajo (ta ni ijosin to si) ko si fun eni kan afi Allahu. O si ti pase pe e ma josin fun kini kan afi Oun nikan. Iyen ni esin t’o fese rinle, sugbon opolopo awon eniyan ko mo"
        },
        {
            "chapter": 12,
            "verse": 41,
            "text": "Eyin akegbe mi mejeeji ninu ewon, ni ti eni kan ninu yin, o maa fun oga re ni oti mu. Ni ti eni keji, won yoo kan an mo igi, eye yo si maa je ninu ori re. Won ti pari oro ti eyin mejeeji n se ibeere nipa re"
        },
        {
            "chapter": 12,
            "verse": 42,
            "text": "O si so fun eni ti o ro pe o maa la ninu awon mejeeji pe: “Ranti mi lodo oga re.” Esu si mu (Yusuf) gbagbe iranti Oluwa re (nipa wiwa iranlowo sodo oga re). Nitori naa, o wa ninu ogba ewon fun awon odun die"
        },
        {
            "chapter": 12,
            "verse": 43,
            "text": "Oba so pe: “Dajudaju emi lalaa ri maalu meje t’o sanra. Awon maalu meje t’o ru si n je won. (Mo tun lalaa ri) siri meje tutu ati omiran gbigbe. Eyin ijoye, e fun mi ni alaye itumo ala mi ti e ba je eni t’o maa n tumo ala.”"
        },
        {
            "chapter": 12,
            "verse": 44,
            "text": "Won so pe: “Awon ala t’o lopo mora won (niyi). Ati pe awa ki i se onimo nipa itumo awon ala.”"
        },
        {
            "chapter": 12,
            "verse": 45,
            "text": "Eni ti o la ninu awon (elewon) mejeeji so pe, - o ranti (Yusuf) leyin igba pipe -: “Emi yoo fun yin ni iro nipa itumo re. Nitori naa, e fi ise ran mi na (ki ng lo se iwadii re).”"
        },
        {
            "chapter": 12,
            "verse": 46,
            "text": "Yusuf, iwo olododo, fun wa ni alaye itumo ala (yii): maalu meje t’o sanra. Awon maalu meje t’o ru si n je won. Ati siri meje tutu ati omiran gbigbe. (Ki ni itumo re) nitori ki ng le fi abo sodo awon eniyan ati nitori ki won le mo (itumo re)"
        },
        {
            "chapter": 12,
            "verse": 47,
            "text": "O so pe: “Eyin yoo gbin nnkan ogbin fun odun meje gbako (gege bi) ise (yin). Ohunkohun ti e ba ko lere oko, ki e fi sile sinu siri re afi die ti e maa je ninu re"
        },
        {
            "chapter": 12,
            "verse": 48,
            "text": "Leyin naa, odun meje t’o le (fun oda ojo) yoo de leyin iyen, (awon ara ilu) yo si le je ohun ti e ti (ko lere oko) siwaju afi die ti e maa fi pamo (fun gbigbin)"
        },
        {
            "chapter": 12,
            "verse": 49,
            "text": "Leyin naa, odun kan ti Won yoo rojo fun awon eniyan yoo de leyin iyen. Awon eniyan yo si maa fun eso ati wara mu ninu odun naa"
        },
        {
            "chapter": 12,
            "verse": 50,
            "text": "Oba so pe: “E mu (Yusuf) wa fun mi.” Nigba ti iranse naa de odo re. (Yusuf) so pe: “Pada sodo oga re, ki o bi i leere pe, ki ni o sele si awon obinrin ti won re owo ara won. Dajudaju Oluwa mi ni Onimo nipa ete won.”"
        },
        {
            "chapter": 12,
            "verse": 51,
            "text": "(Oba) so pe: \"Ki ni oro tiyin ti je ti e fi jireebe fun ere ife lodo Yusuf?\" Won so pe: “Mimo ni fun Allahu. awa ko mo aburu kan mo Yusuf.” Ayaba so pe: “Nisinsin yii ni ododo foju han. Emi ni mo jireebe fun ere ife lodo re. Dajudaju o wa ninu awon olododo.”"
        },
        {
            "chapter": 12,
            "verse": 52,
            "text": "(Yusuf so pe): \"Iyen nitori ki oba le mo pe dajudaju emi ko janba re ni ikoko. Ati pe dajudaju Allahu ko nii fi imona sibi ete awon onijanba"
        }
    ]
}
{
    "juzs": [
        {
            "chapter": 8,
            "verse": 41,
            "text": "E mo pe ohunkohun ti e ba ko ni oro ogun, dajudaju ti Allahu ni ida marun-un re. O si wa fun Ojise ati ebi (re) ati awon omo orukan, awon mekunnu ati onirin-ajo (ti agara da), ti e ba je eni t’o gbagbo ninu Allahu ati nnkan ti A sokale fun erusin Wa ni Ojo ipinya, ojo ti ijo meji pade (loju ogun Badr). Allahu si ni Alagbara lori gbogbo nnkan"
        },
        {
            "chapter": 8,
            "verse": 42,
            "text": "(E ranti) nigba ti eyin wa ni eti koto t’o sunmo (ilu Modinah), awon (keferi) si wa ni eti koto t’o jinna si (ilu Modinah), awon keferi kan t’o n gun nnkan igun (bo lati irin-ajo okowo), won si wa ni isale odo tiyin. Ti o ba je pe eyin ati awon keferi jo mu ojo fun ogun naa ni, eyin iba yapa adehun naa, sugbon (ogun naa sele bee) nitori ki Allahu le mu oro kan ti o gbodo se wa si imuse; nitori ki eni ti o maa parun (sinu aigbagbo) le parun nipase eri t’o yanju, ki eni t’o si maa ye (ninu igbagbo ododo) le ye nipase eri t’o yanju. Ati pe dajudaju Allahu kuku ni Olugbo, Onimo"
        },
        {
            "chapter": 8,
            "verse": 43,
            "text": "(Ranti) nigba ti Allahu fi won han o ninu ala re (pe won) kere. Ti o ba je pe O fi won han o (pe won) po ni, eyin iba sojo, eyin iba si sariyanjiyan nipa oro naa. Sugbon Allahu ko (yin) yo. Dajudaju Oun ni Onimo nipa nnkan ti n be ninu igba-aya eda"
        },
        {
            "chapter": 8,
            "verse": 44,
            "text": "(Ranti) nigba ti O n fi won han yin pe won kere loju yin - nigba ti e pade (loju ogun) – O si mu eyin naa kere loju tiwon naa, nitori ki Allahu le mu oro kan ti o gbodo se wa si imuse. Odo Allahu si ni won maa seri awon oro eda pada si"
        },
        {
            "chapter": 8,
            "verse": 45,
            "text": "Eyin ti e gbagbo ni ododo, nigba ti e ba pade ijo (ogun) kan, e duro sinsin, ki e si se (gbolohun) iranti Allahu ni (onka) pupo nitori ki e le jere"
        },
        {
            "chapter": 8,
            "verse": 46,
            "text": "E tele ti Allahu ati Ojise Re. E ma se jara yin niyan (nipa ogun esin) nitori ki e ma baa sojo ati nitori ki agbara yin ma baa kuro lowo yin. E se suuru, dajudaju Allahu wa pelu awon onisuuru"
        },
        {
            "chapter": 8,
            "verse": 47,
            "text": "E ma se da bi awon t’o jade kuro ninu ile won pelu faaari ati sekarimi. Won si n seri awon eniyan kuro loju ona (esin) Allahu. Allahu si ni Alamotan nipa ohun ti won n se nise"
        },
        {
            "chapter": 8,
            "verse": 48,
            "text": "(Ranti) nigba ti Esu se ise won ni oso fun won, o si wi pe: “Ko si eni ti o maa bori yin lonii ninu awon eniyan. Dajudaju emi ni aladuugbo yin.” Sugbon nigba ti awon ijo ogun mejeeji foju kanra won, o pada seyin, o si fese fee, o wi pe: \"Dajudaju emi ti yowo-yose ninu oro yin. Dajudaju emi n ri ohun ti eyin ko ri. Emi n paya Allahu. Allahu si le nibi iya"
        },
        {
            "chapter": 8,
            "verse": 49,
            "text": "(Ranti) nigba ti awon sobe-selu musulumi ati awon ti arun n be ninu okan won wi pe: “Esin awon wonyi tan won je.” Enikeni t’o ba gbarale Allahu, dajudaju Allahu ni Alagbara, Ologbon"
        },
        {
            "chapter": 8,
            "verse": 50,
            "text": "Ti o ba je pe iwo ri i nigba ti awon molaika ba n gba emi awon t’o sai gbagbo ni, ti won n lu oju won ati eyin won, (won si maa so fun won pe), “E to iya Ina jonijoni wo.”"
        },
        {
            "chapter": 8,
            "verse": 51,
            "text": "Iyen nitori ohun ti owo yin ti siwaju. Ati pe dajudaju Allahu ko nii se abosi fun awon eru (Re)"
        },
        {
            "chapter": 8,
            "verse": 52,
            "text": "(Isesi awon alaigbagbo) da bi isesi awon eniyan Fir‘aon ati awon t’o siwaju won - won sai gbagbo ninu awon ayah Allahu. - Nitori naa, Allahu mu won nitori ese won. Dajudaju Allahu ni Alagbara, O le nibi iya"
        },
        {
            "chapter": 8,
            "verse": 53,
            "text": "Iyen nitori pe dajudaju Allahu ko nii se iyipada idera ti O se fun ijo kan titi won yoo fi se iyipada nnkan ti n be lodo ara won. Dajudaju Allahu si ni Olugbo, Onimo"
        },
        {
            "chapter": 8,
            "verse": 54,
            "text": "(Isesi awon alaimoore) da bi isesi awon eniyan Fir‘aon ati awon t’o siwaju won, ti won pe awon ayah Oluwa won niro. Nitori naa, A pa won run nitori ese won; A si te awon eniyan Fir‘aon ri sinu agbami. Gbogbo won si je alabosi"
        },
        {
            "chapter": 8,
            "verse": 55,
            "text": "Dajudaju eda abemi t’o buru julo lodo Allahu ni awon t’o sai gbagbo. Nitori naa, won ko nii gbagbo"
        },
        {
            "chapter": 8,
            "verse": 56,
            "text": "Awon ti o ba se adehun ninu won, leyin naa ti won n tu adehun won ni gbogbo igba, ti won ko si beru (Allahu)"
        },
        {
            "chapter": 8,
            "verse": 57,
            "text": "yala ti owo yin ba ba won loju ogun, (e pa won) ki e si (fi ogun) tu awon omoleyin won ka nitori ki won le lo iranti"
        },
        {
            "chapter": 8,
            "verse": 58,
            "text": "tabi ti o ba si n paya iwa ijanba lati odo ijo kan, ju adehun won sile fun won ki e di jo mo pe ko si adehun kan mo laaarin eyin mejeeji. Dajudaju Allahu ko nifee awon onijanba"
        },
        {
            "chapter": 8,
            "verse": 59,
            "text": "Ki awon t’o sai gbagbo ma se lero pe awon ti gbawaju. Dajudaju won ko le mori bo (ninu iya)"
        },
        {
            "chapter": 8,
            "verse": 60,
            "text": "E pese sile de won nnkan ija ti agbara yin ka ninu nnkan amusagbara ati awon esin ori iso, ti eyin yoo fi maa deru ba ota Allahu ati ota yin pelu awon miiran yato si won, ti eyin ko mo won – Allahu si mo won. – Ohunkohun ti e ba na loju ona (esin) Allahu, A oo san an pada fun yin ni kikun; A o si nii se abosi fun yin"
        },
        {
            "chapter": 8,
            "verse": 61,
            "text": "Ti won ba te sibi (eto) alaafia (fun dida ogun duro), iwo naa te sibe, ki o si gbarale Allahu. Dajudaju Oun ma ni Olugbo, Onimo"
        },
        {
            "chapter": 8,
            "verse": 62,
            "text": "Ti won ba tun fe tan o je, dajudaju Allahu a to o. Oun ni Eni ti O fi aranse Re ati awon onigbagbo ododo ran o lowo"
        },
        {
            "chapter": 8,
            "verse": 63,
            "text": "Allahu pa okan won po mora won. Ti o ba je pe o na gbogbo nnkan ti n be lori ile patapata, iwo ko le pa okan won po mora won. Sugbon Allahu pa okan won po mora won, dajudaju Oun ni Alagbara, Ologbon"
        },
        {
            "chapter": 8,
            "verse": 64,
            "text": "Iwo Anabi, Allahu ti to iwo ati awon t’o tele o ninu awon onigbagbo ododo"
        },
        {
            "chapter": 8,
            "verse": 65,
            "text": "Iwo Anabi, gba awon onigbagbo ododo ni iyanju lori ogun esin. Ti ogun onisuuru ba wa ninu yin, won yoo bori igba. Ti ogorun-un ba si wa ninu yin, won yoo bori egberun ninu awon t’o sai gbagbo nitori pe dajudaju won je ijo ti ko gbo agboye"
        },
        {
            "chapter": 8,
            "verse": 66,
            "text": "Nisisin yii, Allahu ti se e ni fifuye fun yin. O si mo pe dajudaju ailagbara n be fun yin. Nitori naa, ti ogorun-un onisuuru ba wa ninu yin, won yoo bori igba. Ti egberun kan ba si wa ninu yin, won yoo bori egberun meji pelu ase Allahu. Allahu si wa pelu awon onisuuru"
        },
        {
            "chapter": 8,
            "verse": 67,
            "text": "Ko letoo fun Anabi kan lati ni eru ogun (ki o si tu won sile pelu owo itusile) titi o fi maa segun (won) tan patapata lori ile. Eyin n fe igbadun aye, Allahu si n fe orun. Allahu si ni Alagbara, Ologbon"
        },
        {
            "chapter": 8,
            "verse": 68,
            "text": "Ti ki i ba se ti akosile kan t’o ti gbawaju lati odo Allahu ni, owo iya nla ko ba te yin nipa nnkan ti e gba (ni owo itusile)"
        },
        {
            "chapter": 8,
            "verse": 69,
            "text": "Nitori naa, e je ninu ohun ti e ko ni oro ogun (ti o je) eto (ati) nnkan daadaa. Ki e si beru Allahu. Dajudaju Allahu ni Alaforijin, Asake-orun"
        },
        {
            "chapter": 8,
            "verse": 70,
            "text": "Iwo Anabi, so fun awon t’o n be lowo yin ninu awon eru ogun pe, “Ti Allahu ba mo daadaa kan ninu okan yin, O maa fun yin ni ohun t’o dara ju ohun ti won gba lowo yin. O si maa forijin yin. Allahu si ni Alaforijin, Onikee.”"
        },
        {
            "chapter": 8,
            "verse": 71,
            "text": "Ti won ba si n gbero ijanba si o, won kuku ti janba Allahu siwaju. O si fun o lagbara lori won. Allahu si ni Onimo, Ologbon"
        },
        {
            "chapter": 8,
            "verse": 72,
            "text": "Dajudaju awon t’o gbagbo ni ododo, ti won gbe ilu won ju sile, ti won si fi dukia won ati emi won jagun loju ona (esin) Allahu, ati awon t’o gba won sodo (ninu ilu), ti won si ran won lowo; awon wonyen, apa kan won l’ore apa kan (t’o le jogun ara won). Awon t’o gbagbo, ti won ko si gbe ilu won ju sile, ko letoo fun yin lati mu won loree nibi kan kan (t’o le mu yin jogun ara yin), titi won yoo fi gbe ilu won ju sile. Ti won ba si wa iranlowo yin (lori ota) nipa esin, iranlowo naa di dandan fun yin ayafi lori ijo kan ti adehun n be laaarin eyin ati awon. Allahu si ni Oluriran nipa ohun ti e n se nise"
        },
        {
            "chapter": 8,
            "verse": 73,
            "text": "Awon alaigbagbo; apa kan won ni alatileyin apa kan. Afi ki eyin naa se bee ni ifooro ati ibaje t’o tobi ko fi nii wa lori ile"
        },
        {
            "chapter": 8,
            "verse": 74,
            "text": "Awon t’o gbagbo ni ododo, ti won gbe ilu won ju sile, ti won si jagun l’oju ona (esin) Allahu ati awon t’o gba won sodo (ninu ilu), ti won si ran won lowo; ni ti ododo awon wonyen, awon ni onigbagbo ododo. Aforijin ati arisiki alapon-onle si wa fun won"
        },
        {
            "chapter": 8,
            "verse": 75,
            "text": "Awon t’o gbagbo ni ododo leyin (won), ti won gbe ilu won ju sile, ti won si jagun esin pelu yin, awon wonyen naa wa lara yin. Ati pe awon ibatan, apa kan won ni eto julo si apa kan (nipa ogun jije) ninu Tira Allahu. Dajudaju Allahu ni Onimo nipa gbogbo nnkan"
        },
        {
            "chapter": 9,
            "verse": 1,
            "text": "(Eyi ni) iyowo-yose lati odo Allahu ati Ojise Re si awon ti e se adehun fun ninu awon osebo"
        },
        {
            "chapter": 9,
            "verse": 2,
            "text": "Nitori naa, (eyin osebo) e rin (kiri) lori ile fun osu merin. Ki e si mo pe dajudaju eyin ko le moribo (ninu iya) Allahu. Ati pe dajudaju Allahu yoo doju ti awon alaigbagbo"
        },
        {
            "chapter": 9,
            "verse": 3,
            "text": "Ikede kan lati odo Allahu ati Ojise Re si awon eniyan ni ojo Hajj Nla ni pe, “Dajudaju Allahu yowoyose (ninu oro) awon osebo. Ojise Re naa (yowoyose). Ti e ba ronu piwada, o si loore julo fun yin. Ti e ba gbunri, e mo pe dajudaju e o le moribo ninu (iya) Allahu.” Ki o si fun awon t’o sai gbagbo ni iro iya eleta-elero"
        },
        {
            "chapter": 9,
            "verse": 4,
            "text": "Ayafi awon ti e ba se adehun ninu awon osebo, leyin naa, ti won ko si fi ona kan kan ye adehun yin, ti won ko si satileyin fun eni kan kan le yin lori. Nitori naa, e pe adehun won fun won titi di asiko won. Dajudaju Allahu nifee awon oluberu (Re)"
        },
        {
            "chapter": 9,
            "verse": 5,
            "text": "Nitori naa, nigba ti awon osu owo ba lo tan , e pa awon osebo nibikibi ti e ba ti ba won. E mu won, e sede mo won, ki e si ba de won ni gbogbo ibuba. Ti won ba si ronu piwada, ti won n kirun, ti won si n yo Zakah, e yago fun won loju ona. Dajudaju Allahu ni Alaforijin, Asake-orun"
        },
        {
            "chapter": 9,
            "verse": 6,
            "text": "Ti eni kan ninu awon osebo ba wa eto aabo wa sodo re, s’eto aabo fun un titi o fi maa gbo oro Allahu. Leyin naa, mu u de aye ifokanbale re. Iyen nitori pe dajudaju awon ni ijo ti ko nimo"
        },
        {
            "chapter": 9,
            "verse": 7,
            "text": "Bawo ni adehun kan yoo se wa fun awon osebo lodo Allahu ati lodo Ojise Re yato si awon ti e ba se adehun nitosi Mosalasi Haram? Nitori naa, ti won ba duro deede pelu yin, e duro deede pelu won. Dajudaju Allahu nifee awon oluberu (Re)"
        },
        {
            "chapter": 9,
            "verse": 8,
            "text": "Bawo (ni adehun kan yoo se wa fun won) nigba ti o je pe ti won ba bori yin, won ko nii so okun ibi ati adehun. Won n fi enu won wi pe awon yonu si yin, okan won si ko o. Opolopo won si ni obileje"
        },
        {
            "chapter": 9,
            "verse": 9,
            "text": "Won ta awon ayah Allahu ni owo pooku, won si seri awon eniyan kuro loju ona (esin) Re. Dajudaju awon (wonyi), ohun ti won n se nise buru"
        },
        {
            "chapter": 9,
            "verse": 10,
            "text": "Awon osebo ko nii so okun ibi ati adehun kan fun onigbagbo ododo kan. Awon wonyen, awon si ni olutayo enu-ala"
        },
        {
            "chapter": 9,
            "verse": 11,
            "text": "Nitori naa, ti won ba ronu piwada, ti won n kirun, ti won si n yo Zakah, nigba naa omo-iya yin ninu esin ni won. A n salaye awon ayah naa fun ijo t’o nimo"
        },
        {
            "chapter": 9,
            "verse": 12,
            "text": "Ti won ba ru ibura won leyin adehun won, ti won si n soro aidara si esin yin, nigba naa e ja awon olori alaigbagbo logun - dajudaju ibura won ko ni itumo kan si won – ki won le jawo (nibi aburu)"
        },
        {
            "chapter": 9,
            "verse": 13,
            "text": "Se e o nii gbogun ti ijo kan t’o ru ibura won, ti won si gbero lati le Ojise kuro (ninu ilu); awon si ni won ko bere si gbogun ti yin ni igba akoko? Se e n paya won ni? Allahu l’O ni eto julo si pe ki e paya Re ti e ba je onigbagbo ododo"
        },
        {
            "chapter": 9,
            "verse": 14,
            "text": "E ja won logun. Allahu yoo je won niya lati owo yin. O maa yepere won. O maa ran yin lowo lori won. O si maa wo okan ijo onigbagbo ododo san"
        },
        {
            "chapter": 9,
            "verse": 15,
            "text": "O tun maa ko ibinu okan won lo. O si maa gba ironupiwada lowo eni t’O ba fe. Allahu si ni Onimo, Ologbon"
        },
        {
            "chapter": 9,
            "verse": 16,
            "text": "Tabi e lero pe A oo fi yin sile lai je pe Allahu ti safi han awon t’o maa jagun esin ninu yin, ti won ko si ni ore ayo kan leyin Allahu, Ojise Re ati awon onigbagbo ododo? Allahu ni Alamotan nipa ohun ti e n se nise"
        },
        {
            "chapter": 9,
            "verse": 17,
            "text": "Ko letoo fun awon osebo lati se amojuto awon mosalasi Allahu, nigba ti won je elerii si aigbagbo lori ara won. Awon wonyen ni ise won ti baje. Olusegbere si ni won ninu Ina"
        },
        {
            "chapter": 9,
            "verse": 18,
            "text": "Eni ti o maa samojuto awon mosalasi Allahu ni eni t’o gbagbo ninu Allahu ati Ojo Ikeyin, t’o si n kirun, t’o n yo Zakah, ko si paya (orisa kan) leyin Allahu. Awon wonyen ni won kuku wa ninu awon olumona"
        },
        {
            "chapter": 9,
            "verse": 19,
            "text": "Se e maa se fifun alalaaji ni omi mu ati sise amojuto Mosalasi Haram ni ohun t’o dogba si eni t’o gbagbo ninu Allahu ati Ojo Ikeyin, t’o si jagun soju ona (esin) Allahu? Won ko dogba lodo Allahu. Allahu ko nii fi ona mo ijo alabosi"
        },
        {
            "chapter": 9,
            "verse": 20,
            "text": "Awon t’o gbagbo ni ododo, ti won gbe ilu won ju sile, ti won si fi dukia won ati emi won jagun fun esin Allahu, won tobi julo ni ipo lodo Allahu. Awon wonyen, awon si ni olujere"
        },
        {
            "chapter": 9,
            "verse": 21,
            "text": "Oluwa won n fun won ni iro idunnu nipa ike lati odo Re pelu iyonu ati awon Ogba Idera kan ti idera gbere wa fun won ninu re"
        },
        {
            "chapter": 9,
            "verse": 22,
            "text": "Olusegbere ni won ninu re titi laelae. Dajudaju Allahu, odo Re ni esan nla wa"
        },
        {
            "chapter": 9,
            "verse": 23,
            "text": "Eyin ti e gbagbo ni ododo, e ma se mu awon baba yin ati awon arakunrin yin ni ore ayo bi won ba gbola fun aigbagbo lori igbagbo ododo. Enikeni t’o ba mu won ni ore ayo ninu yin, awon wonyen, awon ni alabosi"
        },
        {
            "chapter": 9,
            "verse": 24,
            "text": "So pe: “Ti o ba je pe awon baba yin, awon omokunrin yin, awon arakunrin yin, awon iyawo yin ati awon ibatan yin pelu awon dukia kan ti e ti ko jo ati okowo kan ti e n beru pe ki o ma kuta ati awon ibugbe ti e yonu si, (ti iwonyi) ba wu yin ju Allahu ati Ojise Re pelu jija ogun soju ona (esin) Re, e maa reti (ikangun) nigba naa titi Allahu yoo fi mu ase Re wa. Allahu ko nii fi ona mo ijo obileje"
        },
        {
            "chapter": 9,
            "verse": 25,
            "text": "Dajudaju Allahu ti se aranse fun yin ni opolopo oju ogun ati ni ojo (ogun) Hunaen, nigba ti pipo yin jo yin loju, (amo) ko ro yin loro kan kan; ile si fun mo yin tohun ti bi o se fe to. Leyin naa, e peyin da, e si n sa seyin"
        },
        {
            "chapter": 9,
            "verse": 26,
            "text": "Leyin naa, Allahu so ifayabale Re kale fun Ojise Re ati fun awon onigbagbo ododo. O tun so awon omo ogun kan kale, ti e o foju ri won. O si je awon t’o sai gbagbo niya. Iyen si ni esan awon alaigbagbo"
        },
        {
            "chapter": 9,
            "verse": 27,
            "text": "Leyin naa, Allahu yoo gba ironupiwada lowo eni t’O ba fe leyin iyen. Allahu si ni Alaforijin, Asake-orun"
        },
        {
            "chapter": 9,
            "verse": 28,
            "text": "Eyin ti e gbagbo ni ododo, dajudaju egbin ni awon osebo. Nitori naa, won ko gbodo sunmo Mosalasi Haram leyin odun won yii. Ti e ba n beru osi, laipe Allahu maa ro yin loro ninu ola Re, ti O ba fe. Dajudaju Allahu ni Onimo, Ologbon"
        },
        {
            "chapter": 9,
            "verse": 29,
            "text": "E gbogun ti awon ti ko gbagbo ninu Allahu ati Ojo Ikeyin, awon ti ko se ni eewo ohun ti Allahu ati Ojise Re se ni eewo ati awon ti ko se esin ododo ninu awon ti A fun ni tira. (E gbogun ti won) titi won yoo fi maa fi owo ara won san owo-ori ni eni yepere"
        },
        {
            "chapter": 9,
            "verse": 30,
            "text": "Awon yehudi wi pe: \"‘Uzaer ni omo Allahu.\" Awon nasara si wi pe: \"Mosih ni omo Allahu.\" Iyen ni oro won ni enu won. Won n fi jo oro awon t’o sai gbagbo siwaju (won). Allahu fi won gegun-un. Bawo ni won se n seri won kuro nibi ododo"
        },
        {
            "chapter": 9,
            "verse": 31,
            "text": "Won mu awon alufaa won (ninu yehudi) ati awon alufaa won (ninu nasara) ni oluwa leyin Allahu. (Won tun mu) Mosih omo Moryam (ni oluwa leyin Allahu). Bee si ni A o pa won lase kan tayo jijosin fun Olohun, Okan soso. Ko si olohun ti ijosin to si afi Oun. O mo tayo nnkan ti won n fi sebo si I"
        },
        {
            "chapter": 9,
            "verse": 32,
            "text": "Won fe fi enu won pa imole (esin) Allahu, Allahu yo si ko (fun won) titi O fi maa pe imole (esin) Re, awon alaigbagbo ibaa korira re"
        },
        {
            "chapter": 9,
            "verse": 33,
            "text": "(Allahu) Oun ni Eni ti O fi imona ati esin ododo (esin ’Islam) ran Ojise Re nitori ki O le fi bori esin (miiran), gbogbo re patapata, awon osebo ibaa korira re"
        },
        {
            "chapter": 9,
            "verse": 34,
            "text": "Eyin ti e gbagbo ni ododo, opolopo ninu awon alufaa (ninu yehudi) ati awon alufaa (ninu nasara), won kuku n fi ona eru je dukia awon eniyan ni, won si n seri awon eniyan kuro loju ona (esin) Allahu. Awon t’o si n ko wura ati fadaka jo, won ko si na an fun esin Allahu, fun won ni iro iya eleta-elero"
        },
        {
            "chapter": 9,
            "verse": 35,
            "text": "Ni ojo ti A oo maa yo (wura ati fadaka naa) ninu ina Jahanamo, A o si maa fi jo iwaju won, egbe won ati eyin won. (A si maa so pe): \"Eyi ni ohun ti e ko jo fun emi ara yin. Nitori naa, e to ohun ti e ko jo wo"
        },
        {
            "chapter": 9,
            "verse": 36,
            "text": "Dajudaju onka awon osu lodo Allahu n je osu mejila ninu akosile ti Allahu ni ojo ti O ti da awon sanmo ati ile. Merin ni osu owo ninu re. Iyen ni esin t’o fese rinle. Nitori naa, e ma sabosi si ara yin ninu awon osu owo. Ki gbogbo yin si gbogun ti awon osebo gege bi gbogbo won se n gbogun ti yin. Ki e si mo pe dajudaju Allahu wa pelu awon oluberu (Re)"
        },
        {
            "chapter": 9,
            "verse": 37,
            "text": "Alekun ninu aigbagbo ni didajo si awon osu owo (lati owo awon osebo). Won n fi ko isina ba awon t’o sai gbagbo (nipa pe) won n se osu owo kan ni osu eto (fun ogun jija) ninu odun kan, won si n bu owo fun osu (ti ki i se osu owo) ninu odun (miiran, won ko si nii jagun ninu re) nitori ki won le yo onka osu ti Allahu se ni owo sira won. Won si tipase bee se ni eto ohun ti Allahu se ni eewo. Won se ise aburu won ni oso fun won. Allahu ko nii fi ona mo ijo alaigbagbo"
        },
        {
            "chapter": 9,
            "verse": 38,
            "text": "Eyin ti e gbagbo ni ododo, ki ni o mu yin ti o fi je pe nigba ti A ba so fun yin pe ki e jade (lati jagun) loju ona (esin) Allahu, (igba naa ni) e maa kandi mole! Se e yonu si isemi aye (yii) ju ti orun ni? Igbadun isemi aye (yii) ko si je kini kan ninu ti orun afi die"
        },
        {
            "chapter": 9,
            "verse": 39,
            "text": "Afi ki e tu jade (sogun esin) ni Allahu ko fi nii je yin niya eleta-elero ati pe ni ko fi nii fi ijo to yato si yin paaro yin. E ko si le fi kini kan ko inira ba (Allahu). Allahu si ni Alagbara lori gbogbo nnkan"
        },
        {
            "chapter": 9,
            "verse": 40,
            "text": "Afi ki e ran an lowo, Allahu kuku ti ran an lowo nigba ti awon t’o sai gbagbo le e jade (kuro ninu ilu). O si je okan ninu awon meji.1 Nigba ti awon mejeeji wa ninu ogbun, ti (Anabi) si n so fun olubarin re pe: \"Ma se banuje, dajudaju Allahu wa pelu wa.\"2 Nigba naa, Allahu so ifayabale Re kale fun un. O fi awon omo ogun kan ti e o foju ri ran an lowo. O si mu oro awon t’o sai gbagbo wale. Oro Allahu, ohun l’o si leke. Allahu si ni Alagbara, Ologbon"
        },
        {
            "chapter": 9,
            "verse": 41,
            "text": "E tu jade (fun ogun esin) pelu okun ati iroju. Ki e si fi awon dukia yin ati emi yin jagun fun esin Allahu. Iyen loore julo fun yin ti e ba mo"
        },
        {
            "chapter": 9,
            "verse": 42,
            "text": "Ti o ba je pe nnkan igbadun (oro ogun) arowoto ati irin-ajo ti ko jinna (l’o pe won si ni), won iba tele o. Sugbon irin-ajo ogun Tabuk jinna loju won. Won yo si maa fi Allahu bura pe: “Ti o ba je pe a lagbara ni, awa iba jade (fun ogun esin) pelu yin.” – Won si n ko iparun ba emi ara won (nipa sise isobe-selu.) – Allahu si mo pe dajudaju opuro ni won"
        },
        {
            "chapter": 9,
            "verse": 43,
            "text": "Allahu ti samojukuro fun o. Ki lo mu o yonda fun won (pe ki won duro sile? Iwo iba ma se bee) titi oro awon t’o sododo yoo fi han si o kedere. Iwo yo si mo awon opuro"
        },
        {
            "chapter": 9,
            "verse": 44,
            "text": "Awon t’o gbagbo ninu Allahu ati Ojo Ikeyin ko nii toro iyonda lodo re lati ma fi dukia won ati emi won jagun fun esin Allahu. Allahu si ni Onimo nipa awon oluberu (Re)"
        },
        {
            "chapter": 9,
            "verse": 45,
            "text": "Awon t’o n toro iyonda lodo re (lati jokoo sile, dipo lilo si oju-ogun) ni awon ti ko gbagbo ninu Allahu ati Ojo Ikeyin; okan won si n seyemeji. Nitori naa, won n daamu kiri nibi iseye-meji won"
        },
        {
            "chapter": 9,
            "verse": 46,
            "text": "Ti o ba je pe won gbero ijade fun ogun esin ni, won iba se ipalemo fun un. Sugbon Allahu korira idide won fun ogun esin, O si ko ifaseyin ba won. Won si so fun won pe: \"E jokoo pelu awon olujokoo sile"
        },
        {
            "chapter": 9,
            "verse": 47,
            "text": "Ti o ba je pe won jade pelu yin, won ko nii kun yin afi pelu ibaje. Won yo si sare maa da rukerudo sile laaarin yin, ti won yoo maa ko yin sinu iyonu. Ati pe won ni olugboro fun won laaarin yin. Allahu si ni Onimo nipa awon alabosi"
        },
        {
            "chapter": 9,
            "verse": 48,
            "text": "Won kuku ti da iyonu sile teletele. Won si doju awon oro ru fun o titi ododo fi de, ti ase Allahu si foju han kedere; emi won si ko o"
        },
        {
            "chapter": 9,
            "verse": 49,
            "text": "O wa ninu won, eni ti n wi pe: “Yonda fun mi (ki ng jokoo sile); ma se ko mi sinu adanwo.” Inu adanwo (sisa fogun esin) ma ni won ti subu si yii. Dajudaju ina Jahanamo yo si kuku yi awon alaigbagbo po"
        },
        {
            "chapter": 9,
            "verse": 50,
            "text": "Ti daadaa ba sele si o, o maa ba won ninu je. Ti aida ba si sele si o, won a wi pe: “A kuku ti gba ase tiwa siwaju (lati jokoo sile.)” Won a peyin da; won yo si maa dunnu"
        },
        {
            "chapter": 9,
            "verse": 51,
            "text": "So pe: “Ko si ohun kan t’o maa sele si wa ayafi ohun ti Allahu ko mo wa. Oun ni Alaabo wa.” Allahu si ni ki awon onigbagbo ododo gbarale"
        },
        {
            "chapter": 9,
            "verse": 52,
            "text": "So pe: \"Se e n reti kini kan pelu wa ni bi ko se okan ninu daadaa meji (iku ogun tabi isegun)? Awa naa n reti pelu yin pe ki Allahu mu iya kan wa ba yin lati odo Re tabi lati owo wa. Nitori naa, e maa reti, dajudaju awa naa wa pelu yin ti a n reti"
        },
        {
            "chapter": 9,
            "verse": 53,
            "text": "So pe: \"E finnu-findo nawo ni tabi pelu tipatipa, A o nii gba a lowo yin (nitori pe) dajudaju eyin je ijo obileje"
        },
        {
            "chapter": 9,
            "verse": 54,
            "text": "Ko si si ohun kan ti ko je ki A gba inawo won lowo won bi ko se pe dajudaju won sai gbagbo ninu Allahu ati Ojise Re. Won ko nii wa kirun afi ki won je oroju alainikan-anse. Won ko si nii nawo fesin afi ki emi won ko o"
        },
        {
            "chapter": 9,
            "verse": 55,
            "text": "Nitori naa, ma se je ki awon dukia won ati awon omo won ya o lenu; Allahu kan fe fi je won niya ninu isemi aye (yii) ni. Emi yo si bo lara won, ti won maa wa nipo alaigbagbo"
        },
        {
            "chapter": 9,
            "verse": 56,
            "text": "Won n fi Allahu bura pe dajudaju awon kuku wa lara yin. Won ko si si lara yin, sugbon dajudaju won je ijo kan t’o n beru"
        },
        {
            "chapter": 9,
            "verse": 57,
            "text": "Ti o ba je pe won ri ibusasi kan, tabi awon iho apata kan, tabi ibusawo kan, won iba seri sibe ni werewere"
        },
        {
            "chapter": 9,
            "verse": 58,
            "text": "O tun wa ninu won, eni ti n da o lebi nibi (pipin) awon ore. Ti A ba fun won ninu re, won a yonu (si i). Ti A o ba si fun won ninu re, nigba naa ni won yoo maa binu"
        },
        {
            "chapter": 9,
            "verse": 59,
            "text": "Ati pe (iba loore fun won) ti o ba je pe dajudaju won yonu si ohun ti Allahu ati Ojise Re fun won, ki won si so pe: \"Allahu to wa. Allahu yo si fun wa ninu oore ajulo Re ati pe Ojise Re (si maa pin ore) , dajudaju odo Allahu si ni awa n wa oore si"
        },
        {
            "chapter": 9,
            "verse": 60,
            "text": "Awon ti ore (Zakah) wa fun ni awon alaini, awon mekunnu, awon osise Zakah, awon ti okan won fe gba ’Islam, awon eru (fun gbigba ominira), awon onigbese, awon t’o wa loju ogun (esin) Allahu ati onirin-ajo (ti agara da). Oran-anyan ni lati odo Allahu. Allahu si ni Onimo, Ologbon"
        },
        {
            "chapter": 9,
            "verse": 61,
            "text": "Awon t’o n ko inira ba Anabi wa ninu won, ti won si n wi pe: “Eleti-ofe ni.\" So pe: \"Eleti-ofe rere ni fun yin; o gbagbo ninu Allahu. O si gba awon onigbagbo ododo gbo. Ike ni fun awon onigbagbo ododo ninu Ojise Allahu, iya eleta-elero n be fun won.”"
        },
        {
            "chapter": 9,
            "verse": 62,
            "text": "Won n fi Allahu bura fun yin lati wa iyonu yin. Allahu ati Ojise Re l’o si ye ki won wa iyonu Re ti won ba je onigbagbo ododo"
        },
        {
            "chapter": 9,
            "verse": 63,
            "text": "Se won ko mo pe enikeni t’o ba n tako Allahu ati Ojise Re, dajudaju ina Jahanamo ti wa fun un ni? Olusegbere si ni ninu re. Iyen si ni abuku nla"
        },
        {
            "chapter": 9,
            "verse": 64,
            "text": "Awon sobe-selu musulumi n beru pe ki A ma se so surah kan kale nipa won, ti o maa fun won ni iro ohun ti n be ninu okan won. So pe: \"E maa se yeye lo. Dajudaju Allahu yoo safi han ohun ti e n beru"
        },
        {
            "chapter": 9,
            "verse": 65,
            "text": "Ti o ba kuku bi won leere, dajudaju won a wi pe: \"Awa kan n rojo lasan ni, a si n sawada ni.\" So pe: \"Se Allahu, awon ayah Re ati Ojise Re ni e n fi se yeye"
        },
        {
            "chapter": 9,
            "verse": 66,
            "text": "E ma se mu awawi wa. Dajudaju e ti sai gbagbo leyin igbagbo yin. Ti A ba se amojukuro fun apa kan ninu yin, A oo fiya je apa kan nitori pe won je elese"
        },
        {
            "chapter": 9,
            "verse": 67,
            "text": "Awon sobe-selu musulumi lokunrin ati awon sobe-selu musulumo lobinrin, iru kan-un ni won; won n pase ohun buruku, won n ko ohun rere, won si n kawo gbera (lati nawo fesin). Won gbagbe Allahu. Nitori naa, Allahu gbagbe won. Dajudaju awon sobe-selu musulumi, awon ni obileje"
        },
        {
            "chapter": 9,
            "verse": 68,
            "text": "Allahu si ti se adehun ina Jahanamo fun awon sobe-selu musulumi lokunrin ati awon sobe-selu musulumo lobinrin ati awon alaigbagbo. Olusegbere ni won ninu re. Ina maa to won. Allahu si ti sebi le won. Iya gbere si wa fun won"
        },
        {
            "chapter": 9,
            "verse": 69,
            "text": "(Awon sobe-selu musulumi da) gege bi awon t’o siwaju yin; won le ju yin lo ni agbara, won si po (ju yin lo) ni awon dukia ati awon omo. Nigba naa, won je igbadun ipin tiwon (ninu oore aye). Eyin (sobe-selu wonyii naa yoo) je igbadun ipin tiyin gege bi awon t’o siwaju yin se je igbadun ipin tiwon. Eyin naa si sosokuso bi eyi ti awon naa so ni isokuso. Awon wonyen, awon ise won ti baje ni aye ati ni orun. Awon wonyen, awon si ni eni ofo"
        },
        {
            "chapter": 9,
            "verse": 70,
            "text": "Se iroyin awon t’o siwaju won ko ti i de ba won ni? (Iroyin) ijo (Anabi) Nuh, iran ‘Ad, iran Thamud, ijo (Anabi) ’Ibrohim, awon ara Modyan ati awon ilu ti A doju re bole (ijo Anabi Lut); awon Ojise won wa ba won pelu awon eri t’o yanju. Nitori naa, Allahu ko se abosi si won, sugbon emi ara won ni won sabosi si"
        },
        {
            "chapter": 9,
            "verse": 71,
            "text": "Awon onigbagbo ododo lokunrin ati awon onigbagbo ododo lobinrin, apa kan won lore apa kan; won n pase ohun rere, won n ko ohun buruku, won n kirun, won n yo Zakah, won si n tele ti Allahu ati Ojise Re. Awon wonyen ni Allahu yoo sake. Dajudaju Allahu ni Alagbara, Ologbon"
        },
        {
            "chapter": 9,
            "verse": 72,
            "text": "Allahu se adehun awon Ogba Idera fun awon onigbagbo ododo lokunrin ati awon onigbagbo ododo lobinrin, eyi ti awon odo n san ni isale re. Olusegbere ni won ninu re. (O tun se adehun) awon ibugbe t’o dara ninu awon ogba idera ‘Adni (fun won). Iyonu lati odo Allahu l’o si tobi julo (fun won). Iyen, ohun ni erenje nla"
        },
        {
            "chapter": 9,
            "verse": 73,
            "text": "Iwo Anabi, gbogun ti awon alaigbagbo ati awon sobe-selu musulumi. Ki o si le mo won. Ina Jahanamo ni ibugbe won. Ikangun naa si buru"
        },
        {
            "chapter": 9,
            "verse": 74,
            "text": "Won n fi Allahu bura pe awon ko soro (buruku). Won si kuku ti so oro aigbagbo, won si sai gbagbo leyin ti won ti gba ’Islam. Won tun gberokero si nnkan ti owo won ko nii ba. Won ko tako kini kan bi ko se nitori pe Allahu ati Ojise Re ro awon (Sohabah) loro ninu ola Re. Ti won ba ronu piwada, o maa dara fun won. Ti won ba si koyin (si yin), Allahu yoo je won niya eleta-elero ni aye ati ni orun. Ko si nii si alaabo ati alaranse kan fun won lori ile aye"
        },
        {
            "chapter": 9,
            "verse": 75,
            "text": "O wa ninu won, eni t’o ba Allahu se adehun pe: \"Ti O ba fun wa ninu oore-ajulo Re, dajudaju a oo maa tore, dajudaju a o si wa ninu awon eni ire"
        },
        {
            "chapter": 9,
            "verse": 76,
            "text": "Amo nigba ti O fun won ninu oore-ajulo Re, won sahun si I. Won peyin da, won si n gbunri (lati nawo fesin)"
        },
        {
            "chapter": 9,
            "verse": 77,
            "text": "Nitori naa, ahun won mu oro won kangun si isobe-selu ninu okan won titi di ojo ti won yoo pade Allahu nitori pe won ye adehun ti won ba Allahu se ati nitori pe won n paro"
        },
        {
            "chapter": 9,
            "verse": 78,
            "text": "Se won ko mo pe Allahu mo asiri won ati oro ateso won, ati pe dajudaju Allahu ni Onimo nipa awon ikoko"
        },
        {
            "chapter": 9,
            "verse": 79,
            "text": "Awon t’o n bu awon olutore-aanu ninu awon onigbagbo ododo lori ore tita ati awon ti ko ri nnkan kan tayo iwon agbara won, won si n fi won se yeye, Allahu fi awon naa se yeye. Iya eleta-elero si wa fun won"
        },
        {
            "chapter": 9,
            "verse": 80,
            "text": "Yala o toro aforijin fun won tabi o o toro aforijin fun won – koda ki o toro aforijin fun won nigba aadorin – Allahu ko nii forijin won. Iyen nitori pe dajudaju won sai gbagbo ninu Allahu ati Ojise Re. Allahu ko nii fi ona mo ijo obileje"
        },
        {
            "chapter": 9,
            "verse": 81,
            "text": "Awon olusaseyin fun ogun esin dunnu si jijokoo sinu ile won leyin Ojise Allahu. Won si korira lati fi dukia won ati emi won jagun loju ona (esin) Allahu. Won tun wi pe: “E ma lo jagun ninu ooru gbigbona.” So pe: “Ina Jahanamo le julo ni gbigbona, ti o ba je pe won gbo agboye oro.”"
        },
        {
            "chapter": 9,
            "verse": 82,
            "text": "Nitori naa, ki won rerin-in die, ki won si sunkun pupo; (o je) esan (fun) ohun ti won n se nise"
        },
        {
            "chapter": 9,
            "verse": 83,
            "text": "Ti Allahu ba mu o dele ba igun kan ninu won, ti won ba wa n gbase lodo re fun jijade fun ogun esin, so nigba naa pe: “Eyin ko le jade fun ogun esin mo pelu mi. Eyin ko si le ja ota kan logun mo pelu mi, nitori pe e ti yonu si ijokoo sile ni igba akoko. Nitori naa, e jokoo sile ti awon olusaseyin fun ogun esin.”"
        },
        {
            "chapter": 9,
            "verse": 84,
            "text": "Laelae, o o gbodo kirun si eni kan kan lara ninu won, ti o ba ku, o o si gbodo duro nibi saree re, nitori pe won sai gbagbo ninu Allahu ati Ojise Re. Won si ku nigba ti won wa nipo obileje"
        },
        {
            "chapter": 9,
            "verse": 85,
            "text": "Ma se je ki awon dukia won ati awon omo won ya o lenu; Allahu kan fe fi je won niya ninu isemi aye (yii) ni. (O si fe ki) emi bo lara won, nigba ti won ba wa nipo alaigbagbo"
        },
        {
            "chapter": 9,
            "verse": 86,
            "text": "Nigba ti A ba so surah kan kale pe ki won gbagbo ninu Allahu, ki won si jagun pelu Ojise Re, (nigba naa ni) awon oloro ninu won yoo maa toro iyonda lodo re, won a si wi pe: “Fi wa sile ki a wa pelu awon olujokoo sile.”"
        },
        {
            "chapter": 9,
            "verse": 87,
            "text": "Won yonu si ki won maa wa pelu awon olusaseyin fun ogun esin. A ti fi edidi di okan won pa; nitori naa, won ko nii gbo agboye"
        },
        {
            "chapter": 9,
            "verse": 88,
            "text": "Sugbon Ojise ati awon t’o gbagbo ni ododo pelu re, won fi dukia won ati emi won jagun esin. Awon wonyen, awon oore n be fun won. Awon wonyen, awon si ni olujere"
        },
        {
            "chapter": 9,
            "verse": 89,
            "text": "Allahu ti pese sile de won awon Ogba Idera kan ti odo n san ni isale re. Olusegbere ni won ninu re. Iyen ni erenje nla"
        },
        {
            "chapter": 9,
            "verse": 90,
            "text": "Awon alawaawi ninu awon Larubawa oko wa (ba o) nitori ki won le yonda (ijokoo sile) fun won. Awon t’o si pe oro Allahu ati oro Ojise niro naa jokoo sile. Iya eleta-elero yo si fowo ba awon t’o sai gbagbo ninu won"
        },
        {
            "chapter": 9,
            "verse": 91,
            "text": "Ko si ese fun awon alailagbara, awon alaisan ati awon ti ko ri ohun ti won maa na ni owo (lati fi jagun esin) nigba ti won ba ti ni otito si Allahu ati Ojise Re. Ko si ibawi kan fun awon olotiito-inu se. Allahu si ni Alaforijin, Asake-orun"
        },
        {
            "chapter": 9,
            "verse": 92,
            "text": "Ko tun si ese fun awon ti (o je pe) nigba ti won ba wa ba o pe ki o fun awon ni nnkan ti awon yoo gun (lo soju ogun), ti o si so pe, “Ng o ri nnkan ti mo le fun yin gun (lo soju ogun), won maa pada pelu oju won ti yoo maa damije ni ti ibanuje pe won ko ri nnkan ti won maa na (lo soju ogun esin)"
        }
    ]
}
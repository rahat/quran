{
    "juzs": [
        {
            "chapter": 17,
            "verse": 1,
            "text": "Mimo ni fun Eni ti O mu erusin Re se irin-ajo ni ale lati Mosalasi Haram si Mosalasi Aƙso ti A fi ibukun yi ka, nitori ki A le fi ninu awon ami Wa han an. Dajudaju Allahu, Oun ni Olugbo, Oluriran"
        },
        {
            "chapter": 17,
            "verse": 2,
            "text": "A fun (Anabi) Musa ni Tira. A si se e ni imona fun awon omo ’Isro’il. (A si so) pe: “E ma se mu alaabo kan leyin Mi.”"
        },
        {
            "chapter": 17,
            "verse": 3,
            "text": "(E je) aromodomo awon ti A gbe gun oko oju-omi pelu (Anabi) Nuh. Dajudaju (Nuh) je erusin, oludupe"
        },
        {
            "chapter": 17,
            "verse": 4,
            "text": "A si fi mo awon omo ’Isro’il ninu Tira pe: “Dajudaju e maa sebaje lori ile nigba meji. Dajudaju e tun maa segberaga t’o tobi.”"
        },
        {
            "chapter": 17,
            "verse": 5,
            "text": "Nitori naa, nigba ti adehun fun akoko ninu mejeeji ba sele, A maa gbe awon erusin Wa kan, ti won lagbara gan-an, dide si yin. Won yoo da rogbodiyan sile laaarin ilu (yin). O je adehun kan ti A maa mu se"
        },
        {
            "chapter": 17,
            "verse": 6,
            "text": "Leyin naa, A da isegun lori won pada fun yin. A si fi awon dukia ati awon omo se idera fun yin. A si se yin ni ijo t’o po julo"
        },
        {
            "chapter": 17,
            "verse": 7,
            "text": "Ti e ba se rere, e se rere fun emi ara yin. Ti e ba si se aburu, fun emi ara yin ni. Nigba ti adehun ikeyin ba de, (A oo gbe omo ogun miiran dide) nitori ki won le ko ibanuje ba yin ati nitori ki won le wo inu Mosalasi gege bi won se wo o nigba akoko ati nitori ki won le pa ohun ti (awon omo ’Isro’il) joba lori re run patapata"
        },
        {
            "chapter": 17,
            "verse": 8,
            "text": "O le je pe Oluwa yin maa saanu yin. Ti e ba si pada (sibi ese), A maa pada (sibi esan). A si se ina Jahanamo ni ewon fun awon alaigbagbo"
        },
        {
            "chapter": 17,
            "verse": 9,
            "text": "Dajudaju al-Ƙur’an yii, o n fini mona si ona taara, o si n fun awon onigbagbo ododo t’o n se awon ise rere ni iro idunnu pe dajudaju esan t’o tobi wa fun won"
        },
        {
            "chapter": 17,
            "verse": 10,
            "text": "Dajudaju awon ti ko gba Ojo Ikeyin gbo, A ti pese iya eleta-elero sile de won"
        },
        {
            "chapter": 17,
            "verse": 11,
            "text": "Eniyan n toro aburu bi o se n toro ohun rere; eniyan si je olukanju"
        },
        {
            "chapter": 17,
            "verse": 12,
            "text": "A se ale ati osan ni ami meji; A pa ami ale re, A si se ami osan ni iriran1 nitori ki e le wa oore ajulo lati odo Oluwa yin ati nitori ki e le mo onka awon odun ati isiro. Gbogbo nnkan ni A ti salaye re ni ifosiwewe"
        },
        {
            "chapter": 17,
            "verse": 13,
            "text": "Eniyan kookan ni A ti la ayanmo ati iwe ise re bo lorun. A si maa mu iwe kan jade fun un ni Ojo Ajinde. O maa pade re ni sisi sile"
        },
        {
            "chapter": 17,
            "verse": 14,
            "text": "Ka iwe (ise) re. Iwo ti to ni olusiro fun emi ara re lonii"
        },
        {
            "chapter": 17,
            "verse": 15,
            "text": "Enikeni t’o ba mona, o mona fun emi ara re. Enikeni t’o ba si sina, o n sina fun emi ara re. Eleru-ese kan ko nii ru ese elomiiran. A o si nii je awon eda niya titi A fi maa gbe ojise kan dide (si won)"
        },
        {
            "chapter": 17,
            "verse": 16,
            "text": "Nigba ti A ba si gbero lati pa ilu kan run, A maa pa awon onigbedemuke ilu naa lase (rere). Amo won maa sebaje sinu ilu. Oro naa yo si ko le won lori. A o si pa won re patapata"
        },
        {
            "chapter": 17,
            "verse": 17,
            "text": "Meloo meloo ninu awon iran ti A ti parun leyin (Anabi) Nuh! Oluwa re to ni Alamotan, Oluriran nipa awon ese erusin Re"
        },
        {
            "chapter": 17,
            "verse": 18,
            "text": "Eni ti o ba n gbero (oore) aye yii (nikan), A maa taari ohun ti A ba fe si i ninu re ni kiakia fun eni ti A ba fe. Leyin naa, A maa se ina Jahanamo fun un; o maa wo inu re ni eni yepere, eni eko"
        },
        {
            "chapter": 17,
            "verse": 19,
            "text": "Eni ti o ba si gbero (oore) orun, ti o si se ise re, o si je onigbagbo ododo, awon wonyen, ise won maa je atewogba (pelu esan rere)"
        },
        {
            "chapter": 17,
            "verse": 20,
            "text": "Awon wonyi (t’o n gbero oore aye) ati awon wonyi (t’o n gbero oore orun), gbogbo won ni A n se oore aye fun lati inu ore Oluwa re. Won ko nii di ore Oluwa re lowo (fun ikini keji nile aye)"
        },
        {
            "chapter": 17,
            "verse": 21,
            "text": "Wo bi A se fun apa kan won loore ajulo lori apa kan (nile aye). Dajudaju torun tun tobi julo ni ipo, o si tobi julo loore ajulo"
        },
        {
            "chapter": 17,
            "verse": 22,
            "text": "Ma se mu olohun miiran mo Allahu nitori ki o ma baa jokoo (sinu Ina) ni eni abuku, eni ti won maa da isoro re da"
        },
        {
            "chapter": 17,
            "verse": 23,
            "text": "Oluwa re pase pe: “E ma se josin fun eni kan ayafi Oun. Ki e si se daadaa si awon obi (yin) mejeeji. Ti okan ninu awon mejeeji tabi ikini keji won ba dagba si o lodo, ma se sio si won, ma se jagbe mo won. Maa ba awon mejeeji so oro aponle"
        },
        {
            "chapter": 17,
            "verse": 24,
            "text": "Ki o si re apa re nile lati fi bowo fun awon mejeeji nipa sise aanu won. Ki o si so pe: \"Oluwa Eledaa mi, ke awon mejeeji gege bi won se re mi ni kekere"
        },
        {
            "chapter": 17,
            "verse": 25,
            "text": "Oluwa yin nimo julo nipa ohun ti n be ninu emi yin, ti e ba je eni rere. Dajudaju O n je Alaforijin fun awon oluronupiwada"
        },
        {
            "chapter": 17,
            "verse": 26,
            "text": "E fun ebi ni eto re. (E fun) mekunnu ati onirin-ajo ti agara da (ni nnkan). Ki e si ma se na dukia yin ni ina-apa"
        },
        {
            "chapter": 17,
            "verse": 27,
            "text": "Dajudaju awon apa, won je omo iya Esu. Alaimoore si ni Esu je si Oluwa re"
        },
        {
            "chapter": 17,
            "verse": 28,
            "text": "Ti o ba seri kuro lodo won (iyen awon alaini) lati wa ike kan ti o n reti lati odo Oluwa re, ba won soro ele"
        },
        {
            "chapter": 17,
            "verse": 29,
            "text": "Ma di owo re mo orun re (ma ya ahun), ma si te e sile tan patapata (ma ya apa), ki o ma baa jokoo kale ni eni eebu (ti o ba je ahun), eni ti ko nii si lowo re mo (ti o ba je apa)"
        },
        {
            "chapter": 17,
            "verse": 30,
            "text": "Dajudaju Oluwa re l’O n te arisiki sile fun eni ti O ba fe. O si n diwon re (fun elomiiran). Dajudaju O n je Onimo-ikoko, Oluriran nipa awon erusin Re"
        },
        {
            "chapter": 17,
            "verse": 31,
            "text": "E ma pa awon omo yin nitori ipaya osi. Awa l’A n pese fun awon ati eyin. Dajudaju pipa won je ese t’o tobi"
        },
        {
            "chapter": 17,
            "verse": 32,
            "text": "E ma se sunmo agbere. Dajudaju o je iwa buruku. O si buru ni oju ona"
        },
        {
            "chapter": 17,
            "verse": 33,
            "text": "E ma pa emi ti Allahu se (pipa re) ni eewo ayafi ni ona eto. Eni ti won ba pa ni ipa abosi, dajudaju A ti fun alamojuuto re ni agbara (lati gbesan). Nitori naa, ki enikeni ma se tayo enu- ala nibi ipaniyan (nitori pe) dajudaju A maa ran (ebi oku) lowo (lati gbesan)"
        },
        {
            "chapter": 17,
            "verse": 34,
            "text": "E ma se sunmo dukia omo orukan, ayafi ni ona t’o dara julo, titi o fi maa dagba. Ki e si mu adehun se. Dajudaju adehun je ohun ti A o beere nipa re"
        },
        {
            "chapter": 17,
            "verse": 35,
            "text": "E won osuwon kun nigba ti e ba won on. E fi iwon t’o to won on. Iyen loore julo, o si dara julo ni ikangun"
        },
        {
            "chapter": 17,
            "verse": 36,
            "text": "Ma se tele ohun ti iwo ko nimo nipa re. Dajudaju igboro, iriran ati okan; ikookan iwonyen ni A oo beere nipa re"
        },
        {
            "chapter": 17,
            "verse": 37,
            "text": "Ma se rin lori ile pelu igberaga; dajudaju iwo ko le da ile lu, iwo ko si le ga to apata"
        },
        {
            "chapter": 17,
            "verse": 38,
            "text": "Gbogbo iyen, aburu re je ohun ikorira lodo Oluwa re"
        },
        {
            "chapter": 17,
            "verse": 39,
            "text": "Iyen wa ninu ohun ti Oluwa re fi ranse si o ninu ijinle ogbon (al-Ƙur’an). Ma se mu olohun miiran mo Allahu ki won ma baa ju o sinu ina Jahanamo ni eni abuku, eni eko"
        },
        {
            "chapter": 17,
            "verse": 40,
            "text": "Se Oluwa yin fi awon omokunrin sa yin lesa, Oun wa mu awon omobinrin ninu awon molaika (ni tiRe)? Dajudaju e ma n so oro nla (t’o buru)"
        },
        {
            "chapter": 17,
            "verse": 41,
            "text": "Dajudaju A ti se alaye sinu al- Ƙur’an yii nitori ki won le lo isiti. Sibesibe ko se alekun kan fun won bi ko se sisa (fun iranti)"
        },
        {
            "chapter": 17,
            "verse": 42,
            "text": "So pe: “Ti o ba je pe awon olohun kan tun wa pelu Re gege bi won se n wi, won iba wa ona lati sunmo (Allahu) Onitee-ola ni.”"
        },
        {
            "chapter": 17,
            "verse": 43,
            "text": "Mimo ni fun Un. O si ga ni giga t’o tobi tayo ohun ti won n wi (ni aida nipa Re)"
        },
        {
            "chapter": 17,
            "verse": 44,
            "text": "Awon sanmo mejeeje, ile ati awon ti won wa ninu won n se afomo fun Un. Ko si si kini kan afi ki o se afomo ati idupe fun Un. Sugbon e ko le gbo agboye afomo won. Dajudaju Allahu n je Alafarada, Alaforijin"
        },
        {
            "chapter": 17,
            "verse": 45,
            "text": "Nigba ti o ba n ke al-Ƙur’an, A maa fi gaga aabo saaarin iwo ati awon ti ko gba Ojo Ikeyin gbo"
        },
        {
            "chapter": 17,
            "verse": 46,
            "text": "A fi ebibo bo okan won nitori ki won ma baa gbo o ye. (A tun fi) edidi sinu eti won. Nigba ti o ba si daruko Oluwa re nikan soso ninu al-Ƙur’an, won maa peyin won da lati sa lo"
        },
        {
            "chapter": 17,
            "verse": 47,
            "text": "Awa nimo julo nipa ohun ti won n gbo nigba ti won ba n teti si o ati nigba ti won ba n soro kelekele, nigba ti awon alabosi ba n wi pe: “E ko tele eni kan bi ko se okunrin eleedi kan.”"
        },
        {
            "chapter": 17,
            "verse": 48,
            "text": "Wo bi won se fun o ni awon afiwe (buruku)! Nitori naa, won ti sina; won ko si le mona"
        },
        {
            "chapter": 17,
            "verse": 49,
            "text": "Won wi pe: “Se nigba ti a ba ti di egungun, ti a ti jera, se Won maa gbe wa dide ni eda titun ni?”"
        },
        {
            "chapter": 17,
            "verse": 50,
            "text": "So pe: \"E di okuta tabi irin"
        },
        {
            "chapter": 17,
            "verse": 51,
            "text": "Tabi (ki e di) eda kan ninu ohun ti o tobi ninu okan yin.\" Sibesibe won yoo wi pe: “Ta ni O maa da wa pada (fun ajinde)?” So pe: “Eni ti O pile iseda yin ni igba akoko ni.” Sibesibe won yoo mi ori won si o (ni ti abuku) Nigba naa, won yoo wi pe: “Igba wo ni?” So pe: “O le je pe o ti sunmo.”"
        },
        {
            "chapter": 17,
            "verse": 52,
            "text": "Ojo ti Allahu yoo pe yin. E si maa jepe pelu idupe fun Un. E si maa ro pe e ko gbe ile aye bi ko se fun igba die"
        },
        {
            "chapter": 17,
            "verse": 53,
            "text": "So fun awon erusin Mi pe ki won so oro eyi t’o dara julo. Dajudaju Esu yoo maa da yanpon-yanrin sile laaarin won. Dajudaju Esu je ota ponnbele fun eniyan"
        },
        {
            "chapter": 17,
            "verse": 54,
            "text": "Oluwa yin nimo julo nipa yin. Ti O ba fe, O maa ke yin. Tabi ti O ba si fe, O maa je yin niya. A ko ran o pe ki o je oluso lori won"
        },
        {
            "chapter": 17,
            "verse": 55,
            "text": "Oluwa re nimo julo nipa awon t’o n be ninu awon sanmo ati ile. Dajudaju A ti se oore ajulo fun apa kan awon Anabi lori apa kan. A si fun (Anabi) Dawud ni Zabur"
        },
        {
            "chapter": 17,
            "verse": 56,
            "text": "So pe: \"E pe awon ti e so nipa won lai ni eri lowo pe won je olohun leyin Re, (e maa ri i pe) won ko ni ikapa lati gbe inira kuro tabi lati se iyipada kan fun yin"
        },
        {
            "chapter": 17,
            "verse": 57,
            "text": "Awon wonyen ti won n pe (leyin Re) n wa ategun sodo Oluwa won ni! - Ewo ninu won l’o sunmo (Allahu) julo (bayii)? – Awon naa n reti ike Allahu, won si n paya iya Re. Dajudaju iya Oluwa re je ohun ti won gbodo sora fun"
        },
        {
            "chapter": 17,
            "verse": 58,
            "text": "Ko si ilu kan (t’o sabosi) afi ki Awa pa a re siwaju Ojo Ajinde tabi ki A je e niya lile. Iyen wa ni kiko sile ninu Tira (Laohul-Mahfuth)"
        },
        {
            "chapter": 17,
            "verse": 59,
            "text": "Ati pe ko si ohun ti o di Wa lowo lati fi awon ami (ise iyanu) ranse bi ko se pe awon eni akoko ti pe e niro. A fun ijo Thamud ni abo rakunmi; (ami) t’o foju han kedere ni. Amo won sabosi si i. A o si nii fi awon ami ranse bi ko se fun ideruba"
        },
        {
            "chapter": 17,
            "verse": 60,
            "text": "(Ranti) nigba ti A so fun o pe: “Dajudaju Oluwa re yi awon eniyan po (pelu agbara Re). Ati pe A ko se iran (wiwo) ti A fi han o ati igi (zaƙum) ti A sebi le ninu al-Ƙur’an ni kini kan bi ko se pe (o je) adanwo fun awon eniyan. A n deru ba won, amo ko se alekun kan fun won bi ko se iwa agbere t’o tobi"
        },
        {
            "chapter": 17,
            "verse": 61,
            "text": "(Ranti) nigba ti A so fun awon molaika pe: \"E fori kanle ki (Anabi) Adam.\" Won si fori kanle ki i afi ’Iblis. O wi pe: “Se ki ng fori kanle ki eni ti O fi amo seda re ni?”"
        },
        {
            "chapter": 17,
            "verse": 62,
            "text": "O wi pe: \"So fun mi nipa eyi ti O gbe aponle fun lori mi, (nitori ki ni?) Dajudaju ti O ba le lo mi lara di Ojo Ajinde, dajudaju mo maa jegaba lori awon aromodomo re afi awon die"
        },
        {
            "chapter": 17,
            "verse": 63,
            "text": "(Allahu) so pe: \"Maa lo. Enikeni ti o ba tele o ninu won, dajudaju ina Jahanamo ni esan yin. (O si je) esan t’o kun keke"
        },
        {
            "chapter": 17,
            "verse": 64,
            "text": "Fi ohun re ko eni ti agbara re ba ka ninu won laya je. Fi awon omo ogun elesin re ati omo ogun elese re pe won (sinu isina). Kopa pelu won ninu awon dukia ati awon omo. Ki o si se ileri fun won.\" Esu ko si nii se ileri fun won bi ko se etan"
        },
        {
            "chapter": 17,
            "verse": 65,
            "text": "Dajudaju awon erusin Mi, ko si agbara kan fun o lori won. Oluwa re si to ni Oluso"
        },
        {
            "chapter": 17,
            "verse": 66,
            "text": "Oluwa yin ni Eni t’O n mu oko oju-omi rin fun yin nitori ki e le wa ninu oore ajulo Re. Dajudaju O n je Alaaanu fun yin"
        },
        {
            "chapter": 17,
            "verse": 67,
            "text": "Nigba ti inira ba fowo ba yin loju omi, eni ti e n pe yo si dofo (mo yin lowo) afi Oun nikan (Allahu). Nigba ti O ba si gba yin la (ti e) gunle, e n gbunri (kuro lodo Re). Eniyan si je alaimoore"
        },
        {
            "chapter": 17,
            "verse": 68,
            "text": "Se e fokan bale pe (Allahu) ko le mu apa kan ile ri mo yin lese ni? Tabi pe ko le fi okuta ina ranse si yin? Leyin naa, e o si nii ri oluso kan ti o maa gba yin la"
        },
        {
            "chapter": 17,
            "verse": 69,
            "text": "Tabi e fokan bale pe (Allahu) ko nii pada mu yin wa si (ori omi) nigba miiran ni; ti O maa ran iji ategun si yin, ti O si maa te yin ri (sinu omi) nitori pe e sai moore? Leyin naa, e o si nii ri oluranlowo kan t’o maa ba yin gbesan lara Wa"
        },
        {
            "chapter": 17,
            "verse": 70,
            "text": "Dajudaju A se aponle fun awon omo (Anabi) Adam; A gbe won rin lori ile ati lori omi; A fun won ni ije-imu ninu awon nnkan daadaa; A si soore ajulo fun won gan-an lori opolopo ninu awon ti A da"
        },
        {
            "chapter": 17,
            "verse": 71,
            "text": "Ni ojo ti A oo maa pe gbogbo eniyan pelu asiwaju won . Nigba naa, enikeni ti A ba fun ni iwe (ise) re ni owo otun re, awon wonyen ni won yoo maa ka iwe (ise) won. A o si nii sabosi bin-intin si won"
        },
        {
            "chapter": 17,
            "verse": 72,
            "text": "Enikeni ti o ba je afoju (nipa ’Islam) nile aye yii, oun ni afoju ni orun. O si (ti) sina julo"
        },
        {
            "chapter": 17,
            "verse": 73,
            "text": "Won fee ko iyonu ba o nipa nnkan ti A mu wa fun o ni imisi nitori ki o le hun nnkan miiran t’o yato si i nipa Wa. Nigba naa, won iba mu o ni ore ayo"
        },
        {
            "chapter": 17,
            "verse": 74,
            "text": "Ti ko ba je pe A fi ese re rinle ni, dajudaju o fee fi nnkan die te si odo won"
        },
        {
            "chapter": 17,
            "verse": 75,
            "text": "Nigba naa, Awa iba je ki o to ilopo (iya) isemi aye ati ilopo (iya leyin) iku wo. Leyin naa, iwo ko nii ri oluranlowo kan ti o maa gba o sile nibi iya Wa"
        },
        {
            "chapter": 17,
            "verse": 76,
            "text": "Won fee ko o laya je ninu ilu nitori ki won le le o jade kuro ninu re. Nigba naa, awon naa ko nii wa ninu re leyin re tayo igba die"
        },
        {
            "chapter": 17,
            "verse": 77,
            "text": "(Eyi je) ise (Allahu) lori awon ti A ti ran nise ninu awon Ojise Wa siwaju re. O o si nii ri iyipada kan fun ise Wa"
        },
        {
            "chapter": 17,
            "verse": 78,
            "text": "Gbe irun kiki duro ni (igba ti) oorun ba yetari titi di igba ti ale yoo fi le. Ati pe irun Subh, dajudaju irun Subh je ohun ti (awon molaika ale ati osan) yoo jerii si"
        },
        {
            "chapter": 17,
            "verse": 79,
            "text": "Ati pe ninu oru, fi kike al-Ƙur’an (lori irun) sai sun. (Eyi je) ise asegbore fun o. Laipe, Oluwa re yoo gbe o si aye ope"
        },
        {
            "chapter": 17,
            "verse": 80,
            "text": "So pe: “Oluwa mi, mu mi wo inu ilu ni iwolu ona ododo. Mu mi jade kuro ninu ilu ni ijade ona ododo. Ki O si fun mi ni aranse t’o lagbara lati odo Re"
        },
        {
            "chapter": 17,
            "verse": 81,
            "text": "So pe: “Ododo de. Iro si sa lo. Dajudaju iro je ohun ti o maa sa lo.”"
        },
        {
            "chapter": 17,
            "verse": 82,
            "text": "A n so ohun ti o je iwosan ati ike kale sinu al-Ƙur’an fun awon onigbagbo ododo. (al-Ƙur’an) ko si salekun fun awon alabosi bi ko se ofo"
        },
        {
            "chapter": 17,
            "verse": 83,
            "text": "Nigba ti A ba sedera fun eniyan, o maa gbunri (kuro nibi ododo), o si maa segberaga. Nigba ti aburu ba si fowo ba a, o maa di olusoretinu"
        },
        {
            "chapter": 17,
            "verse": 84,
            "text": "So pe: \"Eni kookan n sise lori adamo re. Sugbon Oluwa yin nimo julo nipa eni ti o mona"
        },
        {
            "chapter": 17,
            "verse": 85,
            "text": "Won n bi o leere nipa emi. So pe: “Emi n be ninu ase Oluwa mi. A o si fun yin ninu imo bi ko se die.”"
        },
        {
            "chapter": 17,
            "verse": 86,
            "text": "Ati pe dajudaju ti A ba fe ni, A iba kuku gba imisi ti A fi ranse si o (kuro ni odo re). Leyin naa, iwo ko nii ri alaabo kan ti o maa la o lodo Wa"
        },
        {
            "chapter": 17,
            "verse": 87,
            "text": "Ayafi ike lati odo Oluwa re (ni ko fi se bee). Dajudaju oore ajulo Re lori re tobi"
        },
        {
            "chapter": 17,
            "verse": 88,
            "text": "So pe: “Dajudaju ti awon eniyan ati alujannu ba para po lati mu iru al-Ƙur’an yii wa, won ko le mu iru re wa, apa kan won ibaa je oluranlowo fun apa kan"
        },
        {
            "chapter": 17,
            "verse": 89,
            "text": "Dajudaju A ti fi akawe kookan salaye (orisirisi) fun awon eniyan sinu al-Ƙur’an yii. Sibesibe opolopo eniyan ko lati gba afi atako sa"
        },
        {
            "chapter": 17,
            "verse": 90,
            "text": "Won si wi pe: “A ko nii gba o gbo titi o maa fi mu omi iseleru se yo fun wa"
        },
        {
            "chapter": 17,
            "verse": 91,
            "text": "Tabi ki o ni ogba oko dabinu ati ogba oko ajara, ti o si maa je ki awon odo san ko ja daadaa laaarin won"
        },
        {
            "chapter": 17,
            "verse": 92,
            "text": "Tabi ki o je ki sanmo ja lu wa ni kelekele gege bi o se so (pe Allahu le se bee). Tabi ki o mu Allahu ati awon molaika wa (ba wa) ni ojukoju"
        },
        {
            "chapter": 17,
            "verse": 93,
            "text": "Tabi ki o ni ile wura kan, tabi ki o gun oke sanmo lo. A ko si nii gba gigun-sanmo re gbo titi o fi maa so tira kan ti a oo maa ke kale fun wa.” So pe: “Mimo ni fun Oluwa mi, nje mo je kini kan bi ko se Ojise abara?”"
        },
        {
            "chapter": 17,
            "verse": 94,
            "text": "Ko si ohun ti o ko fun awon eniyan lati gbagbo ni ododo nigba ti imona de ba won afi ki won wi pe: “Se Allahu ran Ojise abara nise ni?”"
        },
        {
            "chapter": 17,
            "verse": 95,
            "text": "So pe: “Ti o ba je pe awon molaika wa lori ile aye, ti won n rin kiri, (ti won n gbe lori ile) pelu ifayabale, A iba so molaika kan kale fun won lati inu sanmo (lati je) Ojise.”"
        },
        {
            "chapter": 17,
            "verse": 96,
            "text": "So pe: “Allahu to ni Elerii laaarin emi ati eyin. Dajudaju O n je Onimo-ikoko, Oluriran nipa awon erusin Re.”"
        },
        {
            "chapter": 17,
            "verse": 97,
            "text": "Enikeni ti Allahu ba fi mona (’Islam), oun ni olumona. Enikeni ti O ba si lona, o o nii ri awon oluranlowo kan fun won leyin Re. Ati pe A maa ko won jo ni Ojo Ajinde ni idojubole. (Won yoo di) afoju, ayaya ati odi. Ina Jahanamo ni ibugbe won. Nigbakigba ti Ina ba jo loole, A maa salekun jijo (re) fun won"
        },
        {
            "chapter": 17,
            "verse": 98,
            "text": "Iyen ni esan won nitori pe, won sai gbagbo ninu awon ayah Wa. Won si wi pe: “Se nigba ti a ba ti di egungun, ti a si ti jera, se won tun maa gbe wa dide ni eda titun ni?”"
        },
        {
            "chapter": 17,
            "verse": 99,
            "text": "Se won ko ri i pe dajudaju Allahu, Eni ti O seda awon sanmo ati ile lagbara lati seda iru won (miiran)? O si maa fun won ni gbedeke akoko kan, ti ko si iyemeji ninu re. Sibesibe awon alabosi ko lati gba afi atako sa"
        },
        {
            "chapter": 17,
            "verse": 100,
            "text": "So pe: “Ti o ba je pe eyin l’e ni ikapa lori awon ile oro ike Oluwa mi ni, nigba naa eyin iba diwo mo on ni ti iberu osi. Eniyan si je ahun"
        },
        {
            "chapter": 17,
            "verse": 101,
            "text": "Dajudaju A fun (Anabi) Musa ni awon ami mesan-an t’o yanju. Bi awon omo ’Isro’il leere wo. Ranti, nigba ti o de odo won, Fir‘aon wi fun un pe: “Dajudaju emi lero pe eleedi ni o, Musa.”"
        },
        {
            "chapter": 17,
            "verse": 102,
            "text": "(Anabi Musa) so pe: “O kuku mo pe ko si eni ti o so awon (ami) wonyi kale bi ko se Oluwa awon sanmo ati ile; (o si je) ami t’o yanju. Dajudaju emi naa lero pe eni iparun ni o, Fir‘aon.”"
        },
        {
            "chapter": 17,
            "verse": 103,
            "text": "Nitori naa, (Fir‘aon) fe ko won laya je lori ile. A si te oun ati awon t’o wa pelu re ri patapata"
        },
        {
            "chapter": 17,
            "verse": 104,
            "text": "A si so fun awon omo ’Isro’il leyin (iku) re pe: “E maa gbe ori ile naa. Sugbon nigba ti Adehun Ikeyin ba de, A oo mu gbogbo yin wa ni apapo (ni ojo esan)"
        },
        {
            "chapter": 17,
            "verse": 105,
            "text": "A so al-Ƙur’an kale pelu ododo. O si sokale pelu ododo. A ko si ran o nise bi ko se pe (ki o je) oniroo-idunnu ati olukilo"
        },
        {
            "chapter": 17,
            "verse": 106,
            "text": "Ati pe al-Ƙur’an, A salaye re (fun o) nitori ki o le ke e fun awon eniyan pelu pelepele. A si so o kale diedie. orisi isokale meji l’o wa fun al-Ƙur’an. Isokale kiini ni isokale olodidi lati inu Laohul-Mahfuth sinu sanmo ile aye. Isokale yii l’o sele ninu oru Laelatul-ƙodr. Eyi l’o jeyo ninu surah al-Baƙorah; 2:185 surah ad-Dukan; 44:3 ati surah al-Ƙodr’ 97:1. Isokale keji ni isokale onidiedie lati inu sanmo ile aye sori ile aye. Eyi sele fun onka odun metalelogun. Isokale yii ni ayah yii n so nipa re"
        },
        {
            "chapter": 17,
            "verse": 107,
            "text": "So pe: “E gba al-Ƙur’an gbo tabi e o gba a gbo, dajudaju awon ti A fun ni imo siwaju (isokale) re, nigba ti won ba n ke e fun won, won yoo doju bole, ti won n fori kanle (fun Allahu)"
        },
        {
            "chapter": 17,
            "verse": 108,
            "text": "Won n so pe: “Mimo ni fun Oluwa wa. Dajudaju adehun Oluwa wa maa wa si imuse ni.”"
        },
        {
            "chapter": 17,
            "verse": 109,
            "text": "Won n doju bole, ti won n sunkun (fun Allahu. Al-Ƙur’an) si n salekun iteriba fun won"
        },
        {
            "chapter": 17,
            "verse": 110,
            "text": "So pe: “E pe Allahu tabi e pe ar-Rahmon (Ajoke-aye).” Eyikeyii ti e ba fi pe E (ninu re), sebi tiRe ni awon oruko t’o dara julo. Ma se kigbe lori irun (ati adua) re. Ma si se wa ni idake roro. Wa ona saaarin mejeeji yen"
        },
        {
            "chapter": 17,
            "verse": 111,
            "text": "Ki o si so pe: \"Gbogbo ope n je ti Allahu, Eni ti ko fi eni kan se omo. Ko si ni akegbe ninu ijoba. Ko yepere ambosibosi pe O maa wa bukata si oluranlowo.” Gbe titobi fun Un gan-an"
        },
        {
            "chapter": 18,
            "verse": 1,
            "text": "Gbogbo ope n je ti Allahu, Eni ti O so Tira kale fun erusin Re. Ko si doju oro kan ru ninu re"
        },
        {
            "chapter": 18,
            "verse": 2,
            "text": "(al-Ƙur’an) fese rinle nitori ki (Anabi) le fi se ikilo iya lile lati odo (Allahu) ati nitori ki (Anabi) le fun awon onigbagbo ododo, awon t’o n se ise rere ni iro idunnu pe dajudaju esan rere n be fun won (ninu Ogba Idera)"
        },
        {
            "chapter": 18,
            "verse": 3,
            "text": "Won yoo maa gbe ninu re lo titi laelae"
        },
        {
            "chapter": 18,
            "verse": 4,
            "text": "Ati nitori ki (Anabi) le se ikilo fun awon t’o wi pe: “Allahu mu eni kan ni omo.”"
        },
        {
            "chapter": 18,
            "verse": 5,
            "text": "Ko si imo fun awon ati baba won nipa re. Oro t’o n jade lenu won tobi. Dajudaju won ko wi kini kan bi ko se iro"
        },
        {
            "chapter": 18,
            "verse": 6,
            "text": "Nitori naa, nitori ki ni o se maa fi ibanuje para re lori igbese won pe won ko gba oro (al-Ƙur’an) yii gbo"
        },
        {
            "chapter": 18,
            "verse": 7,
            "text": "Dajudaju Awa se ohun ti n be lori ile ni oso fun ara-aye nitori ki A le dan won wo (pe) ewo ninu won l’o maa dara julo nibi ise sise (fun esin)"
        },
        {
            "chapter": 18,
            "verse": 8,
            "text": "Ati pe dajudaju Awa maa so nnkan ti n be lori (ile) di erupe gbigbe ti ko nii hu irugbin"
        },
        {
            "chapter": 18,
            "verse": 9,
            "text": "Tabi o lero pe dajudaju awon ara inu iho apata ati walaha oruko won je eemo kan ninu awon ami Wa"
        },
        {
            "chapter": 18,
            "verse": 10,
            "text": "Nigba ti awon odokunrin naa kora won sinu iho apata, won so pe: “Oluwa wa, fun wa ni ike lati odo Re, ki O se imona ni irorun fun wa ninu oro wa.”"
        },
        {
            "chapter": 18,
            "verse": 11,
            "text": "A kun won l’oorun asunpiye ninu iho apata f’odun gbooro"
        },
        {
            "chapter": 18,
            "verse": 12,
            "text": "Leyin naa, A gbe won dide nitori ki A le safi han ewo ninu ijo mejeeji l’o mo gbedeke onka odun t’o lo (ninu iho apata naa)"
        },
        {
            "chapter": 18,
            "verse": 13,
            "text": "Awa n so iroyin won fun o pelu ododo. Dajudaju odokunrin ni won. Won gbagbo ninu Oluwa won. A si salekun imona fun won"
        },
        {
            "chapter": 18,
            "verse": 14,
            "text": "A si ki won lokan nigba ti won dide, ti won so pe: \"Oluwa wa ni Oluwa awon sanmo ati ile. A o si nii pe olohun kan leyin Re. (Ti a ba pe olohun kan leyin Re) dajudaju a ti pa iro niyen"
        },
        {
            "chapter": 18,
            "verse": 15,
            "text": "Awon ijo wa wonyi so awon kan di olohun leyin Allahu. Ki ni ko je ki won mu eri t’o yanju wa nipa won? Nitori naa, ta ni o se abosi ju eni t’o da adapa iro mo Allahu"
        },
        {
            "chapter": 18,
            "verse": 16,
            "text": "(Awon odokunrin naa so funra won pe:) nigba ti e ba yera fun awon ati nnkan ti won n josin fun leyin Allahu, ti e si wa ibugbe sinu iho apata, Oluwa yin yoo te ninu ike Re sile fun yin. O si maa se oro yin ni irorun fun yin"
        },
        {
            "chapter": 18,
            "verse": 17,
            "text": "O maa ri oorun nigba ti o ba yo, o maa yeba kuro nibi iho won si owo otun. Nigba ti o ba tun wo, o maa fi won sile si owo osi. Won si wa ninu aye ti o feju ninu iho apata. Iyen wa ninu awon ami Allahu. Enikeni ti Allahu ba fi mona (’Islam), oun ni olumona. Enikeni ti O ba si lona, o o si nii ri oluranlowo atoni-sona kan fun un"
        },
        {
            "chapter": 18,
            "verse": 18,
            "text": "O maa lero pe won laju sile ni, oju oorun ni won si wa. A si n yi won legbee pada sotun-un sosi. Aja won si na apa re mejeeji sile ni gbagede apata. Ti o ba je pe o yoju wo won ni, iwo iba peyin da lati ho fun won, iwo iba si kun fun iberu-bojo lati ara won"
        },
        {
            "chapter": 18,
            "verse": 19,
            "text": "Bayen (ni won wa) ti A fi gbe won dide pada nitori ki won le bi ara won leere ibeere. Onsoro kan ninu won so pe: “Igba wo le ti wa nibi?” Won so pe: “A wa nibi fun ojo kan tabi idaji ojo.” Won so pe: “Oluwa yin nimo julo nipa igba ti e ti wa nibi.” Nitori naa, e gbe okan ninu yin dide lo si inu ilu pelu owo fadaka yin yii. Ki o wo ewo ninu ounje ilu l’o mo julo, ki o si mu ase wa fun yin ninu re. Ki o se pelepele, ko si gbodo je ki eni kan kan fura si yin"
        },
        {
            "chapter": 18,
            "verse": 20,
            "text": "(Nitori pe) dajudaju ti won ba fi le mo nipa yin, won yoo ju yin loko tabi ki won da yin pada sinu esin won. (Ti o ba si fi ri bee) e o nii jere mo laelae niyen"
        },
        {
            "chapter": 18,
            "verse": 21,
            "text": "Bayen ni A se je ki awon eniyan ri won nitori ki won le mo pe dajudaju adehun Allahu ni ododo. Ati pe dajudaju Akoko naa ko si iyemeji ninu re. Ranti (nigba ti awon eniyan) n se ariyanjiyan laaarin ara won nipa oro won. Won so pe: \"E mo ile kan le won lori. Oluwa won nimo julo nipa won.\" Awon t’o bori lori oro won si wi pe: “Dajudaju a maa so ori apata won di mosalasi.”"
        },
        {
            "chapter": 18,
            "verse": 22,
            "text": "Won n wi pe: “Meta ni won. Aja won sikerin won.” Won tun n wi pe: \"Marun-un ni won. Aja won sikefa won.\" Oro t’o pamo fun won (ni won n so). Won tun n wi pe: “Meje ni won. Aja won sikejo won.” So pe: \"Oluwa mi nimo julo nipa onka won. Ko si (eni ti) o mo (onka) won afi awon die. Nitori naa, ma se ba won se ariyanjiyan nipa (onka) won afi (ki o fi) ariyanjiyan (naa ti sibi eri) t’o yanju (ti A sokale fun o yii). Ma si se bi eni kan ninu won leere nipa (onka) won"
        },
        {
            "chapter": 18,
            "verse": 23,
            "text": "Ma se so nipa kini kan pe: “Dajudaju emi yoo se iyen ni ola.”"
        },
        {
            "chapter": 18,
            "verse": 24,
            "text": "Ayafi (ki o fi kun un pe) \"ti Allahu ba fe.\" Se iranti Oluwa re nigba ti o ba gbagbe (lati so bee lasiko naa). Ki o si so (fun won) pe: “O rorun ki Oluwa mi to mi sona pelu eyi ti o sunmo ju eyi lo ni imona (fun yin).”"
        },
        {
            "chapter": 18,
            "verse": 25,
            "text": "Won wa ninu iho apata won fun ogorun-un meta odun. Won tun lo alekun odun mesan-an"
        },
        {
            "chapter": 18,
            "verse": 26,
            "text": "So pe: “Allahu nimo julo nipa ohun ti won lo (ninu iho apata). TiRe ni ikoko awon sanmo ati ile. Ki ni ko ri tan, ki si ni ko gbo tan! Ko si alaabo kan fun won leyin Re. Ko si fi eni kan se akegbe ninu idajo Re.”"
        },
        {
            "chapter": 18,
            "verse": 27,
            "text": "Ke ohun ti A fi ranse si o ninu Tira Oluwa re. Ko si eni ti o le yi awon oro Re pada. Iwo ko si le ri ibusasi kan yato si odo Re"
        },
        {
            "chapter": 18,
            "verse": 28,
            "text": "Se suuru fun emi re lati wa pelu awon t’o n pe Oluwa won ni owuro ati ni asale, ti won n wa Oju rere Re. Ma se foju pa won re lati wa oso isemi aye (yii). Ma si se tele eni ti A mu okan re gbagbe iranti Wa. O tele ife-inu re; oro re si je aseju"
        },
        {
            "chapter": 18,
            "verse": 29,
            "text": "So pe: “Ododo (niyi) lati odo Oluwa yin. Nitori naa, eni ti o ba fe ki o gbagbo. Eni ti o ba si fe ki o sai gbagbo. Dajudaju Awa pese Ina sile de awon alabosi, ti ogba re yoo yi won po. Ti won ba n toro omi mimu, A oo fun won ni omi mimu kan t’o da bi oje ide gbigbona, ti (igbona re) yo si maa se awon oju. O buru ni mimu. O si buru ni ibukojo"
        },
        {
            "chapter": 18,
            "verse": 30,
            "text": "Dajudaju awon t’o gbagbo ni ododo, ti won si se awon ise rere, dajudaju Awa ko nii fi esan eni ti o ba se ise rere rare"
        },
        {
            "chapter": 18,
            "verse": 31,
            "text": "Awon wonyen, tiwon ni Ogba Idera gbere, ti awon odo yoo maa san ni isale won. Won yoo maa fi goolu orun se won ni oso ninu re. Won yoo maa wo aso aran alawo eweko (eyi ti o) fele ati (eyi ti) o nipon. Won yo si rogboku lori ibusun ola ninu (Ogba Idera). O dara ni esan. O si dara ni ibukojo"
        },
        {
            "chapter": 18,
            "verse": 32,
            "text": "Fi awon okunrin meji kan se apeere fun won; A fun okan ninu won ni ogba eso ajara meji. A si fi awon igi dabinu yi won ka. A tun fi awon igi eleso la won laaarin"
        },
        {
            "chapter": 18,
            "verse": 33,
            "text": "Ikini keji awon oko mejeeji n so eso won. Awon eso re ki i pe din. A si je ki odo san koja laaarin oko mejeeji"
        },
        {
            "chapter": 18,
            "verse": 34,
            "text": "O ni eso (se). O si so fun ore re nigba ti o n ba a jiyan (bayii) pe: “Emi ni dukia lowo ju o lo. Mo tun lero leyin julo.”"
        },
        {
            "chapter": 18,
            "verse": 35,
            "text": "O wo inu oko re lo, o si ti sabosi si emi ara re, o wi pe: “Emi ko lero pe eyi maa parun laelae"
        },
        {
            "chapter": 18,
            "verse": 36,
            "text": "Emi ko si lero pe Akoko naa maa sele. Ati pe ti won ba da mi pada si odo Oluwa mi, dajudaju mo tun maa ri ibudesi t’o dara ju eyi lo.”"
        },
        {
            "chapter": 18,
            "verse": 37,
            "text": "Ore re so fun un nigba ti o n ja a niyan (bayii) pe: “Se o maa sai gbagbo ninu Eni ti O seda re lati inu erupe, leyin naa, lati inu ato. Leyin naa, O se o ni okunrin t’o pe ni eda"
        },
        {
            "chapter": 18,
            "verse": 38,
            "text": "Sugbon ni temi, Oluwa mi, Oun ni Allahu. Emi ko si nii so eni kan di akegbe fun Oluwa mi"
        },
        {
            "chapter": 18,
            "verse": 39,
            "text": "Nigba ti o wo inu ogba oko re, ki ni ko mu o so pe: \"Ohun ti Allahu ba fe! Ko si agbara kan bi ko se pelu iyonda Allahu. Ti o ba si ri mi pe mo kere si o ni dukia ati omo"
        },
        {
            "chapter": 18,
            "verse": 40,
            "text": "o sunmo ki Oluwa mi fun emi naa ni ogba oko ti o maa dara ju ogba oko tire. (O si sunmo) ki O so iya kan kale sinu ogba oko re lati sanmo; o si maa di ile asale"
        },
        {
            "chapter": 18,
            "verse": 41,
            "text": "Tabi ki omi re gbe. O o si nii le wa omi kan"
        },
        {
            "chapter": 18,
            "verse": 42,
            "text": "Won si pa eso re run patapata. O si di eni t’o n fi owo re mejeeji lura won peepe nipa ohun ti o ti na sori re. O ti parun torule-torule re. O si n wi pe: “Yee! Emi iba ti so eni kan kan di akegbe fun Oluwa mi.”"
        },
        {
            "chapter": 18,
            "verse": 43,
            "text": "Ko ni ijo kan ti o maa ran an lowo mo leyin Allahu. Ko si le ran ara re lowo"
        },
        {
            "chapter": 18,
            "verse": 44,
            "text": "Nibe yen, ti Allahu, Oba Ododo ni ijoba. O loore julo ni esan, O si loore julo ni ikangun (rere)"
        },
        {
            "chapter": 18,
            "verse": 45,
            "text": "Se akawe ile aye fun won; o da bi omi ti A sokale lati sanmo. Leyin naa, o ropo mo irugbin ile. Leyin naa, (irugbin) di gbigbe, ti ategun n fonka. Allahu si n je Alagbara lori gbogbo nnkan"
        },
        {
            "chapter": 18,
            "verse": 46,
            "text": "Oso isemi aye ni dukia ati awon omo. Awon ise rere t’o maa wa titi laelae loore julo ni esan lodo Oluwa re, o si loore julo ni ireti"
        },
        {
            "chapter": 18,
            "verse": 47,
            "text": "(Ranti) ojo ti A maa mu awon apata rin lo. O si maa ri ile ni petele. A maa ko won jo. A o si nii fi eni kan sile ninu won"
        },
        {
            "chapter": 18,
            "verse": 48,
            "text": "Won yo si ko won wa siwaju Oluwa re ni owoowo. Dajudaju e ti wa ba Wa (bayii) gege bi A se da yin nigba akoko. Amo e so lai ni eri lowo pe A o nii mu ojo adehun se fun yin"
        },
        {
            "chapter": 18,
            "verse": 49,
            "text": "A maa gbe iwe ise eda kale (fun won). Nigba naa, o maa ri awon elese ti won yoo maa beru nipa ohun ti n be ninu iwe ise won. Won yoo wi pe: “Egbe wa! Iru iwe wo ni eyi na; ko fi ohun kekere ati nla kan sile lai ko o sile?” Won si ba ohun ti won se nise nibe. Oluwa re ko si nii sabosi si eni kan"
        },
        {
            "chapter": 18,
            "verse": 50,
            "text": "(Ranti) nigba ti A so fun awon molaika pe: “E fori kanle ki (Anabi) Adam.” Won si fori kanle ki i afi ’Iblis, (ti) o je okan ninu awon alujannu. O si safojudi si ase Oluwa re. Nitori naa, se e maa mu oun ati awon aromodomo re ni alafeyinti leyin Mi ni, ota yin si ni won. Pasipaaro t’o buru ni fun awon alabosi"
        },
        {
            "chapter": 18,
            "verse": 51,
            "text": "Ng o pe won si dida awon sanmo ati ile, ati dida awon gan-an alara. Ng o si mu awon asinilona ni oluranlowo"
        },
        {
            "chapter": 18,
            "verse": 52,
            "text": "(Ranti) ojo ti (Allahu) yoo so pe: “E pe awon akegbe Mi ti e so nipa won lai ni eri lowo (pe olusipe ni won).” Won pe won. Won ko si da won lohun. A si ti fi koto iparun saaarin won"
        },
        {
            "chapter": 18,
            "verse": 53,
            "text": "Awon elese si ri Ina. Won si mo pe awon yoo ko sinu re. Won ko si nii ri ibusasi kan ninu re"
        },
        {
            "chapter": 18,
            "verse": 54,
            "text": "Dajudaju A ti se alaye oniran-anran sinu al-Ƙur’an fun awon eniyan pelu gbogbo akawe. Eniyan si je alatako pupo ju ohunkohun lo"
        },
        {
            "chapter": 18,
            "verse": 55,
            "text": "Ko si ohun t’o di awon eniyan lowo lati gbagbo nigba ti imona de ba won, (ko si si ohun t’o di won lowo lati) toro aforijin Oluwa won, bi ko se pe (won fe) ki ise (Allahu nipa iparun) awon eni akoko de ba awon naa tabi ki iya de ba won ni ojukoju"
        },
        {
            "chapter": 18,
            "verse": 56,
            "text": "Ati pe A ko ran awon Ojise nise (lasan) afi ki won je oniroo-idunnu ati olukilo. Awon t’o sai gbagbo si n fi iro satako nitori ki won le fi wo ododo. Won si so awon ayah Mi ati ohun ti A fi sekilo fun won di yeye"
        },
        {
            "chapter": 18,
            "verse": 57,
            "text": "Ta si l’o sabosi ju eni ti won fi awon ayah Oluwa re seranti fun, ti o gbunri kuro nibe, ti o si gbagbe ohun ti owo re mejeeji ti siwaju? Dajudaju Awa fi ebibo bo okan won nitori ki won ma baa gbo o ye. A si fi edidi sinu eti won. Ti iwo ba pe won sinu imona, nigba naa won ko si nii mona laelae"
        },
        {
            "chapter": 18,
            "verse": 58,
            "text": "Oluwa re, Alaforijin, Onikee, ti o ba je pe O maa fi ohun ti won se nise mu won ni, iba tete mu iya wa fun won. Sugbon akoko adehun (ajinde) wa fun won. Won ko si nii ri ibusasi kan leyin re"
        },
        {
            "chapter": 18,
            "verse": 59,
            "text": "Iwonyi ni awon ilu ti A ti pare nigba ti won sabosi. A si fun won ni adehun fun iparun won"
        },
        {
            "chapter": 18,
            "verse": 60,
            "text": "(Ranti) nigba ti (Anabi) Musa so fun omo-odo re pe: \"Ng o nii ye rin titi mo maa fi de ibi ti odo meji ti pade tabi (titi) mo maa fi lo opolopo odun"
        },
        {
            "chapter": 18,
            "verse": 61,
            "text": "Nigba ti awon mejeeji si de ibi ti odo meji ti pade, won gbagbe eja won. (Eja naa) si bo si oju ona re (ti o ti di) poro ona ninu odo"
        },
        {
            "chapter": 18,
            "verse": 62,
            "text": "Nigba ti awon mejeeji re koja (ibi ti odo meji ti pade), o so fun omo-odo re pe: \"Fun wa ni ounje osan wa. Dajudaju a ti ko wahala ninu irin-ajo wa yii"
        },
        {
            "chapter": 18,
            "verse": 63,
            "text": "(Omo-odo re) so pe: \"So (ohun t’o sele) fun mi, nigba ti a wa nibi apata! Dajudaju mo ti gbagbe eja naa (sibe)? Ko si si ohun ti o mu mi gbagbe re bi ko se Esu, ti ko je ki ng ranti re. (Eja naa) si ti mu ona re to lo ninu odo pelu iyanu"
        },
        {
            "chapter": 18,
            "verse": 64,
            "text": "(Anabi Musa) so pe: “(Ibi ti eja ti lo) yen ni ohun ti a n wa.” Awon mejeeji si pada seyin lati to oripa ese won bi won se to o wa"
        },
        {
            "chapter": 18,
            "verse": 65,
            "text": "Awon mejeeji si ri erusin kan ninu awon erusin Wa, ti A fun ni ike kan lati odo Wa. A si fun un ni imo lati odo Wa"
        },
        {
            "chapter": 18,
            "verse": 66,
            "text": "(Anabi) Musa so fun un pe: “Se ki ng tele o nitori ki o le ko mi ninu ohun ti Won fi mo o ni imona.” amo bi musulumi kookan ba se sunmo Allahu to ninu igbagbo ati iberu re nipa lilo ofin esin ’Islam"
        },
        {
            "chapter": 18,
            "verse": 67,
            "text": "(Kidr) so pe: “Dajudaju o o le se suuru pelu mi"
        },
        {
            "chapter": 18,
            "verse": 68,
            "text": "Ati pe bawo ni o se le se suuru lori ohun ti o o fi imo rokiri ka re?”"
        },
        {
            "chapter": 18,
            "verse": 69,
            "text": "(Anabi Musa) so pe: “Ti Allahu ba fe, o maa ba mi ni onisuuru. Mi o si nii yapa ase re.”"
        },
        {
            "chapter": 18,
            "verse": 70,
            "text": "(Kidr) so pe: “Ti o ba tele mi, ma se bi mi ni ibeere nipa nnkan kan titi mo fi maa koko mu iranti wa fun o nipa re.”"
        },
        {
            "chapter": 18,
            "verse": 71,
            "text": "Nitori naa, awon mejeeji lo titi di igba ti won fi wo inu oko oju-omi. (Kidr) si da oko naa lu. (Anabi Musa) so pe: “O se da a lu, (se) ki awon ero re le te ri ni? Dajudaju o ti se nnkan aburu kan!”"
        },
        {
            "chapter": 18,
            "verse": 72,
            "text": "(Kidr) so pe: “Nje mi o so fun o pe dajudaju o o nii le se suuru pelu mi.”"
        },
        {
            "chapter": 18,
            "verse": 73,
            "text": "(Anabi Musa) so pe: “Ma se ba mi wi nipa ohun ti mo gbagbe. Ma si se ko inira ba mi ninu oro (irin-ajo) mi (pelu re).”"
        },
        {
            "chapter": 18,
            "verse": 74,
            "text": "Leyin naa, awon mejeeji lo titi di igba ti won fi pade omodekunrin kan. (Kidr) si pa a. (Anabi Musa) so pe: “O se pa emi (eniyan) mimo, lai gba emi? Dajudaju o ti se nnkan t’o buru o.”"
        }
    ]
}
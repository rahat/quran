{
    "chapter": [
        {
            "chapter": 25,
            "verse": 1,
            "text": "Ibukun ni fun Eni ti O so oro-ipinya (ohun t’o n sepinya laaarin ododo ati iro) kale fun erusin Re nitori ki o le je olukilo fun gbogbo eda"
        },
        {
            "chapter": 25,
            "verse": 2,
            "text": "(Oun ni) Eni ti O ni ijoba awon sanmo ati ile. Ko mu eni kan kan ni omo. Ko si akegbe fun Un ninu ijoba (Re). O da gbogbo nnkan. O si yan odiwon (irisi, isemi ati ayanmo) fun un niwon-niwon"
        },
        {
            "chapter": 25,
            "verse": 3,
            "text": "(Awon alaigbagbo) so awon kan di olohun leyin Allahu. Won ko si le da kini kan. A si da won ni. Won ko si ni ikapa inira tabi anfaani kan fun emi ara won. Ati pe won ko ni ikapa lori iku, isemi ati ajinde"
        },
        {
            "chapter": 25,
            "verse": 4,
            "text": "Awon t’o sai gbagbo wi pe: “Ki ni eyi bi ko se adapa iro kan ti o da adapa re (mo Allahu), ti awon eniyan miiran si ran an lowo lori re.” Dajudaju (awon alaigbagbo) ti gbe abosi ati iro de"
        },
        {
            "chapter": 25,
            "verse": 5,
            "text": "Won tun wi pe: “Akosile alo awon eni akoko, ti o sadako re ni. Ohun ni won n pe fun un ni owuro ati ni asale.”"
        },
        {
            "chapter": 25,
            "verse": 6,
            "text": "So pe: \"Eni ti O mo ikoko ti n be ninu awon sanmo ati ile l’O so o kale. Dajudaju Oun ni O n je Alaforijin, Asake-orun"
        },
        {
            "chapter": 25,
            "verse": 7,
            "text": "Won tun wi pe: “Ki lo mu Ojise yii, t’o n jeun, t’o n rin ninu awon oja? Nitori ki ni Won ko se so molaika kan kale fun un ki o le je olukilo pelu re"
        },
        {
            "chapter": 25,
            "verse": 8,
            "text": "Tabi (nitori ki ni) won ko se ju apoti-oro kan sodo re, tabi ki o ni ogba oko kan ti o ma maa je ninu re?” Awon alabosi si tun wi pe: “Ta ni e n tele bi ko se okunrin eleedi kan.”"
        },
        {
            "chapter": 25,
            "verse": 9,
            "text": "Wo bi won se fun o ni awon afiwe (buruku)! Nitori naa, won ti sina; won ko si le mona"
        },
        {
            "chapter": 25,
            "verse": 10,
            "text": "Ibukun ni fun Eni ti (o je pe) bi O ba fe, O maa soore t’o dara ju iyen fun o. (O si maa je) awon ogba ti awon odo yoo maa san ni isale re. O si maa fun o ni awon aafin kan"
        },
        {
            "chapter": 25,
            "verse": 11,
            "text": "Nse ni won pe Akoko naa niro. A si ti pese Ina t’o n jo sile de enikeni ti o ba pe Akoko naa niro"
        },
        {
            "chapter": 25,
            "verse": 12,
            "text": "Nigba ti (Ina naa) ba ri won lati aye kan ti o jinna, won yo si maa gbo ohun ibinu ati kikun (re)"
        },
        {
            "chapter": 25,
            "verse": 13,
            "text": "Nigba ti Won ba si ju won si aye t’o ha gadigadi ninu (Ina), ti won de owo won mo won lorun, won yo si maa kigbe iparun nibe"
        },
        {
            "chapter": 25,
            "verse": 14,
            "text": "(A o so pe): “E ma se kigbe iparun eyo kan, e kigbe iparun lopolopo.”"
        },
        {
            "chapter": 25,
            "verse": 15,
            "text": "So pe: “Nje iyen lo loore julo ni tabi Ogba Idera gbere, eyi ti A se ni adehun fun awon oluberu Allahu. O si je esan ati ikangun rere fun won"
        },
        {
            "chapter": 25,
            "verse": 16,
            "text": "Ohunkohun ti won ba n fe wa fun won ninu re. Olusegbere ni won (ninu re). (Eyi) je adehun ti won ti toro lodo Oluwa re"
        },
        {
            "chapter": 25,
            "verse": 17,
            "text": "Ati pe (ranti) ojo ti (Allahu) yoo ko awon aborisa ati nnkan ti won n josin fun leyin Allahu jo, (Allahu) yo si so pe: “Se eyin l’e si awon erusin Mi wonyi lona ni tabi awon ni won sina (funra won)?”"
        },
        {
            "chapter": 25,
            "verse": 18,
            "text": "Won wi pe: “Mimo ni fun O! Ko to fun wa lati mu awon kan ni alatileyin leyin Re. Sugbon Iwo l’O fun awon ati awon baba won ni igbadun, titi won fi gbagbe Iranti. Won si je eni iparun.”"
        },
        {
            "chapter": 25,
            "verse": 19,
            "text": "(Allahu so pe): “Dajudaju awon orisa ti pe eyin aborisa ni opuro nipa ohun ti e n so (pe olusipe ni won). Ni bayii won ko le gbe iya Ina kuro fun yin, won ko si le ran yin lowo. Enikeni ti o se abosi (ebo sise) ninu yin, A si maa fun un ni iya t’o tobi to wo.”"
        },
        {
            "chapter": 25,
            "verse": 20,
            "text": "A ko ran awon Ojise nise ri siwaju re afi ki won jeun, ki won si rin ninu oja. A ti fi apa kan yin se adanwo fun apa kan, nje e maa se suuru bi? Oluwa Re si n je Oluriran"
        },
        {
            "chapter": 25,
            "verse": 21,
            "text": "Awon ti ko reti ipade Wa (ni orun) wi pe: “Won ko se so awon molaika kale fun wa, tabi ki a ri Oluwa wa (soju nile aye)? Dajudaju won ti segberaga ninu emi won. Won si ti tayo enu-ana ni itayo-enu ala t’o tobi"
        },
        {
            "chapter": 25,
            "verse": 22,
            "text": "(Ranti) ojo ti won yoo ri awon molaika, ko nii si iro idunnu fun awon elese ni ojo yen. (Awon molaika) yo si so pe: “Eewo, eewo (ni iro idunnu fun eyin elese).”"
        },
        {
            "chapter": 25,
            "verse": 23,
            "text": "Ati pe A maa wa sibi ohun ti won se nise, A si maa so o di eruku afedanu"
        },
        {
            "chapter": 25,
            "verse": 24,
            "text": "Awon ero inu Ogba Idera, ni ojo yen, (ogba won) maa loore julo ni ibugbe. O si maa dara julo ni ibusinmi"
        },
        {
            "chapter": 25,
            "verse": 25,
            "text": "Ati pe (ranti) ojo ti sanmo yo faya pelu awon esujo funfun. A si maa so awon molaika kale taara"
        },
        {
            "chapter": 25,
            "verse": 26,
            "text": "Ijoba ododo ti ojo yen n je ti Ajoke-aye. O si je ojo kan ti o maa nira fun awon alaigbagbo"
        },
        {
            "chapter": 25,
            "verse": 27,
            "text": "(Ranti) ojo ti alabosi yoo je ika owo re mejeeji, o si maa wi pe: \"Yee! Emi iba ti to ona kan (naa) pelu Ojise naa"
        },
        {
            "chapter": 25,
            "verse": 28,
            "text": "Egbe mi o, yee! Emi iba ti mu lagbaja ni ore ayo"
        },
        {
            "chapter": 25,
            "verse": 29,
            "text": "Dajudaju o ti si mi lona kuro nibi Iranti leyin ti o de ba mi. Dajudaju Esu n je adani-dasoro fun omoniyan"
        },
        {
            "chapter": 25,
            "verse": 30,
            "text": "Ojise naa so pe: “Oluwa mi dajudaju awon eniyan mi ti pa al-Ƙur’an yii ti.”"
        },
        {
            "chapter": 25,
            "verse": 31,
            "text": "Bayen ni A se awon kan ninu awon elese ni ota fun Anabi kookan. Oluwa re si to ni Afinimona ati Alaranse"
        },
        {
            "chapter": 25,
            "verse": 32,
            "text": "Awon t’o sai gbagbo wi pe: “Won ko se so al-Ƙur’an kale fun un ni apapo ni ee kan naa?” (A so o kale diedie) bayen nitori ki A le fi rinle sinu okan re. A si ke e fun o diedie"
        },
        {
            "chapter": 25,
            "verse": 33,
            "text": "Won ko nii mu apeere kan wa fun o (bi ibeere lati fi tako o) afi ki A mu ododo (iyen, al-ƙur’an) ati alaye t’o dara julo wa fun o (lori re)"
        },
        {
            "chapter": 25,
            "verse": 34,
            "text": "Awon ti A maa ko jo lo sinu ina Jahanamo ni idojubole, awon wonyen ni aye won buru julo. Won si sina julo"
        },
        {
            "chapter": 25,
            "verse": 35,
            "text": "Dajudaju A fun (Anabi) Musa ni Tira. A tun se arakunrin re, Harun, ni amugbalegbee fun un"
        },
        {
            "chapter": 25,
            "verse": 36,
            "text": "A si so pe: “Eyin mejeeji, e lo sodo ijo t’o pe awon ayah Wa niro. A si pa ijo naa run patapata"
        },
        {
            "chapter": 25,
            "verse": 37,
            "text": "(Ranti) ijo (Anabi) Nuh. Nigba ti won pe awon Ojise ni opuro, A te won ri sinu omi. A si se won ni ami kan fun awon eniyan. A si ti pese iya eleta-elero sile de awon alabosi"
        },
        {
            "chapter": 25,
            "verse": 38,
            "text": "(Ranti) awon ijo ‘Ad, ijo Thamud, ijo Rass ati awon opolopo iran miiran (t’o n be) laaarin won"
        },
        {
            "chapter": 25,
            "verse": 39,
            "text": "Ikookan won ni A fun ni awon apejuwe (nipa awon t’o tako ododo). Ikookan won si ni A parun patapata"
        },
        {
            "chapter": 25,
            "verse": 40,
            "text": "Ati pe dajudaju won koja ni ilu ti A ro ojo buruku le lori. Se won ki i ri i ni? Rara, nse ni won ko reti Ajinde"
        },
        {
            "chapter": 25,
            "verse": 41,
            "text": "Nigba ti won ba si ri o, ko si ohun ti won yoo fi o se bi ko se yeye. (Won a wi pe): “Se eyi ni eni ti Allahu gbe dide ni Ojise"
        },
        {
            "chapter": 25,
            "verse": 42,
            "text": "O ma fee seri wa kuro nibi awon olohun wa, ti ki i ba se pe a taku sori re.” Laipe won maa mo eni ti o sina julo nigba ti won ba ri iya"
        },
        {
            "chapter": 25,
            "verse": 43,
            "text": "So fun mi nipa eni ti o so ife-inu re di olohun re! Nitori naa, se iwo maa je alaabo fun un ni (nibi iya)"
        },
        {
            "chapter": 25,
            "verse": 44,
            "text": "Tabi iwo n ro pe dajudaju opolopo won n gboran tabi pe won n se laakaye? Ki ni won na, bi ko se bi agutan. Won wule sina julo"
        },
        {
            "chapter": 25,
            "verse": 45,
            "text": "Se o o ri (ise) Oluwa re ni, bi O se fe okunkun owuro loju (soju sanmo)? Ti O ba fe ni, iba da a duro sibe. Leyin naa, A fi oorun se atoka si bibe okunkun"
        },
        {
            "chapter": 25,
            "verse": 46,
            "text": "Leyin naa, A (fi imole oorun) mu okunkun (kuro nita) wa si odo Wa ni mimu diedie (ki ojumo le mo)"
        },
        {
            "chapter": 25,
            "verse": 47,
            "text": "Ati pe Oun ni Eni ti O se oru ni ibora fun yin. (O se) oorun ni isinmi (fun yin). O tun se osan ni asiko itusita (fun wiwa ije-imu)"
        },
        {
            "chapter": 25,
            "verse": 48,
            "text": "Oun si ni Eni t’’O n ran ategun ni iro-idunnu siwaju ike Re. A si so omi mimo kale lati sanmo"
        },
        {
            "chapter": 25,
            "verse": 49,
            "text": "nitori ki A le fi so oku ile di aye ile ati nitori ki A le fun eran-osin ati opolopo eniyan ninu awon ti A da ni omi mu"
        },
        {
            "chapter": 25,
            "verse": 50,
            "text": "Dajudaju A ti pin omi yii laaarin won nitori ki won le ranti (ike Oluwa won). Sugbon opolopo eniyan ko (lati ranti) afi aimoore"
        },
        {
            "chapter": 25,
            "verse": 51,
            "text": "Ti o ba je pe A ba fe ni, A iba gbe olukilo kan dide ninu ilu kookan"
        },
        {
            "chapter": 25,
            "verse": 52,
            "text": "Nitori naa, ma se tele awon alaigbagbo. Ki o si fi (al-Ƙur’an) ja won ni ogun t’o tobi"
        },
        {
            "chapter": 25,
            "verse": 53,
            "text": "Oun ni Eni ti O mu awon odo meji san kiri. Eyi (ni omi) t’o dun gan-an. Eyi si (ni omi) iyo t’o moro. O fi gaga si aarin awon mejeeji. (O si) se e ni eewo ponnbele (fun won lati ko inira ba eda)"
        },
        {
            "chapter": 25,
            "verse": 54,
            "text": "Oun ni Eni ti O seda abara lati inu omi. O se ibatan ebi ati ibatan ana fun un, Oluwa re si n je Alagbara"
        },
        {
            "chapter": 25,
            "verse": 55,
            "text": "Won n josin fun leyin Allahu ohun ti ko le se won ni anfaani, ti ko si le ko inira ba won. Alaigbagbo je oluranlowo (fun Esu) lati tako Oluwa re"
        },
        {
            "chapter": 25,
            "verse": 56,
            "text": "A ko si ran o nise tayo ki o je oniroo-idunnu ati olukilo"
        },
        {
            "chapter": 25,
            "verse": 57,
            "text": "So pe: “Emi ko beere owo-oya kan lowo yin lori re afi eni ti o ba fe mu ona (daadaa) to lo si odo Oluwa re.”"
        },
        {
            "chapter": 25,
            "verse": 58,
            "text": "Gbarale Alaaye ti ko nii ku. Se afomo pelu idupe fun Un. Allahu si to ni Alamotan nipa ese awon erusin Re"
        },
        {
            "chapter": 25,
            "verse": 59,
            "text": "(Oun ni) Eni ti O seda awon sanmo, ile ati awon nnkan t’o n be laaarin mejeeji laaarin ojo mefa. Leyin naa, O gunwa sori Ite-ola. Ajoke-aye ni, nitori naa, beere nipa Re (lodo Re nitori pe, O je) Alamotan"
        },
        {
            "chapter": 25,
            "verse": 60,
            "text": "Nigba ti won ba so fun won pe: “E fori kanle fun Ajoke-aye.” Won a wi pe: “Ki ni Ajoke-aye? Se ki a fori kanle fun ohun ti o n pa wa lase re ni?” (Ipepe naa) si mu won lekun ni sisa-seyin"
        },
        {
            "chapter": 25,
            "verse": 61,
            "text": "Ibukun ni fun Eni ti O se awon irawo sinu sanmo. O tun se oorun ati osupa ni imole sinu re"
        },
        {
            "chapter": 25,
            "verse": 62,
            "text": "Oun ni Eni ti O se oru ati osan ni itelentele (ti ikini yato si ikeji) nitori eni ti o ba gbero lati se iranti (Allahu) tabi ti o ba gbero idupe (fun Un)"
        },
        {
            "chapter": 25,
            "verse": 63,
            "text": "Awon erusin Ajoke-aye ni awon t’o n rin jeeje lori ile. Nigba ti awon ope ba si doju oro ko won, won yoo so oro alaafia"
        },
        {
            "chapter": 25,
            "verse": 64,
            "text": "(Awon ni) awon t’o n lo oru won ni iforikanle ati iduro-kirun fun Oluwa won"
        },
        {
            "chapter": 25,
            "verse": 65,
            "text": "(Awon ni) awon t’o n so pe: “Oluwa wa, gbe iya ina Jahanamo kuro fun wa. Dajudaju iya re je iya ainipekun"
        },
        {
            "chapter": 25,
            "verse": 66,
            "text": "Dajudaju o buru ni ibugbe ati ibuduro"
        },
        {
            "chapter": 25,
            "verse": 67,
            "text": "Awon ti o je pe nigba ti won ba nawo, won ko na ina-apa, won ko si sahun; (inawo won) wa laaarin iyen ni iwontun-wonsi"
        },
        {
            "chapter": 25,
            "verse": 68,
            "text": "(Awon ni) awon ti ko pe olohun miiran mo Allahu. Won ko pa emi ti Allahu se (pipa re) ni eewo afi ni ona eto. Ati pe won ko se zina. Enikeni ti o ba se (aburu) yen, o maa pade (iya) ese"
        },
        {
            "chapter": 25,
            "verse": 69,
            "text": "A oo se iya ni ilopo fun un ni Ojo Ajinde. O si maa se gbere ninu re ni eni yepere"
        },
        {
            "chapter": 25,
            "verse": 70,
            "text": "Afi eni ti o ba ronu piwada, ti o gbagbo ni ododo, ti o si se ise rere. Awon wonyen ni Allahu yoo fi ise rere ropo ise aburu won (iyen, nipa ironupiwada won). Allahu si n je Alaforijin, Asake-orun"
        },
        {
            "chapter": 25,
            "verse": 71,
            "text": "Enikeni ti o ba ronu piwada, ti o si se ise rere, (ki o mo) pe dajudaju o n ronu piwada patapata sodo Allahu ni"
        },
        {
            "chapter": 25,
            "verse": 72,
            "text": "(Awon ni) awon ti ko jerii eke. Ti won ba si koja nibi ibaje, won a koja pelu aponle"
        },
        {
            "chapter": 25,
            "verse": 73,
            "text": "(Awon ni) awon ti o je pe ti won ba fi awon ayah Oluwa won seranti fun won, won ko da lule bi aditi ati afoju"
        },
        {
            "chapter": 25,
            "verse": 74,
            "text": "(Awon ni) awon t’o n so pe: “Oluwa wa, ta wa ni ore itutu-oju lati ara awon iyawo wa ati awon omo wa. Ki O si se wa ni asiwaju fun awon oluberu (Re).”"
        },
        {
            "chapter": 25,
            "verse": 75,
            "text": "Awon wonyen, ipo giga (ninu Ogba Idera) ni A maa fi san won ni esan nitori pe won se suuru. Ikini ati sisalamo ni A oo fi maa pade won ninu re"
        },
        {
            "chapter": 25,
            "verse": 76,
            "text": "Olusegbere ni won ninu re. O dara ni ibugbe ati ibuduro"
        },
        {
            "chapter": 25,
            "verse": 77,
            "text": "So pe: \"Oluwa mi ko ka yin kun ti ki i ba se adua yin. E kuku ti pe (awon ayah Re) niro. Laipe o si maa di iya ainipekun (fun yin)"
        }
    ]
}
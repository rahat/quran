{
    "chapter": [
        {
            "chapter": 51,
            "verse": 1,
            "text": "M (Mani Naawuni) po pɔhim din ʒiεri taŋkpaɣu, ka di nyɛla ʒiεbu ni yεlimaŋli"
        },
        {
            "chapter": 51,
            "verse": 2,
            "text": "Yaha! M (Mani Naawuni) po sagbaŋ din ʒiri timsim (sakom)"
        },
        {
            "chapter": 51,
            "verse": 3,
            "text": "Yaha! M (Mani Naawuni) po ŋarim shɛŋa din chani (kom zuɣu) ni soochi"
        },
        {
            "chapter": 51,
            "verse": 4,
            "text": "Yaha! M (Mani Naawuni) po Malaaika shɛba ban piriti Naawuni yolisa (daba sunsuuni)"
        },
        {
            "chapter": 51,
            "verse": 5,
            "text": "Achiika! Bɛ ni gbaari ya shɛli daalikauli maa (Chiyaama yiɣisibu) nyɛla yεlimaŋli"
        },
        {
            "chapter": 51,
            "verse": 6,
            "text": "Yaha! Achiika! Sanyoo (saliya karibu nyaaŋa) nyɛla din yɛn niŋ"
        },
        {
            "chapter": 51,
            "verse": 7,
            "text": "Yaha! M (Mani Naawuni) po sagbana shɛli din mali soya (ka saŋmarsi chani di puuni)"
        },
        {
            "chapter": 51,
            "verse": 8,
            "text": "Achiika! Yi (Maka chεfurinim’) be yεltɔɣa din milgi ni taba ni"
        },
        {
            "chapter": 51,
            "verse": 9,
            "text": "Bɛ ŋmalgirila (ninsalinim’) ka chɛri o (Annabi Muhammadu), bɛ mi ni ŋmalgi ninvuɣu so (ka chɛ dolsigu)"
        },
        {
            "chapter": 51,
            "verse": 10,
            "text": "Bɛ (Naawuni) narim ʒirinima"
        },
        {
            "chapter": 51,
            "verse": 11,
            "text": "Ninvuɣu shεba ban be birginsim puuni, ka nyɛla ban tam Chiyaama yεla"
        },
        {
            "chapter": 51,
            "verse": 12,
            "text": "Ka bɛ naan bɔhira: “Bondali n-nyɛ sanyoo dali (Chiyaama yiɣisibu dali)”"
        },
        {
            "chapter": 51,
            "verse": 13,
            "text": "Dabsi’ shεli bɛ ni yɛn ti be buɣum ni, ka bɛ niŋdi ba furminsi"
        },
        {
            "chapter": 51,
            "verse": 14,
            "text": "(Ka bɛ yεli ba): “Lammi ya yi furiminsi, ŋɔ maa ka yi daa bɔri yom ni di paai yala.”"
        },
        {
            "chapter": 51,
            "verse": 15,
            "text": "Achiika! Wuntizɔriba yɛn ti bela Alizanda puri mini bilsi ni"
        },
        {
            "chapter": 51,
            "verse": 16,
            "text": "Ka bɛ nyɛla ban saɣi ti bɛ Duuma (Naawuni) ni ti ba shɛli. Achiika! Bɛ daa nyɛla ban tumdi tuunviɛla poi ni dina (Dunia puuni)"
        },
        {
            "chapter": 51,
            "verse": 17,
            "text": "Bɛ daa nyɛla ninvuɣu shεba ban gbihiri biɛla yuŋ puuni"
        },
        {
            "chapter": 51,
            "verse": 18,
            "text": "Ka bɛ nyɛla ban daa bɔri Naawuni gaafara yuŋ bahigu"
        },
        {
            "chapter": 51,
            "verse": 19,
            "text": "Yaha! Ŋun suhiri mini ŋun bi suhiri tarli daa bela bɛ daarzichi puuni"
        },
        {
            "chapter": 51,
            "verse": 20,
            "text": "Yaha! Naawuni nam yɛlikpahinda be tiŋgbani yaaŋa zuɣu n-zaŋ ti ninvuɣu shεba ban dihitabli (ni Chiyaama yiɣisibu)"
        },
        {
            "chapter": 51,
            "verse": 21,
            "text": "Ni mammaŋ’ nambu puuni. Di ni bɔŋɔ, yi bi nyara"
        },
        {
            "chapter": 51,
            "verse": 22,
            "text": "Yaha! Yi daarzichi mini bɛ ni niŋdi ya shɛli alikauli maa bela sagbana ni"
        },
        {
            "chapter": 51,
            "verse": 23,
            "text": "Dinzuɣu, m-po sagbana ni tiŋgbani Duuma. Achiika! Di nyɛla yεlimaŋli kamani yi ni kuli yεri ŋɔ maa"
        },
        {
            "chapter": 51,
            "verse": 24,
            "text": "(Yaa nyini Annabi)! Di ni bɔŋɔ, Annabi Ibrahima jilma saamba la lahibali paagi a na"
        },
        {
            "chapter": 51,
            "verse": 25,
            "text": "Saha shεli bɛ ni daa kpe o sani, ka bɛ yεli: “Salaaman (Suhudoo be yi zuɣu),” ka o (Annabi Ibrahima) yεli: “Salaaman (Suhudoo be yi gba zuɣu),” yi nyɛla ninvuɣu shɛba n-ni bi mi.”"
        },
        {
            "chapter": 51,
            "verse": 26,
            "text": "Ka o ŋmalgi kpe o maligu ni, n-ti ʒi ba naɣibila titali (din she) na"
        },
        {
            "chapter": 51,
            "verse": 27,
            "text": "Ka o zaŋ li m-miri ba na, (ka bɛ zaɣisi li), ka o yεli: “Di ni bɔŋɔ, yi ku ŋubi"
        },
        {
            "chapter": 51,
            "verse": 28,
            "text": "Ka o (Annabi Ibraahima) zo dabiεm ni bana (saamba maa), ka bɛ yεli: “Miri ka a zo dabiεm, ka naan ti o suhupiεlli lahibali ni bidibbila so ŋun nyɛ baŋda (ka o paɣa yɛn dɔɣi o)"
        },
        {
            "chapter": 51,
            "verse": 29,
            "text": "Ka o (Annabi Ibrahima) paɣa kpa bɛ polo na, ka nyɛla ŋun chɛhira, ka wobsiri o ninni, ka yεli: “Mani nyɛla ŋun kurigi, ka lahi nyɛ paɣaŋɔli.”"
        },
        {
            "chapter": 51,
            "verse": 30,
            "text": "Ka bɛ (Malaaikanim’ maa) yεli: “Lala ka a Duuma (Naawuni) yεli: “Achiika! Ŋuna n-nyɛ Yεmgoliŋga lana, Baŋda.”"
        },
        {
            "chapter": 51,
            "verse": 31,
            "text": "Ka o yεli: “Yi lahibali leei kuli nyɛla dini, yaa yinim’ tuumba?”"
        },
        {
            "chapter": 51,
            "verse": 32,
            "text": "Ka bɛ (Malaaikanim’ maa) yεli: “Achiika! Bɛ tim ti la ninvuɣu shεba ban nye bibiɛhi sani (Annabi Lutu niriba).”"
        },
        {
            "chapter": 51,
            "verse": 33,
            "text": "“Domin ti ti labi ba ni kuɣu shɛŋa din nyɛ yεɣiri (ka bɛ she li ni buɣum).”"
        },
        {
            "chapter": 51,
            "verse": 34,
            "text": "“Ka di (kuɣa maa) nyɛla bɛ ni niŋ shεli alaama a Duuma (Naawuni) sani domin barinanim’ zuɣu"
        },
        {
            "chapter": 51,
            "verse": 35,
            "text": "Dinzuɣu, ka Ti (Tinim’ Naawuni) daa yihi ninvuɣu shεba ban be di puuni ka ti yεlimaŋli maa"
        },
        {
            "chapter": 51,
            "verse": 36,
            "text": "Ti mi daa bi nya so naɣila yili gaŋ din nyɛ Muslinnim’ yili di (tiŋ’ maa) ni"
        },
        {
            "chapter": 51,
            "verse": 37,
            "text": "Ka Ti (Tinim’ Naawuni) chε alaama yini n-zali di puuni n-zaŋ ti ninvuɣu shεba ban zɔri (Naawuni) azaaba kpeeni la"
        },
        {
            "chapter": 51,
            "verse": 38,
            "text": "Ni Annabi Musa yɛltɔɣa ni, saha shεli Ti (Tinim’ Naawuni) ni daa tim o Fir’auni sani ni daliri (o jaangbee la) din be polo ni"
        },
        {
            "chapter": 51,
            "verse": 39,
            "text": "Ka o (Fir’auna) lebi biri ni o tobbihi, ka yεli: “O (Musa) nyɛla sihira- lana, bee yinyaa.” daa gbaagi o mini o tobbihi, ka zaŋ ba"
        },
        {
            "chapter": 51,
            "verse": 40,
            "text": "Dinzuɣu, ka Ti (Tinim’ Naawuni) n-ti labi teeku kom ni, ka o lahi nyɛ bɛ ni galindi so"
        },
        {
            "chapter": 51,
            "verse": 41,
            "text": "Ni Aadunima (Annabi Hudu niriba) yɛltɔɣa ni, saha shεli Ti ni daa tim pɔhim kpeeni na bɛ zuɣu"
        },
        {
            "chapter": 51,
            "verse": 42,
            "text": "Di bi chɛri shɛli kam di ni gari di zuɣu, naɣila di zaŋ li mi leei kamani koba din bursi la"
        },
        {
            "chapter": 51,
            "verse": 43,
            "text": "Ni Samuudu nima (Annabi Salihu niriba) yɛltɔɣa ni, saha shεli bɛ (Naawuni) ni daa yεli ba: “Wummi ya nyεɣisim hali ni saha biɛla.”"
        },
        {
            "chapter": 51,
            "verse": 44,
            "text": "Ka bɛ kpahi yεɣi tariga ka chɛ bɛ Duuma zaligu, dinzuɣu ka tahigu daa gbaai ba, ka bɛ nyɛla ban kuli lihira"
        },
        {
            "chapter": 51,
            "verse": 45,
            "text": "Dinzuɣu, bɛ daa bi tooi yiɣisira, bɛ mi daa pala ban yɛn tooi sɔŋ bɛ maŋa"
        },
        {
            "chapter": 51,
            "verse": 46,
            "text": "Lala n-daa nyɛ Annabi Nuhu niriba pɔi ni bana, achiika! Bɛ daa shiri nyɛla ninvuɣu shεba ban kpee yi"
        },
        {
            "chapter": 51,
            "verse": 47,
            "text": "Ni sagbana, ka Ti (Tinim’ Naawuni) zaŋ yaa me li. Yaha! Achiika! Tinim’ n- nyɛ ban yɛlgiri li"
        },
        {
            "chapter": 51,
            "verse": 48,
            "text": "Ni tiŋgbani, ka Ti (Tinim’ Naawuni) yεrgi li, M-bo ni Duuma shɛba ban yεrgira"
        },
        {
            "chapter": 51,
            "verse": 49,
            "text": "Binshɛɣu kam mi, Ti (Tinim’ Naawuni) nam li mi balibu buyi, domin achiika! Yi teei Naawuni yɛla"
        },
        {
            "chapter": 51,
            "verse": 50,
            "text": "“Dinzuɣu, zom ya n-labi Naawuni sani, achiika! Mani (Muhammadu) nyɛla saɣisigu lana n-tin ya polo ni.”"
        },
        {
            "chapter": 51,
            "verse": 51,
            "text": "“Yaha! Miri ya ka yi bo duuma so m-pahi Naawuni zuɣu. Achiika! N-nyɛla saɣisigulana n-tin ya polo ni.”"
        },
        {
            "chapter": 51,
            "verse": 52,
            "text": "Lala n-nyɛ li, tuun’ so na ʒin kana ninvuɣu shεba ban daa kana poi ni bana (Maka chɛfurinim’) maa sani, naɣila bɛ yεli mi: “O nyɛla sihiralana, bee yinyaa.”"
        },
        {
            "chapter": 51,
            "verse": 53,
            "text": "Di ni bɔŋɔ, bɛ zaŋ li (chɛfuritali) mi n-wuhi taba? Chɛli gba, bɛ kuli nyɛla ninvuɣu shεba ban kpahiri yεɣiri tariga"
        },
        {
            "chapter": 51,
            "verse": 54,
            "text": "Dinzuɣu (yaa nyini Annabi)! Yim bɛ yεla ni, a pala bɛ ni galindi ninvuɣu so"
        },
        {
            "chapter": 51,
            "verse": 55,
            "text": "Yaha! Niŋmi wa’azu, achiika! Wa’azu nyɛla din niŋdi ninvuɣu shεba ban ti Naawuni yεlimaŋli anfaani"
        },
        {
            "chapter": 51,
            "verse": 56,
            "text": "Yaha! M (Mani Naawuni) bi nam alizinnim’ mini ninsalinima, naɣila bɛ jεm ma zuɣu"
        },
        {
            "chapter": 51,
            "verse": 57,
            "text": "M (Mani Naawuni) bi bɔri arzichi shεli bɛ sani, M-mi bi bɔri ni bɛ dihi Ma"
        },
        {
            "chapter": 51,
            "verse": 58,
            "text": "Achiika! Naawuni n-nyɛ Yolsigu- lana, Kpɛŋlana, Ŋun kpɛŋ paai tariga"
        },
        {
            "chapter": 51,
            "verse": 59,
            "text": "Achiika! Ninvuɣu shεba ban di zualinsi mali bɛ tarli (azaaba) kamani bɛ taba (ban pun gari maa) ni daa nyɛ bɛ tarli shεm. Dinzuɣu, bɛ di bɔri yomyoma"
        },
        {
            "chapter": 51,
            "verse": 60,
            "text": "Dinzuɣu, azaaba kpeeni be ninvuɣu shεba ban niŋ chεfuritali zuɣu, n-zaŋ chaŋ bɛ dabsi’ shεli bɛ ni niŋdi ba di daalikauli maa"
        }
    ]
}
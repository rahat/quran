{
    "maqras": [
        {
            "chapter": 56,
            "verse": 75,
            "text": "M (Mani Naawuni) po saŋmarsi lubu shɛhi"
        },
        {
            "chapter": 56,
            "verse": 76,
            "text": "Yaha! Achiika! Di nyɛla pɔri din bara, yi yi di nyɛla ban mi"
        },
        {
            "chapter": 56,
            "verse": 77,
            "text": "Achiika! Di (Alkur’aani) nyɛla bɛ ni karindi shεli, ka di mali jilma"
        },
        {
            "chapter": 56,
            "verse": 78,
            "text": "Ka di be litaafi (Lauhuli Mahfuuzu) shεli bɛ ni gu la puuni"
        },
        {
            "chapter": 56,
            "verse": 79,
            "text": "Bɛ bi shihiri li (Alkur’aani) naɣila ninvuɣu shεba ban niŋ bɛ maŋ’ kasi"
        },
        {
            "chapter": 56,
            "verse": 80,
            "text": "Di nyɛla bɛ ni siɣisi shɛli ka di yi binnamda Duuma sani na"
        },
        {
            "chapter": 56,
            "verse": 81,
            "text": "Di ni bɔŋɔ, yεltɔɣali (Alkur’aani) ŋɔ maa ka yi zaŋ leei filiŋ"
        },
        {
            "chapter": 56,
            "verse": 82,
            "text": "Yaha! Ka yi zaŋdi yi Naawuni paɣibu n-leeri gutulunsi"
        },
        {
            "chapter": 56,
            "verse": 83,
            "text": "Ka bozuɣu ka so nyɛvuli yi ti paai kukojilgu ni (o kum saha)"
        },
        {
            "chapter": 56,
            "verse": 84,
            "text": "Dinsaha, ka yi nyɛla ban ʒɛya n-lihira (ka ku tooi faagi o bahi)"
        },
        {
            "chapter": 56,
            "verse": 85,
            "text": "Ka Ti (Tinim’ Naawuni) n-nyɛ ban miri o n-gari ya, amaa! Ka yi bi nyara"
        },
        {
            "chapter": 56,
            "verse": 86,
            "text": "Ka bozuɣu, yi yi pala bɛ ni yɛn ti yo shɛba samli (Zaadali)"
        },
        {
            "chapter": 56,
            "verse": 87,
            "text": "Yin labsim ya li (nyɛvuli maa) na, yi yi shiri nyɛla yεlimaŋli nima"
        },
        {
            "chapter": 56,
            "verse": 88,
            "text": "Tɔ! Amaa! O (kum maa) yi bela ninvuɣu shɛba ban miri Naawuni puuni"
        },
        {
            "chapter": 56,
            "verse": 89,
            "text": "Tɔ! (O ni nya) vuhim ni bindirisuŋ, n-ti pahi yolsibu Daalizanda"
        },
        {
            "chapter": 56,
            "verse": 90,
            "text": "Amaa! O (kum maa) yi bela nudirgunim’ puuni"
        },
        {
            "chapter": 56,
            "verse": 91,
            "text": "(Ka bɛ yεli o): “Suhudoo be a zuɣu, a be nudirgunim’ puuni.”"
        },
        {
            "chapter": 56,
            "verse": 92,
            "text": "Amaa! O (kum maa) yi bela ninvuɣu shεba ban labsi (Zaadali) ʒiri, ka daa be ninvuɣu shεba ban bɔrgi puuni"
        },
        {
            "chapter": 56,
            "verse": 93,
            "text": "Tɔ! Bɛ ni niŋ o saani ni kotulum"
        },
        {
            "chapter": 56,
            "verse": 94,
            "text": "Ni ʒahannama buɣum ni kpɛbu"
        },
        {
            "chapter": 56,
            "verse": 95,
            "text": "Achiika! Ŋɔ maa nyɛla yεlimaŋli, ka mali dihitabli"
        },
        {
            "chapter": 56,
            "verse": 96,
            "text": "Dinzuɣu (yaa nyini Annabi)! Niŋmi kasi ni a Duuma (Naawuni) So Ŋun tibgi maa yuli"
        },
        {
            "chapter": 57,
            "verse": 1,
            "text": "Binshɛɣu din be sagbana ni tiŋgbani ni niŋdila Naawuni kasi. Yaha! Ŋuna n- nyɛ Nyɛŋda, Yεmgoliŋga lana"
        },
        {
            "chapter": 57,
            "verse": 2,
            "text": "Ŋuna n-su sagbana mini tiŋgbani yiko, O neeri mi ka kura. Yaha! Ŋuna n- nyɛ Toora binshɛɣu kam zuɣu"
        },
        {
            "chapter": 57,
            "verse": 3,
            "text": "Ŋuna n-nyɛ Pilgu ni Bahigu, ka nyɛ Ŋun be polo ni ni O dalirinima, ka nyɛ Ŋun sɔɣi. Yaha! O nyɛla Ŋun mi binshɛɣu kam"
        },
        {
            "chapter": 57,
            "verse": 4,
            "text": "Ŋuna n-nyɛ Ŋun nam sagbana mini tiŋgbani dabsa ayobu puuni, din nyaaŋa, ka O niŋ dede Al’arshi zuɣu, O mila binshɛɣu din kpεri tiŋgbani ni, ni din yiri di puuni na, ka mi din sheeri zuɣusaa na, ni binshɛɣu din duri di puuni. Yaha! O mini ya m-be luɣulikam yi ni be. Yaha! Naawuni nyɛla Ŋun nyari yi tuuntumsa"
        },
        {
            "chapter": 57,
            "verse": 5,
            "text": "Ŋuna n-su sagbana mini tiŋgbani yiko. Yaha! Naawuni sani ka bɛ labsiri yεllikam"
        },
        {
            "chapter": 57,
            "verse": 6,
            "text": "O zaŋdila yuŋ kpεhiri wuntaŋ’ ni, ka zaŋdi wuntaŋ’ kpεhiri yuŋ puuni. Yaha! O nyɛla Ŋun mi din be suhiri ni"
        },
        {
            "chapter": 57,
            "verse": 7,
            "text": "Tim ya Naawuni mini O tumo (Annabi Muhammadu) yεlimaŋli. Yaha! Dihimi ya O (Naawuni) ni zaŋ shɛli n-dalim ya puuni. Dinzuɣu, ninvuɣu shεba ban ti Naawuni yεlimaŋli yi puuni, ka dihi (ni bɛ daarzichi), tɔ! Bɛ mali laara din galsi"
        },
        {
            "chapter": 57,
            "verse": 8,
            "text": "Yaha! Bo n-leei mali ya ka yi bi tiri Naawuni yεlimaŋli, ka Naawuni tumo (Annabi Muhammadu) boondi ya ni yi ti ti yi Duuma yεlimaŋli. Yaha! O daa gbaai ya alikauli ni achiika, yi yi nyɛla ban ti Naawuni yεlimaŋli"
        },
        {
            "chapter": 57,
            "verse": 9,
            "text": "Yaha! Ŋuna n-nyɛ Ŋun siɣisiri aaya- nim’ na polo ni n-ti tiri O dabli (Annabi Muhammadu), domin o yihi ya zimsim puuni labsi neesim ni. Yaha! Achiika! Naawuni nyɛla Ŋun balgiri tiri O daba, Zaadali Nambɔzobonaa"
        },
        {
            "chapter": 57,
            "verse": 10,
            "text": "Yaha! Bo n-leei mali ya ka yi ku dihi Naawuni soli zuɣu. Yaha! Sagbana ni tiŋgbani fali nyɛla Naawuni dini, yi puuni ninvuɣu shεba ban dihi ni bɛ daarzichi ka tuhi tobu pɔi ka adiini nyɛ nasara ku niŋ yim ni ninvuɣu shεba ban di bɛ daarzichi ka tuhi di (nasara maa) nyaaŋa, bana n-nyɛ ban darza gari. Bɛ zaɣiyino kam, Naawuni gbaai bala alikauli zaɣivɛlli. Yaha! Naawuni mi din sɔɣi yi tuuntumsa puuni"
        },
        {
            "chapter": 57,
            "verse": 11,
            "text": "Ŋuni n-leei yɛn paŋ Naawuni paŋdi suŋ, ka O (Naawuni) nabgi li n-zaŋ ti o. Yaha! O mali laara din galsi"
        },
        {
            "chapter": 57,
            "verse": 12,
            "text": "Dabsi’ shεli a ni yɛn ti nya ninvuɣu shεba ban ti Naawuni yεlimaŋli dobba ni paɣaba, ka bɛ neesim chani gindi bɛ tooni mini bɛ nudirgu zuɣu. (ka bɛ yεli ba): “Zuŋɔ, deemi ya suhupiεlli lahibali ni Alizanda yili shεŋa kulibɔna ni zɔri gindi di lɔŋ ni ŋɔ,” ka bɛ nyɛla ban yɛn kpalim di puuni, dina n-nyɛ tarli din galsi.”"
        },
        {
            "chapter": 57,
            "verse": 13,
            "text": "Dabsi’ shεli munaafichinim’ dobba ni paɣaba ni yɛn ti yεli ninvuɣu shεba ban ti Naawuni yεlimaŋli: “Guhimi ya ti, ka ti gba mooi binshɛɣu yi neesim ŋɔ maa puuni, ka bɛ (Malaaikanim’) yεli ba: “Labmi ya yi nyaaŋa ti bo neesim shεli na.” Ka bɛ zaŋ gooni niŋ bɛ sunsuuni, ka di (lala gooni maa) mali dindo’ shεli din puuni nyɛ Naawuni nambɔzɔbo, ka di nyaaŋa nyɛ azaaba"
        },
        {
            "chapter": 57,
            "verse": 14,
            "text": "Ka bɛ (munaafichinim’ maa) naan boondi ba (ka yεra): “Ka ti mini ya n-daa be (Dunia) la? Ka bɛ yεli: “Di paliya,” amaa! Yinima n-daa niŋ yi maŋ’ fitina, ka ʒiya guhira (ni mushiiba shεli paai ti), ka kɔrsi yɔhim ya hali ka Naawuni zaligu (kum) daa ti kan ya na, ka yɔhimlana (shintaŋ) yɔhim ya ka chɛ Naawuni dolibu.”"
        },
        {
            "chapter": 57,
            "verse": 15,
            "text": "Dinzuɣu zuŋɔ, bɛ ku deei maŋ’ zuɣu yɔbu yi (munaafichinim’) sani, lala n-nyɛ ninvuɣu shɛba ban niŋ chɛfuritali maa sani. Yi labbu shee n- nyɛ buɣum, dina n-nyɛ din simdi ya. Yaha! Di labbu shee maa nyɛla din be"
        }
    ]
}
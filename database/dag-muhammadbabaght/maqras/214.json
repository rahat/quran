{
    "maqras": [
        {
            "chapter": 56,
            "verse": 1,
            "text": "Din yɛn ti niŋ maa (Chiyaama yiɣisibu) yi ti niŋ"
        },
        {
            "chapter": 56,
            "verse": 2,
            "text": "Shεli n-kani yɛn tooi labsi di niŋbu maa ʒiri"
        },
        {
            "chapter": 56,
            "verse": 3,
            "text": "Di nyɛla din yɛn ti filim ninvuɣu shεba, ka duhi ninvuɣu shεba"
        },
        {
            "chapter": 56,
            "verse": 4,
            "text": "Bɛ yi ti dam tiŋgbani, dambu ni yεlmaŋli"
        },
        {
            "chapter": 56,
            "verse": 5,
            "text": "Ka bɛ wurim zoya, wurimbu ni yεlimaŋli"
        },
        {
            "chapter": 56,
            "verse": 6,
            "text": "Ka di leei taŋkpagbilgu din yεɣili luɣulikam"
        },
        {
            "chapter": 56,
            "verse": 7,
            "text": "Ka yi (ninsalinim’) yɛn ti leei balibu buta"
        },
        {
            "chapter": 56,
            "verse": 8,
            "text": "Bana n-nyɛ nudrigunima (ban yɛn deei ti bɛ tuuntumsa gbana ni bɛ nudirgu), Bo n- leei nyɛ nudirgunima"
        },
        {
            "chapter": 56,
            "verse": 9,
            "text": "Ni nuzaanima (ban yɛn ti deei bɛ tuuntumsa gbana ni bɛ nuzaa), bo n-leei nyɛ nuzaanima"
        },
        {
            "chapter": 56,
            "verse": 10,
            "text": "Ni ban daŋ tooni (ni tuunvεla tumbu), Ma a nya ninvuɣu shεba ban daŋ tooni maa"
        },
        {
            "chapter": 56,
            "verse": 11,
            "text": "Bana n-nyɛ bɛ ni yɛn ti zaŋ shεba miri (ka bɛ ti ka katiŋ’ ni Naawuni)"
        },
        {
            "chapter": 56,
            "verse": 12,
            "text": "Ka bɛ be yolsibu Daalizanda la puuni"
        },
        {
            "chapter": 56,
            "verse": 13,
            "text": "Bɛ yɛn ti nyɛla zamaatu pam ban daŋ tooni puuni"
        },
        {
            "chapter": 56,
            "verse": 14,
            "text": "Ni zamaatu biɛla bahigunima puuni"
        },
        {
            "chapter": 56,
            "verse": 15,
            "text": "Ka bɛ yɛn ti do gar’ shεŋa bɛ ni wuɣi (ni salima kaɣa zuɣu)"
        },
        {
            "chapter": 56,
            "verse": 16,
            "text": "Ka bɛ nyɛla ban do n-dalim di zuɣu ka lihiri taba"
        },
        {
            "chapter": 56,
            "verse": 17,
            "text": "Ka bidibbihi (ban bi zoora) guuri gindi ba (Alizanda maa puuni)"
        },
        {
            "chapter": 56,
            "verse": 18,
            "text": "(Ka bɛ gili ba) ni kopunima mini jiŋlahi, n-ti pahi jaashee din nyɛ dam, ka zɔri yiri kobilnina shɛŋa ni na"
        },
        {
            "chapter": 56,
            "verse": 19,
            "text": "Zuɣuyaali bi gbaari ba, bɛ mi bi buɣira"
        },
        {
            "chapter": 56,
            "verse": 20,
            "text": "Ni binwoli shεŋa bɛ ni gahim (bε ni kuli bɔri shεli) bɛ suhiri ni"
        },
        {
            "chapter": 56,
            "verse": 21,
            "text": "Ni noombihi nimdi, ka di nyɛla bɛ suhi ni gbaai shɛli"
        },
        {
            "chapter": 56,
            "verse": 22,
            "text": "Ni (Alizanda) paɣa shεba ban nimbihi pεla, ka galsi galsi"
        },
        {
            "chapter": 56,
            "verse": 23,
            "text": "Ka bɛ (Alizanda paɣaba maa) ŋmani alulluɣi shεli din be di waɣu ni"
        },
        {
            "chapter": 56,
            "verse": 24,
            "text": "Ka di nyɛ sanyoo ni bɛ ni daa tumdi tuun’ shɛŋa"
        },
        {
            "chapter": 56,
            "verse": 25,
            "text": "Bɛ bi wumdi yεltɔɣa kaha di puuni, bɛ mi bi kpεri Naawuni taali puuni"
        },
        {
            "chapter": 56,
            "verse": 26,
            "text": "Naɣila bɛ yεrila taba: “Salaaman, salaaman (suhudoo, suhudoo).”"
        },
        {
            "chapter": 56,
            "verse": 27,
            "text": "Ni nudirgunima, bimbo n-leei nyɛ nudirgunima"
        },
        {
            "chapter": 56,
            "verse": 28,
            "text": "(Bɛ yɛn ti bela) naɣatibchεriga ti’ shɛli din ka gɔhi gbinni"
        },
        {
            "chapter": 56,
            "verse": 29,
            "text": "Ni kodu ti’ shεli din mali wola pam"
        },
        {
            "chapter": 56,
            "verse": 30,
            "text": "Ni mahim din teei bahi luɣuli kam"
        },
        {
            "chapter": 56,
            "verse": 31,
            "text": "Ni kom din kuli zɔra"
        },
        {
            "chapter": 56,
            "verse": 32,
            "text": "Ni binwola pam"
        },
        {
            "chapter": 56,
            "verse": 33,
            "text": "Di (binwola maa) ka naabu, bɛ mi bi mɔŋdi so di dibu"
        },
        {
            "chapter": 56,
            "verse": 34,
            "text": "Ni bindɔhi din du zuɣusaa"
        },
        {
            "chapter": 56,
            "verse": 35,
            "text": "Achiika! Ti (Tinim’ Naawuni) nam ba mi (Alizanda paɣaba maa), ka di nyɛ nambu ni yɛlimaŋli"
        },
        {
            "chapter": 56,
            "verse": 36,
            "text": "Din nyaaŋa, ka Ti zali ba ka bε nyɛla paɣasara"
        },
        {
            "chapter": 56,
            "verse": 37,
            "text": "Ka bɛ nyɛla ban yuri bɛ yidaannima, ka bɛ yuma lahi saɣisi taba"
        },
        {
            "chapter": 56,
            "verse": 38,
            "text": "Ka bɛ nyɛ nudirigunim’ (Alizanda bihi) dini"
        },
        {
            "chapter": 56,
            "verse": 39,
            "text": "Ka bɛ nyɛ zamaatu pam ban daŋ tooni puuni"
        },
        {
            "chapter": 56,
            "verse": 40,
            "text": "Ni bahigunim’ (Annabi Muhammadu niriba) puuni pam"
        },
        {
            "chapter": 56,
            "verse": 41,
            "text": "Nuzaanim’ mi, bo n-leei nyɛ nuzaa- nima"
        },
        {
            "chapter": 56,
            "verse": 42,
            "text": "Bɛ yɛn ti bela pɔhimtulli mini kotulum ni"
        },
        {
            "chapter": 56,
            "verse": 43,
            "text": "Ni mahim din nyɛ nyɔhi din kuli sabgi"
        },
        {
            "chapter": 56,
            "verse": 44,
            "text": "Di ka maasim, di mi ka suhupiɛlli"
        },
        {
            "chapter": 56,
            "verse": 45,
            "text": "Achiika! Bɛ daa nyɛla ninvuɣu shεba ban be nyεɣisim puuni pɔi ni dina (Dunia puuni)"
        },
        {
            "chapter": 56,
            "verse": 46,
            "text": "Yaha! Bɛ daa nyɛla ban kuli bi milgi ka be tuumbiɛri din galsi ni"
        },
        {
            "chapter": 56,
            "verse": 47,
            "text": "Yaha! Bɛ daa nyɛla ban yεra: “Di ni bɔŋɔ, ti yi kpi ka leei taŋkpaɣu mini koba, ti nyɛla bɛ ni yɛn tooi lahi yiɣisi shɛba"
        },
        {
            "chapter": 56,
            "verse": 48,
            "text": "“Di ni bɔŋɔ, ni ti banim’ ban daŋ tooni maa gba?”"
        },
        {
            "chapter": 56,
            "verse": 49,
            "text": "(Yaa nyini Annabi)! Yεlima: “Achiika! Ban daŋ tooni mini ban kpalim nyaaŋa maa.”"
        },
        {
            "chapter": 56,
            "verse": 50,
            "text": "“Achiika! Bɛ nyɛla bɛ ni yɛn ti laɣim shɛba saha shɛli din nyɛ dabsimirili (dina n-nyɛ Zaadali).”"
        },
        {
            "chapter": 56,
            "verse": 51,
            "text": "“Di nyaaŋa, yaa yinim’ ninvuɣu shεba ban bɔrgi, ka labsi Chiyaama ʒiri maa"
        },
        {
            "chapter": 56,
            "verse": 52,
            "text": "Achiika! Yi nyɛla ban yɛn ti ŋubi zakkuumi tia (di bindila ʒehiimi buɣum gbinni na, ka nyɛ buɣum kahili)"
        },
        {
            "chapter": 56,
            "verse": 53,
            "text": "Ka yi nyɛla ban yɛn ti ŋubi li m-pali yi puya"
        },
        {
            "chapter": 56,
            "verse": 54,
            "text": "Ka yi ti lahi yɛn nyu kotulum m-pa di zuɣu"
        },
        {
            "chapter": 56,
            "verse": 55,
            "text": "Ka yi nyɛla ban ti nyuri li, kamani laakumi shεba konyuri ni gbahi la"
        },
        {
            "chapter": 56,
            "verse": 56,
            "text": "Ŋɔ maa n-yɛn ti nyɛ bɛ saani Sanyoo dali (Zaadali)"
        },
        {
            "chapter": 56,
            "verse": 57,
            "text": "Ti (Tinim’ Naawuni) n-nam ya, ka bozuɣu ka yi ku ti yεlimaŋli"
        },
        {
            "chapter": 56,
            "verse": 58,
            "text": "Di ni bɔŋɔ, yi nya yi ni yihiri maniyyi shεŋa maa"
        },
        {
            "chapter": 56,
            "verse": 59,
            "text": "Di ni bɔŋɔ, yinima n-nyɛ ban namdi li, bee Tinima (Tinim’ Naawuni) n-nyɛ ban namda"
        },
        {
            "chapter": 56,
            "verse": 60,
            "text": "Ti (Tinim’ Naawuni) n-zali kpibu yi sunsuuni, Ti mi pala bɛ ni yɛn tooi nyɛŋ shɛba (ka zo n-sɔɣi shεli polo)"
        },
        {
            "chapter": 56,
            "verse": 61,
            "text": "Ka Ti ni tooi taɣi ya, ka tahi ninvuɣu shεba yi tatabo na, ka Ti ni tooi lahi labsi ya binnamdi shɛŋa yi ni ʒi puuni"
        },
        {
            "chapter": 56,
            "verse": 62,
            "text": "Yaha! Achiika! Yi mi nambu pilgu, ka bozuɣu ka yi bi niŋdi tεha"
        },
        {
            "chapter": 56,
            "verse": 63,
            "text": "Di ni bɔŋɔ, yi nya pu’ shɛŋa yi ni kɔri maa"
        },
        {
            "chapter": 56,
            "verse": 64,
            "text": "Di ni bɔŋɔ, yinim’ n-nyɛ ban chɛ ka di binda, bee Ti (Tinim’ Naawuni) n- chɛ ka di binda"
        },
        {
            "chapter": 56,
            "verse": 65,
            "text": "Ti (Tinim’ Naawuni) yi di bɔra, Ti naan chɛ ka di leei mokuma din kabsi kabsi, ka yi kpalim niŋdi lahiʒiba"
        },
        {
            "chapter": 56,
            "verse": 66,
            "text": "(Ka yi yεra): “Achiika! Ti nyɛla ban niŋ hallaka.”"
        },
        {
            "chapter": 56,
            "verse": 67,
            "text": "“Chɛli gba! Ti nyɛla bɛ ni mɔŋ shεba bindirigu.”"
        },
        {
            "chapter": 56,
            "verse": 68,
            "text": "Di ni bɔŋɔ, yi nya ko’ shεli yi ni nyuri ŋɔ maa"
        },
        {
            "chapter": 56,
            "verse": 69,
            "text": "Di ni bɔŋɔ, yinima n-siɣisiri li sagbaŋ puuni na, bee Ti (Tinim’ Naawuni) n-nyɛ ban siɣisiri li na"
        },
        {
            "chapter": 56,
            "verse": 70,
            "text": "Ti (Tinim’ Naawuni) yi di bɔra, Ti naan zaŋ li leei yεlimkom. Ka bo n-leei chɛ ka yi bi paɣira"
        },
        {
            "chapter": 56,
            "verse": 71,
            "text": "Di ni bɔŋɔ, yi nya buɣum shεli yi ni juuri ŋɔ maa"
        },
        {
            "chapter": 56,
            "verse": 72,
            "text": "Di ni bɔŋɔ, yinima n-nyɛ ban nam di tihi maa, bee Ti (Tinim’ (Naawuni) n-nyɛ ban namda"
        },
        {
            "chapter": 56,
            "verse": 73,
            "text": "Ti (Tinim’ Naawuni) zaŋ li mi ka di nyɛ teebu, ka lahi nyɛ anfaani n-zaŋ ti sochandiba (ban chani mɔɣu ni)"
        },
        {
            "chapter": 56,
            "verse": 74,
            "text": "Dinzuɣu (yaa nyini Annabi)! Niŋmi kasi ni a Duuma (Naawuni) so Ŋun nam tibgi maa yuli"
        }
    ]
}
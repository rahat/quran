{
    "pages": [
        {
            "chapter": 55,
            "verse": 17,
            "text": "Yεɣa ayi shɛŋa wuntaŋ’ ni puhira, ni yεɣa ayi shɛŋa wuntaŋ’ ni luri Duuma"
        },
        {
            "chapter": 55,
            "verse": 18,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 19,
            "text": "O (Naawuni) timla kuli kara ayi na, ka di ti laɣindi luɣiyini (ka ŋɔ nyɛ ko’ nyεɣisili, ka ŋɔ mi nyɛ yεlimkom)"
        },
        {
            "chapter": 55,
            "verse": 20,
            "text": "Ka saɣili be di sunsuuni, ka di bi kpεri taba ni"
        },
        {
            "chapter": 55,
            "verse": 21,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 22,
            "text": "Alulluɣi mini Marjaani yiri la di (kulsi ayi maa) sunsuuni na"
        },
        {
            "chapter": 55,
            "verse": 23,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 24,
            "text": "Yaha! Ŋuna n-su ŋarimkara (shipunima) din be kom ni ka zoya la"
        },
        {
            "chapter": 55,
            "verse": 25,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 26,
            "text": "Binshɛɣu kam din be di (tiŋgbani yaaŋa) zuɣu nyɛla din yɛn ti naai"
        },
        {
            "chapter": 55,
            "verse": 27,
            "text": "Ka a Duuma (Naawuni) So Ŋun nyɛ jilma ni tibginsim lana ko yɛn ti kpalim"
        },
        {
            "chapter": 55,
            "verse": 28,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 29,
            "text": "Ban be sagbana ni tiŋgbani ni suhiri O mi (bɛ bukaata mala), bεɣu kam, O (Naawuni) bela tuun’ shεli ni"
        },
        {
            "chapter": 55,
            "verse": 30,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 31,
            "text": "Ni baalim, Ti (Tinim’ Naawuni) ni ti kariya saliya yaa yinim’ binnamda timsa ayi (alizinnim’ ni ninsalinim’)"
        },
        {
            "chapter": 55,
            "verse": 32,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 33,
            "text": "Yaa yinim’ alizinnim’ min ninsalinim’ salo! Yi yi ni tooi cheei sagbana mini tiŋgbani tarsi ni (ka Mani Naawuni bi nyan ya), tɔ! Yin cheemi ya, yi mi ku tooi chee yi naɣila ni daliri shɛli"
        },
        {
            "chapter": 55,
            "verse": 34,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 35,
            "text": "Bɛ yɛn ti teeila buɣum zinli mini dalima m-bahi yi zuɣu, ka yi ti ku nya sɔŋsim (so sani)"
        },
        {
            "chapter": 55,
            "verse": 36,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 37,
            "text": "Di yi ti niŋ ka sagbana tahi, ka leei zaɣiʒee kamani kpaʒiεɣu la"
        },
        {
            "chapter": 55,
            "verse": 38,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 39,
            "text": "Dindali maa, bɛ ti bi yɛn bɔhi ninsala so bee alizini o taali"
        },
        {
            "chapter": 55,
            "verse": 40,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        }
    ]
}
{
    "pages": [
        {
            "chapter": 54,
            "verse": 50,
            "text": "Yaha! Ti zaligu pa shεli m-pahila yim, ka di leei kamani nimbila nyεɣisibu"
        },
        {
            "chapter": 54,
            "verse": 51,
            "text": "Yaha! Achiika Ti (Tinim’ Naawuni) daa mini gbaai yi (Maka chεfurinim’) tatabo. Di ni bɔŋɔ, so beni n-yɛn teei Naawuni yɛla"
        },
        {
            "chapter": 54,
            "verse": 52,
            "text": "Binshɛɣu kam mi, bɛ (Malaaika- nim’) sabi li mi niŋ kundinim’ (litaafi nim’) puuni"
        },
        {
            "chapter": 54,
            "verse": 53,
            "text": "Yaha! Din kam pɔra, bee din galsi, di nyɛla din sabi n-doya"
        },
        {
            "chapter": 54,
            "verse": 54,
            "text": "Achiika! Wuntizɔriba yɛn ti bela Alizanda yiya mini kulibɔna puuni"
        },
        {
            "chapter": 54,
            "verse": 55,
            "text": "Ka di be yεlimaŋli ʒishee (Alizanda), Dumma So Ŋun nyɛ Sulinsilana, Ŋun zaandi binshεɣu kam fukumsi sani"
        },
        {
            "chapter": 55,
            "verse": 1,
            "text": "Dunia Nambɔzobonaa (Naawuni)"
        },
        {
            "chapter": 55,
            "verse": 2,
            "text": "O baŋsila (O ni bɔri so) Alkur’aani"
        },
        {
            "chapter": 55,
            "verse": 3,
            "text": "O namla ninsala"
        },
        {
            "chapter": 55,
            "verse": 4,
            "text": "Ka baŋsi o yεltɔɣa kahigibu"
        },
        {
            "chapter": 55,
            "verse": 5,
            "text": "Wuntaŋ’ mini goli (chanimi) ni laasabu"
        },
        {
            "chapter": 55,
            "verse": 6,
            "text": "Yaha! Bimbilma mini tihi nyɛla din ŋmεri gbεɣu (suzuuda) tiri Naawuni"
        },
        {
            "chapter": 55,
            "verse": 7,
            "text": "Ni sagbana, ka O (Naawuni) duhi li, ka zali aadalsi (tiŋgbani yaaŋa zuɣu)"
        },
        {
            "chapter": 55,
            "verse": 8,
            "text": "Domin yi (ninsalinim’) ti di kpahi yεɣi aadalsi puuni"
        },
        {
            "chapter": 55,
            "verse": 9,
            "text": "Yaha! Zalimi ya zaɣa ni aadalsi, ka miri ya ka yi filim yi binzahindisi"
        },
        {
            "chapter": 55,
            "verse": 10,
            "text": "Ni tiŋgbani, O (Naawuni) zaŋ li mi zali binnamda zuɣu"
        },
        {
            "chapter": 55,
            "verse": 11,
            "text": "Di (tiŋgbani maa) puuni mali binwola, ni dobino shɛli din mali wɔri"
        },
        {
            "chapter": 55,
            "verse": 12,
            "text": "Ni bimbiɛlli din mali dibli, ka di ʒiɛɣu viɛla (ka nyo vum)"
        },
        {
            "chapter": 55,
            "verse": 13,
            "text": "Dinzuɣu, yi Duuma ni’ima dini ka yi (Alizinnim’ mini ninsalinim’) labsiri ʒiri"
        },
        {
            "chapter": 55,
            "verse": 14,
            "text": "O namla ninsala (Annabi Adam) ni taŋkuuni din ŋmani salichee"
        },
        {
            "chapter": 55,
            "verse": 15,
            "text": "Ka nam alizini ni buɣum zinli"
        },
        {
            "chapter": 55,
            "verse": 16,
            "text": "Dinzuɣu, yi Duuma ni’ima dini ka yi (alizinnim’ mini ninsalinim’) labsiri ʒiri"
        }
    ]
}
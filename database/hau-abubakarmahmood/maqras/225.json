{
    "maqras": [
        {
            "chapter": 67,
            "verse": 1,
            "text": "(Allah), Wanda gudãnar da mulki yake ga hannun Sa, Ya tsarkaka, kuma Shi Mai ĩko ne a kan kome"
        },
        {
            "chapter": 67,
            "verse": 2,
            "text": "Shi ne Wanda Ya halitta mutuwa da rãyuwa domin Ya jarraba ku, Ya nũna wãye daga cikinku ya fi kyãwon aiki, Shi ne Mabuwãyi, Mai gafara"
        },
        {
            "chapter": 67,
            "verse": 3,
            "text": "Shi ne wanda Ya halitta sammai bakawi, ɗabaƙõƙi a kan jũna, bã za ka ga goggociya ba a cikin halittar (Allah) Mai rahama. Ka sãke dũbawa, ko za ka ga wata ɓaraka"
        },
        {
            "chapter": 67,
            "verse": 4,
            "text": "Sa'an nan ka sake maimaita, dũbãwa, ganinka zai komo maka, gajiyayye, ba da ganin wata naƙasa bã"
        },
        {
            "chapter": 67,
            "verse": 5,
            "text": "Kuma lalle Mun ƙawãta samar farko da fitillu, kuma Muka sanya su abin jifa ga shaiɗanu, kuma Muka yi musu tattalin azãbar Sa'ĩr"
        },
        {
            "chapter": 67,
            "verse": 6,
            "text": "Kuma waɗanda suka kafirce wa Ubangjinsu na da azãbar Jahannama, tã munana ga zamanta makõmarsu"
        },
        {
            "chapter": 67,
            "verse": 7,
            "text": "Idan an jẽfa su a cikinta, sai su ji daga gare ta wata ƙãra, tana tafasa"
        },
        {
            "chapter": 67,
            "verse": 8,
            "text": "Tana kusa ta tsãge domin hushi, ko da yaushe aka jẽfa wani ɓangaren jama'a a cikinta, matsaranta na tambayar su da cewa, \"Wani mai gargaɗi bai je muku ba"
        },
        {
            "chapter": 67,
            "verse": 9,
            "text": "Sai su ce: \"I, lalle wani mai gargaɗi ya je mana, sai muka ƙaryata shi, muka ce, 'Allah bai saukar da kome ba, bã ku cikin kõme sai ɓata babba"
        },
        {
            "chapter": 67,
            "verse": 10,
            "text": "Kuma suka ce: \"Dã mun zamo muna saurãre, kõ muna da hankali, dã ba mu kasance a cikin 'yan sa'ĩr ba"
        },
        {
            "chapter": 67,
            "verse": 11,
            "text": "Wato su yi iƙrãri da laifinsu. Allah Ya la'ani'yan sa'ĩr"
        },
        {
            "chapter": 67,
            "verse": 12,
            "text": "Lalle waɗanda ke tsõron Ubangjinsu, a ɓoye, suna da wata gãfara da wani sakamako mai girma"
        },
        {
            "chapter": 67,
            "verse": 13,
            "text": "Kuma ku asirta maganarku ko ku bayyana ta, lalle shi, (Allah), Masani ne ga abin da ke cikin ƙirãza"
        },
        {
            "chapter": 67,
            "verse": 14,
            "text": "Ashe, wanda Ya yi halitta bã zai iya saninta ba, alhãli kuwa shi Mai tausasãwa ne, kuma Mai labartawa"
        },
        {
            "chapter": 67,
            "verse": 15,
            "text": "Shi, (Allah), Yã sanya muku ƙasa hõrarriya, sai ku tafi cikin sãsanninta, kuma ku ci daga arzikin Sa, kuma zuwa gare shi ne tãshin yake"
        },
        {
            "chapter": 67,
            "verse": 16,
            "text": "Shin kõ kun amince cewa wanda ke cikin sama, bã zai iya shãfe ƙasa tãre da ku ba, sai ga ta tana mai girgiza"
        },
        {
            "chapter": 67,
            "verse": 17,
            "text": "Kõ kun amincẽ cewa wanda ke cikin sama bã zai iya sako muku iskar gũguwa ba? To, zã ku san yadda (ãƙibar) gargaɗi Na take"
        },
        {
            "chapter": 67,
            "verse": 18,
            "text": "Lalle, waɗanda ke gabansu sun ƙaryata (manzanni). To, yãya (ãƙibar) gargaɗi Na ta kasance"
        },
        {
            "chapter": 67,
            "verse": 19,
            "text": "Bã zã su yi dũbi ba zuwa ga tsuntsãye a kansu, mãsu sanwã, kuma suna fiffikãwa, bãbu mai riƙe da su sai (Allah), Mairahama? Lalle shi Mai gani ne ga dukan kõme"
        },
        {
            "chapter": 67,
            "verse": 20,
            "text": "Wãne ne wanda zai zame muku mayãƙin da zai taimake ku, wanda bã (Allah) ba, Mai rahama? Kãfirai ba su a cikin kõme fãce rũɗu"
        },
        {
            "chapter": 67,
            "verse": 21,
            "text": "Wãne ne wanda zai ciyar da ku, idan (Allah) Ya riƙe arzikin Sa? A'aha, sun yi zurfi cikin girman kai da tãshin hankali"
        },
        {
            "chapter": 67,
            "verse": 22,
            "text": "Shin, wanda ke tafiya a kife a kan fuskarsa yã fi zama a kan shiryuwa, ko kuwa wanda ke tafiya miƙe a kan hanya madaidaiciya"
        },
        {
            "chapter": 67,
            "verse": 23,
            "text": "Ka ce: \"(Allah) Shine Wanda Ya ƙaga halittarku, Ya sanya muku ji da gani da tunãni, amman kaɗan ce ƙwarai godiyarku"
        },
        {
            "chapter": 67,
            "verse": 24,
            "text": "Kuma kace \"Shi ne Ya halitta ku daga ƙasã, kuma zuwa gare Shi ne ake tãshin ku"
        },
        {
            "chapter": 67,
            "verse": 25,
            "text": "Kuma sunã cewa, \"Yaushe ne wannan alkawarin zai tabbata in dai kun kasance mãsu gaskiya ne kũ"
        },
        {
            "chapter": 67,
            "verse": 26,
            "text": "Ka ce: \"Ilmin a wurin Allah kawai yake, kuma ni mai gargaɗi kawai ne, mai bayyana (gargaɗin)"
        },
        {
            "chapter": 67,
            "verse": 27,
            "text": "To, lokacin da suka gan ta (azãbar) a kusa, fuskokin waɗanda suka kãfirta suka mũnana, kuma aka ce (musu) wannan shi ne abin da kuka zamo kuna ƙaryatãwa"
        },
        {
            "chapter": 67,
            "verse": 28,
            "text": "Ka ce musu \"Idan Allah Ya halaka ni nĩ da wanda ke tãre da ni, ko kuma, Yã yi mana rahama, to, wãne ne zai tserar da kafirai daga wata azãba mai raɗaɗi"
        },
        {
            "chapter": 67,
            "verse": 29,
            "text": "Ka ce: \"Shĩ ne Mai rahama mun yi ĩmãni da Shi, gare Shi muka dogara, saboda haka zã ku san wanda yake a cikin ɓata bayyananniya"
        },
        {
            "chapter": 67,
            "verse": 30,
            "text": "Ka ce: \"Ko kun gani, idan ruwanku ya wãyi gari faƙaƙƙe, to, wãne ne zai zo muku da ruwa wani mai ɓuɓɓuga"
        }
    ]
}
{
    "maqras": [
        {
            "chapter": 17,
            "verse": 99,
            "text": "Shin, kuma ba su ganĩ* ba (cẽwa) lalle ne Allah, wandaYa halicci sammai da ƙasa, Mai ikon yi ne a kan Ya halicci misãlinsu? Kuma Ya sanya wani ajali wanda bãbu kõkwanto a cikinsa? Sai azzãlumai suka ƙi fãce kãfirci"
        },
        {
            "chapter": 17,
            "verse": 100,
            "text": "Ka ce: \"Dã dai kũ, kunã mallakar* taskõkin rahamar Ubangijĩna, a lõkacin, haƙĩƙa dã kun kãme dõmin tsõron ƙãrẽwar taskõkin. Kuma mutum yã kasance mai ƙwauro ne"
        },
        {
            "chapter": 17,
            "verse": 101,
            "text": "Kuma lalle ne haƙĩƙa Mun bai wa Mũsã ãyõyi* guda tara bayyanannu, sai ka tambayi Banĩ Isrã'ila, a lõkacin da ya jẽ musu, sai Fir'auna ya ce masa, \"Lalle nĩ, inã zaton ka, ya Mũsã, sihirtacce"
        },
        {
            "chapter": 17,
            "verse": 102,
            "text": "Ya ce: \"lalle ne haƙĩƙa ka sani bãbu wanda ya saukar da waɗannan, fãce Ubangijin sammai da ƙasa dõmĩn su zama abũbuwan lũra. Kuma lalle ne ni, haƙĩƙa, ina zaton ka, yã Fir'auna, halakakke"
        },
        {
            "chapter": 17,
            "verse": 103,
            "text": "Sai ya yi nufin fitar da su daga ƙasar, sai Muka nutsar da shi, shi da wanda yake tãre da shi gabã ɗaya"
        },
        {
            "chapter": 17,
            "verse": 104,
            "text": "Kuma Muka ce: daga bãyansa ga Banĩ Isrã'ĩla, \"Ku zauni ƙasar. Sa'an nan idan wa'adin ƙarshe ya zo, zã Mu jẽ da ku jama'a-jama'a"
        },
        {
            "chapter": 17,
            "verse": 105,
            "text": "Kuma da gaskiya Muka saukar da shi, kuma da gaskiya ya sauka. Kuma ba Mu aike ka ba fãce kanã mai bãyar da bushãra kuma mai gargaɗi"
        },
        {
            "chapter": 17,
            "verse": 106,
            "text": "Kuma yanã abin karãtu Mun rarraba shi dõmin ka karanta shi ga mutane a kan jinkiri kuma Mun sassaukar da shi sassaukarwa"
        },
        {
            "chapter": 17,
            "verse": 107,
            "text": "Ka ce: \"Ku yi ĩmãni* da Shi, ko kuwa kada ku yi ĩmãni, lalle ne waɗanda aka bai wa ilmi daga gabãninsa, idan anã karãtunsa a kansu, sunã fãɗuwa ga haɓõɓinsu, sunã mãsu sujada"
        },
        {
            "chapter": 17,
            "verse": 108,
            "text": "Kuma sunã cẽwa: Tsarki ya tabbata ga Ubangijinmu! Lalle ne wa'adin Ubangijinmu ya kasance, haƙĩƙa, abin aikatãwa"
        },
        {
            "chapter": 17,
            "verse": 109,
            "text": "Kuma sunã fãɗuwa ga haɓõɓinsu sunã kũka, kuma yanã ƙara musu tsõro"
        },
        {
            "chapter": 17,
            "verse": 110,
            "text": "Ka ce: \"Ku kirayi Allah* kõ kuwa ku kirãyi Mai rahama. Kõwane kuka kira to Yanã da sũnãye mafi kyau. Kuma, kada ka bayyana** ga sallarka, kuma kada ka ɓõye ta. Ka nẽmi hanya a tsakãnin wancan"
        },
        {
            "chapter": 17,
            "verse": 111,
            "text": "Kuma ka ce: \"Gõdiyã* ta tabbata ga Allah wanda bai riƙi ɗã ba kuma abõkin tãrayya bai kasance a gare Shi ba a cikin mulkinSa, kuma wani masõyi sabõda wulãkancin bai kasance a gare Shi ba.\" Kuma ka girmama Shi, girmamãwa"
        },
        {
            "chapter": 18,
            "verse": 1,
            "text": "Gõdiya ta tabbata ga Allah wanda Ya saukar da Littafi a kan bãwansa kuma bai sanya karkata ba a gare shi"
        },
        {
            "chapter": 18,
            "verse": 2,
            "text": "Madaidaici, dõmin Ya yi gargaɗi da azãba mai tsanani daga gare shi, kuma Ya yi bushãra ga mũminai, waɗanda suke aikata ayyuka na ƙwarai da (cẽwa) sunã da wata lãdã mai kyau"
        },
        {
            "chapter": 18,
            "verse": 3,
            "text": "Sunã mãsu zama a cikinta har abada"
        },
        {
            "chapter": 18,
            "verse": 4,
            "text": "Kuma Ya yi gargaɗi ga waɗanda* suka ce: \"Allah yanã da ɗa"
        },
        {
            "chapter": 18,
            "verse": 5,
            "text": "Ba su da wani ilmi game da wannan magana, kuma iyãyensu bã su da shi, abin da ke fita daga bãkunansu ya girma ga ya zama kalmar faɗa! Ba su faɗan kõme fãce ƙarya"
        },
        {
            "chapter": 18,
            "verse": 6,
            "text": "To, kã yi kusa ka halaka ranka a gurabbansu, wai dõmin ba su yi ĩmãni da wannan lãbãri ba sabõda baƙin ciki"
        },
        {
            "chapter": 18,
            "verse": 7,
            "text": "Lalle ne Mũ, Mun sanya abin da ke kan ƙasa wata ƙawa* ce gare ta, dõmin Mu jarraba su; wanne daga cikinsu zai zama mafi kyau ga aiki"
        },
        {
            "chapter": 18,
            "verse": 8,
            "text": "Kuma lalle Mũ, Mãsu sanya abin da ke a kanta (ya zama) turɓãya ƙeƙasasshiya ne"
        },
        {
            "chapter": 18,
            "verse": 9,
            "text": "Ko kuwa kã yi zaton cẽwa ma'abũta kõgo* da allo sun kasance abin mãmãki daga ãyõyin Allah"
        },
        {
            "chapter": 18,
            "verse": 10,
            "text": "A lõkacin da samarin suka tattara zuwa ga kõgon, sai suka ce: \"Ya Ubangijinmu*! Ka bã mu wata rahama daga gare Ka, kuma Ka sauƙaƙe mana (sãmun) shiriya daga al'amarinmu"
        },
        {
            "chapter": 18,
            "verse": 11,
            "text": "Sai Muka yi dũka a kan kunnunwansu,* a cikin kõgon, shẽkaru mãsu yawa"
        },
        {
            "chapter": 18,
            "verse": 12,
            "text": "Sa'an nan Muka tãyar da su, dõmin Mu san wane ɗayan ƙungiyõyin biyu suka fi lissãfi ga abin da suka zauna na lõkacin"
        },
        {
            "chapter": 18,
            "verse": 13,
            "text": "Mu ne ke jẽranta maka lãbãrinsu da gaskiya. Lalle ne sũ, waɗansu samãri ne. Sun yi ĩmãni da Ubangijinsu, kuma Muka ƙãra musu wata shiriya"
        },
        {
            "chapter": 18,
            "verse": 14,
            "text": "Kuma Muka ɗaure a kan zukãtansu, a lõkacin da suka tsayu, sa'an nan suka ce: \"Ubangijinmu Shĩ ne Ubangijin sammai daƙasa. Bã zã mu kirãyi wanin Sa abin bautawa ba. (Idan mun yi haka) lalle ne, haƙĩƙa, mun faɗi abin da ya ƙẽtare haddi a sa'an nan"
        },
        {
            "chapter": 18,
            "verse": 15,
            "text": "Ga waɗannan mutãnenmu sun riƙi waninSa abin bautãwa! Don me bã su zuwa da wata hujja bayyananna a kansu (waɗanda ake bautawar)? To, wãne ne mafi zãlunci daga wanda ya ƙãga ƙarya ga Allah"
        },
        {
            "chapter": 18,
            "verse": 16,
            "text": "Kuma idan kun nĩsance su sũ da abin da suke bautãwa, fãce Allah, to, ku tattara zuwa ga kõgon sai Ubangijinku Ya watsa muku daga rahamar Sa kuma Ya sauƙaƙe muku madõgara daga al'amarinku"
        }
    ]
}
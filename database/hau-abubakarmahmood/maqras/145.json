{
    "maqras": [
        {
            "chapter": 25,
            "verse": 21,
            "text": "Kuma waɗanda bã su fatan haɗuwa da Mu suka ce: \"Don me ba a saukar da malã'ĩku ba a kanmu, kõ kuwa mu ga Ubangijinmu?\" Lalle ne sun kangara a cikin rãyukansu, kuma suka yi tsaurin kai, tsaurin kai mai girma"
        },
        {
            "chapter": 25,
            "verse": 22,
            "text": "A rãnar da suke ganin malã'iku bãbu bushãra a yinin nan ga mãsu laifi kuma sunã cẽwa,\"Allah Ya kiyãshe* mu"
        },
        {
            "chapter": 25,
            "verse": 23,
            "text": "Kuma Muka gabãta zuwa ga abin da suka aikata daga aiki, sai Muka sanya shi ƙũra wãtsattsiya"
        },
        {
            "chapter": 25,
            "verse": 24,
            "text": "Ma'abũta Aljanna a rãnar nan sũ ne mafi alhẽri ga matabbata kuma mafi kyaun wurin ƙailũla"
        },
        {
            "chapter": 25,
            "verse": 25,
            "text": "Kuma a rãnar da sama take tsattsãgewa tãre da gizãgizai, kuma a saukar da malã'iku, saukarwa"
        },
        {
            "chapter": 25,
            "verse": 26,
            "text": "Mulki a rãnar nan, na gaskiya, yanã ga Mai rahama, kuma ya zama yini, a kan kãfirai, mai tsanani"
        },
        {
            "chapter": 25,
            "verse": 27,
            "text": "Kuma rãnar da azzãlumi yake cĩzo a kan hannayensa, yanã cẽwa \"Ya kaitõna! (A ce dai) na riƙi hanya tãre da Manzo"
        },
        {
            "chapter": 25,
            "verse": 28,
            "text": "Ya kaitõna! (A ce dai) ban riƙi wãne masõyi ba"
        },
        {
            "chapter": 25,
            "verse": 29,
            "text": "Lalle ne, haƙĩƙa ya ɓatar da ni daga Tunãwa a bãyan (Tunãwar) ta je mini.\"Kuma Shaiɗan ya zama mai zumɓulẽwa ga mutum"
        },
        {
            "chapter": 25,
            "verse": 30,
            "text": "Kuma Manzo ya ce: \"Ya Ubangijĩna! Lalle mutãnena sun riƙi wannan Alƙur'ãni abin ƙauracẽwa"
        },
        {
            "chapter": 25,
            "verse": 31,
            "text": "Kuma kamar haka ne, Muka sanya maƙiyi daga mãsu laifi ga kõwane Annabi. Kuma Ubangijinka Ya isa ga zama Mai Shiryarwa, kuma Mai taimako"
        },
        {
            "chapter": 25,
            "verse": 32,
            "text": "Kuma waɗanda suka kãfirta suka ce: \"Don me ba a saukar da Alƙur'ãni a kansa ba, jimla guda?\" kamar wancan! Dõmin Mu ƙarfafa zũciyarka game da shi, kuma Mun jẽranta karanta shi da hankali jẽrantawa"
        },
        {
            "chapter": 25,
            "verse": 33,
            "text": "Kuma bã zã su zo maka da wani misãli ba, fãce Mun je maka da gaskiya da mafi kyau ga fassara"
        },
        {
            "chapter": 25,
            "verse": 34,
            "text": "Waɗanda ake tãyarwa a kan fuskõkinsu, zuwa ga Jahannama, waɗancan sũ ne mafi sharri ga wuri, kuma mafi ɓacẽwa ga hanya"
        },
        {
            "chapter": 25,
            "verse": 35,
            "text": "Kuma lalle ne, Mun bai wa Mũsã Littãfi, kuma Mun sanya ɗan'uwansa, Hãrũna, mataimaki tãre da shi"
        },
        {
            "chapter": 25,
            "verse": 36,
            "text": "Sai Muka ce: \"Ku tafi, kũ biyu, zuwa ga mutãnen nan waɗanda suka ƙaryata game da ãyõ yin Mu.\" sai Muka darkãke su, darkãkewa"
        },
        {
            "chapter": 25,
            "verse": 37,
            "text": "Kuma mutãnen Nũhu, a lõkacin da suka ƙaryata Manzanni, Muka nutsar da su, kuma Muka sanya su wata ãya ga mutãne, kuma Muka yi tattalin azãba mai raɗaɗi ga azzãlumai"
        },
        {
            "chapter": 25,
            "verse": 38,
            "text": "Da Ãdãwa da Samũdãwa, da mutanen Rassi, da waɗansu al'ummomi, a tsakãnin wannan, mãsu yawa"
        },
        {
            "chapter": 25,
            "verse": 39,
            "text": "Kuma kõwannensu Mun buga masa misãlai, kuma kõwanne Mun halakar da (shi), halakarwa"
        },
        {
            "chapter": 25,
            "verse": 40,
            "text": "Kuma lalle ne, haƙĩƙa, (¡uraishi) sun jẽ a kan alƙaryar nan wadda aka yi wa ruwa, ruwan azãba. Shin, ba su kasance sun gan ta ba? Ã'a, sun kasance bã su ƙaunar tãyarwa (a ¡iyãma)"
        },
        {
            "chapter": 25,
            "verse": 41,
            "text": "Kuma idan sun gan ka, bã su rikon ka fãce da izgili, (sunã cẽwa) \"Shin, wannan ne wanda Allah Ya aiko, Manzo"
        },
        {
            "chapter": 25,
            "verse": 42,
            "text": "Lalle ne, yã yi kusa ya ɓatar da mu daga Ubangijinmu, in bã dõmin da muka yi haƙuri a kansu ba.\"Kuma zã su sani a lõkacin da suke ganin azãba, wãne ne mafi ɓacẽwa ga hanya"
        },
        {
            "chapter": 25,
            "verse": 43,
            "text": "Shin, kã ga wanda ya riƙi UbangiJinsa son zuciyarsa? shin, to, kai ne ke kasancẽwa mai tsaro a kansa"
        },
        {
            "chapter": 25,
            "verse": 44,
            "text": "Ko kanã zaton cẽwa mafi yawansu sunã ji, kõ kuwa sunã hankali? sũ ba su zama ba fãce dabbõbin gida* suke. Ã'a, sũ ne mafi ɓacẽwa ga hanya"
        },
        {
            "chapter": 25,
            "verse": 45,
            "text": "Ashe, ba ka dũba ba zuwa ga Ubangijinka, yadda Ya miƙe inuwa? Kuma dã Yã so dã Yã bar ta tsaye cif, sa'an nan Muka sanya rãnã mai nũni a kanta"
        },
        {
            "chapter": 25,
            "verse": 46,
            "text": "Sa'an nan Muka karɓe ta (inuwa) zuwa gare Mu, karɓa mai sauƙi"
        },
        {
            "chapter": 25,
            "verse": 47,
            "text": "Kuma shĩ ne wanda Ya sanya muku dare ya zama tũfa da barci ya zama hũtãwa, dã yini ya zama lokacin tãshi (kamar Tashin ¡iyãma)"
        },
        {
            "chapter": 25,
            "verse": 48,
            "text": "Kuma Shi ne Ya aika iskõkin bushãra gaba ga rahamar Sa, kuma Muka saukar da ruwa mai tsarkakẽwa daga sama"
        },
        {
            "chapter": 25,
            "verse": 49,
            "text": "Dõmin Mu rãyar, game da shi, gari matacce, kuma Mu shayar da shi dabbõbi da mutãne mãsu yawa daga abin da Muka halitta"
        },
        {
            "chapter": 25,
            "verse": 50,
            "text": "Kuma lalle ne haƙĩƙa Mun sarrafa* shi (Alƙur'ãni) a tsakãninsu, dõmin su yi tunãni, sai dai mafi yawan mutãnen sun ƙi fãce kãfirci"
        },
        {
            "chapter": 25,
            "verse": 51,
            "text": "Kuma da Mun so, haƙĩƙa dã Mun aika da mai gargaɗi* a ciƙin kõwace alƙarya"
        },
        {
            "chapter": 25,
            "verse": 52,
            "text": "Sabõda haka kada ka yi ɗã'ã ga kãfirai, ka yãke su, da shi, yãƙi mai girma"
        }
    ]
}
{
    "maqras": [
        {
            "chapter": 12,
            "verse": 30,
            "text": "Kuma waɗansu mãtã* a cikin Birnin suka ce: \"Matar Azĩz tanã nẽman hãdiminta daga kansa! Haƙĩƙa, yã rufe zũciyarta da so. Lalle ne mũ, Munã ganin taa cikin ɓata bayyanãnna"
        },
        {
            "chapter": 12,
            "verse": 31,
            "text": "Sa'an nan a lõkacin da ta ji lãbãri game da mãkircinsu, sai ta aika kiran liyafa zuwa gare su, kuma ta yi tattalin abincin da ake dõgara wajen cinsa, kuma ta bai wa kõwace ɗaya daga cikinsu wuƙa, kuma ta ce: \"Ka fito a kansu.\" To, a lõkacin da, suka gan shi, suka girmamã shi, kuma suka yanyanke hannãyensu, kuma suka ce: \"Tsarki yanã ga Allah! Wannan bã mutum ba ne! Wannan bai zama ba fãce Malã'ika ne mai daraja"
        },
        {
            "chapter": 12,
            "verse": 32,
            "text": "Ta ce: \"To wannan ne fa wanda kuka, zarge* ni a cikinsa! Kuma lalle ne, haƙẽƙa na nẽme shi daga kansa, sai ya tsare gida, kuma nĩ inã rantsuwa, idan bai aikata abin da nake umurnin sa ba, haƙẽƙa anã ɗaure shi. Haƙĩƙa, yanã kasan, cewa daga ƙasƙantattu"
        },
        {
            "chapter": 12,
            "verse": 33,
            "text": "Ya ce: \"Yã Ubangijina! Kurkuku ne mafi sõyuwa a gare ni daga abin da suke kirã na zuwa gare shi. Kuma idan ba Ka karkatar da kaidinsu daga gare ni ba, zan karkata zuwa gare su, kuma in kasance daga jãhilai"
        },
        {
            "chapter": 12,
            "verse": 34,
            "text": "Sai Ubangijinsa Ya karɓa masa sabõda haka Ya karkatar da kaidinsu daga gare shi. Lalle Shĩ ne Mai jĩ, Masani"
        },
        {
            "chapter": 12,
            "verse": 35,
            "text": "Sa'an nan kuma ya bayyana a gare su a bãyan sun ga alãmõmin, lalle ne dai su ɗaure shi har zuwa wani lõkaci"
        },
        {
            "chapter": 12,
            "verse": 36,
            "text": "Kuma waɗansu samãri biyu suka shiga kurkuku tãre da shi.* ¦ayansu ya ce: \"Lalle ne nĩ, nã yi mafarkin gã ni inã mãtsar giya.\" Kuma ɗayan ya ce: \"Lalle ne nĩ, nã yi Mafarkin gã ni inã ɗauke da waina a bisa kaina, tsuntsãye sunã ci daga gare ta. Ka bã mu lãbãri game da fassararsu. Lalle ne mũ, Munã ganin ka daga mãsu kyautatãwa"
        },
        {
            "chapter": 12,
            "verse": 37,
            "text": "Ya ce: \"Wani abinci bã zai zo muku ba wanda ake azurtã ku da shi fãce nã bã ku lãbãrin fassararsa,* kãfin ya zo muku. Wannan kuwa yanã daga abin da Ubangijĩna Ya sanar da ni. Lalle ne nĩ nã bar addinin mutãne waɗanda ba su yi ĩmãni da Allah ba, kuma game da lãhira, sũ kãfirai ne"
        },
        {
            "chapter": 12,
            "verse": 38,
            "text": "Kuma na bi addinin iyayẽna, Ibrãhĩm da Is'hãka da Yãƙũba. Bã ya yiwuwa a gare mu mu yi shirka da Allah da kõme. Wannan yana daga falalar Allah a kanmu da mutãne, amma mafi yawan mutãne bã su gõdewa"
        },
        {
            "chapter": 12,
            "verse": 39,
            "text": "Yã abõkaina biyu na kurkuku! Shin iyãyen giji dabam-dabam ne mafiya alhẽri kõ kuwa Allah Makaɗaici Mai tanƙwasãwa"
        },
        {
            "chapter": 12,
            "verse": 40,
            "text": "Ba ku bauta wa kõme, baicinSa, fãce waɗansu sũnãye waɗanda kuka ambace su, kũ da ubanninku. Allah bai saukar da wani dalĩli ba game da su. Bãbu hukunci fãce na Allah. Ya yi umurnin kada ku bauta wa kõwa fãce Shi. Wancan ne addini madaidaici, kuma amma mafi yawan mutãne ba su sani ba"
        },
        {
            "chapter": 12,
            "verse": 41,
            "text": "Yã abõkaina biyu, na kurkuku! Amma ɗayanku, to, zai shãyar da uban gidansa giya, kuma gudan, to, zã a tsĩrẽ shi, sa'an nan tsuntsãye su ci daga kansa. An hukunta al'amarin, wanda a cikinsa kuke yin fatawa"
        },
        {
            "chapter": 12,
            "verse": 42,
            "text": "Kuma ya ce da wanda ya tabbatar da cẽwa shi mai kuɓuta ne daga gare su, \"Ka ambacẽ ni a wurin uban gidanka.\" Sai Shaiɗan ya mantar da shi tunãwar Ubangijinsa, sabõda haka ya zauna a cikin kurkuku 'yan shekaru"
        },
        {
            "chapter": 12,
            "verse": 43,
            "text": "Kuma sarki ya ce: \"Lalle ne, nã yi mafarki*; nã ga shãnu bakwai mãsu ƙiba, waɗansu bakwai rãmammu, sunã cin su, da zangarku bakwai kõre-kõre da waɗansu ƙeƙasassu. Yã kũ jama'a! Ku yi mini fatawa a cikin mafarkĩna, idan kun kasance ga mafarki kunã fassarawa"
        },
        {
            "chapter": 12,
            "verse": 44,
            "text": "Suka ce: \"Yãye-yãyen mafarki ne, kuma ba mu zamo masana ga fassarar yãye-yãyen mafarki ba"
        },
        {
            "chapter": 12,
            "verse": 45,
            "text": "Kuma wannan da ya kuɓuta daga cikinsu ya ce: a bãyan yã yi tunãni a lõkaci mai tsawo, \"Nĩ, inã bã ku lãbãri game da fassararsa. Sai ku aike ni"
        },
        {
            "chapter": 12,
            "verse": 46,
            "text": "Yã Yũsufu! Yã kai mai yawan gaskiya! Ka yi mana fatawa a cikin shãnu bakwai mãsu ƙiba, waɗansu bakwai rãmammu sunã cin su, da zangarku bakwai kõrãye da waɗansu ƙẽƙasassu, tsammãnĩna in kõma ga mutãne, tsammãninsu zã su sani"
        },
        {
            "chapter": 12,
            "verse": 47,
            "text": "Ya ce: \"Kunã shũka, shẽkara bakwai tutur, sa'an nan abin da kuka girbe, sai ku bar shi, a cikin zanganniyarsa,* sai kaɗan daga abin da kuke ci"
        },
        {
            "chapter": 12,
            "verse": 48,
            "text": "Sa'an nan kuma waɗansu bakwai mãsu tsanani su zo daga hãyan wancan, su cinye abin da kuka gabãtar dõminsu, fãce kaɗan daga abin da kuke ãdanãwa"
        },
        {
            "chapter": 12,
            "verse": 49,
            "text": "Sa'an nan kuma wata shẽkara ta zo daga bãyan wancan, a cikinta ake yi wa mutãne ruwa mai albarka, kuma a cikinta suke mãtsar abin sha"
        },
        {
            "chapter": 12,
            "verse": 50,
            "text": "Kuma sarkin ya ce: \"Ku zo mini da shi.\" To, a lõkacin da manzo ya je masa (Yũsufu), ya ce: \"Ka kõma zuwa ga uban gidanka, sa' an nan ka tambaye shi; Mẽnene hãlin mãtãyen nan waɗanda suka yanyanke hannãyensu? Lalle ne Ubangijĩna ne Masani game da kaidin su"
        },
        {
            "chapter": 12,
            "verse": 51,
            "text": "Ya ce: \"Mẽne ne babban al'amarinku, a lõkacin da kaka nẽmi Yũsufu daga kansa?\" Suka ce: \"Tsarki ga Allah yake! Ba mu san wani mummũnan aiki a kansaba.\" Mãtar Azĩz ta ce: \"Yanzu fagaskiya* ta bayyana. Nĩ ce nã nẽme shi daga kansa. Kuma lalle ne shĩ, haƙĩƙa, yanã daga mãsu gaskiya"
        },
        {
            "chapter": 12,
            "verse": 52,
            "text": "Wancan ne, dõmin ya san cẽwa lalle ne ni ban yaudareshi ba a ɓõye, kuma lalle Allah bã Ya shiryar da kaidin mayaudara"
        }
    ]
}
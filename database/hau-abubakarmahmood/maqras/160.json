{
    "maqras": [
        {
            "chapter": 29,
            "verse": 26,
            "text": "Sai Lũɗu ya yi ĩmãni da shi. Kuma Ibrãhĩm ya ce: \"Lallenĩ mai ƙaura ne zuwa ga Ubangijina. Lalle Shĩ Shĩ ne Mabuwãyi, Mai hikima"
        },
        {
            "chapter": 29,
            "verse": 27,
            "text": "Kuma Muka bã shi Ishãƙa da Ya'aƙũba, kuma Muka sanya Annabci da littãfi a cikin zuriyarsa. Kuma Mun bã shi sakamakonsa a dũniya, kuma lalle shĩ a Lãhira, tabbas, yanã a cikin sãlihai"
        },
        {
            "chapter": 29,
            "verse": 28,
            "text": "Da Lũɗu, a lõkacin daya ce wa mutãnensa, \"Lalle kũ, haƙĩƙa kunã jẽ wa alfãsha wadda wani mahalũƙi daga cikin dũniya bai riga ku gare ta ba"
        },
        {
            "chapter": 29,
            "verse": 29,
            "text": "Ashe, lalle kũ kunã je wa maza, kuma ku yi fashin hanya kuma ku je, a cikin majalisarku da abin da bã shi da kyau? To, jawãbin mutãnensa bai kasance ba fãce dai sun ce: 'Ka zo mana da azãbar Allah, idan ka kasance daga mãsu gaskiya"
        },
        {
            "chapter": 29,
            "verse": 30,
            "text": "Ya ce: \"Ya Ubangijĩna! Ka taimake ni a kan mutãnen nan maɓarnata"
        },
        {
            "chapter": 29,
            "verse": 31,
            "text": "Kuma a lõkacin da Manzannin Mu suka jẽ wa Ibrãhĩm da bushãra suka ce: \"Lalle mu mãsu halaka mutãnen, wannan alƙarya ne. Lalle mutãnenta sun kasance mãsu zãlunci"
        },
        {
            "chapter": 29,
            "verse": 32,
            "text": "Ya ce: \"Lalle akwai Lũɗu a cikinta!\" Suka ce: \"Mũ ne mafiya sani ga waɗanda suke a cikinta, lalle munã tsĩrar da shi da mutãnensa, fãce fa mãtarsa ta kasance a cikin mãsu wanzuwa"
        },
        {
            "chapter": 29,
            "verse": 33,
            "text": "Kuma a lõkacin da Manzannin Mu suka je wa Lũɗu ya ɓãta rai sabõda su, kuma yã ƙuntata ga kirji sabõda su. Kuma suka ce: \"Kada ka ji tsõro kuma kada ka yi baƙin ciki lalle mũ mãsu tsĩrar da kai ne da iyãlanka, fãce dai matarka ta kasance daga mãsu wanzuwa"
        },
        {
            "chapter": 29,
            "verse": 34,
            "text": "Lalle mũ, mãsu saukar da azãba ne daga sama a kan mutãnen wannan alƙarya sabõda abin da suka kasance sunã yi na fãsiƙanci"
        },
        {
            "chapter": 29,
            "verse": 35,
            "text": "Kuma lalle Mun bar wata ãyã bayyananna daga gare ta ga mutãne mãsu hankalta"
        },
        {
            "chapter": 29,
            "verse": 36,
            "text": "Kuma zuwa ga Madyana, Mun aika ɗan'uwansu shu'aibu, sai ya ce: \"Ya mutãnena! Ku bauta wa Allah kuma ku yi fatan (rahamar) Rãnar Lãhira, kuma kada ku yi ɓarna a cikin ƙasã, alhãli kuwa kunã mãsu lãlãtarwa"
        },
        {
            "chapter": 29,
            "verse": 37,
            "text": "Sai suka ƙaryata shi, sabõda haka tsãwa ta kãmã su, dõmin haka suka wãyi gari sunã guggurfãne"
        },
        {
            "chapter": 29,
            "verse": 38,
            "text": "Da Ãdawa da Samũdãwa alhãli kuwa lalle alãmun azãba sun bayyana a gare su daga gidãjensu kuma Shaiɗan ya ƙawãta musu ayyukansu, sabõda haka ya kange su daga hanyar Allah, kuma sun kasance mãsu basĩra"
        },
        {
            "chapter": 29,
            "verse": 39,
            "text": "Kuma ¡ãrũna da Fir'auna da Hãmãna, kuma lalle Mũsaya je musu da hujjõji, sai suka yi girman kai a cikin ƙasã kuma ba su kasance mãsu tsẽrẽwa ba"
        },
        {
            "chapter": 29,
            "verse": 40,
            "text": "Sabõda haka kõwanensu Mun kama shi da laifinsa. Watau daga cikinsu akwai wanda Muka aika iskar tsakuwa a kansa kuma daga cikinsu akwai wanda tsãwa ta kãmã, kuma daga cikinsu akwai wanda Muka birkice ƙasã da shi kuma daga cikinsu akwai wanda Muka nutsar. Bã ya yiwuwa ga Allah Ya zãlunce su, amma sun kasance kansu suke zãlunta"
        },
        {
            "chapter": 29,
            "verse": 41,
            "text": "Misãlin waɗanda suka riƙi waɗansu masõya waɗanda bã Allah ba, kamar misãlin gizõgizo ne wanda ya riƙi wani ɗan gida, alhãli kuwa lalle mafi raunin gidãje, shĩ ne gidan gizogizo, dã sun kasance sunã sane"
        },
        {
            "chapter": 29,
            "verse": 42,
            "text": "Lalle Allah Yanã sane da abin da suke kira wanda bã Shi ba na wani abu duka kuma shĩ ne Mabuwãyi, Mai hikima"
        },
        {
            "chapter": 29,
            "verse": 43,
            "text": "Kuma waɗancan misãlan Munã bayyana su ga mutãne kuma bãbu mai hankalta da su sai mãsu ilmi"
        },
        {
            "chapter": 29,
            "verse": 44,
            "text": "Allah Ya halitta sammai da ƙasa da gaskiya. Lalle cikin wancan akwai ãyã ga mũminai"
        },
        {
            "chapter": 29,
            "verse": 45,
            "text": "Ka karanta abin da ake yin wahayi zuwa gare ka daga Littãfi, kuma ka tsayar da salla. Lalle salla tanã hanãwa daga alfãsha da abni ƙyãma, kuma lalle ambaton Allah yafi girma, kuma Allah Yanã sane da abin da kuke aikatãwa"
        }
    ]
}
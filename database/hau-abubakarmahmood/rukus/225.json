{
    "rukus": [
        {
            "chapter": 16,
            "verse": 10,
            "text": "Shĩ ne Wanda Ya saukar da ruwa daga sama dõminku, daga gare shi akwai abin sha, kuma daga gare shi itãce yake, a cikinsa kuke yin kĩwo"
        },
        {
            "chapter": 16,
            "verse": 11,
            "text": "Yanã tsirar da shũka game da shi, dõminku zaitũni da dabĩnai da inabai, kuma daga dukan 'yã'yan itãce. Lalle ne a cikin wancan haƙĩƙa, akwai ãyã ga mutãne waɗanda suke yin tunãni"
        },
        {
            "chapter": 16,
            "verse": 12,
            "text": "Kuma Ya hõrẽ muku dare da wuni da rãnã da watã kuma taurãri hõrarru ne da umurninSa. Lalle ne a cikin wancan, haƙĩƙa, akwai ãyõyi ga mutãne waɗanda suke hankalta"
        },
        {
            "chapter": 16,
            "verse": 13,
            "text": "Kuma abin da Ya halitta muku a cikin ƙasa, yana mai sãɓãnin launukansa. Lalle ne a cikin wancan, haƙĩƙa, akwai ãyã ga mutãne waɗanda suke tunãwa"
        },
        {
            "chapter": 16,
            "verse": 14,
            "text": "Kuma Shĩ ne Ya hõrẽ tẽku dõmin ku ci wani nama sãbõ daga gare shi, kuma kunã fitarwa, daga gare shi, ƙawã wadda kuke yin ado da ita. Kuma kuna ganin jirãge sunã yankan ruwa a cikinsa kuma dõmin ku yi nẽman (fatauci) daga falalarSa. Kuma mai yiwuwa ne kuna gõdẽwa"
        },
        {
            "chapter": 16,
            "verse": 15,
            "text": "Kuma Ya jẽfa, a cikin ƙasa, tabbatattun duwatsu dõmin kada ta karkata da ku, da kõguna da hanyõyi, ɗammãnin ku kunã shiryuwa"
        },
        {
            "chapter": 16,
            "verse": 16,
            "text": "Kuma da waɗan su alãmõmi, kuma da taurãri sunã mãsu nẽman shiryuwa (ga tafiyarsu ta fatauci)"
        },
        {
            "chapter": 16,
            "verse": 17,
            "text": "Shin, wanda Yake yin halitta yanã yin kama da wanda ba ya yin halitta? Shin fa, bã ku tunãwa"
        },
        {
            "chapter": 16,
            "verse": 18,
            "text": "Kuma idan kun ƙidãya ni'imar Allah, bã ku iya lissafa ta. Lalle ne Allah, haƙĩƙa, Mai gãfara ne, Mai jin ƙai"
        },
        {
            "chapter": 16,
            "verse": 19,
            "text": "Kuma Allah Yanã sanin abin da kuke asirtãwa da abin da kuke bayyanãwa"
        },
        {
            "chapter": 16,
            "verse": 20,
            "text": "Kuma waɗanda suke kira, baicin Allah, ba su halicci kõme ba, kuma sũ ne ake halittawa"
        },
        {
            "chapter": 16,
            "verse": 21,
            "text": "Matattũ ne, bã su da rai, kuma ba su san a wane lõkaci ake tãyar da su ba"
        }
    ]
}
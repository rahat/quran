{
    "rukus": [
        {
            "chapter": 17,
            "verse": 61,
            "text": "Kuma a lõkacin* da Muka cẽ wa malã'iku, \"Ku yi sujada ga Ãdamu,\" sai suka yi sujada, fãce Ibilĩsa, ya ce: \"shin, zan yi sujada ga wanda ka** halitta shi yanã lãka"
        },
        {
            "chapter": 17,
            "verse": 62,
            "text": "Ya ce: \"Shin, kã gan ka*! Wannan wanda ka girmama a kaina, lalle ne idan ka jinkirtã mini zuwa ga Rãnar ¡iyãma lalle ne, zan tumɓuke zuriyarsa, fãce kaɗan"
        },
        {
            "chapter": 17,
            "verse": 63,
            "text": "Ya ce: \"Ka tafi. Sa'an nan wanda ya bĩ ka daga gare su, to, Jahannama ce sakamakonku, (Mu ba ku shi) sakamako cikakke"
        },
        {
            "chapter": 17,
            "verse": 64,
            "text": "Kuma ka rikitar da wanda ka sãmi ĩko a kansa, daga gare su, da sautinka, kuma ka yi hari a kansu da dawãkinka da dãkãrunka kuma ka yi tãrẽwa da su a cikin dũkiyõyi da ɗiyã, kumaka yi musu wa'adi. Alhãli kuwa Shaiɗan bã ya yi musu wa'adin kõme fãce da ruɗi"
        },
        {
            "chapter": 17,
            "verse": 65,
            "text": "Lalle ne bãyiNa, bã ka da wani ƙarfi a kansu. Kuma Ubangijinka Ya isa Ya zama wakĩli"
        },
        {
            "chapter": 17,
            "verse": 66,
            "text": "Ubangijinku ne Yake gudãnar da jirgi a cikin tẽku, dõmin ku nema daga falalarSa. Lalle ne Shĩ, Yã kasance a gare ku Mai jin ƙai"
        },
        {
            "chapter": 17,
            "verse": 67,
            "text": "Kuma idan cũta ta shãfe ku, a cikin tẽku, sai wanda kuke kira ya ɓace fãce Shi. To, a lõkacin da Ya tsira da ku zuwa, ga tudu sai kuka bijire. Kuma mutum ya kasance mai yawan butulci"
        },
        {
            "chapter": 17,
            "verse": 68,
            "text": "Shin fa kun amince cẽwa (Allah) bã Ya shãfe gẽfen ƙasa game da ku kõ kuwa Ya aika da iska mai tsakuwa a kanku, sa'an nan kuma bã zã ku sãmi wani wakĩli ba dõminku"
        },
        {
            "chapter": 17,
            "verse": 69,
            "text": "Ko kun amince ga Ya mayar da ku a cikin tẽkun a wani lõkaci na dabam, sa'an na Ya aika wata gũguwa mai karya abũbuwa daga iska, har ya nutsar da ku sabõda abin da kuka yi na kãfirci? Sa'an nan kuma bã ku sãmun mai bin hakki sabõda ku, a kanMu, game da Shi"
        },
        {
            "chapter": 17,
            "verse": 70,
            "text": "Kuma lalle ne Mun girmama 'yan Adam*, kuma Muka ɗauke su a cikin ƙasa da tẽku kuma Muka azurta su daga abũbuwa mãsu dãɗi kuma Muka fĩfĩta su a kan mãsu yawa daga waɗanda Muka halitta, fĩfĩtãwa"
        }
    ]
}
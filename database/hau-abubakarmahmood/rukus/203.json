{
    "rukus": [
        {
            "chapter": 12,
            "verse": 94,
            "text": "Kuma, a lõkacin da ãyari* ya bar (Masar) ubansa ya ce: \"Lalle ne nĩ inã shãƙar iskar Yũsufu, bã dõmin kanã ƙaryata ni ba"
        },
        {
            "chapter": 12,
            "verse": 95,
            "text": "Suka ce: \"Tallahi lalle ne, kai, haƙĩƙa, kanã a cikin ɓatarka daɗaɗɗa"
        },
        {
            "chapter": 12,
            "verse": 96,
            "text": "Sa'an nan a lõkacin da mai bãyar da bushãra ya je, sai ya jẽfa ta a kan fuskarsa, sai ya kõma mai gani. Ya ce: \"Shin, ban gaya muku ba, lalle ne, ni inã sanin abin da ba ku sani ba, daga Allah"
        },
        {
            "chapter": 12,
            "verse": 97,
            "text": "Suka ce: \"Yã ubanmu!* ka nẽma mana gãfara ga zunubanmu, lalle ne mũ, mun kasance mãsu kuskure"
        },
        {
            "chapter": 12,
            "verse": 98,
            "text": "Ya ce: \"Da sannu zã ni nẽma muku gãfara daga Ubangijina. Shi ne Mai gãfara, Mai jin ƙai"
        },
        {
            "chapter": 12,
            "verse": 99,
            "text": "Sa'an nan a lõkacin* da suka shiga gun Yũsufu, yã tattara mahaifansa biyu a gare shi, kuma ya ce: \"Ku shiga Masar in Allah Ya so, kuna amintattu"
        },
        {
            "chapter": 12,
            "verse": 100,
            "text": "Kuma ya ɗaukaka iyãyensa biyu a kan karaga, sa'an nan suka fãɗi a gare shi, suna mãsu sujada.* Kuma ya ce: \"Ya bãbãna! Wannan ita ce fassarar mafarkin nan nãwa. Lalle ne Ubangijina Ya sanya shi ya tabbata sõsai, kuma lalle ne Ya kyautata game da ni a lõkacin da Ya fitar da ni daga kurkuku. Kuma Ya zo da ku daga ƙauye, a bãyan Shaiɗan yã yi fisgar ɓarna a tsakãnĩna da tsakãnin 'yan'uwana, Lalle ne Ubangijina Mai tausasawa ne ga abin da Yake so. Lalle ne Shĩ, Shĩ ne Masani, Mai hikima"
        },
        {
            "chapter": 12,
            "verse": 101,
            "text": "Yã Ubangijina* lalle ne Kã bã ni daga mulki, kuma Kã sanar da ni daga fassarar lãbaru. Ya Mahaliccin sammai da ƙasa! Kai ne Majiɓincĩna a dũniya da Lãhira Ka karɓi raina inã Musulmi, kuma Ka riskar da ni ga sãlihai"
        },
        {
            "chapter": 12,
            "verse": 102,
            "text": "Wannan daga* lãbarun gaibi ne, Munã yin wahayinsa zuwa gare ka, kuma ba ka kasance a wurinsu ba a lõkacin da suke yin niyyar zartar da al'amarinsu, alhãli sunã yin mãkirci"
        },
        {
            "chapter": 12,
            "verse": 103,
            "text": "Kuma mafi yawan mutãne ba su zama mãsu ĩmãni ba, kõ da kã yi kwaɗayin haka"
        },
        {
            "chapter": 12,
            "verse": 104,
            "text": "Kuma bã ka tambayar su wata lãdã a kansa. Shĩ bai zama ba fãce ambato dõmin halittu"
        }
    ]
}
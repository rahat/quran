{
    "juzs": [
        {
            "chapter": 21,
            "verse": 1,
            "text": "Hisãbin mutãne ya kusanta gare su, ahãli kuwa sunã a cikin gafala, sunã mãsu bijirẽwa"
        },
        {
            "chapter": 21,
            "verse": 2,
            "text": "Wani ambatõ daga Ubangijinsu sãbo, bã ya zuwa gare su fãce sun saurãre shi, alhãli kuwa sunã mãsu yin wãsa"
        },
        {
            "chapter": 21,
            "verse": 3,
            "text": "Sanã mãsu shagaltacin zukãtansu, kuma su asirta gãnãwa: Waɗanda suka yi zãlunce (sunã cẽwa) \"Wannan bã Kõwa ba ne fãce mutum misãlinku. Shin, to, kunã jẽ wa sihiri, ahãli kuwa kũ, kunã fahimta"
        },
        {
            "chapter": 21,
            "verse": 4,
            "text": "Ya ce: \"Ubangijina Yanã sanin magana a cikin sama da ƙasa kuma Shi ne Mai ji, Masani"
        },
        {
            "chapter": 21,
            "verse": 5,
            "text": "Ã'a, suka ce: \"Yãye-yãyen mafarki ne. Ã'a, yã ƙirƙira shi ne. Ã'a, shi mawãƙi ne. Sai ya zo mana da wata ãyã kamar yadda aka aiko manzanni na farko"
        },
        {
            "chapter": 21,
            "verse": 6,
            "text": "Wata alƙarya da Muka halaka ta a gabãninsu, ba ta yi ĩmãni ba. Shin, to, sũ, sunã yin ĩmãni"
        },
        {
            "chapter": 21,
            "verse": 7,
            "text": "Kuma ba Mu aika ba a gabãninka fãce mazãje, Munã yin wahayi zuwa gare su. Ku tambayi ma'abũta ambato* idan kun kasance ba ku sani ba"
        },
        {
            "chapter": 21,
            "verse": 8,
            "text": "Kuma ba Mu sanya su jiki, bã su cin abin ci ba, kuma ba su kasance madawwama ba"
        },
        {
            "chapter": 21,
            "verse": 9,
            "text": "Sa'an nan kuma Muka gaskata musu alkawari; sai Muka tsẽrar da su da wanda Muke so, kuma Muka halakar da mãsu yawaitãwa"
        },
        {
            "chapter": 21,
            "verse": 10,
            "text": "Lalle haƙĩƙa Mun saukar da wani littãfi zuwa gare ku,* a cikinsa akwai ambatonku. Shin, to, bã ku hankalta"
        },
        {
            "chapter": 21,
            "verse": 11,
            "text": "Kuma da yawa Muka karya wata alƙarya tã kasance mai zãlunci, kuma Muka ƙãga halittar waɗansu mutãne na dabam a bãyanta"
        },
        {
            "chapter": 21,
            "verse": 12,
            "text": "Sai a lõkacin da suka hangi azãbar Mu, sai gã su sunã gudu daga gare ta"
        },
        {
            "chapter": 21,
            "verse": 13,
            "text": "Kada ku yi gudu. Ku kõmo zuwa ga abin da aka ni'imtar da ku a cikinsa da gidãjenku tsammãninku anã tambayar ku"
        },
        {
            "chapter": 21,
            "verse": 14,
            "text": "Suka ce: \"Kaitonmu! Lalle mũ ne muka kasance mãsu zãlunci"
        },
        {
            "chapter": 21,
            "verse": 15,
            "text": "Sa'an nan waccan ba ta gushe ba, ita ce da'awarsu har Muka mayar da su girbabbu, bitattu"
        },
        {
            "chapter": 21,
            "verse": 16,
            "text": "Kuma ba Mu halitta sama da ƙasa da abin da ke a tsakãninsu Muna Mãsu wãsã ba"
        },
        {
            "chapter": 21,
            "verse": 17,
            "text": "Da Mun yi nufin Mu riƙi wani abin wãsa dã Mun* riƙe shi daga gunMu, idan Mun kasance mãsu aikatãwa"
        },
        {
            "chapter": 21,
            "verse": 18,
            "text": "Ã'a, Munã jĩfa da gaskiya a kan ƙarya, sai ta darkãke ta, sai ga tã halakakka. Kuma bone yã tabbata a gare ku sabõda abin da kuke siffantãwa"
        },
        {
            "chapter": 21,
            "verse": 19,
            "text": "Kuma shĩ ne da mallakar wanda yake a cikin sammai da ƙasa. Kuma waɗanda suke wurin Sa (watau malã'iku), bã su yin girman kai ga ibãdar Sa. kuma bã su gajiya"
        },
        {
            "chapter": 21,
            "verse": 20,
            "text": "Sunã tasbĩhi dare da rãnã, bã su yin rauni"
        },
        {
            "chapter": 21,
            "verse": 21,
            "text": "Kõ (kãfirai) sun riƙi waɗansu abũbuwan bautãwa ne ga ƙasã, su ne mãsu tãyarwa (gare su)"
        },
        {
            "chapter": 21,
            "verse": 22,
            "text": "Dã waɗansu abũbuwan bautawa sun kasance a cikinsu (sama da ƙasa) fãce Allah, haƙĩƙa dã su biyun sun ɓãci. Sabõda haka tsarki ya tabbata ga Allah Ubangijin Al'arshi daga abin da suke siffantãwa"
        },
        {
            "chapter": 21,
            "verse": 23,
            "text": "Bã a tambayar Sa ga abin da Yake aikatãwa, alhãli kuwa sũanã tambayar su"
        },
        {
            "chapter": 21,
            "verse": 24,
            "text": "Kõ sun riƙi waɗansu abũbuwan bautãwa baicinSa? Ka ce: \"Ku kãwo hujjarku, wannan shi ne ambaton wanda yake tãre da ni, kuma shi ne ambaton wanda yake a gabãnĩna. Ã'a, mafi yawansubã su sanin gaskiya, sabõda haka sũ mãsu bijirẽwa ne"
        },
        {
            "chapter": 21,
            "verse": 25,
            "text": "Kuma ba Mu aiki wani Manzo ba a gabãninka fãce Munã yin wahayi zuwa gare shi, cẽwa \"Lalle ne Shi, bãbu abin bautãwa fãce Nĩ, sai ku bauta Mini"
        },
        {
            "chapter": 21,
            "verse": 26,
            "text": "Kuma suka ce: \"Mai rahama ya riƙi ɗã.\" Tsarkinsa, ya tabbata! Ã'a, (malã'iku) bãyi ne mãsu daraja"
        },
        {
            "chapter": 21,
            "verse": 27,
            "text": "Bã su gabãtarSa da magana, kuma su da umurnin Sa suke aiki"
        },
        {
            "chapter": 21,
            "verse": 28,
            "text": "Yanã sanin abin da yake gaba gare su da abin da yake a bãyansu, kuma bã su yin cẽto fãce ga wanda Ya yarda, kuma sũmasu sauna ne sabõda tsõron Sa"
        },
        {
            "chapter": 21,
            "verse": 29,
            "text": "Kuma wanda ya ce daga gare su, \"Lalle nĩ abin bautãwa ne baicinSa,\" to, wannan Munã sãkã masa da, Jahannama. Kamar haka Muke sãkã wa azzãlumai"
        },
        {
            "chapter": 21,
            "verse": 30,
            "text": "Shin kuma waɗanda suka kãfirta ba, su gani da cẽwa lalle sammai da ƙasa sun kasance ɗinke,* sai Muka bũɗe su, kuma Muka sanya dukan kome mai rai daga ruwa? Shin, bã zã su yi ĩmãni ba"
        },
        {
            "chapter": 21,
            "verse": 31,
            "text": "Kuma Mun sanya tabbatattun duwãtsu a cikin ƙasa dõmin kada ta karkata da su kuma Mun sanya ranguna, hanyõyi, a cikinsu (duwãtsun), tsammãninsu sunã shiryuwa"
        },
        {
            "chapter": 21,
            "verse": 32,
            "text": "Kuma Mun sanya sama rufi tsararre, alhãli kuwa su daga ãyõyinta mãsu bijirẽwa ne"
        },
        {
            "chapter": 21,
            "verse": 33,
            "text": "Kuma shĩ ne wanda Ya halitta dare da yini da rãnã da watã dukansu* a cikin wani sarari suKe iyo"
        },
        {
            "chapter": 21,
            "verse": 34,
            "text": "Kuma ba Mu sanya dawwama ga wani mutum ba, a gabãninka. Shin to idan ka mutu to sũ ne madawwama"
        },
        {
            "chapter": 21,
            "verse": 35,
            "text": "Kõwane rai mai ɗanɗanar mutuwa ne. Kuma Munã jarraba ku da sharri da alhẽri dõmin fitina. Kuma zuwa gare Mu ake mayar da ku"
        },
        {
            "chapter": 21,
            "verse": 36,
            "text": "Kuma idan waɗanda suka kãfirta suka gan ka, bã su riƙon ka fãce da izgili (sunã cẽwa), \"Shin, wannan ne ke ambatar gumãkanku?\" Alhãli kuwa sũ, ga ambatar Mai rahama, mãsu kãfirta ne"
        },
        {
            "chapter": 21,
            "verse": 37,
            "text": "An halitta mutum daga gaggãwa, zan nũna muku ãyõyiNa. Sabõda haka kada ku nẽmiyin gaggãwa"
        },
        {
            "chapter": 21,
            "verse": 38,
            "text": "Kuma sunã cẽwa, \"A yaushe wannan wa'adi zai tabbata, idan kun kasance mãsu gaskiya"
        },
        {
            "chapter": 21,
            "verse": 39,
            "text": "Dã waɗanda suka kãfirta sunã sanin lõkacin da bã su kange wuta daga fuskõkinsu, kuma haka daga bãyayyakinsu, alhãli kuwa ba su zama ana taimakon su ba"
        },
        {
            "chapter": 21,
            "verse": 40,
            "text": "Ã'a, tanã jẽ musu bisa ga auke sai ta ɗimautar da su, sa'an nan bã su iya mayar da ita, kuma ba su zama anã yi musu jinkiri ba"
        },
        {
            "chapter": 21,
            "verse": 41,
            "text": "Kuma lalle ne, haƙĩƙa, an yi izgili ga waɗansu Manzanni daga gabãninka, sai abin da suka kasance sunã izgili da shi ya auku ga waɗanda suka yi izgilin daga gare su"
        },
        {
            "chapter": 21,
            "verse": 42,
            "text": "Ka ce: \"Wãne ne yake tsare ku a dare da yini daga Mai rahama?\" Ã'a, sũ mãsu bijirẽwa ne daga ambaton Ubangijinsu"
        },
        {
            "chapter": 21,
            "verse": 43,
            "text": "Ko kuwa sunã da waɗansu abũbuwan bautãwa waɗanda ke tsare su, daga gare Mu? Bã su iya taimakon kansu kuma ba su kasance anã abũtar su* ba daga gare Mu"
        },
        {
            "chapter": 21,
            "verse": 44,
            "text": "Ã'a, Mun yalwata wa waɗannan da ubanninsu ni'imarMu, har rãyuwa ta yi tsawo a kansu. Shin, to, bã su ganin cẽwa lalle Mũ, Munã je wa ƙasarsu, Munã rage* ta daga sãsanninta? Shin, to, su ne marinjaya"
        },
        {
            "chapter": 21,
            "verse": 45,
            "text": "Ka ce: \"Abin sani, inã yi muku gargaɗi kawai da wahayi,\" kuma kurma ba ya jin kira a lõkacin da ake yi musu gargaɗi"
        },
        {
            "chapter": 21,
            "verse": 46,
            "text": "Kuma haƙĩƙa idan wata iska daga azãbar Ubangiji ta shãfe su, haƙĩƙa sunã cẽwa, \"Yã kaitonmu! Lalle mũ ne muka kasance mãsu zãlunci"
        },
        {
            "chapter": 21,
            "verse": 47,
            "text": "Kuma Munã aza ma'aunan ãdalci ga Rãnar ¡iyãma, sabõda haka ba a zãluntar rai da kõme. Kuma kõ dã ya kasance nauyin ƙwãya daga kõmayya ne Mun zo da ita. Kuma Mun isa zama Mãsu hisãbi"
        },
        {
            "chapter": 21,
            "verse": 48,
            "text": "Kuma lalle, haƙĩƙa, Mun kãwo wa Mũsã da Hãrũna Rarrabewa da haske da ambato ga mãsu aiki da taƙawa"
        },
        {
            "chapter": 21,
            "verse": 49,
            "text": "Waɗanda suke tsãron Ubangijinsu a fake, alhãli kuwa sũ, mãsu sauna ne daga Sa'a"
        },
        {
            "chapter": 21,
            "verse": 50,
            "text": "Kuma wannan ambato ne mai albarka Mun saukar da shi. Shin, to, kũ mãsu musu ne gare shi"
        },
        {
            "chapter": 21,
            "verse": 51,
            "text": "Kuma lalle haƙĩƙa Mun kãwo wa Ibrãhĩm shiryuwarsa daga gabãni, kuma Mun kasance Masana gare shi"
        },
        {
            "chapter": 21,
            "verse": 52,
            "text": "Ya ce wa ubansa da mutanensa, \"Mẽne ne waɗannan mutummutumai waɗanda kuke mãsu lazimta a kansu"
        },
        {
            "chapter": 21,
            "verse": 53,
            "text": "Suka ce: \"Mun sãmi Ubanninmu mãsu lazimta a kansu"
        },
        {
            "chapter": 21,
            "verse": 54,
            "text": "Ya ce: \"Lalle, haƙĩƙa, kun kasance kũ da Ubanninku a cikin ɓata bayyananne"
        },
        {
            "chapter": 21,
            "verse": 55,
            "text": "Suka ce: \"Shin kã zo mana da gaskiya ne, Kõ kuwa kai kanã daga mãsu wãsã ne"
        },
        {
            "chapter": 21,
            "verse": 56,
            "text": "Ya ce: \"Ã'a, Ubangijinku Shi ne Ubangijin sammai da ƙasa, wanda Ya ƙãga halittarsu. Kuma Ni inã daga mãsu shaida a kan haka"
        },
        {
            "chapter": 21,
            "verse": 57,
            "text": "Kuma inã rantsuwa da Allah, lalle zan yi wani shiri ga gumãkanku a bãyan kun jũya kunã mãsu bãyar da bãya"
        },
        {
            "chapter": 21,
            "verse": 58,
            "text": "Sai ya sanya su guntu-guntu fãce wani babba gare su, tsammãninsũ sunã Kõmãwa zuwa gare shi"
        },
        {
            "chapter": 21,
            "verse": 59,
            "text": "Suka ce: \"Wane ne ya aikata wannan ga gumãkanmu? Lalle shĩ, haƙĩƙa, yanã daga azzãlumai"
        },
        {
            "chapter": 21,
            "verse": 60,
            "text": "Suka ce: \"Mun ji wani saurayi yanã ambatar su. Anã ce masa Ibrahĩm"
        },
        {
            "chapter": 21,
            "verse": 61,
            "text": "Suka ce: \"To, ku zo da shi a kan idanun mutãne, tsammãnin su zã su bãyar da shaida"
        },
        {
            "chapter": 21,
            "verse": 62,
            "text": "Suka ce: \"Shin kai ne ka aikata wannan ga gumãkanmu? Yã Ibrahĩm"
        },
        {
            "chapter": 21,
            "verse": 63,
            "text": "Ya ce: \"Ã'a, babbansu, wannan, shĩ ya aikata, shi. Sai ku tambaye su idan sun kasance sunã yin magana"
        },
        {
            "chapter": 21,
            "verse": 64,
            "text": "Sai suka kõma wa jũnansu suka ce: \"Lalle ne kũ, kũ ne azzãlumai"
        },
        {
            "chapter": 21,
            "verse": 65,
            "text": "Sa'an nan kuma aka sunkuyar da su a kan kãwunansu (sukace,) \"Lalle, haƙĩƙa, kã sani waɗannan bã su yin magana"
        },
        {
            "chapter": 21,
            "verse": 66,
            "text": "Ya ce: \"Shin to, kunã bautã wa abin da, bã ya, amfãnin ku da Kõme kuma bã ya cũtar da ku baicin Allah"
        },
        {
            "chapter": 21,
            "verse": 67,
            "text": "Tir da ku, kuma da abin da kuke bauta wa, baicin Allah! Shin to, bã ku hankalta"
        },
        {
            "chapter": 21,
            "verse": 68,
            "text": "Suka ce: \"Ku ƙõne shi kuma ku taimaki gumãkanku, idan kun kasance mãsu aikatãwa"
        },
        {
            "chapter": 21,
            "verse": 69,
            "text": "Muka ce: \"Yã wuta! Ki kasance sanyi da aminci ga Ibrahĩm"
        },
        {
            "chapter": 21,
            "verse": 70,
            "text": "Kuma suka yi nufin wani mũgun shiri da shi, sai Mukasanya su mafiya hasãra"
        },
        {
            "chapter": 21,
            "verse": 71,
            "text": "Kuma Muka tsẽrar da shi da Lũɗu zuwa ga ƙasar nan wadda Muka sanya albarka a cikinta ga tãlikai"
        },
        {
            "chapter": 21,
            "verse": 72,
            "text": "Kuma Muka ba shi Is'haka da Ya'aƙuba a kan daɗi alhãli kuwa dukansu Mun sanya su sãlihai"
        },
        {
            "chapter": 21,
            "verse": 73,
            "text": "Kuma Muka sanya su shugabanni, sunã shiryarwa da umurnin Mu. Kuma Muka yi wahayi zuwa gare su da ayyukan alhẽri da tsayar da salla da bãyar da zakka. Kuma sun kasance mãsu bauta gare Mu"
        },
        {
            "chapter": 21,
            "verse": 74,
            "text": "Kuma Lũɗu Mun bã shi hukunci da ilmi. Kuma Mun tsĩrar da shi daga alƙaryar nan wadda ke aikata mũnãnan ayyuka. Lallesũ, sun kasance mutãnen mũgun aiki, fãsiƙai"
        },
        {
            "chapter": 21,
            "verse": 75,
            "text": "Kuma Muka shigar da shi a cikin rahamarMu. Lalle ne shĩ, yanã daga sãlihai"
        },
        {
            "chapter": 21,
            "verse": 76,
            "text": "Kuma Nũhu, a sa'ad da ya yi kira a gabãni, sai Muka karɓa masa, sa'an nan Muka tsirar da shi da mutãnensa daga baƙin ciki mai girma"
        },
        {
            "chapter": 21,
            "verse": 77,
            "text": "Kuma Muka taimake shi daga mutãnen nan waɗanda suka ƙaryata da ãyõyinMu. Lalle ne sũ, sun kasance mutãnen mugun aiki. Sai Muka nutsar da su gabã ɗaya"
        },
        {
            "chapter": 21,
            "verse": 78,
            "text": "Kuma Dãwũda da Sulaimãn sa'ad da suke yin hukunci a cikin sha'anin shũka a lõkacin da tumãkin mutãne suka yi kiĩwon dare a cikinsa. Kuma Mun kasance Mãsu halarta ga hukuncinsu"
        },
        {
            "chapter": 21,
            "verse": 79,
            "text": "Sai Muka fahimtar da ita (mats'alar)* ga Sulaiman. Kuma dukansu Mun bã su hukunci da ilmi kuma Muka hõre duwatsu tãre da Dãwũda, sunã tasbĩhi, da tsuntsãye. Kuma Mun kasance Mãsu aikatãwa"
        },
        {
            "chapter": 21,
            "verse": 80,
            "text": "Kuma Muka sanar da shi sana'ar* wata tufa sabõda ku dõmin ya tsare ku daga makãminku. To, shin, ku mãsu gõdẽwa ne"
        },
        {
            "chapter": 21,
            "verse": 81,
            "text": "Kuma (Muka hõre) wa Sulaimãn iska mai tsananin bugãwa, tanã gudãna da umuruinsa zuwa ga ƙasar nan wadda Muka sanya albarka a cikinta. Kuma Mun kasance Masana ga dukkan Kõme"
        },
        {
            "chapter": 21,
            "verse": 82,
            "text": "Kuma daga Shaiɗannu (Mun hõre) wanda ke nutso sabõda shi. Kuma sunã yin wani aiki baicin wancan. Kuma Mun kasance Mãsu tsaro a gare su"
        },
        {
            "chapter": 21,
            "verse": 83,
            "text": "Kuma da Ayyũba a sã'ad da ya yi kiran Ubangijinsa, (ya ce:) \"Lalle nĩ, cũta ta shãfe ni, alhãli kuwa Kai ne Mafi rahamar mãsu rahama"
        },
        {
            "chapter": 21,
            "verse": 84,
            "text": "Sai Muka karɓa masa, sa'an nan Muka kuranye abin da ke a gare shi na cũta, kuma Muka kãwo masa mutãnesa da kwatank wacinsu tãre da su, sabõda rahama daga wurin Mu da tunãtarwa* ga mãsu ibãda"
        },
        {
            "chapter": 21,
            "verse": 85,
            "text": "Kuma da Ismãĩla da Idrĩsa da Zulkifli, dukansu sunã daga mãsu haƙuri"
        },
        {
            "chapter": 21,
            "verse": 86,
            "text": "Kuma Muka shigar da su a cikin rahamar Mu. Lalle ne, sunã daga sãlihai"
        },
        {
            "chapter": 21,
            "verse": 87,
            "text": "Kuma mai kifi* a sã'ad da ya tafi yanã mai hushi, sai ya yi zaton cẽwa ba zã Mu ƙuƙunta masa ba. Sai ya yi kira a cikin duffai cẽwa, \"Bãbu abĩn bautãwa fãce Kai. Tsarki ya tabbata a gare Ka. Lalle ne nĩ, na kasance daga azzãlumai"
        },
        {
            "chapter": 21,
            "verse": 88,
            "text": "Sai Muka karɓa masa kuma Muka tsĩrar da shi daga baƙin ciki. Kamar haka ne Muke tsĩrarda masu ĩmãni"
        },
        {
            "chapter": 21,
            "verse": 89,
            "text": "Kuma da Zakariyya a sa'ad da ya kirãyi Ubangijinsa cẽwa, \"Ya Ubangiji! Kada Ka bar ni makaɗaici alhãli kuwa Kai ne Mafi alhẽrin mãsu gãdo"
        },
        {
            "chapter": 21,
            "verse": 90,
            "text": "Sai Muka karɓa masa kuma Muka kyautata* masa mãtarsa. Lalle ne sũ, sun kasance sunã gudun tsẽre zuwa ga ayyukan alhẽri. Kuma sunã kiran Mu a kan kwaɗayi da fargaba. Kuma sun kasance mãsu saunar (aikata sãɓo) gare Mu"
        },
        {
            "chapter": 21,
            "verse": 91,
            "text": "Kuma da wadda ta tsare farJinta daga alfãsha. Sai Muka hũra a cikinta daga rũhinMu.* Kuma Muka sanya ta ita da ɗanta wata ãyã ga dũniya"
        },
        {
            "chapter": 21,
            "verse": 92,
            "text": "Lalle ne wannan* ita ce al'ummarku ta zama al'umma guda, kuma Nĩ ne Ubangijinku. Sai ku bauta Mini"
        },
        {
            "chapter": 21,
            "verse": 93,
            "text": "Kuma suka kakkãtse al'amarinsu a tsakaninsu. Dukan Kõwanensu mãsu Kõmõwa zuwa gare Ni"
        },
        {
            "chapter": 21,
            "verse": 94,
            "text": "Dõmin wanda ya aikata daga ayyukan kwarai alhãli kuwa yanã mai ĩmãni, to, bãbu musu ga aikinsa, kuma Mu Mãsu rubũtãwa gare shi ne"
        },
        {
            "chapter": 21,
            "verse": 95,
            "text": "Kuma hananne ne a kan wata alƙarya da Muka halakar cẽwa lalle sũ, bã su kõmõwa"
        },
        {
            "chapter": 21,
            "verse": 96,
            "text": "Har sa'ad da aka bũde Yãjũju da Mãjũju alhãli kuwa sunã gaggãwa daga kõwane tudun ƙasa"
        },
        {
            "chapter": 21,
            "verse": 97,
            "text": "Kuma wa'adin nan tabbatacce ya kusanto, sai gã ta idãnun waɗanda suka kãfirta sunã bayyanannu, (sunã cẽwa), \"Yã kaitonmu! Haƙĩƙa mun kasance a cikin gafala daga wannan! Ã'a, mun kasance dai mãsu zãlunci"
        },
        {
            "chapter": 21,
            "verse": 98,
            "text": "(A ce musu) \"Lalle ne, kũ da abin* da kuke bautãwa, baicin Allah makãmashin Jahannama ne. Kũ mãsu tusgãwa gare ta ne"
        },
        {
            "chapter": 21,
            "verse": 99,
            "text": "Dã waɗannan (abũbuwanbautãwar) sun kasance abũbuwan bautãwar gaskiya ne, dã ba su tusga mata ba, alhãli kuwa dukansu madawwama a cikinta ne"
        },
        {
            "chapter": 21,
            "verse": 100,
            "text": "Sunã da wata hargõwa a cikinta, alhãli kuwa sũ, a cikinta, bã su saurãren kõme"
        },
        {
            "chapter": 21,
            "verse": 101,
            "text": "Lalle ne waɗanda kalmar yabo tã gabãta a garẽ su daga garẽ Mu, waɗannan waɗanda ake nĩsantarwa daga barinta ne"
        },
        {
            "chapter": 21,
            "verse": 102,
            "text": "Bã su jin sautin mõtsinta alhãli kuwa sũ madawwamãne a cikin abin da rãyukansu suka yi marmarinsa"
        },
        {
            "chapter": 21,
            "verse": 103,
            "text": "Firgitar nan mafi girma, bã zã ta baƙantã musu rai ba. Kuma malã'iku na yi musu marãba (sunã cẽwa) \"Wannan yininku nẽ wanda kuka kasance anã yi muku wa'adi da shi"
        },
        {
            "chapter": 21,
            "verse": 104,
            "text": "A rãnar da Muke naɗe sãma kamar neɗẽwar takarda ga abũbuwan rubũtãwa kamar yadda Muka fãra a farKon* halitta Muke mãyar da ita. Wa'adi ne a Kanmu. Lalle ne Mun kasance Mãsu aikatãwa"
        },
        {
            "chapter": 21,
            "verse": 105,
            "text": "Kuma lalle haƙĩƙa Mun rubũta a cikin Littãfi baicin Ambato* (Lauhul Mahfũz) cẽwa ƙasã, bayĩna sãlihai, sunã gãdonta"
        },
        {
            "chapter": 21,
            "verse": 106,
            "text": "Lalle ne a cikin wannan (Alƙur'ãni), haƙĩƙa, akwai iyarwa (ga maganar da ta gabãta* ga waɗansu mutãne mãsu ibãda)"
        },
        {
            "chapter": 21,
            "verse": 107,
            "text": "Kuma ba Mu aike ka ba fãce dõmin wata rahama ga talikai"
        },
        {
            "chapter": 21,
            "verse": 108,
            "text": "Ka ce: \"Abin sani kawai, anã yin wahayi zuwa gare ni ne, cẽwa, lalle ne, Abin bautãwarku, Abin bautãwa ne Guda. To shin kũ mãsu mĩƙa wuya ne"
        },
        {
            "chapter": 21,
            "verse": 109,
            "text": "Sa'an nan idan suka jũya, to, ka ce: \"Nã sanar da ku, a kan daidaita, kuma ban sani ba, shin, abin da ake yi muku wa'adi makusanci ne Kõ kuwa manĩsanci"
        },
        {
            "chapter": 21,
            "verse": 110,
            "text": "Lalle ne Shĩ (Allah) Yanã sanin bayyane daga magana, kuma Yanã sanin abin da kuke ɓõyẽwa"
        },
        {
            "chapter": 21,
            "verse": 111,
            "text": "Kuma ban sani ba, tsammãninsa ya zama fitina a gare ku, kõ kuma don jin dãɗi, zuwa ga wani ɗan lõkaci"
        },
        {
            "chapter": 21,
            "verse": 112,
            "text": "Ya ce: \"Yã Ubangiji! Ka yi hukunci da gaskiya. Kuma Ubangijinmu Mai rahama ne Wanda ake nẽman taimakonSa a kan abinda kuke siffantãwa"
        },
        {
            "chapter": 22,
            "verse": 1,
            "text": "Yã ku mutãne! Ku bi Ubangijinku da taƙawa. Lalle ne girgizar* ƙasa ta tsayuwar Sa'a wata aba ce mai girma"
        },
        {
            "chapter": 22,
            "verse": 2,
            "text": "A rãnar da kuke ganin ta dukan mai shãyar da mãma tanã shagala daga abin da ta shãyar, kuma dukan mai ciki tanã haihuwar cikinta, kuma kanã ganin mutãne sunã mãsu mãyẽ alhãli kuwa su bã mãsu mãye ba, amma azãbar Allah ce mai tsanani"
        },
        {
            "chapter": 22,
            "verse": 3,
            "text": "Akwai daga mutãne* wanda yake yin musũ ga sha'anin Allah bã da wani ilmi ba, kuma yanã biyar kõwane Shaiɗan mai taurin kai"
        },
        {
            "chapter": 22,
            "verse": 4,
            "text": "An wajabta masa cẽwa wanda ya jiɓince shi, to, lalle ne sai ya ɓatar da shi, kuma ya shiryar da shi zuwa ga azãbar sa'ĩr"
        },
        {
            "chapter": 22,
            "verse": 5,
            "text": "Ya ku mutãne! Idan kun kasance a cikin shakka a Tãshin ¡iyãma, to, lalle ne Mũ, Man halittaku daga turɓaya, sa'an nan kuma daga gudãjin jini, sa'an nan kuma daga taõka wadda ake halittãwa da wadda ba a halittawa dõmin, Mu bayyana muku. Kuma Munã tab batar da abin da Muke so a cikin mahaifa zuwa ga wani ajali ambatacce, sa'an nan kuma Munã fitar da ku kunã jãrĩri, sa'an nan kuma dõmin ku kai ga cikar ƙarfinku. Kuma daga cikin ku akwai wanda ke mutuwa, kuma daga gare ku akwai wanda ake mayarwa zuwa ga mafi ƙasƙancin rãyuwa dõmin kada ya san kõme a bãyan ya sani. Kuma kanã ganin ƙasa shiru, sa'an nan idan Muka saukar da ruwa a kanta, sai ta girgiza kuma ta kumbura, kuma ta tsirar da tsirrai daga kõwane nau'i mai ban sha'awa"
        },
        {
            "chapter": 22,
            "verse": 6,
            "text": "Wancan ne dõmin lalle Allah Shi ne Gaskiya, kuma lalle ne shi Yake rãyar da matattu, kuma lalle Shi Mai ikon yi ne a kan kõme"
        },
        {
            "chapter": 22,
            "verse": 7,
            "text": "Kuma lalle ne Sa'ar Tãshin alkiiyãma mai zuwa ce, bãbu shakka a cikinta kuma lalle ne Allah Yanã tãyar da waɗanda suke a cikin ƙaburbura"
        },
        {
            "chapter": 22,
            "verse": 8,
            "text": "Kuma daga mutãne akwai mai yin musu* ga Allah bã da wani ilmi ba kuma bã da wata shiriya ba, kuma bã da wani littãfi mai haskakãwa ba"
        },
        {
            "chapter": 22,
            "verse": 9,
            "text": "Yanã mai karkatar da sãshensa dõmin ya ɓatar (da wasu) daga tafarkin Allah! Yanã da wani wulãkanci a dũniya, kuma Munã ɗanɗana masa azãbar gõbara a Rãnar ¡iyãma"
        },
        {
            "chapter": 22,
            "verse": 10,
            "text": "(A ce masa): \"Wancan azaba sabõda abin da hannayenka biyu suka gabatar ne, kuma lalle ne Allah bai zama Mai zãlunci ga bãyinSa ba"
        },
        {
            "chapter": 22,
            "verse": 11,
            "text": "Kuma daga mutãne akwai mai bauta* wa Allah a kan wani gefe. Sa'an nan idan wani alhẽri ya sãme shi, sai ya natsu da shi, kuma idan wata fitina ta sãme shi, sai ya jũya bãya a kan fuskarsa. Yã yi hasãrar dũniya da Lãhira. Waccan ita ce hasãra bayyananna"
        },
        {
            "chapter": 22,
            "verse": 12,
            "text": "Yanã kiran baicin Allah, abin da bã ya cũtarsa da abin da bã ya amfãninsa! waccan ita ce ɓata mai nĩsa"
        },
        {
            "chapter": 22,
            "verse": 13,
            "text": "Yanã kiran wanda yake lalle cũtarwarsa ce mafi kusa daga amfãninsa! Lalle ne, tir da shi ya zama majiɓinci, kuma tir da ya zama abõkin zama"
        },
        {
            "chapter": 22,
            "verse": 14,
            "text": "Lalle ne Allah Yanã shigar da waɗanda suka yi ĩmãni* kuma suka aikata ayyukan ƙwarai a cikin gidãjen Aljanna, ƙoramu na gudãna daga ƙarƙashinsu. Lalle ne Allah Yanã aikata abin da Yake nufi"
        },
        {
            "chapter": 22,
            "verse": 15,
            "text": "Wanda ya kasance yanã zaton cẽwa Allah bã zai taimake shi ba a cikin dũniya da Lãhira to sai ya mĩƙa wata igiya zuwa sama, sa'an nan kuma ya yanke ta, sa'an nan ya dũba. Shin, ko lalle kaidinsa zai gusar da abin da yake ji na takaici"
        },
        {
            "chapter": 22,
            "verse": 16,
            "text": "Kuma kamar haka Muka saukar da shi (Alƙur'ãni) yanã ãyõyi bayyanannu. Kuma lalle ne Allah Yanã shiryar da wanda Yake nufi"
        },
        {
            "chapter": 22,
            "verse": 17,
            "text": "Lalle ne waɗanda suka yi ĩmãni da waɗanda suka tũba (Yahũdu) da waɗanda suka karkace (Saba'ãwa) da Nasãra da Majũsãwa da waɗanda suka yi shirka, lalle ne Allah Yanã yin hukunci a tsakãninsu a Ranãr ¡iyãma. Lalle ne Allah Mahalarci ne a kan dukkan kõme"
        },
        {
            "chapter": 22,
            "verse": 18,
            "text": "Ashe, ba ka gani ba, lalle Allah, wanda yake a cikin sammai da wanda yake a cikin ƙasa yanã yin sujada a gare shi, da kuma rãna da watã da taurãri da duwãtsu da itãce da dabbõbi, da kuma mãsu yawa daga mutãne? Kuma waɗansu mãsu yawa azãba tã tabbata a kansu. Kuma wanda Allah Ya wulãkantar, to, bã ya da wani mai girmamãwa. Kuma Lalle ne Allah Yanã aikata abin da Yake so"
        },
        {
            "chapter": 22,
            "verse": 19,
            "text": "waɗannan ƙungiyõyi biyu* ne mãsu husũma, sun yi husũma ga sha'anin Ubangijinsu. To, waɗanda suka kãfirta an yanka musu waɗansu tufafi daga wata irin wuta, anã zuba tafasasshen ruwa daga bisa kãwunansu"
        },
        {
            "chapter": 22,
            "verse": 20,
            "text": "Da shĩ ake narkar da abin da yake a cikin cikunansu da fãtun jikinsu"
        },
        {
            "chapter": 22,
            "verse": 21,
            "text": "Kuma sunã da waɗansu gwalmõmin dũka na baƙin ƙarfe"
        },
        {
            "chapter": 22,
            "verse": 22,
            "text": "A kõyaushe suka yi nufin fita daga gare ta, daga baƙin ciki, sai a mayar da su a cikinta, (a ce musu) \"Ku ɗanɗani azãbar gõbara"
        },
        {
            "chapter": 22,
            "verse": 23,
            "text": "Lalle ne, Allah Yana shigar da waɗanda suka yi ĩmãni kuma suka aikata ayyukan ƙwarai a cikin gidãjen Aljanna, ƙoramu sunã gudãna daga ƙarƙashinsu, anã ƙawãta su, a cikinsu, da waɗansu mundãye na zĩnãri da lu'u-lu'u. Kuma tufãfinsu a cikinsu alharĩni ne"
        },
        {
            "chapter": 22,
            "verse": 24,
            "text": "Kuma an shiryar da su zuwa ga mai kyau na zance kuma an shiryar da su zuwa ga, hanyar wanda ake gode wa"
        },
        {
            "chapter": 22,
            "verse": 25,
            "text": "Lalle ne waɗanda suka kãfirta kuma suka taushe (mutãne) daga hanyar Allah da masallaci mai alfarma wanda Muka sanya shi ga mutãne alhãli kuwa mazauni a ciki da baƙauye daidai suke kuma wanda ya yi nufin karkatar* da gaskiya a cikinsa da zãlunci zã Mu ɗanɗana masa daga wata azãba mai raɗadi"
        },
        {
            "chapter": 22,
            "verse": 26,
            "text": "Kuma a lõkacin da Muka iyãkance* wa Ibrãhim wurin ¦akin (Muka ce masa), \"Kada ka haɗa kõme da Ni ga bauta, kuma ka tsarkake daki Na dõmin mãsu ɗawãfi da mãsu tsayuwa da mãsu ruku'u da mãsu sujada"
        },
        {
            "chapter": 22,
            "verse": 27,
            "text": "Kuma ka yi yẽkuwa ga mutãne da wajabcin Hajji su je maka suna mãsu tafiya da ƙafãfu da kuma a kan kõwane maɗankwarin rãƙumi mãsu zuwa daga kõwane rango mai zurfi"
        },
        {
            "chapter": 22,
            "verse": 28,
            "text": "Dõmin su halarci abũbuwan amfãni a gare su, kuma su ambãci sunan Allah a cikin 'yan kwãnuka sanannu sabõda abin da Ya azurta su da shĩ daga dabbõbin jin dãɗi. Sai ku ci daga gare su, kuma ku ciyar da matsattse matalauci"
        },
        {
            "chapter": 22,
            "verse": 29,
            "text": "Sa'an nan kuma sai su ƙãre ibãdarsu da gusar da ƙazanta, knma sai su cika alkawuransu kuma sai su yi ɗawãfi (sunã gẽwaya) ga ¦ãkin nin 'yantacce"
        },
        {
            "chapter": 22,
            "verse": 30,
            "text": "Wancan ne. Kuma wanda ya girmama hukunce-hukuncen Allah to shĩ ne mafĩfĩci a gare shi, a wurin Ubangijinsa. Kuma an halatta muku dabbõbin ni'ima* fãce abin da ake karantãwa a kanku. Sabõda haka ku nĩsanci ƙazanta daga gumãka kuma ku nĩsanci ƙazanta daga shaidar zur"
        },
        {
            "chapter": 22,
            "verse": 31,
            "text": "Kuna mãsu tsayuwa ga gaskiya dõmin Allah, ba masu yin shirka da Shi ba. Kuma wanda ya yi shirka da Allah, to, yanã kamar abin da ya fãɗo daga sama, sa'an nan tsuntsãye su cafe shi, ko iska ta fãɗa da shi a cikin wani wuri mai nisa"
        },
        {
            "chapter": 22,
            "verse": 32,
            "text": "Wancan ne. Kuma wanda ya girmama ibãdõdin Allah, to, lalle ne ita (girmamãwar) tanã daga ayyukan zukãta na ibãda"
        },
        {
            "chapter": 22,
            "verse": 33,
            "text": "Kuna da waɗansu abũbuwan amfãni* a cikinta (dabbar hadaya) har ya zuwa ga wani ajali ambatacce, sa'an nan kuma wurin halattãta zuwa ga ¦ãkin 'yantacce ne"
        },
        {
            "chapter": 22,
            "verse": 34,
            "text": "Kuma ga kõwace al'umma Mun sanya ibãdar yanka, dõmin su ambaci sũnan Allah a kan abin da Ya azurta su da shi daga dabbõbin ni'ima. Sa'an nan kuma Abin bautawarku Abin bautawa ne Guda, sai ku sallama Masa. Kuma ka yi bushãra ga mãsu ƙanƙantar da kai"
        },
        {
            "chapter": 22,
            "verse": 35,
            "text": "Waɗanda suke idan an ambaci Allah sai zukãtansu su firgita, da mãsu haƙuri a kan abin da ya sãme su, da mãsu tsayar da salla, kuma sunã ciyarwa daga abin da Muka azurta su"
        },
        {
            "chapter": 22,
            "verse": 36,
            "text": "Kuma rãƙuman, Mun sanya su a gare ku, a ibãdõjin Allah. Kunã da wani alhẽri babba a cikinsu. Sai ku ambaci sũnan Allah a kansu sunã tsaye* a kan ƙafãfu uku. Sa'an nan idan sãsanninsu suka fãɗi, to, ku ci daga gare su, kuma ku ciyar da mai wadar zũci da mai bara. Kamar haka Muka hõre muku su, tsammãninku kunã gõdẽwa"
        },
        {
            "chapter": 22,
            "verse": 37,
            "text": "Nãmõminsu bã za su sãmi Allah ba haka jinainansu amma taƙawa daga gare ku tanã, sãmun Sa. Kamar haka Ya hõre su sabõda ku dõmin ku girmama Allah sabõda shiriyar da Ya yi muku. Kuma ka yi bushãra ga mãsu kyautata yi"
        },
        {
            "chapter": 22,
            "verse": 38,
            "text": "Lalle ne, Allah Yanã yin faɗa* sabõda waɗanda suka yi ĩmãni. Lalle ne Allah bã Ya son dukkan mayaudari, mai yawan kãfirci"
        },
        {
            "chapter": 22,
            "verse": 39,
            "text": "An yi izni ga waɗanda ake yãƙar su da cẽwa lalle an zãlunce su, kuma lalle ne Allah, haƙĩƙa, Mai ĩkon yi ne a kan taimakonsu"
        },
        {
            "chapter": 22,
            "verse": 40,
            "text": "Waɗanda aka fitina daga gidajensu bã da wani hakki ba fãce sunã cẽwa, Ubangijinmu Allah ne.\"Kuma ba dõmin tunkuɗẽwar Allah ga mutãne ba, sãshensu da sãshe, haƙĩƙa, da an rũsa sauma'õ'in (Ruhbãnãwa) dã majãmi'õ'in Nasãra da gidãjen ibãdar Yahudu da masallatai waɗanda ake ambatar Allah a cikinsu da yawa. Kuma lalle, haƙĩƙa, Allah Yanã taimakon wanda yake taimakon Sa. Lalle Allah ne haƙĩƙa Mai ƙarfi Mabuwãyi"
        },
        {
            "chapter": 22,
            "verse": 41,
            "text": "Waɗanda suke idan Muka bã su ĩko a cikin ƙasa sai su tsai da salla, kuma su baybr da zakka kuma su yi umurni da abin da aka sani,* kuma su hana daga abin da ba a sani ba. Kuma ãƙibar al'amura ga Allah take"
        },
        {
            "chapter": 22,
            "verse": 42,
            "text": "Kuma idan sun ƙaryata ka, to lalle haƙĩƙa, mutãnen Nũhu da Ãdãwa da Samũdawa, sun ƙaryata a gabaninsu"
        },
        {
            "chapter": 22,
            "verse": 43,
            "text": "Da mutãnen Ibrahim da mutãnen Lũɗu"
        },
        {
            "chapter": 22,
            "verse": 44,
            "text": "Da mãsu Madyana, kuma an ƙaryata Mũsã. Sai Na jinkirtawa kãfiran, sa'an nan kuma Na kãma su. To, yãya musũNa (gare su) ya kasance"
        },
        {
            "chapter": 22,
            "verse": 45,
            "text": "Sa'an nan da yawa daga alƙarya, Muka halaka ta, alhãli kuwa tanã mai zalũnci sai ta zama fãɗaɗɗa a kan rassanta, da yawa daga rĩjiya wadda aka wõfintar, da kuma gidãjen sarauta maɗaukaka"
        },
        {
            "chapter": 22,
            "verse": 46,
            "text": "Shin, to, ba su yi tafiya ba a cikin ƙasa dõmin zukãta waɗanda zã su yi hankali da su da kunnuwa da za su yi saurãre da su su kasance a gare su? Dõmin lalle ne idãnun ba su makanta, amma zukãta waɗanda ke a cikin ƙirãza sũ ke makanta"
        },
        {
            "chapter": 22,
            "verse": 47,
            "text": "Kuma sunã nẽman ka yi gaggãwa da azãba, alhãli kuwa Allah bã zai sãɓa wa'adinSa ba kuma lalle ne, yini* ɗaya a wurin Ubangijinka kamar shẽkara dubu yake daga abin da kuke ƙidãyãwa"
        },
        {
            "chapter": 22,
            "verse": 48,
            "text": "Kuma da yawa daga alƙarya, Na yi jinkirin azãba gare ta (da laifinta) sa'an nan Na kãma ta, kuma zuwa gare Ni makõma take"
        },
        {
            "chapter": 22,
            "verse": 49,
            "text": "Ka ce: \"Ya ku mutãne! Nĩ wani mai gargaɗi ne kawai zuwa gare ku, mai bayyanawa"
        },
        {
            "chapter": 22,
            "verse": 50,
            "text": "To, waɗanda suka yi ĩmãni, kuma suka aikata ayyuka na ƙwarai, sunã da gãfara da arziki na karimci"
        },
        {
            "chapter": 22,
            "verse": 51,
            "text": "Kuma waɗanda suka yi aikin ɓãtãwa a cikin ayõyinMu, sunã mãsu gajiyarwa, waɗancan 'yan Jahĩm ne"
        },
        {
            "chapter": 22,
            "verse": 52,
            "text": "Kuma ba Mu aika wani manzo ba a gabãninka, kuma ba Mu umurci wani Annabi ba fãce idan ya yi bũri,* sai Shaiɗan ya jẽfa (wani abu) a cikin bũrinsa, sa'an nan Allah Ya shãfe abin da Shaiɗan ke jefãwa. Sa'an nan kuma Allah Ya kyautata ãyõyin Sa. Kuma Allah Masani ne, Mai hikima"
        },
        {
            "chapter": 22,
            "verse": 53,
            "text": "Dõmin Ya sanya abin da Shaiɗan ke jẽfãwa ya zama fitina ga waɗanda a cikin zukãtansu akwai cũta, da mãsu ƙẽƙasassun zukãtansu. Kuma lalle ne azzãlumai haƙĩƙa, sunã a cikin sãɓãnimai nĩsa"
        },
        {
            "chapter": 22,
            "verse": 54,
            "text": "Kuma dõmin waɗanda aka bai wa ilmi su sani lalle shi ne gaskiya daga Ubangijinka dõmin su yi ĩmãni da shi sabõda zukãtansu su natsu gare shi. Kuma lalle ne Allah, haƙĩƙa, Mai shiryar da waɗanda suka yi ĩmãni ne zuwa ga hanya madaidaiciya"
        },
        {
            "chapter": 22,
            "verse": 55,
            "text": "Kuma waɗanda suka kãfirta bã zã su gushe ba sunã a cikin shakka daga gare shi, har Sa'a ta jẽ musu bisa ga abke, kõ kuwa azãbar wani yini bakarãre ta jẽ musu"
        },
        {
            "chapter": 22,
            "verse": 56,
            "text": "Mulki a rãnar nan ga Allah yake, Yanã hukunci a tsakãninsu. To, waɗanda suka yi ĩmãni, kuma suka aikata ayyukan ƙwarai, sunã a cikin gidãjen Aljannar ni'ima"
        },
        {
            "chapter": 22,
            "verse": 57,
            "text": "Kuma waɗandra suka kãfirta kuma suka ƙaryata, game da ãyõyin Mu, to, waɗannan sunã da azãba mai wulãkantarwa"
        },
        {
            "chapter": 22,
            "verse": 58,
            "text": "Kuma waɗanda suka yi hijira a cikin tafarkin Allah sa'an nan kuma aka kashe su, kõ suka mutu, lalle ne Allah Yanã azurta su da arziki mai kyau. Kuma lalle ne Allah, haƙĩƙa, Shĩ ne Mafi alhẽrin mãsu azurtãwa"
        },
        {
            "chapter": 22,
            "verse": 59,
            "text": "Lalle ne, Yanã shigar da su a wata mashiga wadda zã su yarda da ita. Kuma lalle ne Allah, haƙĩƙa Masani ne, Mai haƙuri"
        },
        {
            "chapter": 22,
            "verse": 60,
            "text": "Wancan! Kuma wanda ya rãma azãba da misãlin abin da aka yi masa, sa'an nan kuma aka zãlunce shi, lalle ne Allah Yanã taimakon sa. Lalle ne Allah haƙĩƙa Mai yãfẽwa ne, Mai gãfara"
        },
        {
            "chapter": 22,
            "verse": 61,
            "text": "Wancan! sabõda Allah Yanã shigar da dare a cikin yini, kuma Yanã shigar da yini a cikin dare, kuma lalle, Allah Mai jĩ ne, Mai gani"
        },
        {
            "chapter": 22,
            "verse": 62,
            "text": "Wancan! sabõda lalle ne Allah, shĩ ne Gaskiya, kuma lalle ne, abin da suke kira waninSa shi ne ƙarya. Kuma lalle ne Allah, Shĩ ne Maɗaukaki, Mai girma"
        },
        {
            "chapter": 22,
            "verse": 63,
            "text": "Ashe, ba ka gani ba, lalle ne, Allah Yã saukar da ruwa* daga sama, sai ƙasa ta wãyi gari kõriya? Lalle Allah Mai tausasawa ne, Mai ƙididdigewa"
        },
        {
            "chapter": 22,
            "verse": 64,
            "text": "Abin da ke a cikin sammai, da abin da ke a cikin ƙasa, Nasa ne, kuma lalle ne Allah, haƙĩƙa, Shi ne wadatacce, Gõdadde"
        },
        {
            "chapter": 22,
            "verse": 65,
            "text": "Shin ba ka gani ba, lalle ne Allah Ya hõre muku abin da yake a cikin ƙasa, kuma jirãge sunã gudãna a cikin tẽku, da umurninSa kuma Yanã riƙe sama dõmin kada ta fãɗi a kan ƙasa fãce da izninsa? Lalle ne Allah ga mutãne haƙĩƙa, Mai tausayi ne, Mai jin ƙai"
        },
        {
            "chapter": 22,
            "verse": 66,
            "text": "Kuma shĩ ne wanda Ya rãya ku, sa'an nan kuma Yanã matar da ku, sa'an nan kuma Yanã rãyar da ku. Lalle mutum, haƙĩƙa, mai kãfirci ne"
        },
        {
            "chapter": 22,
            "verse": 67,
            "text": "Ga kõwace al'umma Mun sanya wurin yanka, su ne masu yin baiko gare Shi, sabõda haka, kada su yi maka jãyayya a cikin al'amarin (hadaya). Kuma ka yi kira zuwa ga Ubangijinka lalle kai kana a kan shiriya madaidaiciya"
        },
        {
            "chapter": 22,
            "verse": 68,
            "text": "Kuma idan sun yi maka jidãli, sai ka ce: \"Allah ne Mafi sani game da abin da kuke aikatãwa"
        },
        {
            "chapter": 22,
            "verse": 69,
            "text": "Allah ne zai yi hukunci a tsakãninku, a Rãnar ¡iyãma a cikin abin da kuka kasance a cikinsa kunã sãɓawa jũna"
        },
        {
            "chapter": 22,
            "verse": 70,
            "text": "Ashe, ba ka sani ba, lalle ne Allah Yanã sanin abin da yake a cikin sama da ƙasa? Lalle ne wancan yanã cikin Littafi lalle wancan ga Allah mai sauƙi ne"
        },
        {
            "chapter": 22,
            "verse": 71,
            "text": "Kuma sunã bautãwa baicin Allah, abin da (Allah) bai saukar da wani dalili ba game da shi, kuma abin da bã su da wani ilmi game da shi, kuma bãbu wani mai taimako ga azzãlumai"
        },
        {
            "chapter": 22,
            "verse": 72,
            "text": "Kuma idan anã karanta ãyõyin Mu bayyanannu a kansu kanã sanin abin ƙyãma a cikin fuskõkin waɗanda suka kãfirta sunã kusa su yi danƙa ga waɗanda ke karãtun ayõyinMu a kansu. Ka ce: \"Shin to in gaya muku abin da yake mafi sharri daga wannan? (Ita ce) Wuta.\" Allah Yã yi alkawarinta ga waɗanda suka kãfirta. Kuma makõmarsu ta mũnana"
        },
        {
            "chapter": 22,
            "verse": 73,
            "text": "Ya ku mutãne! An buga wani misãli, sai ku saurãra zuwa gare shi. Lalle ne waɗanda kuke kira baicin Allah, bã zã su halitta ƙudã ba, kõ da sun tãru gare shi, kuma idan ƙudãn ya ƙwãce musu wani abu, bã zã su kuɓutar da shi ba daga gare shi. Mai nẽma da wanda ake nẽman gare shi sun raunana"
        },
        {
            "chapter": 22,
            "verse": 74,
            "text": "Ba su ƙaddara wa Allah hakkin girmanSa ba. Lalle ne Allah, haƙĩƙa, Mai ƙarfi ne, Mabuwãyi"
        },
        {
            "chapter": 22,
            "verse": 75,
            "text": "Allah nã zãɓen Manzanni daga malã'iku kuma daga mutãne.* Lalle Allah, Mai ji ne, Mai gani"
        },
        {
            "chapter": 22,
            "verse": 76,
            "text": "Yanã sanin abin da ke gaba gare su da abin da ke bãyansu, kuma zuwa ga Allah ake mayar da al'amura"
        },
        {
            "chapter": 22,
            "verse": 77,
            "text": "Yã kũ waɗanda suka yi ĩmãni! Ku yi rukũ'i, kuma ku yi sujada, kuma ku bauta wa Ubangijinku, kuma ku aikata alhẽri, tsammãninku, ku sami babban rabo"
        },
        {
            "chapter": 22,
            "verse": 78,
            "text": "Kuma ku yi jihãdi a cikin (al'amarin) Allah, hakkin JihãdinSa. shĩ ne Ya zãɓe ku alhãli kuwa bai sanya wani ƙunci* ba a kanku a cikin addĩni. Bisa ƙudurcẽwar ubanku Ibrãhĩm, shĩ ne ya yi muku sũna Musulmi** daga gabãnin haka. Kuma a cikin wannan (Littãfi ya yi muku sũna Musulmi), dõmin Manzo ya kasance mai shaida a kanku, kũ kuma ku kasancemãsu shaida a kan mutãne. Sabõda haka ku tsayar da salla kuma ku bãyar da zakka kuma ku amince da Allah, Shi ne Majiɓincinku. Sãbõda haka mãdalla da Shi Ya zama Majiɓinci, mãdalla da Shi ya zama Mai taimako"
        }
    ]
}
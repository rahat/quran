{
    "juzs": [
        {
            "chapter": 29,
            "verse": 46,
            "text": "Kada ku yi jayayya da mazowa Littãfi sai fa da magana wadda ta fi kyau, sai fa waɗanda suka yi zãlunci daga gare su, kuma ku ce, \"Mun yi ĩmãni da abin da aka saukar a gare mu kuma aka saukar a gare ku, kuma Abin bautãwarmu da Abin bautãwarku Guda ne, kama mũ mãsu sallamãwa ne a gare shi"
        },
        {
            "chapter": 29,
            "verse": 47,
            "text": "Kuma kamar haka Muka saukar da Littafi a gare ka, to, waɗannan da Muka bai wa Littãfi sanã ĩmãni da shi, daga cikin wãɗannan akwai mai ĩmãni da shi, kuma bãbu mai musun ãyõyin Mu, fãce kãfirai"
        },
        {
            "chapter": 29,
            "verse": 48,
            "text": "Kuma ba ka kasance kana karãtun wani littãfi ba a gabãninsa, kuma bã ka rubũtunsa da dãmanka dã haka yã auku, dã mãsu ɓarnã sun yi shakka"
        },
        {
            "chapter": 29,
            "verse": 49,
            "text": "Ã'a, shĩ ãyõyi ne bayyanannu a cikin ƙirãzan waɗanda aka bai wa ilmi. Kuma bãbu mai musun ãyõyin Mu fãce azzãlumai"
        },
        {
            "chapter": 29,
            "verse": 50,
            "text": "Kuma suka ce: \"Don me ba a saukar masa da ãyõi ba daga Ubangijinsa? \"Ka ce: \"Su ãyõyi a wurin Allah kawai suke, kuma lalle ni mai gargaɗi kawai ne, mai bayyanãwa"
        },
        {
            "chapter": 29,
            "verse": 51,
            "text": "Shin bai ishe su ba cẽwa lalle Mũ, Mun saukar da Littãfin akanka, anã karanta shi a kansu? Lalle a cikin wancan haƙĩƙa akwai rahama da tunãtawa ga mutanen da ke yin ĩmãni"
        },
        {
            "chapter": 29,
            "verse": 52,
            "text": "Ka ce: \"Allah Yã isa shaida a tsakãnĩna da tsakãnĩnku Yanã sane da abin da ke a cikin sammai da ƙasã, kuma waɗanda suka yi ĩmãni da ɗarya kuma suka kãfirta da Allah, waɗannan sũ nemãsu hasãra"
        },
        {
            "chapter": 29,
            "verse": 53,
            "text": "Kuma suna nẽman ka da gaggauta azãba, to, bã dõmin ajali ƙayyadadde ba, dã azãba ta jẽ musu kuma lalle dã tanã iske su bisa ia abke, alhãli kuwa sũ ba su sani ba"
        },
        {
            "chapter": 29,
            "verse": 54,
            "text": "Sunã nẽman ka da gaggauta azãba, kuma lalle Jahannama, tabbas, mai kẽwayewa ce gakãfirai"
        },
        {
            "chapter": 29,
            "verse": 55,
            "text": "Rãnar da azãba ke rufe su daga samansu da kuma ƙasan ƙafafunsu kuma Ya* ce: \"Ku ɗanɗani abin da kuka kasance kunã aikatãwa"
        },
        {
            "chapter": 29,
            "verse": 56,
            "text": "Yã bãyiNa, waɗanda suka yi ĩmãni! Lalle fa ƙasãTa mai yalwã* ce, sabãda haka ku bauta Mini"
        },
        {
            "chapter": 29,
            "verse": 57,
            "text": "Kõwane rai mai ɗanɗanar mutuwa ne, sa'an nan zuwa gare Mu ake mayar da ku"
        },
        {
            "chapter": 29,
            "verse": 58,
            "text": "Kuma waɗanda suka yi ĩmãni kuma suka aikata ayyukan ƙwarai, lalle zã Mu zaunar da su daga cikin Aljanna a gidãjen bẽne, ƙoramu nã gudãna daga ƙarƙashinsu, sunã madawwama a cikinsu. To, madalla da sakamakon mãsu aikin ƙwarai"
        },
        {
            "chapter": 29,
            "verse": 59,
            "text": "Waɗanda suka yi haƙuri, kuma sunã dõgara ga Ubangijinsu kawai"
        },
        {
            "chapter": 29,
            "verse": 60,
            "text": "Kuma da yawa* dabba wadda bã ta ɗaukar abincinta Allah Yanã ciyar da ita tãre da ku, kuma Shĩ ne Mai ji, Mai ilmi"
        },
        {
            "chapter": 29,
            "verse": 61,
            "text": "Lalle idan ka tambaye su: \"Wãne ne ya halitta sammai da ƙasã kuma ya hõre rãnã da watã?\" Lalle sunã cẽwa Allah ne. TO, yãya ake karkatar da su"
        },
        {
            "chapter": 29,
            "verse": 62,
            "text": "Alah ne ke shimfiɗa arziki ga wanda Yake so daga cikin bãyinsa kuma Yanã ƙuntãtãwa ga (wanda, Yake so). Lalle Allah, Masani ne ga dukan kõme"
        },
        {
            "chapter": 29,
            "verse": 63,
            "text": "Kuma lalle idan ka tambaye su. \"Wãne ne ya saukar da ruwa daga sama, har ya rãyar da ƙasã game da shi a bãyan mutuwarta?\" Lalle sunã cẽwa, \"Allah ne.\" Ka ce: \"Gõdiya tã tabbata ga Allah.\" Ã'a, mafi yawansu bã su hankalta"
        },
        {
            "chapter": 29,
            "verse": 64,
            "text": "Kuma wannan rãyuwa ta dũniya ba ta zamo ba, fãce abar shagala da wãsã kuma lalle Lãhira tabbas, ita ce rãyuwa, dã sun kasance sunã sani"
        },
        {
            "chapter": 29,
            "verse": 65,
            "text": "To, a lõkacin da suka shiga cikin jirgin ruwa, sun kirãyi Allah sunã mãsu tsarkake addini a gare shi, to, a lõkacin da Ya tsĩrar da su zuwa ga tudun ƙasã, sai gã su sunã shirki"
        },
        {
            "chapter": 29,
            "verse": 66,
            "text": "Dõmin su kãfirce wa abin da Muka bã su kuma dõmin su ji dãɗi sa'an nan kuma zã su sani"
        },
        {
            "chapter": 29,
            "verse": 67,
            "text": "Shin, ba su ga cẽwa, lalle Mun sanya Hurumi amintacce ba alhãli kuwa anã fisge mutãne a gẽfensu? Shin, da ɓãtaccen abu suke ĩmãni kuma da ni'imarAllah suka kãfirta"
        },
        {
            "chapter": 29,
            "verse": 68,
            "text": "Kuma wãne ne ya fi zãlunci bisa ga wanda ya ƙirƙira ƙarya ya jingina ta ga Allah, kõ kuma ya ƙaryata gaskiya a lõkacin da ta je masa? Ashe a cikin Jahannama bãbu mazauna ga kãfirai"
        },
        {
            "chapter": 29,
            "verse": 69,
            "text": "Kuma wadannan da suka yi ƙõƙari ga nẽman yardarMu, lalle Munã shiryar da su ga hanyõyinMu, kuma lalle Allah, tabbas, Yanã tãre da mãsu kyautatãwa (ga addĩninsu)"
        },
        {
            "chapter": 30,
            "verse": 1,
            "text": "L̃. M̃"
        },
        {
            "chapter": 30,
            "verse": 2,
            "text": "An rinjãyi Rũmawa"
        },
        {
            "chapter": 30,
            "verse": 3,
            "text": "A cikin mafi kusantar ƙasarsu, kuma sũ, a bãyan rinjãyarsu, zã sn rinjãya"
        },
        {
            "chapter": 30,
            "verse": 4,
            "text": "A cikin'yan shẽkaru. Al'amari na Allah ne a gabãnin kõme da bãyansa, kuma a rãnar nan mũminai zã su yi farin ciki"
        },
        {
            "chapter": 30,
            "verse": 5,
            "text": "Da taimakon Allah Yanã taimakon wanda Yake so. Kuma Shĩ ne Mabuwãyi, Mai jin ƙai"
        },
        {
            "chapter": 30,
            "verse": 6,
            "text": "Wa'adin Allah, Allah bã ya sãɓãwa ga wa'adinsa, kuma amma mafi yawan mutãne ba su sani ba"
        },
        {
            "chapter": 30,
            "verse": 7,
            "text": "Sunã sanin bayyanannar rãyuwar dũniya, alhãli kuwa sũ shagalallu ne daga rãyuwar Lãhira"
        },
        {
            "chapter": 30,
            "verse": 8,
            "text": "Shin, ba su yi tunãni ba a cikin zukãtansu cẽwa Allah bai halitta sammai da ƙasa ba da abin da ke tsakãninsu, fãce da gaskiya* da ajali ambatacce? Kuma lalle mãsu yawa daga mutãne kãfirai ne ga gamuwa da Ubangijinsu"
        },
        {
            "chapter": 30,
            "verse": 9,
            "text": "Shin, kuma ba su yi tafiya ba, a cikin ƙasã dõmin su gani yadda aƙibar waɗanda ke a gabãninsu ta kasance? Sun kasance mafiya ƙarfi daga gare su kuma suka nõmi ƙasa suka rãya ta fiye da yadda suka raya ta, kuma manzanninsu suka je musu da hujjoji bayyanannu. Sabo da haka Allah ba Ya yiwuwa Ya zãlunce su, amma kansu suka kasance sunã zãlunta"
        },
        {
            "chapter": 30,
            "verse": 10,
            "text": "Sa'an nan ãƙibar waɗannan da suka aikata mũgun aiki ta kasance mafi muni, wãtau sun ƙaryata game da ãyõyin Allah, kuma suka kasance sunã izgili da su"
        },
        {
            "chapter": 30,
            "verse": 11,
            "text": "Allah ne ke fãra yin halitta, sa'an nan Ya sãke ta sa'an nan zuwa gare Shi ake mayar da ku"
        },
        {
            "chapter": 30,
            "verse": 12,
            "text": "Kuma a rãnar da sa'a ke tsayuwa, mãsu laifi zã su kãsa magana"
        },
        {
            "chapter": 30,
            "verse": 13,
            "text": "Kuma bã su da mãsu cẽto daga abũbuwan shirkinsu, kuma snn kasance mãsu kãfircẽwa daga abũbuwan shirkinsu"
        },
        {
            "chapter": 30,
            "verse": 14,
            "text": "kuma a rãnar tashin Alkiyama ranar ne suke rarrabuwa"
        },
        {
            "chapter": 30,
            "verse": 15,
            "text": "To, amma waɗanda suka yi ĩmãni, kuma suka aikata ayyukan ƙwarai to sũ anã faranta musu rãyuka, a cikin wani lambu"
        },
        {
            "chapter": 30,
            "verse": 16,
            "text": "Kuma waɗanda suka kãfirta, kuma suka ƙaryata, game da ãyõyinMu da kuma haɗuwa da Rãnar Lãhira, to, waɗancan anã halartar da su a cikin azãba"
        },
        {
            "chapter": 30,
            "verse": 17,
            "text": "Sabõda haka tsarkakẽwa ta tabbata ga Allah a lõkacin da kuke shiga maraice, da lõkacin da kuke shiga sãfiya"
        },
        {
            "chapter": 30,
            "verse": 18,
            "text": "Kuma Shĩ ne da gõdiya, a cikin sammai da ƙasã kuma da lõkacin yamma da lõkacin zawãli"
        },
        {
            "chapter": 30,
            "verse": 19,
            "text": "Yanã fitar da mai rai daga matacce kuma Yanã fitar da matacce daga mai rai, kuma Yanã rãyar da ƙasa a bãyan mutuwarta. Kuma haka ake fitar da ku"
        },
        {
            "chapter": 30,
            "verse": 20,
            "text": "Kuma akwai daga ãyõyin Sa, Ya halitta ku daga turɓãya, sai gã ku kun zama mutum, kunã wãtsuwa"
        },
        {
            "chapter": 30,
            "verse": 21,
            "text": "Kuma akwai daga ãyõyinsa, Ya halitta muku mãtan aure daga kanku, dõmin ku natsu zuwa gare ta, kuma Ya sanya sõyayya da rahama a tsakãninku.* Lalle a cikin wancan akwai ãyõyi ga mutãne mãsu yin tunãni"
        },
        {
            "chapter": 30,
            "verse": 22,
            "text": "Kuma akwai daga ãyõyin Sa halittar sammai da ƙasã da sãɓã, war harsunanku, da launukanku. Lalle a cikin wannan akwai ãyõyi ga mãsu ilmi"
        },
        {
            "chapter": 30,
            "verse": 23,
            "text": "Kuma akwai daga cikin ãyõyin Sa, barcinku a cikin dare da rãna, da nẽmanku ga falalarsa. Lalle a cikin wannan akwai ãyõyi ga mutãne mãsu saurãrãwa"
        },
        {
            "chapter": 30,
            "verse": 24,
            "text": "Kuma akwai daga cikin ãyõyin Sa, Ya nũna muku walƙiya a kan tsõro da ɗammãni kuma Ya dinga saukar da ruwa daga sama Sa'an nan Ya rãyar da ƙasã game da shi a bãyan mutuwarta. Lalle a cikin wannan akwai ãyõyi ga mutãne mãsu hankaltawa"
        },
        {
            "chapter": 30,
            "verse": 25,
            "text": "Kuma akwai daga ãyõyinsa, tsayuwar sama da asƙã bisa umurninsa, sa'an nan idan Ya kira ku, kira ɗaya, daga ƙasã, sai gã ku kunã fita"
        },
        {
            "chapter": 30,
            "verse": 26,
            "text": "Kuma wanda ke cikin sammai da ƙasã Nãsa ne shi kaɗai. Dukansu mãsu tawãli'u ne a gare Shi"
        },
        {
            "chapter": 30,
            "verse": 27,
            "text": "Kuma Shĩ ne Wanda Ya fãra halitta, sa'an nan Ya sãke ta kuma sakẽwarta tã fi sauƙi a gare shi. Kuma Yanã da misãli wanda ya fi ɗaukaka a cikin sammai da ƙasã kuma Shĩ ne Mabuwãyi, Mai jin ƙai"
        },
        {
            "chapter": 30,
            "verse": 28,
            "text": "Ya bũga muku wani misãli daga kanku. Kõ kunã da abõkan tarẽwa, daga cikin bãyin da hannãyenku na dãma suka mallaka, a cikin arzikinku, watau ku zama daidai a ciki kunã tsõron su kamar tSõronku ga kanku? Haka dai Muke bayyana ãyõyi, daki-daki, ga mutãne mãsu hankaltuwa"
        },
        {
            "chapter": 30,
            "verse": 29,
            "text": "Ã'aha! waɗanda suka yi zãunci sun bi son zũciyõyinsu, bã tãre da wani ilmi ba. To wãne ne zai shiryar da wanda Allah Ya ɓatar, kuma bã su da waɗansu mataimaka"
        },
        {
            "chapter": 30,
            "verse": 30,
            "text": "Sabõda haka, ka tsayar da fuskarka ga addini,* kanã mai karkata zuwa ga gaskiya, halittar Allah da Ya halitta mutãne a kanta. Bãbu musanyãwa ga halittar Allah, wannan shĩ ne addini madaidaici kuma amma mafi yawan mutãne ba su sani ba"
        },
        {
            "chapter": 30,
            "verse": 31,
            "text": "Kunã mãsu mai da al'amari gare Shi, kuma ku bĩ Shi dataƙawa, kuma ku tsayar da salla, kuma kada ku kasance daga mushirikai"
        },
        {
            "chapter": 30,
            "verse": 32,
            "text": "Wãtau waɗanda suka rarrabe addininsu kuma suka kasance ƙungiya-ƙungiya, kõwace ƙungiya tanã mai farin ciki da abin da ke a gare ta kawai"
        },
        {
            "chapter": 30,
            "verse": 33,
            "text": "Kuma idan cũta ta shãfi mutãne, sai su kirãyi Ubangijinsu, sunã mãsu mai da al'amari gare Shi, sa'an nan idan Ya ɗanɗana musu wata rahama daga gare Shi, sai gã wani ɓangare daga gare su sunã shirki da Ubangijinsu"
        },
        {
            "chapter": 30,
            "verse": 34,
            "text": "Dõmin su kãfirta dl abin da Muka bã su. To ku ji dãɗi kaɗan Sa'an nan zã ku, sani"
        },
        {
            "chapter": 30,
            "verse": 35,
            "text": "Kõ Mun saukar da wani dalĩ li a gare su? Shi kuwa yanã magana da abin da suka kasance sunã shirkin da shi"
        },
        {
            "chapter": 30,
            "verse": 36,
            "text": "Kuma idan Muka ɗanɗana wa mutãne wata rahama, sai su yi farin ciki da ita kuma idan cũta ta sãme su, sabõda abin da hannayensu suka gabãtar, sai gã su sunã yanke ƙauna"
        },
        {
            "chapter": 30,
            "verse": 37,
            "text": "Shin, kuma ba su gani ba cẽwa Allah na shimfida arziki ga wanda Yake so kuma Yanã ƙuntatãwa? Lalle a cikin wancan akwai ãyõyi ga mutãne mãsu yin ĩmãni"
        },
        {
            "chapter": 30,
            "verse": 38,
            "text": "Sabõda haka ka bai wa zumu hakkinsa da miskĩnai da ɗan hanya, wannan shĩ ne alhẽri ga waɗanda ke nufin yardar Allah kuma waɗancan sũ ne mãsu sãmun babban rabo"
        },
        {
            "chapter": 30,
            "verse": 39,
            "text": "Kuma abin da kuka bãyar na riba dõmin ya ƙãru a cikin dũkiyar mutãne to, bã zai ƙãru ba, a wurin Allah. Kuma abin da kuka bãyar na zakka, kanã nufin yardar Allah to (mãsu yin haka) waɗancan sũ ne mãsu ninkãwa (ga dũkiyarsu)"
        },
        {
            "chapter": 30,
            "verse": 40,
            "text": "Allah ne Wanda Ya halicce ku, sa'an nan Ya azurta ku, sa'an nan Ya matar da ku, sa'an nan Ya rãyar da ku. Ashe, daga cikin abũbuwan shirkinku akwai wanda ke aikata wani abu daga waɗannan ahũbuwa? Tsarki ya tabbata ga Allah, kuma Ya ɗaukaka bisa ga abin da suke yi na shirki"
        },
        {
            "chapter": 30,
            "verse": 41,
            "text": "¥arnã tã bayyana a cikin ƙasa da tẽku, sabõda abin da hannãyen mutãne suka aikata. Dõmin Allah Ya ɗanɗana musu sãshin abin da suka aikata, ɗammãninsu zã su kõmo"
        },
        {
            "chapter": 30,
            "verse": 42,
            "text": "Ka ce: \"Ku tafi a cikin ƙasã sa'an nan ku dũbi yadda ãƙibar waɗanda suka kasance a gabãninku ta kasance. Mafi yawansu sun kasance mãsu yin shirka"
        },
        {
            "chapter": 30,
            "verse": 43,
            "text": "Sabõda haka, ka tsayar da fuskarka ga addini madaidaici a gabãnin wani yini ya zo, bãbu makawa gare Shi daga Allah, a rãnar nan mutãne sunã tsãgẽwa (su rabu biyu)"
        },
        {
            "chapter": 30,
            "verse": 44,
            "text": "Wanda ya kãfirta, to, kãfircinsa na kansa, kuma wanda ya aikata aikin ƙwarai, to, sabõda kansu suke yin shimfiɗa"
        },
        {
            "chapter": 30,
            "verse": 45,
            "text": "Dõmin Ya sãkã wa waɗanda suka yi ĩmãni, kuma suka aikata ayyukan ƙwarai, daga falalarSa. Lalle Allah bã Ya son kafirai"
        },
        {
            "chapter": 30,
            "verse": 46,
            "text": "Kuma akwai daga ãyõyinSa, ya aika iskõki mãsu bãyar da bushãra kuma dõmin Ya ɗanɗana muku daga rahamarSa, kuma dõmin jirãgen ruwa su gudãna da umurninSa, kuma dõmin ku nẽma daga falalar Sa, fãtanku zã ku gode"
        },
        {
            "chapter": 30,
            "verse": 47,
            "text": "Kuma lalle Mun aiki waɗansu Manzanni a gabãninka, zuwa ga mutãnensu sai suka je musu da hujjõji, bayyanannu, sa'an nan Muka azabtar da waɗanda suka yi laifi, kuma ya kasance tabbatacce taimakon mũminai wajibi ne a kan mu"
        },
        {
            "chapter": 30,
            "verse": 48,
            "text": "Allah ne Wanda ke aika iskõki, sai su mõtsar da girgije, sa'an nan Ya shimfiɗa shi a cikin sama yadda Yake so, kuma Ya sanya shi wani ɓaɓɓake, sa'an nan ka ga ruwa na fita daga tsakãninsa. Sa'an nan idan Allah Ya sãmi waɗanda Ya so daga bãyinsa, Sai gã su suna bushãra da shi"
        },
        {
            "chapter": 30,
            "verse": 49,
            "text": "Kuma kõ da sun kasance a gabãnin a saukar da shi a kansu, kusa-kusa, sunã baƙin ciki hai bã su iya magana"
        },
        {
            "chapter": 30,
            "verse": 50,
            "text": "Sai ka dũbi alãmõmin rahamar Allah yadda Yake rãyar da ƙasã a bãyan mutuwarta. Lalle wannan (Mai wannan aiki), tabbas, Mai rãyar da halitta ne, kuma Shi Mai ikon yi ne a kan kõme"
        },
        {
            "chapter": 30,
            "verse": 51,
            "text": "Kuma lalle idan Mun aika wata iska, suka ganta fatsifatsi, lalle zã su yini a bãyansa sunã kãfirta"
        },
        {
            "chapter": 30,
            "verse": 52,
            "text": "Sabõda haka, kai, bã ka jiyar da matattu kira, kuma bã ka jiyar da kurãme kira idan sun jũya bãya sunã gudu"
        },
        {
            "chapter": 30,
            "verse": 53,
            "text": "Kuma ba ka zamo mai shiryar da makãfi ba daga ɓatarsu, bã ka jiyarwa fãce wanda ke yin ĩmãni da ãyõyin Mu, watau sũ ne mãsu mĩƙa wuya, su sallama"
        },
        {
            "chapter": 30,
            "verse": 54,
            "text": "Allah ne Ya halitta ku daga rauni,* sa'an nan Ya sanya wani ƙarfi a bayan wani rauni, sa'an nan Ya sanya wani rauni da furfura a bãyan wani ƙarfi, Allah na halitta abin da Ya so, kuma Shĩ ne Mai ilmi, Mai ĩkon yi"
        },
        {
            "chapter": 30,
            "verse": 55,
            "text": "Kuma a rãnar da Sa'a* ke tsayuwa, mãsu laifi na rantsuwã: Ba su zauna a cikin kabari ba fãce sã'a guda. Kamar haka suka kasance anã karkatar da su"
        },
        {
            "chapter": 30,
            "verse": 56,
            "text": "Kuma waɗanda aka bai wa ilmi da ĩmãni suka ce: \"Lalle, haƙĩƙa kun zauna a cikin Littãfin Allah, har zuwa rãnar tãyarwa, to, kuma wannan ita ce rãnar tãyarwar, kuma amma kũ, kun kasance* ba ku sani ba"
        },
        {
            "chapter": 30,
            "verse": 57,
            "text": "To, a rãnar da uzurin waɗanda suka yi zãlunci bã ya amfaninsu, kuma bã a neman yardarsu"
        },
        {
            "chapter": 30,
            "verse": 58,
            "text": "Kuma lalle tabbas Mun buga kõwane irin misãli ga mutãne a cikin wannan Alƙur'ãni, kuma lalle idan kã je musu da kõwace ãyã, lalle, waɗanda suka kãfirta zã su ce \"Kũ, bã kõme kuke ba fãce mãsu barua"
        },
        {
            "chapter": 30,
            "verse": 59,
            "text": "Kamar haka Allah Yake shãfe haske a kan zukãtan waɗanda ba su sani ba"
        },
        {
            "chapter": 30,
            "verse": 60,
            "text": "Sabõda haka ka yi haƙuri lalle wa'adin Allah gaskiya ne, kuma kada waɗanda bã su da yaƙĩni su sassance maka hankali"
        },
        {
            "chapter": 31,
            "verse": 1,
            "text": "L̃. M̃"
        },
        {
            "chapter": 31,
            "verse": 2,
            "text": "Waɗancan ãyõyin Littãfin ne mai hikima"
        },
        {
            "chapter": 31,
            "verse": 3,
            "text": "Shiriya da rahama ne ga mãsu kyautatawa"
        },
        {
            "chapter": 31,
            "verse": 4,
            "text": "Waɗanda ke tsai da salla kuma sunã bãyar da zakka kuma sũ, sunã yin ĩmãnin yaƙĩni, ga lãhira"
        },
        {
            "chapter": 31,
            "verse": 5,
            "text": "Waɗannan sunã a kan shiriya ta daga Ubangijinsu kuma waɗannan sũ ne mãsu babban rabo"
        },
        {
            "chapter": 31,
            "verse": 6,
            "text": "Kuma akwai daga cikin mutãne wanda ke sayen tãtsuniyõyi* dõmin ya ɓatar da mutãne daga hanyar Allah, bã da wani ilmi ba, kuma ya riƙe ta abin izgili! Waɗancan sunã da wata azãba mai wulãkantãwa"
        },
        {
            "chapter": 31,
            "verse": 7,
            "text": "Kuma idan an karanta ãyõyin Mu a gare shi, sai ya jũya bãya, yanã mai girman kai, kamar dai bai saurãre su ba kamar dai akwai wanĩ danni a kan kunnuwansa! To, ka yi masa bushãra da azãba mai raɗaɗi"
        },
        {
            "chapter": 31,
            "verse": 8,
            "text": "Lalle, waɗanda suka yi ĩmãni, kuma suka aikata ayyukan ƙwarai, sunã da gidãjen Aljannar ni'ima"
        },
        {
            "chapter": 31,
            "verse": 9,
            "text": "Sunã dawwama a cikinsu Allah Yã yi alkawarin, Ya tabbatar da shi. Kuma shĩ ne Mabuwãyi, Mai hikima"
        },
        {
            "chapter": 31,
            "verse": 10,
            "text": "(Allah) Ya halitta sammai, bã da ginshiƙi wanda kuke gani ba, kuma Yã jẽfa duwatsu mãsu kafuwa a cikin ƙasã, dõmin kada ta karkata da ku kuma Ya wãtsa daga kowanc irin dabba a cikinta, kuma Mun saukar da ruwa daga sama, sa'an nan Muka tsirar a cikinta, daga kõwane nau'i biyu (nami; i da mace) mai ban sha'awa"
        },
        {
            "chapter": 31,
            "verse": 11,
            "text": "Wannan shĩ ne halittar Allah. To ku nũna mini, \"Mẽne ne waɗanan da ba Shi ba suka halitta? Ã'a, azzalumai sunã a cikin ɓata bayyananna"
        },
        {
            "chapter": 31,
            "verse": 12,
            "text": "Kuma lalle haƙĩƙa Mun bai wa Luƙmãn hikima. (Muka ce masa) Ka gõde wa Allah, kuma wanda ya gõde, to yanã gõdẽwa ne dõmin kansa kawai kuma wanda ya kãfirta, to, lalle, Allah Mawadãci ne, Gõdadde"
        },
        {
            "chapter": 31,
            "verse": 13,
            "text": "Kuma a lõkacin da Luƙmãn ya ce wa ɗansa, alhãli kuwa yanã yi masa wa'azi, \"Yã ƙaramin ɗãna! Kada ka yi shirki game da Allah. Lalle shirki wani zãlunci ne mai girma"
        },
        {
            "chapter": 31,
            "verse": 14,
            "text": "Kuma Mun yi wasiyya ga mutum game da mahaifansa biyu; uwarsa tã ɗauke shi a cikin rauni a kan wani rauni, kuma yãyensa a cikin shekaru biyu (Muka ce masa) \"Ka gõde Mini da kuma mahaifanka biyu. Makõma zuwa gare Ni kawai take"
        },
        {
            "chapter": 31,
            "verse": 15,
            "text": "Kuma idan mahaifanka suka tsananta* maka ga ka yi shirki game da Ni, ga abin da bã ka da ilmi gare shi, to, kada ka yi musu ɗã'a. Kuma ka abũce su a cikin dũniya gwargwadon sharĩ'a, kuma ka bi hanyar wanda ya mayar da al'amari zuwa gare Ni, sa'an nan zuwa gare Ni makõmarku take sa'an nan In bã ku lãbãri game da abin da kuka kasance kunã aikatãwa"
        },
        {
            "chapter": 31,
            "verse": 16,
            "text": "Yã ƙaramin ɗãna! Lalle ita idan gwargwadon ƙwãyar kõmayya ce ta kasance, to, ta kasance a cikin wani falalen dũtse, kõ a cikin sammai, kõ a cikin ƙasã, Allah zai kãwo ta Lalle Allah Mai tausasãwa ne, Masani"
        },
        {
            "chapter": 31,
            "verse": 17,
            "text": "Yã ƙaramin ɗãna! Ka tsai da salla, kuma ka yi umurni da abin da aka sani, kuma ka yi hani daga abin da ba a sani ba, kuma ka yi haƙuri a kan abin da ya sãme ka. Lalle, wancan yanã daga muhimman al'amura"
        },
        {
            "chapter": 31,
            "verse": 18,
            "text": "Kada ka karkatar da kundukukinka* ga mutãne, kada ka yi tafiya a cikin ƙasã kanã mai nũna fãɗin rai. Lalle, Allah bã Ya son dukan mai tãƙama, mai alfahari"
        },
        {
            "chapter": 31,
            "verse": 19,
            "text": "Kuma ka tsakaita a tafiyarka, kuma ka runtse ga sautinka. Lalle mafi mũnin sautuka haƙĩƙa shĩ ne sautin jãkuna"
        },
        {
            "chapter": 31,
            "verse": 20,
            "text": "Ashe, ba ku gani ba, cẽwa Allah Yã hõre muku abin da ke a cikin sammai da abin da ke a cikin ƙasã, kuma Ya zuba ni'imõminsa a kanku, bayyanannu da ɓõyayyu? Kuma akwai daga mutãne wanda ke yin jidãli ga al'amarin Allah, bã da wani ilmi ba, kuma bã da wata shiriya ba, kumã ba da wani littãfi mai haskakãwa ba"
        },
        {
            "chapter": 31,
            "verse": 21,
            "text": "Kuma idan aka ce musu, \"Ku bi abin da Allah ya saukar,\" sai su ce: \"Ã'a, munã bin abin da muka sãmi ubanninmu a kansa.\" shin kõ dã Shaiɗan nã kiran su ne zuwa ga azãbar sa'ir"
        },
        {
            "chapter": 31,
            "verse": 22,
            "text": "kuma wanda ya mĩka fuskarsa zuwa ga Allah, alhãli kuma yanã mai kyautatãwa, to, lalle ya yi riƙo ga igiya amintacciya. Kuma zuwa ga Allah ãƙibar al'amura take"
        },
        {
            "chapter": 31,
            "verse": 23,
            "text": "Kuma wanda ya kãfirta, to, kada kãfircinsa ya baƙanta maka rai, zuwa gare Mu makõmarsu take, sa'an nan Mu bã su lãbari game da abin da suka aikata. Lalle Allah, Masani ne ga abin da ke a cikin ƙirãza"
        },
        {
            "chapter": 31,
            "verse": 24,
            "text": "Munã jĩshe su dãdi kaɗan sa'an nan Mu tĩlasta su ga shiga zuwa azãba kakkaura"
        },
        {
            "chapter": 31,
            "verse": 25,
            "text": "Kuma lalle, idan ka tambaye su, \"Wãne ne ya halĩtta sammai da kasa?\" Lalle zã su ce: \"Allah ne.\" Ka ce: \"Gõdiya ta tabbata ga Allah\" Ã'a, mafi yawansu ba su sani ba"
        },
        {
            "chapter": 31,
            "verse": 26,
            "text": "Abin da yake a cikin sammai da ƙasa duka na Allah kawai ne. Lalle, Allah Shĩ ne Mawadãci, Gõdadde"
        },
        {
            "chapter": 31,
            "verse": 27,
            "text": "Kuma dã dai abin da ke a cikin ƙasa duka, na itãce, ya zama alƙalumma, kuma tẽku tanã yi masa tawada, a bayansa da waɗansu tẽkuna bakwai kalmõmin Allah ba zã su ƙãre ba.* Lalle, Allah Mabuwãyi ne, Mai hikima"
        },
        {
            "chapter": 31,
            "verse": 28,
            "text": "Halittarku bã ta zama ba, kuma tãyar da ku bai zama ba, fãce kamar rai guda. Lalle, Allah Mai jĩ ne, Mai gani"
        },
        {
            "chapter": 31,
            "verse": 29,
            "text": "Ashe, ba ku ga, lalle, Allah Yanã shigar da dare a cikin rãna ba, kuma Yanã shigar da rãna a cikin dare kuma Yã hõre rãnã da watã kõwane yanã gudãna zuwa a ajali ambatacce kuma lalle Allah Masani ne ga abin da kuke aikatãwa"
        },
        {
            "chapter": 31,
            "verse": 30,
            "text": "Wannan fa dõmin Allah Shĩ ne Gaskiya, kuma abin da suke kira wanda bã Shi ba, shi ne ƙaryã, kuma lalle, Alah shĩ ne Maɗaukaki, Mai girma"
        },
        {
            "chapter": 31,
            "verse": 31,
            "text": "Ashe, ba ka ga lalle jirgin ruwa nã gudãna ba a cikin tẽku da ni'imar Allah dõmin Ya nũna muku daga ãyõyinSa? Lalle a cikin wancan akwai ãyõyi ga dukan mai haƙuri, mai gõdiya"
        },
        {
            "chapter": 31,
            "verse": 32,
            "text": "Kuma idan tãguwar ruwa, kamar duwatsu, ta rufe su, sai su kira Allah sunã tsarkakẽwar addini a gare shi. To, a lõkacin da Ya tsĩrar da su zuwa ga tudu, sai daga cikinsu akwai mai taƙaitãwa kuma bãbu mai musun ãyõyin Mu fãce dukkan mayaudari mai yawan kãfirci"
        },
        {
            "chapter": 31,
            "verse": 33,
            "text": "Ya ku mutãne! Ku bauta wa Ubangijinku da taƙawa, kuma ku ji tsõron wani yini, rãnar da wani mahaifi bã ya sãka wa abin haifuwarsa da kõme kuma wani abin haifuwa bã ya sãka wa mahaifinsa da kõme. Lalle wa'adin Allah gaskiya ne. Sabõda haka, kada wata rãyuwa ta kusa ta rũde ku, kuma kada marũɗin* nan ya rũɗẽ ku game da Allah"
        },
        {
            "chapter": 31,
            "verse": 34,
            "text": "Lalle, Allah a wurinsa kawai sanin sa'a yake, kuma Yanã saukar da girgije, kuma Yanã sanin abin da yake a cikin mahaiffannai kuma wani rai bai san abin da yake aikatãwa a gõbe ba, kuma wani rai bai san a wace ƙasã yake mutuwa ba. Lalle Allah Masani ne Mai ƙididdidigẽwa"
        },
        {
            "chapter": 32,
            "verse": 1,
            "text": "L̃. M̃"
        },
        {
            "chapter": 32,
            "verse": 2,
            "text": "Saukar da Littafin bãbu shakka a gare shi, daga Ubangijin tãlikai yake"
        },
        {
            "chapter": 32,
            "verse": 3,
            "text": "Kõ sunã cẽwa (Muhammadu ne) ya ƙirƙira shi? Ã'a, shĩ ne gaskiya daga Ubangijinka, dõmin ka yi gargaɗi ga mutãne waɗanda wani mai gargaɗi bai je musu ba a gabãninka, fãtan zã su shiryu"
        },
        {
            "chapter": 32,
            "verse": 4,
            "text": "Allah ne wanda Ya halitta sammai da ƙassai da abin da yake a tsakãninsu a cikin kwãnuka shida, sa'an nan Ya daidaita a kan Al'arshi. Bã ku da, baicin Shi, wani majiɓinci kuma babu wani maceci. Shin, bã zã ku yi tunãni ba"
        },
        {
            "chapter": 32,
            "verse": 5,
            "text": "Yanã shirya al'amari daga sama zuwa ga ƙasã, sa'an nan ya tãka zuwa gare Shi a cikin yini, wanda gwargwadonsa shẽkaru dubu ne ga abin da kuke lissafãwa"
        },
        {
            "chapter": 32,
            "verse": 6,
            "text": "Wannan shĩ ne Masanin fake da bayyane, Mabuwãyi, Mai jinƙai"
        },
        {
            "chapter": 32,
            "verse": 7,
            "text": "Wanda Ya kyautata kõme, Wanda Ya halitta shi. Shi ne kuma Ya fãra halittar mutum daga lãka"
        },
        {
            "chapter": 32,
            "verse": 8,
            "text": "Sa'an nan Ya sanya ɗiyansa daga wani asali na wani ruwa wulãkantacce"
        },
        {
            "chapter": 32,
            "verse": 9,
            "text": "Sa'an nan Ya daidaita shi, kuma Ya hũra a cikinsa, daga ruhinSa kuma Ya sanya muku ji, da ganunuwa da zukãta. Gõdiyarku kaɗan ce ƙwarai"
        },
        {
            "chapter": 32,
            "verse": 10,
            "text": "Kuma suka ce: \"Shin, idan mun ɓace a cikin ƙasã, shin, lalle mu, tabbas ne munã zama a cikin wata halitta sãbuwa?\" Ã'a, su game da gamuwa da Ubangijinsu kãfirai"
        },
        {
            "chapter": 32,
            "verse": 11,
            "text": "Ka ce: \"Mala, ikin mutuwa ne. wanda aka wakkala a gare ku, shĩ ne ke karɓar rãyukanku.* Sa'an nan zuwa ga Ubangijinku ake mayar da ku"
        },
        {
            "chapter": 32,
            "verse": 12,
            "text": "Kuma da kã gani a lõkacin da mãsu laifi suke mãsu sunkuyar da kawunansu a wurin Ubangijinsu, \"Ya Ubangijinmu! Mun gani, kuma mun ji, to, Ka mayar da mu mu aikata aiki na ƙwarai. Lalle mũ mãsu yaƙĩni ne"
        },
        {
            "chapter": 32,
            "verse": 13,
            "text": "Kuma dã Mun so dã Mun bai wa kõwane rai shiriyarsa to, amma magana ta tabbata daga gare Ni! Lalle ne Inã cika Jahannama daga aljannu da mutãne gabã ɗaya"
        },
        {
            "chapter": 32,
            "verse": 14,
            "text": "To, ku ɗanɗana sabõda abin da kuka manta na haɗuwa da ranarku wannan. Lalle Mũ mã Mun manta da ku, kuma ku dãnɗani azãbar dawwama sabõda abin da kuka kasance kunã aikatãwa"
        },
        {
            "chapter": 32,
            "verse": 15,
            "text": "Waɗanda ke ĩmãni da ãyõyin Mu kawai, sũ ne waɗanda idan aka karanta musu ãyõyinMu sai su fãɗi sunã mãsu sujada kuma su yi tasbĩhi game da gõde wa Ubangijinsu, alhãli kuwa su bã su yin girman kai"
        },
        {
            "chapter": 32,
            "verse": 16,
            "text": "Sãsanninsu nã nĩsanta daga wurãren kwanciya, sunã kiran Ubangijinsu bisa ga tsõro da ɗammãni, kuma sunã ciryawa daga abin da Muka azurta su"
        },
        {
            "chapter": 32,
            "verse": 17,
            "text": "Sabõda haka wani rai bai san abin da aka ɓõye musu ba, na sanyin idãnu, dõmin sakamako ga abin da suka kasance sunã aikatãwa"
        },
        {
            "chapter": 32,
            "verse": 18,
            "text": "Shin, wanda ya zama mũmini yanã kamar wanda ya zama fãsiƙi? Bã zã su yi daidai ba"
        },
        {
            "chapter": 32,
            "verse": 19,
            "text": "Amma waɗanda suka yi ĩmãni, kuma suka aikata ayyukan ƙwafai, to, sunã da gidãjen Aljannar makõma, a kan liyãfa sabõda abin da suka kasance sunã aikatãwa"
        },
        {
            "chapter": 32,
            "verse": 20,
            "text": "Kuma waɗanda suka yi fãsiƙanci to makõmarsu ita ce wuta, kõ da yaushe suka yi nufin su fita daga gare ta, sai a mayar da su a cikinta, kuma a ce musu: \"Ku ɗanɗana azãbai wutã, wadda kuka kasance kunã ƙaryatãwa game da ita"
        },
        {
            "chapter": 32,
            "verse": 21,
            "text": "Kuma lalle Munã ɗanɗana musu daga azãba, mafi ƙasƙanci, kãfin a kai ga azãba mafi girma, dõmin fãtan za su kõmo"
        },
        {
            "chapter": 32,
            "verse": 22,
            "text": "Kuma wãne ne ya fi zãlunci bisa ga wanda aka tunãtar da ãyõyin Ubangijinsa, sa'an na ya bijire daga barinsu? Lalle Mũ, Mãsu yin azãbar rãmuwa ne ga mãsu laifi"
        },
        {
            "chapter": 32,
            "verse": 23,
            "text": "Kuma lalle haƙĩƙa, Mun bai wa Mũsã Littafi,* sabõda haka kada ka kasance a cikin shakka daga haɗuwa da shi. Kuma Mun sanya shi ya zama shiriya ga Banĩ Isrã'ĩla"
        },
        {
            "chapter": 32,
            "verse": 24,
            "text": "Kuma Mun sanya shugabanni daga cikinsu, sunã shiryarwa da umurnin Mu, a lõkacin da suka yi haƙuri, kuma sun kasance sunã yin yaƙĩni da ãyõyin Mu"
        },
        {
            "chapter": 32,
            "verse": 25,
            "text": "Lalle Ubangijinka shĩ ne zai rarrabe a tsakãninsu a Rãnar ¡iyãma a cikin abin da suka kasance sunã sãɓa wa jũna a cikinsa"
        },
        {
            "chapter": 32,
            "verse": 26,
            "text": "Shin, ba ya shiryar da su cẽwa da yawa Muka halakara gabãninsu, daga al'ummõmi sunã tafiya a cikin masaukansu?* Lalle a cikin wancan akwai ãyõyi. Shin, ba su jĩ ne"
        },
        {
            "chapter": 32,
            "verse": 27,
            "text": "Shin, kuma ba su gani ba cẽwa lalle Mũ, Munã kõra ruwa zuwa ga ƙasã ƙeƙasasshiya, sa'an nan Mu fitar, game da shi, wata shũka wadda dabbõbinsu, da su kansu ke ci daga gare ta? Ashe fa ba su gani ba"
        },
        {
            "chapter": 32,
            "verse": 28,
            "text": "Kuma sunã cẽwa, \"Yaushe wannan hukunci yake, aukuwa idan kun kasance mãsu gaskiya"
        },
        {
            "chapter": 32,
            "verse": 29,
            "text": "Ka ce: \"Ranar hukuncin nan, ĩmãnin waɗanda suka kãfirta bã zai amfãne su ba (a cikinta) kuma bã zã a yi musu jinkiri ba"
        },
        {
            "chapter": 32,
            "verse": 30,
            "text": "Sabõda haka ka kau da kai daga barinsu, kuma, ka yi jira lalle, sũ ma mãsu jira ne"
        },
        {
            "chapter": 33,
            "verse": 1,
            "text": "Yã kai Annabi! Ka bi Allah da taƙawa, kuma kada ka yi ɗã'ã ga kãfirai da munãfukai. Lalle, Allah Ya kasance Mai ilmi, Mai hikima"
        },
        {
            "chapter": 33,
            "verse": 2,
            "text": "Kuma ka bi abin da aka yi wahayi da shi zuwa gare ka daga Ubangijinka. Lalle, Allah Ya kasance Mai labartawa ga abin da kuke aikatawa"
        },
        {
            "chapter": 33,
            "verse": 3,
            "text": "Ka dõgara ga Allah. Kuma Allah Ya isa Ya zama wakĩli"
        },
        {
            "chapter": 33,
            "verse": 4,
            "text": "Allah bai sanya zũciya biyu ba ga wani namiji a cikinsa, kuma bai sanya mãtanku waɗanda kuke yin zihãri daga gare su, su zama uwãyenku ba, kuma bai sanya ɗiyan hankãkarku su zama ɗiyanku ba. wannan abu nãku, maganarku ce da bãkunanku alhãli kuwa Allah na faɗar gaskiya, kuma Shĩ ne ke shiryarwa ga hanyar ƙwarai"
        },
        {
            "chapter": 33,
            "verse": 5,
            "text": "Ku kira su ga ubanninsu, shi ne mafi ãdalci a wurin Allah. To, idan ba ku san ubanninsu ba, to, 'yan uwanku ga addini da dĩmajojinku. Kuma bãbu laifi a gare ku ga abin da kuka yi kuskure da shi, kuma amma (akwai laifi) ga abin da zukãtanku suka ganganta, kuma Allah Ya kasance Mai gãfara, Mai jin ƙai"
        },
        {
            "chapter": 33,
            "verse": 6,
            "text": "Annabi ne mafi cancanta* ga mũminai bisa ga su kansu, kuma mãtansa uwãyensu ne. Kuma ma'abuta zumunta waɗansunsu sun fi waɗansu a cikin Littãfin Allah bisa ga mũminai da Muhãjirai, fãce fa idan kun aikata wani alhẽri zuwa ga majiɓintanku. Wancan yã kasance a cikin Littafi, rubũtacce"
        },
        {
            "chapter": 33,
            "verse": 7,
            "text": "Kuma a lõkacin da Muka riƙi alkawarin Annabawa daga gare su, kuma daga gare ka, kuma daga Nũhu da Ibrãhĩm da Mũsa da kuma Ĩsã ɗan Maryama, kuma Muka riƙi wani alkawari mai kauri daga gare su"
        },
        {
            "chapter": 33,
            "verse": 8,
            "text": "Dõmin Ya tambayi mãsu gaskiya a kan gaskiyarsu, kuma Yã yi tattalin wata azãba mai raɗaɗi ga kãfirai"
        },
        {
            "chapter": 33,
            "verse": 9,
            "text": "Yã ku waɗanda suka yi ĩmãni! Ku tuna ni'imar Allah a kanku a lõkacin da waɗansu rundunõni suka zo muku, sai Muka aika wata iskã a kansu da waɗansu rundunõni waɗanda ba ku gani ba, Kuma Allah Yã kasance Mai gani ga abin da kuke aikatãwa"
        },
        {
            "chapter": 33,
            "verse": 10,
            "text": "A lõkacin da suka zo muku daga samanku da kuma ƙasa daga gare ku, kuma a lõkacin da gannai suka karkata kuma zukãta suka kai ga maƙõsai, kuma kuka yi zaton zace-zace, game da Allah"
        },
        {
            "chapter": 33,
            "verse": 11,
            "text": "A can aka jarrabi mũminai, kuma aka yi girgiza da su, girgiza mai tsanani"
        },
        {
            "chapter": 33,
            "verse": 12,
            "text": "Kuma a lõkacin da munafukai da waɗanda akwai cũta a cikin zukãtansu ke cẽwa, Allah da Manzon Sa, \"Ba su yi mana wa'adin kõme ba, fãce rũɗi"
        },
        {
            "chapter": 33,
            "verse": 13,
            "text": "Kuma a lõkacin da wata ƙungiya daga gare su, ta ce, \"Ya mutãnen Yasriba!* Bã ku da wani matsayi, sabõda haka ku kõma.\" Kuma wata ƙungiya daga gare su na nẽman izni ga Annabi sunãcẽwa, \"Lalle gidãjenmu kuranye suke,\" alhãli kuwa bã kuranye suke ba, bã su da nufin kome fãce gudu"
        },
        {
            "chapter": 33,
            "verse": 14,
            "text": "Kuma dã an shige ta (Madĩna) a kansu, daga sasanninta, sa'an nan aka tambaye su fitina (kãfirci), lalle dã sun jẽ mata, kuma dã ba su zauna a cikinta (Madĩna) ba fãce kaɗan"
        },
        {
            "chapter": 33,
            "verse": 15,
            "text": "Kuma lalle haƙĩƙa, sun kasance sunã yi wa Allah alkawari, a gabãnin wannan; Bã zã su jũya dõmin gudu ba, kuma alkawarin Allah ya kasance abin tambaya"
        },
        {
            "chapter": 33,
            "verse": 16,
            "text": "Ka ce: \"Gudun nan bã zai amfãne ku ba daga mutuwa ko kisa. Kuma har in kun gudu, bã zã a jĩshe ku dãɗĩ ba fãce kaɗan"
        },
        {
            "chapter": 33,
            "verse": 17,
            "text": "Ka ce: \"Wãne ne wanda yake tsare ku daga Allah, idan Yã yi nufin wata cũta game da ku?\" Kuma bã zã su sãmar wa kansu wani majiɓinci ba, banda Allah, kuma bã zã su sãmar wa kansu wani mataimaki ba"
        },
        {
            "chapter": 33,
            "verse": 18,
            "text": "Lalle Allah Ya san mãsu hana mutãne fita daga cikinku, da mãsu cẽwa ga 'yan'uwansu,\"Ku zo nan a wurinmu.\" Kuma bã zã su shiga yãƙi ba fãce kaɗan"
        },
        {
            "chapter": 33,
            "verse": 19,
            "text": "Suna mãsu rõwa gare ku, sa'an nan idan tsõro ya zo, sai ka gan su sunã kallo zuwa gare ka, idãnunsu sunã kẽwaya, kamar wanda ake rufe hankalinsa sabõda mutuwa. Sa'an nan idan tsõron ya tafi, sai su yi muku miyãgun maganganu da harussa mãsu kaifi, sunã mãsu rõwa a kan dũkiya. Waɗannan, ba su yi ĩmani ba, sabõda hakaAllah Ya ɓãta ayyukansu. Kuma wannan ya kasance mai sauƙi ga Allah"
        },
        {
            "chapter": 33,
            "verse": 20,
            "text": "Sunã zaton ƙungiyõyin kãfirai ba su tafi ba. Kuma idan ƙungiyõyin kãfirai sun zo, sunã gũrin da dai sun zama a karkara a cikin ƙauyãwa, sunã tambayar lãbãranku. Kuma kõ dã sun kasance a cikinku, bã zã su yi yãƙi ba, fãce kaɗan"
        },
        {
            "chapter": 33,
            "verse": 21,
            "text": "Lalle, abin kõyi mai kyau ya kasance gare ku daga Manzon Allah, ga wanda ya kasanee yanã fãtan rahamar Allah da Rãnar Lãhira, kuma ya ambaci Allah da yawa"
        },
        {
            "chapter": 33,
            "verse": 22,
            "text": "Kuma a lõkacin da mũminai suka ga ƙungiyõyin kãfirai, sai suka ce, \"Wannan ne abin da Allah da Manzon Sa suka yi mana wa'adi, Allah da Manzon Sa sunyi gaskiya.\" Kuma wannan bai ƙãra musu kõme ba fãce ĩmãni da sallamãwa"
        },
        {
            "chapter": 33,
            "verse": 23,
            "text": "Daga mũminai akwai waɗansu mazãje da suka gaskata abin da suka yi wa Allah alkwari a kansa, sa'an nan a cikinsu, akwai wanda ya biya bukãtarsa,* kuma daga cikinsu akwai wanda ke jira. Kuma ba su musanya ba, musanyawa"
        },
        {
            "chapter": 33,
            "verse": 24,
            "text": "Dõmin Allah Ya sãka wa masu gaskiya da gakiyarsu, kuma Ya azabtar da munafukai idan Ya so, ko Ya karɓi tũba a kansu. Lalle, Allah Ya kasance Mai gãfara, Mai jin ƙai"
        },
        {
            "chapter": 33,
            "verse": 25,
            "text": "Kuma Allah Yã mayar *da waɗanda suka kãfirta da fushinsu, ba su sãmi wani alhẽri ba. Allah Ya isar wa mũminai daga barin yãƙi. Kuma Allah Ya kasance Mai ƙarfi, Mabuwãyi"
        },
        {
            "chapter": 33,
            "verse": 26,
            "text": "Kuma Ya saukar *da waɗannan da suka taimake su daga mazõwa Littãfi, daga birãnensu, kuma Ya jẽfa tsõro a cikin zukatansu; wata ƙungiya kunã kashẽwa, kuma kunã kãma wata ƙungiyar"
        },
        {
            "chapter": 33,
            "verse": 27,
            "text": "Kuma Ya gãdar da ku gõnakinsu da gidãjensu da dũkiyõyinsu, da wata ƙasa wadda ba ku taɓa tãkarta bã. Kuma Allah ya kasance Mai ĩkon yi ne a kan kõme"
        },
        {
            "chapter": 33,
            "verse": 28,
            "text": "Yã kai Annabi! Ka ce wa matanka, \"Idan kun kasance kunã nufin rãyuwar dũniya da ƙawarta, to, ku zo in yi muku kyautar ban kwãna kuma in sake ku, saki mai kyau"
        },
        {
            "chapter": 33,
            "verse": 29,
            "text": "Kuma idan kun kasance kunã nufin Allah da Manzonsa da gidan Lãhria, to, lalle, Allah Yã yi tattalin wani sakamako mai girma ga mãsu kyautatãwa daga gare ku"
        },
        {
            "chapter": 33,
            "verse": 30,
            "text": "Yã mãtan Annabi! Wadda ta zo da alfãsha bayyananna daga cikinku zã a ninka mata azãba ninki biyu. Kuma wancan yã kasance mai sauƙi ga Allah"
        }
    ]
}
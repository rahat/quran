{
    "pages": [
        {
            "chapter": 43,
            "verse": 34,
            "text": "(Kuma a gidãjensu, Mu sanya) ƙyamãre da gadãje, a kansu suke kishingiɗa"
        },
        {
            "chapter": 43,
            "verse": 35,
            "text": "Da zĩnãriya. Kuma dukan wancan abu bai zama ba, sai jin dãɗin rãyuwar dũniya nekawai' alhãli kuwa Lãhira, a wurin Ubangijinka, ta mãsu taƙawa ce"
        },
        {
            "chapter": 43,
            "verse": 36,
            "text": "Kuma wanda ya makanta daga barin hukuncin Mai rahama, to, zã Mu lulluɓe shi da shaiɗan, watau shĩ ne abõkinsa"
        },
        {
            "chapter": 43,
            "verse": 37,
            "text": "Kuma lalle su haƙĩƙa sunã kange su daga hanya, kuma sunã Zaton cẽwa sũ mãsu shiryuwa ne"
        },
        {
            "chapter": 43,
            "verse": 38,
            "text": "Har a lõkacin da (abõkin Shaiɗan) ya zo Mana (ya mutu) sai ya ce: (wa Shaiɗan) \"Dã dai a tsakãnina da tsakãninka akwai nĩsan gabas da yamma, sabõda haka, tir da kai ga zama abõkin mutum"
        },
        {
            "chapter": 43,
            "verse": 39,
            "text": "Kuma (wannan magana) bã za ta amfãne ku ba, a yau, dõmin kun yi zãlunci, lalle ku mãsu tãrẽwa ne a cikin azãba"
        },
        {
            "chapter": 43,
            "verse": 40,
            "text": "Shin to, kai kanã jiyar da kurma ne, ko kanã shiryar da makãho da wanda ke a cikin ɓata bayyananna"
        },
        {
            "chapter": 43,
            "verse": 41,
            "text": "To, kõ dai Mu tafi *da kai to, lalle Mũ, mãsu yin azãbarrãmu, wa ne a kansu"
        },
        {
            "chapter": 43,
            "verse": 42,
            "text": "Kõ kuma Mu nũna maka abin da Muka yi musu wa'adi, to, lalle Mũ, Mãsu ĩkon tasarrufi a kansu ne"
        },
        {
            "chapter": 43,
            "verse": 43,
            "text": "Sabõda haka, ka yi riƙo ga abin da aka yi wahayi da shi zuwa gaie ka. Lalle ne kai, kanã a kan hanya madaidaiciya"
        },
        {
            "chapter": 43,
            "verse": 44,
            "text": "Kuma shi (abin wahayin) ambato (na ɗaukaka) ne a gare ka da kuma ga mutãnenka, kuma zã a tambaye ku"
        },
        {
            "chapter": 43,
            "verse": 45,
            "text": "Kuma ka tambayi waɗanda Muka aika a gabãninka daga Manzannin Mu, \"Shin, Mun sanya waɗansu gumãka, wasun (Allah), Mai rahama, anã bauta musu"
        },
        {
            "chapter": 43,
            "verse": 46,
            "text": "Kuma lalle ne, haƙĩƙa, Mun aika Mũsã, game da ãyõyin Mu, zuwa ga Fir'auna da mashãwartansa, sai ya ce: \"Lalle nĩ, Manzo ne daga Ubangijin halittu"
        },
        {
            "chapter": 43,
            "verse": 47,
            "text": "To, a lõkacin da ya jẽ musu da ãyõyin Mu, sai gã su sunã yi musu dãriya"
        }
    ]
}
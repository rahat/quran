{
    "pages": [
        {
            "chapter": 28,
            "verse": 85,
            "text": "Lalle ne wanda Ya faralta Alƙur'ãni a kanka, haƙĩƙa, Mai Mayar da kai ne zuwa ga makõma. ka ce: \"Ubangijĩna ne Mafi sani ga wanda ya zo da shiriya, da kuma wanda yake a cikin ɓata bayyananne"
        },
        {
            "chapter": 28,
            "verse": 86,
            "text": "Kuma ba ka kasance kanã fãtan a jẽfa Littafin nan zuwa gare ka ba, fãce dai dõmin rahama daga Ubangijinka. Sabõda haka kada ka zama mai taimako* ga kãfirai"
        },
        {
            "chapter": 28,
            "verse": 87,
            "text": "Kuma kada lalle su karkatar da kai daga barin ãyõyin Allah, a bãyãn har an saukar da su uwa gare ka. Ka yi kira zuwa ga Ubangijinka, kuma kada lalle ka kasance daga mãsu shirka"
        },
        {
            "chapter": 28,
            "verse": 88,
            "text": "Kada ka kira wani abin bautãwa na dabam tãre da Allah. Bãbu abin bautãwa fãce Shi. Kõwane abu mai halaka ne fãce fuskar Sa. Shi ne da hukunci kuma zuwa gare Shi ake mayar da ku"
        },
        {
            "chapter": 29,
            "verse": 1,
            "text": "L̃. M̃"
        },
        {
            "chapter": 29,
            "verse": 2,
            "text": "Ashe, mutãne sun yi zaton a bar su su ce: \"Mun yi ĩmãni,\" alhãli kuwa bã zã a Jarrabe su ba"
        },
        {
            "chapter": 29,
            "verse": 3,
            "text": "Kuma lalle Mun fitini waɗanda ke a gabãninsu, dõmin lalle Allah Ya san waɗanda suka yi gaskiya, kuma lalle Ya san maƙaryata"
        },
        {
            "chapter": 29,
            "verse": 4,
            "text": "Kõ waɗanda ke aikata miyãgun ayyuka sun yi zaton su tsẽre Mana? Abin da suke hukuntãwa ya mũnana"
        },
        {
            "chapter": 29,
            "verse": 5,
            "text": "Wanda ya kasance yanã fãtan gamuwa da Alah to lalle ajalin Allah mai zuwa ne, kuma (Allah) Shĩ ne Mai ji, Masani"
        },
        {
            "chapter": 29,
            "verse": 6,
            "text": "Kuma wanda ya yi jihãdi, to, yanã yin jihãdin ne dõmin kansa. lalle Allah haƙĩƙa waɗatacce ne daga barin tãlikai"
        }
    ]
}
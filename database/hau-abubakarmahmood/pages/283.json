{
    "pages": [
        {
            "chapter": 17,
            "verse": 8,
            "text": "Akwai tsammãnin Ubangijinku Ya yi muku rahama. Kuma idan kun sãke Mu sãke. Kuma Mun sanya Jahannama matsara ga kãfirai"
        },
        {
            "chapter": 17,
            "verse": 9,
            "text": "Lalle ne wannan Alƙur'ãni yanã shiryarwa ga (hãlayen) waɗanda suke mafi daidaita* kuma yanã bãyar da bushãra ga mũminai waɗanda suke aikata ayyuka na ƙwarai (cẽwa) \"Lalle ne sunã da wata ijãra. mai girma"
        },
        {
            "chapter": 17,
            "verse": 10,
            "text": "Kuma lalle ne, waɗanda ba su yin ĩmãni da Lãhira, Mun yimusu tattalin wata azãba mai raɗaɗi"
        },
        {
            "chapter": 17,
            "verse": 11,
            "text": "Kuma mutum yanã* yin addu'a da sharri kamar addu'arsa da alhẽri, kuma mutum ya kasance mai gaggãwa"
        },
        {
            "chapter": 17,
            "verse": 12,
            "text": "Kuma Mun sanya dare da rãna, ãyõyi biyu, sa'an nan Muka shãfe ãyar dare, kuma Muka sanya ãyar rãna mai sanyãwa a yi gani, dõmin ku nẽmi falala daga Ubangijinku, kuma dõmin ku san ƙidãyar shẽkara da lissafi. Kuma dukan kõme Mun bayyana shi daki-dakin bayyanãwa"
        },
        {
            "chapter": 17,
            "verse": 13,
            "text": "Kuma kõwane mutum Mun lazimta masa abin rekõdinsa a cikin wuyansa, kuma Mu fitar masa a Rãnar ¡iyãma da littãfi wanda zai haɗu da shi buɗaɗɗe"
        },
        {
            "chapter": 17,
            "verse": 14,
            "text": "Karanta Littãfinka. Ranka ya isa ya zama mai hisãbi a kanka a yau"
        },
        {
            "chapter": 17,
            "verse": 15,
            "text": "Wanda ya nẽmi shiryuwa, to, ya nẽmi shiryuwa ne dõminkansa kawai kuma wanda ya ɓace, to, ya ɓace ne a kansa kawai kuma rai mai ɗaukar nauyi bã ya ɗaukar nauyin wani ran, kuma ba Mu zama mãsu yin azãba ba, sai Mun aika wani Manzo"
        },
        {
            "chapter": 17,
            "verse": 16,
            "text": "Kuma idan Mun yi nufin Mu halakar da wata alƙarya, sai Mu umurci mawadãtanta, har su yi fasadi a cikinta, sa'an nan maganar azãba ta wajaba a kanta, sa'an nan Mu darkãke ta, darkãkẽwa"
        },
        {
            "chapter": 17,
            "verse": 17,
            "text": "Kuma da yawa Muka halakar da al'ummomi a bãyan Nũhu. Kuma Ubangijinka Ya isa ya zama Mai ƙididdigewa ga zunubban bãyinSa, Mai gani"
        }
    ]
}
{
    "manzils": [
        {
            "chapter": 17,
            "verse": 1,
            "text": "پاک و منزّه است خدایی که بنده‌اش را در یک شب، از مسجد الحرام به مسجد الاقصی -که گرداگردش را پربرکت ساخته‌ایم- برد، تا برخی از آیات خود را به او نشان دهیم؛ چرا که او شنوا و بیناست"
        },
        {
            "chapter": 17,
            "verse": 2,
            "text": "ما به موسی کتاب آسمانی دادیم؛ و آن را وسیله هدایت بنی اسرائیل ساختیم؛ (و گفتیم:) غیر ما را تکیه‌گاه خود قرار ندهید"
        },
        {
            "chapter": 17,
            "verse": 3,
            "text": "ای فرزندان کسانی که با نوح (بر کشتی) سوار کردیم! او بنده شکرگزاری بود. (شما هم مانند او باشید، تا نجات یابید)"
        },
        {
            "chapter": 17,
            "verse": 4,
            "text": "ما به بنی اسرائیل در کتاب (تورات) اعلام کردیم که دوبار در زمین فساد خواهید کرد، و برتری‌جویی بزرگی خواهید نمود"
        },
        {
            "chapter": 17,
            "verse": 5,
            "text": "هنگامی که نخستین وعده فرا رسد، گروهی از بندگان پیکارجوی خود را بر ضدّ شما میانگیزیم (تا شما را سخت در هم کوبند؛ حتی برای به دست آوردن مجرمان)، خانه‌ها را جستجو می‌کنند؛ و این وعده‌ای است قطعی"
        },
        {
            "chapter": 17,
            "verse": 6,
            "text": "سپس شما را بر آنها چیره می‌کنیم؛ و شما را به وسیله داراییها و فرزندانی کمک خواهیم کرد؛ و نفرات شما را بیشتر (از دشمن) قرارمی‌دهیم"
        },
        {
            "chapter": 17,
            "verse": 7,
            "text": "اگر نیکی کنید، به خودتان نیکی می‌کنید؛ و اگر بدی کنید باز هم به خود می‌کنید. و هنگامی که وعده دوم فرا رسد، (آنچنان دشمن بر شما سخت خواهد گرفت که) آثار غم و اندوه در صورتهایتان ظاهر می‌شود؛ و داخل مسجد (الاقصی) می‌شوند همان گونه که بار اول وارد شدند؛ و آنچه را زیر سلطه خود می‌گیرند، در هم می‌کوبند"
        },
        {
            "chapter": 17,
            "verse": 8,
            "text": "امید است پروردگارتان به شما رحم کند! هرگاه برگردید، ما هم بازمی‌گردیم؛ و جهنّم را برای کافران، زندان سختی قرار دادیم"
        },
        {
            "chapter": 17,
            "verse": 9,
            "text": "این قرآن، به راهی که استوارترین راه‌هاست، هدایت می‌کند؛ و به مؤمنانی که اعمال صالح انجام می‌دهند، بشارت می‌دهد که برای آنها پاداش بزرگی است"
        },
        {
            "chapter": 17,
            "verse": 10,
            "text": "و اینکه آنها که به قیامت ایمان نمی‌آورند، عذاب دردناکی برای آنان آماده ساخته‌ایم"
        },
        {
            "chapter": 17,
            "verse": 11,
            "text": "انسان (بر اثر شتابزدگی)، بدیها را طلب می‌کند آن گونه که نیکیها را می‌طلبد؛ و انسان، همیشه عجول بوده است"
        },
        {
            "chapter": 17,
            "verse": 12,
            "text": "ما شب و روز را دو نشانه توحید و عظمت خود قرار دادیم؛ سپس نشانه شب را محو کرده، و نشانه روز را روشنی‌بخش ساختیم تا (در پرتو آن،) فضل پروردگارتان را بطلبید (و به تلاش زندگی برخیزید)، و عدد سالها و حساب را بدانید؛ و هر چیزی را بطور مشخّص و آشکار، بیان کردیم"
        },
        {
            "chapter": 17,
            "verse": 13,
            "text": "و هر انسانی، اعمالش را بر گردنش آویخته‌ایم؛ و روز قیامت، کتابی برای او بیرون می‌آوریم که آن را در برابر خود، گشوده می‌بیند! (این همان نامه اعمال اوست)"
        },
        {
            "chapter": 17,
            "verse": 14,
            "text": "(و به او می‌گوییم:) کتابت را بخوان، کافی است که امروز، خود حسابگر خویش باشی"
        },
        {
            "chapter": 17,
            "verse": 15,
            "text": "هر کس هدایت شود، برای خود هدایت یافته؛ و آن کس که گمراه گردد، به زیان خود گمراه شده است؛ و هیچ کس بار گناه دیگری را به دوش نمی‌کشد؛ و ما هرگز (قومی را) مجازات نخواهیم کرد، مگر آنکه پیامبری مبعوث کرده باشیم (تا وظایفشان را بیان کند)"
        },
        {
            "chapter": 17,
            "verse": 16,
            "text": "و هنگامی که بخواهیم شهر و دیاری را هلاک کنیم، نخست اوامر خود را برای «مترفین» (و ثروتمندان مست شهوت) آنجا، بیان می‌داریم، سپس هنگامی که به مخالفت برخاستند و استحقاق مجازات یافتند، آنها را به شدّت درهم می‌کوبیم"
        },
        {
            "chapter": 17,
            "verse": 17,
            "text": "چه بسیار مردمی که در قرون بعد از نوح، زندگی می‌کردند؛ (و طبق همین سنت،) آنها را هلاک کردیم! و کافی است که پروردگارت از گناهان بندگانش آگاه، و نسبت به آن بیناست"
        },
        {
            "chapter": 17,
            "verse": 18,
            "text": "آن کس که (تنها) زندگی زودگذر (دنیا) را می‌طلبد، آن مقدار از آن را که بخواهیم -و به هر کس اراده کنیم- می‌دهیم؛ سپس دوزخ را برای او قرار خواهیم داد، که در آتش سوزانش می‌سوزد در حالی که نکوهیده و رانده (درگاه خدا) است"
        },
        {
            "chapter": 17,
            "verse": 19,
            "text": "و آن کس که سرای آخرت را بطلبد، و برای آن سعی و کوشش کند -در حالی که ایمان داشته باشد- سعی و تلاش او، (از سوی خدا) پاداش داده خواهد شد"
        },
        {
            "chapter": 17,
            "verse": 20,
            "text": "هر یک از این دو گروه را از عطای پروردگارت، بهره و کمک می‌دهیم؛ و عطای پروردگارت هرگز (از کسی) منع نشده است"
        },
        {
            "chapter": 17,
            "verse": 21,
            "text": "ببین چگونه بعضی را (در دنیا بخاطر تلاششان) بر بعضی دیگر برتری بخشیده‌ایم؛ درجات آخرت و برتریهایش، از این هم بیشتر است"
        },
        {
            "chapter": 17,
            "verse": 22,
            "text": "هرگز معبود دیگری را با خدا قرار مده، که نکوهیده و بی‌یار و یاور خواهی نشست"
        },
        {
            "chapter": 17,
            "verse": 23,
            "text": "و پروردگارت فرمان داده: جز او را نپرستید! و به پدر و مادر نیکی کنید! هرگاه یکی از آن دو، یا هر دوی آنها، نزد تو به سن پیری رسند، کمترین اهانتی به آنها روا مدار! و بر آنها فریاد مزن! و گفتار لطیف و سنجیده و بزرگوارانه به آنها بگو"
        },
        {
            "chapter": 17,
            "verse": 24,
            "text": "و بالهای تواضع خویش را از محبّت و لطف، در برابر آنان فرود آر! و بگو: «پروردگارا! همان‌گونه که آنها مرا در کوچکی تربیت کردند، مشمول رحمتشان قرار ده!»"
        },
        {
            "chapter": 17,
            "verse": 25,
            "text": "پروردگار شما از درون دلهایتان آگاهتر است؛ (اگر لغزشی در این زمینه داشتید) هر گاه صالح باشید (و جبران کنید) او بازگشت‌کنندگان را می‌بخشد"
        },
        {
            "chapter": 17,
            "verse": 26,
            "text": "و حقّ نزدیکان را بپرداز، و (همچنین حق) مستمند و وامانده در راه را! و هرگز اسراف و تبذیر مکن،"
        },
        {
            "chapter": 17,
            "verse": 27,
            "text": "چرا که تبذیرکنندگان، برادران شیاطینند؛ و شیطان در برابر پروردگارش، بسیار ناسپاس بود"
        },
        {
            "chapter": 17,
            "verse": 28,
            "text": "و هرگاه از آنان [= مستمندان‌] روی برتابی، و انتظار رحمت پروردگارت را داشته باشی (تا گشایشی در کارت پدید آید و به آنها کمک کنی)، با گفتار نرم و آمیخته با لطف با آنها سخن بگو"
        },
        {
            "chapter": 17,
            "verse": 29,
            "text": "هرگز دستت را بر گردنت زنجیر مکن، (و ترک انفاق و بخشش منما) و بیش از حدّ (نیز) دست خود را مگشای، تا مورد سرزنش قرار گیری و از کار فرومانی"
        },
        {
            "chapter": 17,
            "verse": 30,
            "text": "به یقین، پروردگارت روزی را برای هر کس بخواهد، گشاده یا تنگ می‌دارد؛ او نسبت به بندگانش، آگاه و بیناست"
        },
        {
            "chapter": 17,
            "verse": 31,
            "text": "و فرزندانتان را از ترس فقر، نکشید! ما آنها و شما را روزی می‌دهیم؛ مسلماً کشتن آنها گناه بزرگی است"
        },
        {
            "chapter": 17,
            "verse": 32,
            "text": "و نزدیک زنا نشوید، که کار بسیار زشت، و بد راهی است"
        },
        {
            "chapter": 17,
            "verse": 33,
            "text": "و کسی را که خداوند خونش را حرام شمرده، نکشید، جز بحق! و آن کس که مظلوم کشته شده، برای ولیش سلطه (و حق قصاص) قرار دادیم؛ اما در قتل اسراف نکند، چرا که او مورد حمایت است"
        },
        {
            "chapter": 17,
            "verse": 34,
            "text": "و به مال یتیم، جز به بهترین راه نزدیک نشوید، تا به سر حد بلوغ رسد! و به عهد (خود) وفا کنید، که از عهد سؤال می‌شود"
        },
        {
            "chapter": 17,
            "verse": 35,
            "text": "و هنگامی که پیمانه می‌کنید، حق پیمانه را ادا نمایید، و با ترازوی درست وزن کنید! این برای شما بهتر، و عاقبتش نیکوتر است"
        },
        {
            "chapter": 17,
            "verse": 36,
            "text": "از آنچه به آن آگاهی نداری، پیروی مکن، چرا که گوش و چشم و دل، همه مسؤولند"
        },
        {
            "chapter": 17,
            "verse": 37,
            "text": "و روی زمین، با تکبر راه مرو! تو نمی‌توانی زمین را بشکافی، و طول قامتت هرگز به کوه‌ها نمی‌رسد"
        },
        {
            "chapter": 17,
            "verse": 38,
            "text": "همه اینها گناهش نزد پروردگار تو ناپسند است"
        },
        {
            "chapter": 17,
            "verse": 39,
            "text": "این (احکام)، از حکمتهایی است که پروردگارت به تو وحی فرستاده؛ و هرگز معبودی با خدا قرار مده، که در جهنم افکنده می‌شوی، در حالی که سرزنش شده، و رانده (درگاه خدا) خواهی بود"
        },
        {
            "chapter": 17,
            "verse": 40,
            "text": "آیا پروردگارتان فرزندان پسر را مخصوص شما ساخته، و خودش دخترانی از فرشتگان برگزیده است؟! شما سخن بزرگ (و بسیار زشتی) می‌گویید"
        },
        {
            "chapter": 17,
            "verse": 41,
            "text": "ما در این قرآن، انواع بیانات مؤثر را آوردیم تا متذکر شوند! ولی (گروهی از کوردلان،) جز بر نفرتشان نمی‌افزاید"
        },
        {
            "chapter": 17,
            "verse": 42,
            "text": "بگو: «اگر آنچنان که آنها می‌گویند با او خدایانی بود، در این صورت، (خدایان) سعی می‌کردند راهی به سوی (خداوند) صاحب عرش پیدا کنند.»"
        },
        {
            "chapter": 17,
            "verse": 43,
            "text": "او پاک و برتر است از آنچه آنها می‌گویند، بسیار برتر و منزه‌تر"
        },
        {
            "chapter": 17,
            "verse": 44,
            "text": "آسمانهای هفتگانه و زمین و کسانی که در آنها هستند، همه تسبیح او می‌گویند؛ و هر موجودی، تسبیح و حمد او می‌گوید؛ ولی شما تسبیح آنها را نمی‌فهمید؛ او بردبار و آمرزنده است"
        },
        {
            "chapter": 17,
            "verse": 45,
            "text": "و هنگامی که قرآن می‌خوانی، میان تو و آنها که به آخرت ایمان نمی‌آورند، حجاب ناپیدایی قرارمی‌دهیم؛"
        },
        {
            "chapter": 17,
            "verse": 46,
            "text": "و بر دلهایشان پوششهایی، تا آن را نفهمند؛ و در گوشهایشان سنگینی؛ و هنگامی که پروردگارت را در قرآن به یگانگی یاد می‌کنی، آنها پشت می‌کنند و از تو روی بر می‌گردانند"
        },
        {
            "chapter": 17,
            "verse": 47,
            "text": "هنگامی که به سخنان تو گوش فرامی‌دهند، ما بهتر می‌دانیم برای چه گوش فرا می‌دهند؛ (و همچنین) در آن هنگام که با هم نجوا می‌کنند؛ آنگاه که ستمگران می‌گویند: «شما جز از انسانی که افسون شده، پیروی نمی‌کنید!»"
        },
        {
            "chapter": 17,
            "verse": 48,
            "text": "ببین چگونه برای تو مثلها زدند! در نتیجه گمراه شدند، و نمی‌توانند راه حق را پیدا کنند"
        },
        {
            "chapter": 17,
            "verse": 49,
            "text": "و گفتند: «آیا هنگامی که ما، استخوانهای پوسیده و پراکنده‌ای شدیم، دگر بار آفرینش تازه‌ای خواهیم یافت؟!»"
        },
        {
            "chapter": 17,
            "verse": 50,
            "text": "بگو: «شما سنگ باشید یا آهن،"
        },
        {
            "chapter": 17,
            "verse": 51,
            "text": "یا هر مخلوقی که در نظر شما، از آن هم سخت‌تر است (و از حیات و زندگی دورتر می‌باشد، باز خدا قادر است شما را به زندگی مجدد بازگرداند). آنها بزودی می گویند: «چه کسی ما را بازمی‌گرداند؟!» بگو: «همان کسی که نخستین بار شما را آفرید.» آنان سر خود را (از روی تعجب و انکار،) به سوی تو خم می‌کنند و می‌گویند: «در چه زمانی خواهد بود؟!» بگو: «شاید نزدیک باشد"
        },
        {
            "chapter": 17,
            "verse": 52,
            "text": "همان روز که شما را (از قبرهایتان) فرامی‌خواند؛ شما هم اجابت می‌کنید در حالی که حمد او را می‌گویید؛ می‌پندارید تنها مدت کوتاهی (در جهان برزخ) درنگ کرده‌اید!»"
        },
        {
            "chapter": 17,
            "verse": 53,
            "text": "به بندگانم بگو: «سخنی بگویند که بهترین باشد! چرا که (شیطان بوسیله سخنان ناموزون)، میان آنها فتنه و فساد می‌کند؛ همیشه شیطان دشمن آشکاری برای انسان بوده است"
        },
        {
            "chapter": 17,
            "verse": 54,
            "text": "پروردگار شما، از (نیات و اعمال) شما آگاهتر است؛ اگر بخواهد (و شایسته بداند)، شما را مشمول رحمت خود می‌سازد؛ و اگر بخواهد، مجازات می‌کند؛ و ما تو را بعنوان مأمور بر آنان نفرستاده‌ایم (که آنان را مجبور به ایمان کنی)"
        },
        {
            "chapter": 17,
            "verse": 55,
            "text": "پروردگار تو، از حال همه کسانی که در آسمانها و زمین هستند، آگاهتر است؛ و (اگر تو را بر دیگران برتری دادیم، بخاطر شایستگی توست،) ما بعضی از پیامبران را بر بعضی دیگر برتری دادیم؛ و به داوود، زبور بخشیدیم"
        },
        {
            "chapter": 17,
            "verse": 56,
            "text": "بگو: «کسانی را که غیر از خدا (معبود خود) می‌پندارید، بخوانید! آنها نه می‌توانند مشکلی را از شما برطرف سازند، و نه تغییری در آن ایجاد کنند.»"
        },
        {
            "chapter": 17,
            "verse": 57,
            "text": "کسانی را که آنان می‌خوانند، خودشان وسیله‌ای (برای تقرب) به پروردگارشان می‌جویند، وسیله‌ای هر چه نزدیکتر؛ و به رحمت او امیدوارند؛ و از عذاب او می‌ترسند؛ چرا که عذاب پروردگارت، همواره در خور پرهیز و وحشت است"
        },
        {
            "chapter": 17,
            "verse": 58,
            "text": "هیچ شهر و آبادی نیست مگر اینکه آن را پیش از روز قیامت هلاک می‌کنیم؛ یا (اگر گناهکارند،) به عذاب شدیدی گرفتارشان خواهیم ساخت؛ این، در کتاب الهی [= لوح محفوظ] ثبت است"
        },
        {
            "chapter": 17,
            "verse": 59,
            "text": "هیچ چیز مانع ما نبود که این معجزات (درخواستی بهانه‌جویان) را بفرستیم جز اینکه پیشینیان (که همین درخواستها را داشتند، و با ایشان هماهنگ بودند)، آن را تکذیب کردند؛ (از جمله،) ما به (قوم) ثمود، ناقه دادیم؛ (معجزه‌ای) که روشنگر بود؛ اما بر آن ستم کردند (و ناقه را کشتند). ما معجزات را فقط برای بیم دادن (و اتمام حجت) می‌فرستیم"
        },
        {
            "chapter": 17,
            "verse": 60,
            "text": "(به یاد آور) زمانی را که به تو گفتیم: «پروردگارت احاطه کامل به مردم دارد؛ (و از وضعشان کاملاً آگاه است.) و ما آن رؤیایی را که به تو نشان دادیم، فقط برای آزمایش مردم بود؛ همچنین شجره ملعونه [= درخت نفرین شده‌] را که در قرآن ذکر کرده‌ایم. ما آنها را بیم داده (و انذار) می‌کنیم؛ اما جز طغیان عظیم، چیزی بر آنها نمی‌افزاید!»"
        },
        {
            "chapter": 17,
            "verse": 61,
            "text": "(به یاد آورید) زمانی را که به فرشتگان گفتیم: «برای آدم سجده کنید!» آنها همگی سجده کردند، جز ابلیس که گفت: «آیا برای کسی سجده کنم که او را از خاک آفریده‌ای؟!»"
        },
        {
            "chapter": 17,
            "verse": 62,
            "text": "(سپس) گفت: «به من بگو، این کسی را که بر من برتری داده‌ای (به چه دلیل بوده است؟) اگر مرا تا روز قیامت زنده بگذاری، همه فرزندانش را، جز عده کمی، گمراه و ریشه‌کن خواهم ساخت!»"
        },
        {
            "chapter": 17,
            "verse": 63,
            "text": "فرمود: «برو! هر کس از آنان از تو تبعیت کند، جهنم کیفر شماست، کیفری است فراوان"
        },
        {
            "chapter": 17,
            "verse": 64,
            "text": "هر کدام از آنها را می‌توانی با صدایت تحریک کن! و لشکر سواره و پیاده‌ات را بر آنها گسیل دار! و در ثروت و فرزندانشان شرکت جوی! و آنان را با وعده‌ها سرگرم کن! -ولی شیطان، جز فریب و دروغ، وعده‌ای به آنها نمی‌دهد"
        },
        {
            "chapter": 17,
            "verse": 65,
            "text": "(اما بدان) تو هرگز سلطه‌ای بر بندگان من، نخواهی یافت (و آنها هیچ‌گاه به دام تو گرفتار نمی‌شوند)! همین قدر کافی است که پروردگارت حافظ آنها باشد.»"
        },
        {
            "chapter": 17,
            "verse": 66,
            "text": "پروردگارتان کسی است که کشتی را در دریا برای شما به حرکت درمی‌آورد، تا از نعمت او بهره‌مند شوید؛ او نسبت به شما مهربان است"
        },
        {
            "chapter": 17,
            "verse": 67,
            "text": "و هنگامی که در دریا ناراحتی به شما برسد، جز او، تمام کسانی را که (برای حل مشکلات خود) می‌خوانید، فراموش می‌کنید؛ اما هنگامی که شما را به خشکی نجات دهد، روی می‌گردانید؛ و انسان، بسیار ناسپاس است"
        },
        {
            "chapter": 17,
            "verse": 68,
            "text": "آیا از این ایمن هستید که در خشکی (با یک زلزله شدید) شما را در زمین فرو ببرد، یا طوفانی از سنگریزه بر شما بفرستد (و در آن مدفونتان کند)، سپس حافظ (و یاوری) برای خود نیابید؟"
        },
        {
            "chapter": 17,
            "verse": 69,
            "text": "یا اینکه ایمن هستید که بار دیگر شما را به دریا بازگرداند، و تندباد کوبنده‌ای بر شما بفرستد، و شما را بخاطر کفرتان غرق کند، سپس دادخواه و خونخواهی در برابر ما پیدا نکنید؟"
        },
        {
            "chapter": 17,
            "verse": 70,
            "text": "ما آدمیزادگان را گرامی داشتیم؛ و آنها را در خشکی و دریا، (بر مرکبهای راهوار) حمل کردیم؛ و از انواع روزیهای پاکیزه به آنان روزی دادیم؛ و آنها را بر بسیاری از موجوداتی که خلق کرده‌ایم، برتری بخشیدیم"
        },
        {
            "chapter": 17,
            "verse": 71,
            "text": "(به یاد آورید) روزی را که هر گروهی را با پیشوایشان می‌خوانیم! کسانی که نامه عملشان به دست راستشان داده شود، آن را (با شادی و سرور) می‌خوانند؛ و بقدر رشته شکاف هسته خرمایی به آنان ستم نمی‌شود"
        },
        {
            "chapter": 17,
            "verse": 72,
            "text": "اما کسی که در این جهان (از دیدن چهره حق) نابینا بوده است، در آخرت نیز نابینا و گمراهتر است"
        },
        {
            "chapter": 17,
            "verse": 73,
            "text": "نزدیک بود آنها تو را (با وسوسه‌های خود) از آنچه بر تو وحی کرده‌ایم بفریبند، تا غیر آن را به ما نسبت دهی؛ و در آن صورت، تو را به دوستی خود برمیگزینند"
        },
        {
            "chapter": 17,
            "verse": 74,
            "text": "و اگر ما تو را ثابت قدم نمی‌ساختیم (و در پرتو مقام عصمت، مصون از انحراف نبودی)، نزدیک بود به آنان تمایل کنی"
        },
        {
            "chapter": 17,
            "verse": 75,
            "text": "اگر چنین می‌کردی، ما دو برابر مجازات (مشرکان) در زندگی دنیا، و دو برابر (مجازات) آنها را بعد از مرگ، به تو می‌چشاندیم؛ سپس در برابر ما، یاوری برای خود نمی‌یافتی"
        },
        {
            "chapter": 17,
            "verse": 76,
            "text": "و نزدیک بود (با نیرنگ و توطئه) تو را از این سرزمین بلغزانند، تا از آن بیرونت کنند! و هرگاه چنین می‌کردند، (گرفتار مجازات سخت الهی شده،) و پس از تو، جز مدت کمی باقی نمی‌ماندند"
        },
        {
            "chapter": 17,
            "verse": 77,
            "text": "این سنت (ما در مورد) پیامبرانی است که پیش از تو فرستادیم؛ و هرگز برای سنت ما تغییر و دگرگونی نخواهی یافت"
        },
        {
            "chapter": 17,
            "verse": 78,
            "text": "نماز را از زوال خورشید (هنگام ظهر) تا نهایت تاریکی شب [= نیمه شب‌] برپا دار؛ و همچنین قرآن فجر [= نماز صبح‌] را؛ چرا که قرآن فجر، مشهود (فرشتگان شب و روز) است"
        },
        {
            "chapter": 17,
            "verse": 79,
            "text": "و پاسی از شب را (از خواب برخیز، و) قرآن (و نماز) بخوان! این یک وظیفه اضافی برای توست؛ امید است پروردگارت تو را به مقامی در خور ستایش برانگیزد"
        },
        {
            "chapter": 17,
            "verse": 80,
            "text": "و بگو: «پروردگارا! مرا (در هر کار،) با صداقت وارد کن، و با صداقت خارج ساز! و از سوی خود، حجتی یاری کننده برایم قرار ده!»"
        },
        {
            "chapter": 17,
            "verse": 81,
            "text": "و بگو: «حق آمد، و باطل نابود شد؛ یقیناً باطل نابود شدنی است!»"
        },
        {
            "chapter": 17,
            "verse": 82,
            "text": "و از قرآن، آنچه شفا و رحمت است برای مؤمنان، نازل می‌کنیم؛ و ستمگران را جز خسران (و زیان) نمی‌افزاید"
        },
        {
            "chapter": 17,
            "verse": 83,
            "text": "هنگامی که به انسان نعمت می‌بخشیم، (از حق) روی می‌گرداند و متکبرانه دور می‌شود؛ و هنگامی که (کمترین) بدی به او می‌رسد، (از همه چیز) مایوس می‌گردد"
        },
        {
            "chapter": 17,
            "verse": 84,
            "text": "بگو: «هر کس طبق روش (و خلق و خوی) خود عمل می‌کند؛ و پروردگارتان کسانی را که راهشان نیکوتر است، بهتر می‌شناسد.»"
        },
        {
            "chapter": 17,
            "verse": 85,
            "text": "و از تو درباره «روح» سؤال می‌کنند، بگو: «روح از فرمان پروردگار من است؛ و جز اندکی از دانش، به شما داده نشده است!»"
        },
        {
            "chapter": 17,
            "verse": 86,
            "text": "و اگر بخواهیم، آنچه را بر تو وحی فرستاده‌ایم، از تو می‌گیریم؛ سپس کسی را نمی‌یابی که در برابر ما، از تو دفاع کند"
        },
        {
            "chapter": 17,
            "verse": 87,
            "text": "مگر رحمت پروردگارت (شامل حالت گردد،) که فضل پروردگارت بر تو بزرگ بوده است"
        },
        {
            "chapter": 17,
            "verse": 88,
            "text": "بگو: «اگر انسانها و پریان (جن و انس) اتفاق کنند که همانند این قرآن را بیاورند، همانند آن را نخواهند آورد؛ هر چند یکدیگر را (در این کار) کمک کنند"
        },
        {
            "chapter": 17,
            "verse": 89,
            "text": "ما در این قرآن، برای مردم از هر چیز نمونه‌ای آوردیم (و همه معارف در آن جمع است)؛ اما بیشتر مردم (در برابر آن، از هر کاری) جز انکار، ابا داشتند"
        },
        {
            "chapter": 17,
            "verse": 90,
            "text": "و گفتند: «ما هرگز به تو ایمان نمی‌آوریم تا اینکه چشمه‌جوشانی از این سرزمین (خشک و سوزان) برای ما خارج سازی"
        },
        {
            "chapter": 17,
            "verse": 91,
            "text": "یا باغی از نخل و انگور از آن تو باشد؛ و نهرها در لابه‌لای آن جاری کنی"
        },
        {
            "chapter": 17,
            "verse": 92,
            "text": "یا قطعات (سنگهای) آسمان را -آنچنان که می‌پنداری- بر سر ما فرود آری؛ یا خداوند و فرشتگان را در برابر ما بیاوری"
        },
        {
            "chapter": 17,
            "verse": 93,
            "text": "یا برای تو خانه‌ای پر نقش و نگار از طلا باشد؛ یا به آسمان بالا روی؛ حتی اگر به آسمان روی، ایمان نمی‌آوریم مگر آنکه نامه‌ای بر ما فرود آوری که آن را بخوانیم! «بگو:» منزه است پروردگارم (از این سخنان بی‌معنی)! مگر من جز انسانی فرستاده خدا هستم؟"
        },
        {
            "chapter": 17,
            "verse": 94,
            "text": "تنها چیزی که بعد از آمدن هدایت مانع شد مردم ایمان بیاورند، این بود (که از روی نادانی و بی‌خبری) گفتند: «آیا خداوند بشری را بعنوان رسول فرستاده است؟!»"
        },
        {
            "chapter": 17,
            "verse": 95,
            "text": "بگو: «(حتی) اگر در روی زمین فرشتگانی (زندگی می‌کردند، و) با آرامش گام برمی‌داشتند، ما فرشته‌ای را به عنوان رسول، بر آنها می‌فرستادیم!» (چرا که رهنمای هر گروهی باید از جنس خودشان باشد)"
        },
        {
            "chapter": 17,
            "verse": 96,
            "text": "بگو: «همین کافی است که خداوند، میان من و شما گواه باشد؛ چرا که او نسبت به بندگانش آگاه و بیناست"
        },
        {
            "chapter": 17,
            "verse": 97,
            "text": "هر کس را خدا هدایت کند، هدایت یافته واقعی اوست؛ و هر کس را (بخاطر اعمالش) گمراه سازد، هادیان و سرپرستانی غیر خدا برای او نخواهی یافت؛ و روز قیامت، آنها را بر صورتهایشان محشور می‌کنیم، در حالی که نابینا و گنگ و کرند؛ جایگاهشان دوزخ است؛ هر زمان آتش آن فرونشیند، شعله تازه‌ای بر آنان می‌افزاییم"
        },
        {
            "chapter": 17,
            "verse": 98,
            "text": "این کیفر آنهاست، بخاطر اینکه نسبت به آیات ما کافر شدند و گفتند: «آیا هنگامی که ما استخوانهای پوسیده و خاکهای پراکنده‌ای شدیم، بار دیگر آفرینش تازه‌ای خواهیم یافت؟!»"
        },
        {
            "chapter": 17,
            "verse": 99,
            "text": "آیا نمی‌دانند خدایی که آسمانها و زمین را آفریده، قادر است مثل آنان را بیافریند (و به زندگی جدید بازشان گرداند)؟! و برای آنان سرآمدی قطعی -که شکّی در آن نیست- قرار داده؛ امّا ظالمان، جز کفر و انکار را پذیرا نیستند"
        },
        {
            "chapter": 17,
            "verse": 100,
            "text": "بگو: «اگر شما مالک خزائن رحمت پروردگار من بودید. در آن صورت، (بخاطر تنگ نظری) امساک می‌کردید، مبادا انفاق، مایه تنگدستی شما شود» و انسان تنگ نظر است"
        },
        {
            "chapter": 17,
            "verse": 101,
            "text": "ما به موسی نه معجزه روشن دادیم؛ پس از بنی اسرائیل سؤال کن آن زمان که این (معجزات نه گانه) به سراغ آنها آمد (چگونه بودند)؟! فرعون به او گفت: «ای موسی! گمان می‌کنم تو دیوانه (یا ساحری)!»"
        },
        {
            "chapter": 17,
            "verse": 102,
            "text": "(موسی) گفت: «تو می‌دانی این آیات را جز پروردگار آسمانها و زمین -برای روشنی دلها- نفرستاده؛ و من گمان می‌کنم ای فرعون، تو (بزودی) هلاک خواهی شد!»"
        },
        {
            "chapter": 17,
            "verse": 103,
            "text": "پس (فرعون) تصمیم گرفت آنان را از آن سرزمین ریشه کن سازد؛ ولی ما، او و تمام کسانی را که با او بودند، غرق کردیم"
        },
        {
            "chapter": 17,
            "verse": 104,
            "text": "و بعد از آن به بنی اسرائیل گفتیم: «در این سرزمین [= مصر و شام‌] ساکن شوید! امّا هنگامی که وعده آخرت فرا رسد، همه شما را دسته جمعی (به آن دادگاه عدل) می‌آوریم»"
        },
        {
            "chapter": 17,
            "verse": 105,
            "text": "و ما قرآن را بحق نازل کردیم؛ و بحق نازل شد؛ و تو را، جز بعنوان بشارت‌دهنده و بیم‌دهنده، نفرستادیم"
        },
        {
            "chapter": 17,
            "verse": 106,
            "text": "و قرآنی که آیاتش را از هم جدا کردیم، تا آن را با درنگ بر مردم بخوانی؛ و آن را بتدریج نازل کردیم"
        },
        {
            "chapter": 17,
            "verse": 107,
            "text": "بگو: «خواه به آن ایمان بیاورید، و خواه ایمان نیاورید، کسانی که پیش از آن به آنها دانش داده شده، هنگامی که (این آیات) بر آنان خوانده می‌شود، سجده‌کنان به خاک می‌افتند"
        },
        {
            "chapter": 17,
            "verse": 108,
            "text": "و می‌گویند: «منزّه است پروردگار ما، که وعده‌هایش به یقین انجام‌شدنی است!»"
        },
        {
            "chapter": 17,
            "verse": 109,
            "text": "آنها (بی‌اختیار) به زمین می‌افتند و گریه می‌کنند؛ و (تلاوت این آیات، همواره) بر خشوعشان می‌افزاید"
        },
        {
            "chapter": 17,
            "verse": 110,
            "text": "بگو: ««اللّه» را بخوانید یا «رحمان» را، هر کدام را بخوانید، (ذات پاکش یکی است؛ و) برای او بهترین نامهاست!» و نمازت را زیاد بلند، یا خیلی آهسته نخوان؛ و در میان آن دو، راهی (معتدل) انتخاب کن"
        },
        {
            "chapter": 17,
            "verse": 111,
            "text": "و بگو: «ستایش برای خداوندی است که نه فرزندی برای خود انتخاب کرده، و نه شریکی در حکومت دارد، و نه بخاطر ضعف و ذلّت، (حامی و) سرپرستی برای اوست!» و او را بسیار بزرگ بشمار"
        },
        {
            "chapter": 18,
            "verse": 1,
            "text": "حمد مخصوص خدایی است که این کتاب (آسمانی) را بر بنده (برگزیده) اش نازل کرد، و هیچ گونه کژی در آن قرار نداد"
        },
        {
            "chapter": 18,
            "verse": 2,
            "text": "در حالی که ثابت و مستقیم و نگاهبان کتابهای (آسمانی) دیگر است؛ تا (بدکاران را) از عذاب شدید او بترساند؛ و مؤمنانی را که کارهای شایسته انجام می‌دهند، بشارت دهد که پاداش نیکویی برای آنهاست"
        },
        {
            "chapter": 18,
            "verse": 3,
            "text": "(همان بهشت برین) که جاودانه در آن خواهند ماند"
        },
        {
            "chapter": 18,
            "verse": 4,
            "text": "و (نیز) آنها را که گفتند: «خداوند، فرزندی (برای خود) انتخاب کرده است»، انذار کند"
        },
        {
            "chapter": 18,
            "verse": 5,
            "text": "نه آنها (هرگز) به این سخن یقین دارند، و نه پدرانشان! سخن بزرگی از دهانشان خارج می‌شود! آنها فقط دروغ می‌گویند"
        },
        {
            "chapter": 18,
            "verse": 6,
            "text": "گویی می‌خواهی بخاطر اعمال آنان، خود را از غم و اندوه هلاک کنی اگر به این گفتار ایمان نیاورند"
        },
        {
            "chapter": 18,
            "verse": 7,
            "text": "ما آنچه را روی زمین است زینت آن قرار دادیم، تا آنها را بیازماییم که کدامینشان بهتر عمل می‌کنند"
        },
        {
            "chapter": 18,
            "verse": 8,
            "text": "(ولی) این زرق و برقها پایدار نیست، و ما (سرانجام) قشر روی زمین را خاک بی گیاهی قرار می‌دهیم"
        },
        {
            "chapter": 18,
            "verse": 9,
            "text": "آیا گمان کردی اصحاب کهف و رقیم از آیات عجیب ما بودند؟"
        },
        {
            "chapter": 18,
            "verse": 10,
            "text": "زمانی را به خاطر بیاور که آن جوانان به غار پناه بردند، و گفتند: «پروردگارا! ما را از سوی خودت رحمتی عطا کن، و راه نجاتی برای ما فراهم ساز!»"
        },
        {
            "chapter": 18,
            "verse": 11,
            "text": "ما (پرده خواب را) در غار بر گوششان زدیم، و سالها در خواب فرو رفتند"
        },
        {
            "chapter": 18,
            "verse": 12,
            "text": "سپس آنان را برانگیختیم تا بدانیم (و این امر آشکار گردد که) کدام یک از آن دو گروه، مدّت خواب خود را بهتر حساب کرده‌اند"
        },
        {
            "chapter": 18,
            "verse": 13,
            "text": "ما داستان آنان را بحق برای تو بازگو می‌کنیم؛ آنها جوانانی بودند که به پروردگارشان ایمان آوردند، و ما بر هدایتشان افزودیم"
        },
        {
            "chapter": 18,
            "verse": 14,
            "text": "و دلهایشان را محکم ساختیم در آن موقع که قیام کردند و گفتند: «پروردگار ما، پروردگار آسمانها و زمین است؛ هرگز غیر او معبودی را نمی‌خوانیم؛ که اگر چنین کنیم، سخنی بگزاف گفته‌ایم"
        },
        {
            "chapter": 18,
            "verse": 15,
            "text": "این قوم ما هستند که معبودهایی جز خدا انتخاب کرده‌اند؛ چرا دلیل آشکاری (بر این کار) نمی‌آورند؟! و چه کسی ظالمتر است از آن کس که بر خدا دروغ ببندد؟!»"
        },
        {
            "chapter": 18,
            "verse": 16,
            "text": "و (به آنها گفتیم:) هنگامی که از آنان و آنچه جز خدا می‌پرستند کناره‌گیری کردید، به غار پناه برید؛ که پروردگارتان (سایه) رحمتش را بر شما می‌گستراند؛ و در این امر، آرامشی برای شما فراهم می‌سازد"
        },
        {
            "chapter": 18,
            "verse": 17,
            "text": "و (اگر در آنجا بودی) خورشید را می‌دیدی که به هنگام طلوع، به سمت راست غارشان متمایل می‌گردد؛ و به هنگام غروب، به سمت چپ؛ و آنها در محل وسیعی از آن (غار) قرار داشتند؛ این از آیات خداست! هر کس را خدا هدایت کند، هدایت یافته واقعی اوست؛ و هر کس را گمراه نماید، هرگز ولیّ و راهنمایی برای او نخواهی یافت"
        },
        {
            "chapter": 18,
            "verse": 18,
            "text": "و (اگر به آنها نگاه می‌کردی) می‌پنداشتی بیدارند؛ در حالی که در خواب فرو رفته بودند! و ما آنها را به سمت راست و چپ میگرداندیم (تا بدنشان سالم بماند). و سگ آنها دستهای خود را بر دهانه غار گشوده بود (و نگهبانی می‌کرد). اگر نگاهشان می‌کردی، از آنان می‌گریختی؛ و سر تا پای تو از ترس و وحشت پر می‌شد"
        },
        {
            "chapter": 18,
            "verse": 19,
            "text": "این‌گونه آنها را (از خواب) برانگیختیم تا از یکدیگر سؤال کنند؛ یکی از آنها گفت: «چه مدّت خوابیدید؟!» گفتند: «یک روز، یا بخشی از یک روز!» (و چون نتوانستند مدّت خوابشان را دقیقاً بدانند) گفتند: «پروردگارتان از مدّت خوابتان آگاهتر است! اکنون یک نفر از خودتان را با این سکّه‌ای که دارید به شهر بفرستید، تا بنگرد کدام یک از آنها غذای پاکیزه‌تری دارند، و مقداری از آن برای روزی شما بیاورد. امّا باید دقّت کند، و هیچ کس را از وضع شما آگاه نسازد"
        },
        {
            "chapter": 18,
            "verse": 20,
            "text": "چرا که اگر آنان از وضع شما آگاه شوند، سنگسارتان می‌کنند؛ یا شما را به آیین خویش بازمی‌گردانند؛ و در آن صورت، هرگز روی رستگاری را نخواهید دید!»"
        },
        {
            "chapter": 18,
            "verse": 21,
            "text": "و اینچنین مردم را متوّجه حال آنها کردیم، تا بدانند که وعده خداوند (در مورد رستاخیز) حقّ است؛ و در پایان جهان و قیام قیامت شکّی نیست! در آن هنگام که میان خود درباره کار خویش نزاع داشتند، گروهی می‌گفتند: «بنایی بر آنان بسازید (تا برای همیشه از نظر پنهان شوند! و از آنها سخن نگویید که) پروردگارشان از وضع آنها آگاهتر است!» ولی آنها که از رازشان آگاهی یافتند (و آن را دلیلی بر رستاخیز دیدند) گفتند: «ما مسجدی در کنار (مدفن) آنها می‌سازیم (تا خاطره آنان فراموش نشود.)»"
        },
        {
            "chapter": 18,
            "verse": 22,
            "text": "گروهی خواهند گفت: «آنها سه نفر بودند، که چهارمین آنها سگشان بود!» و گروهی می‌گویند: «پنچ نفر بودند، که ششمین آنها سگشان بود.» -همه اینها سخنانی بی‌دلیل است- و گروهی می‌گویند: «آنها هفت نفر بودند، و هشتمین آنها سگشان بود.» بگو: «پروردگار من از تعدادشان آگاهتر است!» جز گروه کمی، تعداد آنها را نمی‌دانند. پس درباره آنان جز با دلیل سخن مگو؛ و از هیچ کس درباره آنها سؤال مکن"
        },
        {
            "chapter": 18,
            "verse": 23,
            "text": "و هرگز در مورد کاری نگو: «من فردا آن را انجام می‌دهم»"
        },
        {
            "chapter": 18,
            "verse": 24,
            "text": "مگر اینکه خدا بخواهد! و هرگاه فراموش کردی، (جبران کن) و پروردگارت را به خاطر بیاور؛ و بگو: «امیدوارم که پروردگارم مرا به راهی روشنتر از این هدایت کند!»"
        },
        {
            "chapter": 18,
            "verse": 25,
            "text": "آنها در غارشان سیصد سال درنگ کردند، و نه سال (نیز) بر آن افزودند"
        },
        {
            "chapter": 18,
            "verse": 26,
            "text": "بگو: «خداوند از مدّت توقفشان آگاهتر است؛ غیب آسمانها و زمین از آن اوست! راستی چه بینا و شنواست! آنها هیچ ولیّ و سرپرستی جز او ندارند! و او هیچ کس را در حکم خود شرکت نمی‌دهد!»"
        },
        {
            "chapter": 18,
            "verse": 27,
            "text": "آنچه را از کتاب پروردگارت به تو وحی شده تلاوت کن! هیچ چیز سخنان او را دگرگون نمی‌سازد؛ و هرگز پناهگاهی جز او نمی‌یابی"
        },
        {
            "chapter": 18,
            "verse": 28,
            "text": "با کسانی باش که پروردگار خود را صبح و عصر می‌خوانند، و تنها رضای او را می‌طلبند! و هرگز بخاطر زیورهای دنیا، چشمان خود را از آنها برمگیر! و از کسانی که قلبشان را از یاد خود غافل ساختیم اطاعت مکن! همانها که از هوای نفس پیروی کردند، و کارهایشان افراطی است"
        },
        {
            "chapter": 18,
            "verse": 29,
            "text": "بگو: «این حقّ است از سوی پروردگارتان! هر کس می‌خواهد ایمان بیاورد (و این حقیقت را پذیرا شود)، و هر کس میخواهد کافر گردد!» ما برای ستمگران آتشی آماده کردیم که سراپرده‌اش آنان را از هر سو احاطه کرده است! و اگر تقاضای آب کنند، آبی برای آنان میاورند که همچون فلز گداخته صورتها را بریان می‌کند! چه بد نوشیدنی، و چه بد محل اجتماعی است"
        },
        {
            "chapter": 18,
            "verse": 30,
            "text": "مسلّماً کسانی که ایمان آوردند و کارهای شایسته انجام دادند، ما پاداش نیکوکاران را ضایع نخواهیم کرد"
        },
        {
            "chapter": 18,
            "verse": 31,
            "text": "آنها کسانی هستند که بهشت جاودان برای آنان است؛ باغهایی از بهشت که نهرها از زیر درختان و قصرهایش جاری است؛ در آنجا با دستبندهایی از طلا آراسته می‌شوند؛ و لباسهایی (فاخر) به رنگ سبز، از حریر نازک و ضخیم، دربر می‌کنند؛ در حالی که بر تختها تکیه کرده‌اند. چه پاداش خوبی، و چه جمع نیکویی"
        },
        {
            "chapter": 18,
            "verse": 32,
            "text": "(ای پیامبر!) برای آنان مثالی بزن: آن دو مرد، که برای یکی از آنها دو باغ از انواع انگورها قرار دادیم؛ و گرداگرد آن دو (باغ) را با درختان نخل پوشاندیم؛ و در میانشان زراعت پر برکتی قراردادیم"
        },
        {
            "chapter": 18,
            "verse": 33,
            "text": "هر دو باغ، میوه آورده بود، (میوه‌های فراوان،) و چیزی فروگذار نکرده بود؛ و میان آن دو، نهر بزرگی جاری ساخته بودیم"
        },
        {
            "chapter": 18,
            "verse": 34,
            "text": "صاحب این باغ، درآمد فراوانی داشت؛ به همین جهت، به دوستش -در حالی که با او گفتگو می‌کرد- چنین گفت: «من از نظر ثروت از تو برتر، و از نظر نفرات نیرومندترم!»"
        },
        {
            "chapter": 18,
            "verse": 35,
            "text": "و در حالی که نسبت به خود ستمکار بود، در باغ خویش گام نهاد، و گفت: «من گمان نمی‌کنم هرگز این باغ نابود شود"
        },
        {
            "chapter": 18,
            "verse": 36,
            "text": "و باور نمی‌کنم قیامت برپا گردد! و اگر به سوی پروردگارم بازگردانده شوم (و قیامتی در کار باشد)، جایگاهی بهتر از این جا خواهم یافت!»"
        },
        {
            "chapter": 18,
            "verse": 37,
            "text": "دوست (با ایمان) وی -در حالی که با او گفتگو می‌کرد- گفت: «آیا به خدایی که تو را از خاک، و سپس از نطفه آفرید، و پس از آن تو را مرد کاملی قرار داد، کافر شدی؟"
        },
        {
            "chapter": 18,
            "verse": 38,
            "text": "ولی من کسی هستم که «اللّه» پروردگار من است؛ و هیچ کس را شریک پروردگارم قرارنمی‌دهم"
        },
        {
            "chapter": 18,
            "verse": 39,
            "text": "چرا هنگامی که وارد باغت شدی، نگفتی این نعمتی است که خدا خواسته است؟! قوّت (و نیرویی) جز از ناحیه خدا نیست! و اگر می‌بینی من از نظر مال و فرزند از تو کمترم (مطلب مهمّی نیست)"
        },
        {
            "chapter": 18,
            "verse": 40,
            "text": "شاید پروردگارم بهتر از باغ تو به من بدهد؛ و مجازات حساب شده‌ای از آسمان بر باغ تو فروفرستد، بگونه‌ای که آن را به زمین بی‌گیاه لغزنده‌ای مبدّل کند"
        },
        {
            "chapter": 18,
            "verse": 41,
            "text": "و یا آب آن در اعمال زمین فرو رود، آن گونه که هرگز نتوانی آن را به دست آوری!»"
        },
        {
            "chapter": 18,
            "verse": 42,
            "text": "(به هر حال عذاب الهی فرا رسید،) و تمام میوه‌های آن نابود شد؛ و او بخاطر هزینه هایی که در آن صرف کرده بود، پیوسته دستهای خود را به هم می‌مالید -در حالی که تمام باغ بر داربستهایش فرو ریخته بود- و می‌گفت: «ای کاش کسی را همتای پروردگارم قرار نداده بودم!»"
        },
        {
            "chapter": 18,
            "verse": 43,
            "text": "و گروهی نداشت که او را در برابر (عذاب) خداوند یاری دهند؛ و از خودش (نیز) نمی‌توانست یاری گیرد"
        },
        {
            "chapter": 18,
            "verse": 44,
            "text": "در آنجا ثابت شد که ولایت (و قدرت) از آن خداوند بر حق است! اوست که برترین ثواب، و بهترین عاقبت را (برای مطیعان) دارد"
        },
        {
            "chapter": 18,
            "verse": 45,
            "text": "(ای پیامبر!) زندگی دنیا را برای آنان به آبی تشبیه کن که از آسمان فرو می‌فرستیم؛ و بوسیله آن، گیاهان زمین (سرسبز می‌شود و) در هم فرومیرود. امّا بعد از مدتی می‌خشکد؛ و بادها آن را به هر سو پراکنده می‌کند؛ و خداوند بر همه چیز تواناست"
        },
        {
            "chapter": 18,
            "verse": 46,
            "text": "مال و فرزند، زینت زندگی دنیاست؛ و باقیات صالحات [= ارزشهای پایدار و شایسته‌] ثوابش نزد پروردگارت بهتر و امیدبخش‌تر است"
        },
        {
            "chapter": 18,
            "verse": 47,
            "text": "و روزی را به خاطر بیاور که کوه‌ها را به حرکت درآوریم؛ و زمین را آشکار (و مسطح) می‌بینی؛ و همه آنان [= انسانها] را برمی‌انگیزیم، و احدی از ایشان را فروگذار نخواهیم کرد"
        },
        {
            "chapter": 18,
            "verse": 48,
            "text": "آنها همه در یک صف به (پیشگاه) پروردگارت عرضه می‌شوند؛ (و به آنان گفته می‌شود:) همگی نزد ما آمدید، همان گونه که نخستین بار شما را آفریدیم! اما شما گمان می‌کردید ما هرگز موعدی برایتان قرار نخواهیم داد"
        },
        {
            "chapter": 18,
            "verse": 49,
            "text": "و کتاب [= کتابی که نامه اعمال همه انسانهاست‌] در آن جا گذارده می‌شود، پس گنهکاران را می‌بینی که از آنچه در آن است، ترسان و هراسانند؛ و می‌گویند: «ای وای بر ما! این چه کتابی است که هیچ عمل کوچک و بزرگی را فرونگذاشته مگر اینکه آن را به شمار آورده است؟! و (این در حالی است که) همه اعمال خود را حاضر می‌بینند؛ و پروردگارت به هیچ کس ستم نمی‌کند"
        },
        {
            "chapter": 18,
            "verse": 50,
            "text": "به یاد آرید زمانی را که به فرشتگان گفتیم: «برای آدم سجده کنید!» آنها همگی سجده کردند جز ابلیس -که از جن بود- و از فرمان پروردگارش بیرون شد آیا (با این حال،) او و فرزندانش را به جای من اولیای خود انتخاب می‌کنید، در حالی که آنها دشمن شما هستند؟! (فرمانبرداری از شیطان و فرزندانش به جای اطاعت خدا،) چه جایگزینی بدی است برای ستمکاران"
        },
        {
            "chapter": 18,
            "verse": 51,
            "text": "من هرگز آنها [= ابلیس و فرزندانش‌] را به هنگام آفرینش آسمانها و زمین، و نه به هنگام آفرینش خودشان، حاضر نساختم! و من هیچ گاه گمراه‌کنندگان را دستیار خود قرار نمی‌دهم"
        },
        {
            "chapter": 18,
            "verse": 52,
            "text": "به خاطر بیاورید روزی را که (خداوند) می‌گوید: «همتایانی را که برای من می‌پنداشتید، بخوانید (تا به کمک شما بشتابند!)» ولی هر چه آنها را می‌خوانند، جوابشان نمی‌دهند؛ و در میان این دو گروه، کانون هلاکتی قرارداده‌ایم"
        },
        {
            "chapter": 18,
            "verse": 53,
            "text": "و گنهکاران، آتش (دوزخ) را می‌بینند؛ و یقین می‌کنند که با آن درمی‌آمیزند، و هیچ گونه راه گریزی از آن نخواهند یافت"
        },
        {
            "chapter": 18,
            "verse": 54,
            "text": "و در این قرآن، از هر گونه مثلی برای مردم بیان کرده‌ایم؛ ولی انسان بیش از هر چیز، به مجادله می‌پردازد"
        },
        {
            "chapter": 18,
            "verse": 55,
            "text": "و چیزی مردم را بازنداشت از اینکه -وقتی هدایت به سراغشان آمد- ایمان بیاورند و از پروردگارشان طلب آمرزش کنند، جز اینکه (خیره‌سری کردند؛ گویی می‌خواستند) سرنوشت پیشینیان برای آنان بیاید، یا عذاب (الهی) در برابرشان قرار گیرد"
        },
        {
            "chapter": 18,
            "verse": 56,
            "text": "ما پیامبران را، جز بعنوان بشارت دهنده و انذار کننده، نمی‌فرستیم؛ اما کافران همواره مجادله به باطل می‌کنند، تا (به گمان خود،) حق را بوسیله آن از میان بردارند! و آیات ما، و مجازاتهایی را که به آنان وعده داده شده است، به باد مسخره گرفتند"
        },
        {
            "chapter": 18,
            "verse": 57,
            "text": "چه کسی ستمکارتر است از آن کس که آیات پروردگارش به او تذکّر داده شده، و از آن روی گرداند، و آنچه را با دستهای خود پیش فرستاد فراموش کرد؟! ما بر دلهای اینها پرده‌هایی افکنده‌ایم تا نفهمند؛ و در گوشهایشان سنگینی قرار داده‌ایم (تا صدای حق را نشنوند)! و از این رو اگر آنها را به سوی هدایت بخوانی، هرگز هدایت نمی‌شوند"
        },
        {
            "chapter": 18,
            "verse": 58,
            "text": "و پروردگارت، آمرزنده و صاحب رحمت است؛ اگر می‌خواست آنان را به خاطر اعمالشان مجازات کند، عذاب را هر چه زودتر برای آنها می‌فرستاد؛ ولی برای آنان موعدی است که هرگز از آن راه فراری نخواهند داشت"
        },
        {
            "chapter": 18,
            "verse": 59,
            "text": "این شهرها و آبادیهایی است که ما آنها را هنگامی که ستم کردند هلاک نمودیم؛ و برای هلاکتشان موعدی قرار دادیم! (آنها ویرانه‌هایش را با چشم می‌بینند، و عبرت نمی‌گیرند)"
        },
        {
            "chapter": 18,
            "verse": 60,
            "text": "به خاطر بیاور هنگامی را که موسی به دوست خود گفت: دست از جستجو برنمی‌دارم تا به محل تلاقی دو دریا برسم؛ هر چند مدت طولانی به راه خود ادامه دهم"
        },
        {
            "chapter": 18,
            "verse": 61,
            "text": "(ولی) هنگامی که به محل تلاقی آن دو دریا رسیدند، ماهی خود را (که برای تغذیه همراه داشتند) فراموش کردند؛ و ماهی راه خود را در دریا پیش گرفت (و روان شد)"
        },
        {
            "chapter": 18,
            "verse": 62,
            "text": "هنگامی که از آن جا گذشتند، (موسی) به یار همسفرش گفت: «غذای ما را بیاور، که سخت از این سفر خسته شده‌ایم!»"
        },
        {
            "chapter": 18,
            "verse": 63,
            "text": "گفت: «به خاطر داری هنگامی که ما (برای استراحت) به کنار آن صخره پناه بردیم، من (در آن جا) فراموش کردم جریان ماهی را بازگو کنم -و فقط شیطان بود که آن را از خاطر من برد- و ماهی بطرز شگفت‌آوری راه خود را در دریا پیش گرفت!»"
        },
        {
            "chapter": 18,
            "verse": 64,
            "text": "(موسی) گفت: «آن همان بود که ما می‌خواستیم!» سپس از همان راه بازگشتند، در حالی که پی‌جویی می‌کردند"
        },
        {
            "chapter": 18,
            "verse": 65,
            "text": "(در آن جا) بنده‌ای از بندگان ما را یافتند که رحمت (و موهبت عظیمی) از سوی خود به او داده، و علم فراوانی از نزد خود به او آموخته بودیم"
        },
        {
            "chapter": 18,
            "verse": 66,
            "text": "موسی به او گفت: «آیا از تو پیروی کنم تا از آنچه به تو تعلیم داده شده و مایه رشد و صلاح است، به من بیاموزی؟»"
        },
        {
            "chapter": 18,
            "verse": 67,
            "text": "گفت: «تو هرگز نمی‌توانی با من شکیبایی کنی"
        },
        {
            "chapter": 18,
            "verse": 68,
            "text": "و چگونه می‌توانی در برابر چیزی که از رموزش آگاه نیستی شکیبا باشی؟"
        },
        {
            "chapter": 18,
            "verse": 69,
            "text": "(موسی) گفت: «به خواست خدا مرا شکیبا خواهی یافت؛ و در هیچ کاری مخالفت فرمان تو نخواهم کرد!»"
        },
        {
            "chapter": 18,
            "verse": 70,
            "text": "(خضر) گفت: «پس اگر می‌خواهی بدنبال من بیایی، از هیچ چیز مپرس تا خودم (به موقع) آن را برای تو بازگو کنم.»"
        },
        {
            "chapter": 18,
            "verse": 71,
            "text": "آن دو به راه افتادند؛ تا آن که سوار کشتی شدند، (خضر) کشتی را سوراخ کرد. (موسی) گفت: «آیا آن را سوراخ کردی که اهلش را غرق کنی؟! راستی که چه کار بدی انجام دادی!»"
        },
        {
            "chapter": 18,
            "verse": 72,
            "text": "گفت: «آیا نگفتم تو هرگز نمی‌توانی با من شکیبایی کنی؟!»"
        },
        {
            "chapter": 18,
            "verse": 73,
            "text": "(موسی) گفت: «مرا بخاطر این فراموشکاریم مؤاخذه مکن و از این کارم بر من سخت مگیر!»"
        },
        {
            "chapter": 18,
            "verse": 74,
            "text": "باز به راه خود ادامه دادند، تا اینکه نوجوانی را دیدند؛ و او آن نوجوان را کشت. (موسی) گفت: «آیا انسان پاکی را، بی آنکه قتلی کرده باشد، کشتی؟! براستی کار زشتی انجام دادی!»"
        },
        {
            "chapter": 18,
            "verse": 75,
            "text": "(باز آن مرد عالم) گفت: «آیا به تو نگفتم که تو هرگز نمی‌توانی با من صبر کنی؟!»"
        },
        {
            "chapter": 18,
            "verse": 76,
            "text": "(موسی) گفت: «بعد از این اگر درباره چیزی از تو سؤال کردم، دیگر با من همراهی نکن؛ (زیرا) از سوی من معذور خواهی بود!»"
        },
        {
            "chapter": 18,
            "verse": 77,
            "text": "باز به راه خود ادامه دادند تا به مردم قریه‌ای رسیدند؛ از آنان خواستند که به ایشان غذا دهند؛ ولی آنان از مهمان کردنشان خودداری نمودند؛ (با این حال) در آن جا دیواری یافتند که می‌خواست فروریزد؛ و (آن مرد عالم) آن را برپا داشت. (موسی) گفت: «(لااقل) می‌خواستی در مقابل این کار مزدی بگیری!»"
        },
        {
            "chapter": 18,
            "verse": 78,
            "text": "او گفت: «اینک زمان جدایی من و تو فرا رسیده؛ اما بزودی راز آنچه را که نتوانستی در برابر آن صبر کنی، به تو خبر می‌دهم"
        },
        {
            "chapter": 18,
            "verse": 79,
            "text": "اما آن کشتی مال گروهی از مستمندان بود که با آن در دریا کار می‌کردند؛ و من خواستم آن را معیوب کنم؛ (چرا که) پشت سرشان پادشاهی (ستمگر) بود که هر کشتی (سالمی) را بزور میگرفت"
        },
        {
            "chapter": 18,
            "verse": 80,
            "text": "و اما آن نوجوان، پدر و مادرش با ایمان بودند؛ و بیم داشتیم که آنان را به طغیان و کفر وادارد"
        },
        {
            "chapter": 18,
            "verse": 81,
            "text": "از این رو، خواستیم که پروردگارشان به جای او، فرزندی پاکتر و با محبت‌تر به آن دو بدهد"
        },
        {
            "chapter": 18,
            "verse": 82,
            "text": "و اما آن دیوار، از آن دو نوجوان یتیم در آن شهر بود؛ و زیر آن، گنجی متعلق به آن دو وجود داشت؛ و پدرشان مرد صالحی بود؛ و پروردگار تو می‌خواست آنها به حد بلوغ برسند و گنجشان را استخراج کنند؛ این رحمتی از پروردگارت بود؛ و من آن (کارها) را خودسرانه انجام ندادم؛ این بود راز کارهایی که نتوانستی در برابر آنها شکیبایی به خرج دهی!»"
        },
        {
            "chapter": 18,
            "verse": 83,
            "text": "و از تو درباره «ذو القرنین» می‌پرسند؛ بگو: «بزودی بخشی از سرگذشت او را برای شما بازگو خواهم کرد.»"
        },
        {
            "chapter": 18,
            "verse": 84,
            "text": "ما به او در روی زمین، قدرت و حکومت دادیم؛ و اسباب هر چیز را در اختیارش گذاشتیم"
        },
        {
            "chapter": 18,
            "verse": 85,
            "text": "او از این اسباب، (پیروی و استفاده) کرد"
        },
        {
            "chapter": 18,
            "verse": 86,
            "text": "تا به غروبگاه آفتاب رسید؛ (در آن جا) احساس کرد (و در نظرش مجسّم شد) که خورشید در چشمه تیره و گل‌آلودی فرو می‌رود؛ و در آن جا قومی را یافت؛ گفتیم: «ای ذو القرنین! آیا می‌خواهی (آنان) را مجازات کنی، و یا روش نیکویی در مورد آنها انتخاب نمایی؟»"
        },
        {
            "chapter": 18,
            "verse": 87,
            "text": "گفت: «اما کسی را که ستم کرده است، مجازات خواهیم کرد؛ سپس به سوی پروردگارش بازمی‌گردد، و خدا او را مجازات شدیدی خواهد کرد"
        },
        {
            "chapter": 18,
            "verse": 88,
            "text": "و اما کسی که ایمان آورد و عمل صالح انجام دهد، پاداشی نیکوتر خواهد داشت؛ و ما دستور آسانی به او خواهیم داد.»"
        },
        {
            "chapter": 18,
            "verse": 89,
            "text": "سپس (بار دیگر) از اسبابی (که در اختیار داشت) بهره گرفت"
        },
        {
            "chapter": 18,
            "verse": 90,
            "text": "تا به خاستگاه خورشید رسید؛ (در آن جا) دید خورشید بر جمعیّتی طلوع می‌کند که در برابر (تابش) آفتاب، پوششی برای آنها قرار نداده بودیم (و هیچ گونه سایبانی نداشتند)"
        },
        {
            "chapter": 18,
            "verse": 91,
            "text": "(آری) اینچنین بود (کار ذو القرنین)! و ما بخوبی از امکاناتی که نزد او بود آگاه بودیم"
        },
        {
            "chapter": 18,
            "verse": 92,
            "text": "(باز) از اسباب مهمّی (که در اختیار داشت) استفاده کرد"
        },
        {
            "chapter": 18,
            "verse": 93,
            "text": "(و همچنان به راه خود ادامه داد) تا به میان دو کوه رسید؛ و در کنار آن دو (کوه) قومی را یافت که هیچ سخنی را نمی‌فهمیدند (و زبانشان مخصوص خودشان بود)"
        },
        {
            "chapter": 18,
            "verse": 94,
            "text": "(آن گروه به او) گفتند: «ای ذو القرنین یأجوج و مأجوج در این سرزمین فساد می‌کنند؛ آیا ممکن است ما هزینه‌ای برای تو قرار دهیم، که میان ما و آنها سدّی ایجاد کنی؟!»"
        },
        {
            "chapter": 18,
            "verse": 95,
            "text": "(ذو القرنین) گفت: «آنچه پروردگارم در اختیار من گذارده، بهتر است (از آنچه شما پیشنهاد می‌کنید)! مرا با نیرویی یاری دهید، تا میان شما و آنها سدّ محکمی قرار دهم"
        },
        {
            "chapter": 18,
            "verse": 96,
            "text": "قطعات بزرگ آهن برایم بیاورید (و آنها را روی هم بچینید)!» تا وقتی که کاملاً میان دو کوه را پوشانید، گفت: «(در اطراف آن آتش بیفروزید، و) در آن بدمید!» (آنها دمیدند) تا قطعات آهن را سرخ و گداخته کرد، و گفت: «(اکنون) مس مذاب برایم بیاورید تا بر روی آن بریزم!»"
        },
        {
            "chapter": 18,
            "verse": 97,
            "text": "(سرانجام چنان سدّ نیرومندی ساخت) که آنها [= طایفه یأجوج و مأجوج‌] قادر نبودند از آن بالا روند؛ و نمی‌توانستند نقبی در آن ایجاد کنند"
        },
        {
            "chapter": 18,
            "verse": 98,
            "text": "(آنگاه) گفت: «این از رحمت پروردگار من است! امّا هنگامی که وعده پروردگارم فرا رسد، آن را در هم می‌کوبد؛ و وعده پروردگارم حق است!»"
        },
        {
            "chapter": 18,
            "verse": 99,
            "text": "و در آن روز (که جهان پایان می‌گیرد)، ما آنان را چنان رها می‌کنیم که درهم موج می‌زنند؛ و در صور [= شیپور] دمیده می‌شود؛ و ما همه را جمع می‌کنیم"
        },
        {
            "chapter": 18,
            "verse": 100,
            "text": "در آن روز، جهنم را بر کافران عرضه می‌داریم"
        },
        {
            "chapter": 18,
            "verse": 101,
            "text": "همانها که پرده‌ای چشمانشان را از یاد من پوشانده بود، و قدرت شنوایی نداشتند"
        },
        {
            "chapter": 18,
            "verse": 102,
            "text": "آیا کافران پنداشتند می‌توانند بندگانم را به جای من اولیای خود انتخاب کنند؟! ما جهنم را برای پذیرایی کافران آماده کرده‌ایم"
        },
        {
            "chapter": 18,
            "verse": 103,
            "text": "بگو: «آیا به شما خبر دهیم که زیانکارترین (مردم) در کارها، چه کسانی هستند؟"
        },
        {
            "chapter": 18,
            "verse": 104,
            "text": "آنها که تلاشهایشان در زندگی دنیا گم (و نابود) شده؛ با این حال، می‌پندارند کار نیک انجام می‌دهند!»"
        },
        {
            "chapter": 18,
            "verse": 105,
            "text": "آنها کسانی هستند که به آیات پروردگارشان و لقای او کافر شدند؛ به همین جهت، اعمالشان حبط و نابود شد! از این رو روز قیامت، میزانی برای آنها برپا نخواهیم کرد"
        },
        {
            "chapter": 18,
            "verse": 106,
            "text": "(آری،) این گونه است! کیفرشان دوزخ است، بخاطر آنکه کافر شدند، و آیات من و پیامبرانم را به سخریه گرفتند"
        },
        {
            "chapter": 18,
            "verse": 107,
            "text": "امّا کسانی که ایمان آوردند و کارهای شایسته انجام دادند، باغهای بهشت برین محل پذیرایی آنان خواهد بود"
        },
        {
            "chapter": 18,
            "verse": 108,
            "text": "آنها جاودانه در آن خواهند ماند؛ و هرگز تقاضای نقل مکان از آن جا نمی‌کنند"
        },
        {
            "chapter": 18,
            "verse": 109,
            "text": "بگو: «اگر دریاها برای (نوشتن) کلمات پروردگارم مرکّب شود، دریاها پایان می‌گیرد. پیش از آنکه کلمات پروردگارم پایان یابد؛ هر چند همانند آن (دریاها) را کمک آن قرار دهیم!»"
        },
        {
            "chapter": 18,
            "verse": 110,
            "text": "بگو: «من فقط بشری هستم مثل شما؛ (امتیازم این است که) به من وحی می‌شود که تنها معبودتان معبود یگانه است؛ پس هر که به لقای پروردگارش امید دارد، باید کاری شایسته انجام دهد، و هیچ کس را در عبادت پروردگارش شریک نکند"
        },
        {
            "chapter": 19,
            "verse": 1,
            "text": "کهیعص‌"
        },
        {
            "chapter": 19,
            "verse": 2,
            "text": "(این) یادی است از رحمت پروردگار تو نسبت به بنده‌اش زکریا"
        },
        {
            "chapter": 19,
            "verse": 3,
            "text": "در آن هنگام که پروردگارش را در خلوتگاه (عبادت) پنهان خواند"
        },
        {
            "chapter": 19,
            "verse": 4,
            "text": "گفت: «پروردگارا! استخوانم سست شده؛ و شعله پیری تمام سرم را فراگرفته؛ و من هرگز در دعای تو، از اجابت محروم نبوده‌ام"
        },
        {
            "chapter": 19,
            "verse": 5,
            "text": "و من از بستگانم بعد از خودم بیمناکم (که حق پاسداری از آیین تو را نگاه ندارند)! و (از طرفی) همسرم نازا و عقیم است؛ تو از نزد خود جانشینی به من ببخش"
        },
        {
            "chapter": 19,
            "verse": 6,
            "text": "که وارث من و دودمان یعقوب باشد؛ و او را مورد رضایتت قرار ده!»"
        },
        {
            "chapter": 19,
            "verse": 7,
            "text": "ای زکریا! ما تو را به فرزندی بشارت می‌دهیم که نامش «یحیی» است؛ و پیش از این، همنامی برای او قرار نداده‌ایم"
        },
        {
            "chapter": 19,
            "verse": 8,
            "text": "گفت: «پروردگارا! چگونه برای من فرزندی خواهد بود؟! در حالی که همسرم نازا و عقیم است، و من نیز از شدّت پیری افتاده شده‌ام!»"
        },
        {
            "chapter": 19,
            "verse": 9,
            "text": "فرمود: «پروردگارت این گونه گفته (و اراده کرده)! این بر من آسان است؛ و قبلاً تو را آفریدم در حالی که چیزی نبودی!»"
        },
        {
            "chapter": 19,
            "verse": 10,
            "text": "عرض کرد: «پروردگارا! نشانه‌ای برای من قرار ده!» فرمود: «نشانه تو این است که سه شبانه روز قدرت تکلّم (با مردم) نخواهی داشت؛ در حالی که زبانت سالم است!»"
        },
        {
            "chapter": 19,
            "verse": 11,
            "text": "او از محراب عبادتش به سوی مردم بیرون آمد؛ و با اشاره به آنها گفت: «(بشکرانه این موهبت،) صبح و شام خدا را تسبیح گویید!»"
        },
        {
            "chapter": 19,
            "verse": 12,
            "text": "ای یحیی! کتاب (خدا) را با قوّت بگیر! و ما فرمان نبوّت (و عقل کافی) در کودکی به او دادیم"
        },
        {
            "chapter": 19,
            "verse": 13,
            "text": "و رحمت و محبتّی از ناحیه خود به او بخشیدیم، و پاکی (دل و جان)! و او پرهیزگار بود"
        },
        {
            "chapter": 19,
            "verse": 14,
            "text": "او نسبت به پدر و مادرش نیکوکار بود؛ و جبّار (و متکّبر) و عصیانگر نبود"
        },
        {
            "chapter": 19,
            "verse": 15,
            "text": "سلام بر او، آن روز که تولّد یافت، و آن روز که می‌میرد، و آن روز که زنده برانگیخته می‌شود"
        },
        {
            "chapter": 19,
            "verse": 16,
            "text": "و در این کتاب (آسمانی)، مریم را یاد کن، آن هنگام که از خانواده‌اش جدا شد، و در ناحیه شرقی (بیت المقدس) قرار گرفت؛"
        },
        {
            "chapter": 19,
            "verse": 17,
            "text": "و میان خود و آنان حجابی افکند (تا خلوتگاهش از هر نظر برای عبادت آماده باشد). در این هنگام، ما روح خود را بسوی او فرستادیم؛ و او در شکل انسانی بی‌عیب و نقص، بر مریم ظاهر شد"
        },
        {
            "chapter": 19,
            "verse": 18,
            "text": "او (سخت ترسید و) گفت: «من از شرّ تو، به خدای رحمان پناه می‌برم اگر پرهیزگاری"
        },
        {
            "chapter": 19,
            "verse": 19,
            "text": "گفت: «من فرستاده پروردگار توام؛ (آمده‌ام) تا پسر پاکیزه‌ای به تو ببخشم!»"
        },
        {
            "chapter": 19,
            "verse": 20,
            "text": "گفت: «چگونه ممکن است فرزندی برای من باشد؟! در حالی که تاکنون انسانی با من تماس نداشته، و زن آلوده‌ای هم نبوده‌ام!»"
        },
        {
            "chapter": 19,
            "verse": 21,
            "text": "گفت: «مطلب همین است! پروردگارت فرموده: این کار بر من آسان است! (ما او را می‌آفرینیم، تا قدرت خویش را آشکار سازیم؛) و او را برای مردم نشانه‌ای قرار دهیم؛ و رحمتی باشد از سوی ما! و این امری است پایان یافته (و جای گفتگو ندارد)!»"
        },
        {
            "chapter": 19,
            "verse": 22,
            "text": "سرانجام (مریم) به او باردار شد؛ و او را به نقطه دور دستی برد (و خلوت گزید)"
        },
        {
            "chapter": 19,
            "verse": 23,
            "text": "درد زایمان او را به کنار تنه درخت خرمایی کشاند؛ (آنقدر ناراحت شد که) گفت: «ای کاش پیش از این مرده بودم، و بکلّی فراموش می‌شدم!»"
        },
        {
            "chapter": 19,
            "verse": 24,
            "text": "ناگهان از طرف پایین پایش او را صدا زد که: «غمگین مباش! پروردگارت زیر پای تو چشمه آبی (گوارا) قرار داده است"
        },
        {
            "chapter": 19,
            "verse": 25,
            "text": "و این تنه نخل را به طرف خود تکان ده، رطب تازه‌ای بر تو فرو می‌ریزد"
        },
        {
            "chapter": 19,
            "verse": 26,
            "text": "(از این غذای لذیذ) بخور؛ و (از آن آب گوارا) بنوش؛ و چشمت را (به این مولود جدید) روشن دار! و هرگاه کسی از انسانها را دیدی، (با اشاره) بگو: من برای خداوند رحمان روزه‌ای نذر کرده‌ام؛ بنابراین امروز با هیچ انسانی هیچ سخن نمی‌گویم! (و بدان که این نوزاد، خودش از تو دفاع خواهد کرد!)»"
        },
        {
            "chapter": 19,
            "verse": 27,
            "text": "(مریم) در حالی که او را در آغوش گرفته بود، نزد قومش آورد؛ گفتند: «ای مریم! کار بسیار عجیب و بدی انجام دادی"
        },
        {
            "chapter": 19,
            "verse": 28,
            "text": "ای خواهر هارون! نه پدرت مرد بدی بود، و نه مادرت زن بد کاره‌ای!!»"
        },
        {
            "chapter": 19,
            "verse": 29,
            "text": "(مریم) به او اشاره کرد؛ گفتند: «چگونه با کودکی که در گاهواره است سخن بگوییم؟!»"
        },
        {
            "chapter": 19,
            "verse": 30,
            "text": "(ناگهان عیسی زبان به سخن گشود و) گفت: «من بنده خدایم؛ او کتاب (آسمانی) به من داده؛ و مرا پیامبر قرار داده است"
        },
        {
            "chapter": 19,
            "verse": 31,
            "text": "و مرا -هر جا که باشم- وجودی پربرکت قرار داده؛ و تا زمانی که زنده‌ام، مرا به نماز و زکات توصیه کرده است"
        },
        {
            "chapter": 19,
            "verse": 32,
            "text": "و مرا نسبت به مادرم نیکوکار قرار داده؛ و جبّار و شقی قرار نداده است"
        },
        {
            "chapter": 19,
            "verse": 33,
            "text": "و سلام (خدا) بر من، در آن روز که متولّد شدم، و در آن روز که می‌میرم، و آن روز که زنده برانگیخته خواهم شد!»"
        },
        {
            "chapter": 19,
            "verse": 34,
            "text": "این است عیسی پسر مریم؛ گفتار حقّی که در آن تردید می‌کنند"
        },
        {
            "chapter": 19,
            "verse": 35,
            "text": "هرگز برای خدا شایسته نبود که فرزندی اختیار کند! منزّه است او! هرگاه چیزی را فرمان دهد، می‌گوید: «موجود باش!» همان دم موجود می‌شود"
        },
        {
            "chapter": 19,
            "verse": 36,
            "text": "و خداوند، پروردگار من و شماست! او را پرستش کنید؛ این است راه راست"
        },
        {
            "chapter": 19,
            "verse": 37,
            "text": "ولی (بعد از او) گروه‌هایی از میان پیروانش اختلاف کردند؛ وای به حال کافران از مشاهده روز بزرگ (رستاخیز)"
        },
        {
            "chapter": 19,
            "verse": 38,
            "text": "در آن روز که نزد ما می‌آیند، چه گوشهای شنوا و چه چشمهای بینایی پیدا می‌کنند! ولی این ستمگران امروز در گمراهی آشکارند"
        },
        {
            "chapter": 19,
            "verse": 39,
            "text": "آنان را از روز حسرت [= روز رستاخیز که برای همه مایه تأسف است‌] بترسان، در آن هنگام که همه چیز پایان می‌یابد! و آنها در غفلتند و ایمان نمی‌آورند"
        },
        {
            "chapter": 19,
            "verse": 40,
            "text": "ما، زمین و تمام کسانی را که بر آن هستند، به ارث می‌بریم؛ و همگی بسوی ما بازگردانده می‌شوند"
        },
        {
            "chapter": 19,
            "verse": 41,
            "text": "در این کتاب، ابراهیم را یاد کن، که او بسیار راستگو، و پیامبر (خدا) بود"
        },
        {
            "chapter": 19,
            "verse": 42,
            "text": "هنگامی که به پدرش گفت: «ای پدر! چرا چیزی را می‌پرستی که نه می‌شنود، و نه می‌بیند، و نه هیچ مشکلی را از تو حلّ می‌کند؟"
        },
        {
            "chapter": 19,
            "verse": 43,
            "text": "ای پدر! دانشی برای من آمده که برای تو نیامده است؛ بنابر این از من پیروی کن، تا تو را به راه راست هدایت کنم"
        },
        {
            "chapter": 19,
            "verse": 44,
            "text": "ای پدر! شیطان را پرستش مکن، که شیطان نسبت به خداوند رحمان، عصیانگر بود"
        },
        {
            "chapter": 19,
            "verse": 45,
            "text": "ای پدر! من از این می‌ترسم که از سوی خداوند رحمان عذابی به تو رسد، در نتیجه از دوستان شیطان باشی!»"
        },
        {
            "chapter": 19,
            "verse": 46,
            "text": "گفت: «ای ابراهیم! آیا تو از معبودهای من روی گردانی؟! اگر (از این کار) دست برنداری، تو را سنگسار می‌کنم! و برای مدّتی طولانی از من دور شو!»"
        },
        {
            "chapter": 19,
            "verse": 47,
            "text": "(ابراهیم) گفت: «سلام بر تو! من بزودی از پروردگارم برایت تقاضای عفو می‌کنم؛ چرا که او همواره نسبت به من مهربان بوده است"
        },
        {
            "chapter": 19,
            "verse": 48,
            "text": "و از شما، و آنچه غیر خدا می‌خوانید، کناره‌گیری می‌کنم؛ و پروردگارم را می‌خوانم؛ و امیدوارم در خواندن پروردگارم بی‌پاسخ نمانم!»"
        },
        {
            "chapter": 19,
            "verse": 49,
            "text": "هنگامی که از آنان و آنچه غیر خدا می‌پرستیدند کناره‌گیری کرد، ما اسحاق و یعقوب را به او بخشیدیم؛ و هر یک را پیامبری (بزرگ) قرار دادیم"
        },
        {
            "chapter": 19,
            "verse": 50,
            "text": "و از رحمت خود به آنان عطا کردیم؛ و برای آنها نام نیک و مقام برجسته‌ای (در میان همه امّتها) قرار دادیم"
        },
        {
            "chapter": 19,
            "verse": 51,
            "text": "و در این کتاب (آسمانی) از موسی یاد کن، که او مخلص بود، و رسول و پیامبری والا مقام"
        },
        {
            "chapter": 19,
            "verse": 52,
            "text": "ما او را از طرف راست (کوه) طور فراخواندیم؛ و نجواکنان او را (به خود) نزدیک ساختیم؛"
        },
        {
            "chapter": 19,
            "verse": 53,
            "text": "و ما از رحمت خود، برادرش هارون را -که پیامبر بود- به او بخشیدیم"
        },
        {
            "chapter": 19,
            "verse": 54,
            "text": "و در این کتاب (آسمانی) از اسماعیل (نیز) یاد کن، که او در وعده‌هایش صادق، و رسول و پیامبری (بزرگ) بود"
        },
        {
            "chapter": 19,
            "verse": 55,
            "text": "او همواره خانواده‌اش را به نماز و زکات فرمان می‌داد؛ و همواره مورد رضایت پروردگارش بود"
        },
        {
            "chapter": 19,
            "verse": 56,
            "text": "و در این کتاب، از ادریس (نیز) یاد کن، او بسیار راستگو و پیامبر (بزرگی) بود"
        },
        {
            "chapter": 19,
            "verse": 57,
            "text": "و ما او را به مقام والایی رساندیم"
        },
        {
            "chapter": 19,
            "verse": 58,
            "text": "آنها پیامبرانی بودند که خداوند مشمول نعمتشان قرار داده بود، از فرزندان آدم، و از کسانی که با نوح بر کشتی سوار کردیم، و از دودمان ابراهیم و یعقوب، و از کسانی که هدایت کردیم و برگزیدیم. آنها کسانی بودند که وقتی آیات خداوند رحمان بر آنان خوانده می‌شد به خاک می‌افتادند، در حالی که سجده می‌کردند و گریان بودند"
        },
        {
            "chapter": 19,
            "verse": 59,
            "text": "امّا پس از آنان، فرزندان ناشایسته‌ای روی کار آمدند که نماز را تباه کردند، و از شهوات پیروی نمودند؛ و بزودی (مجازات) گمراهی خود را خواهند دید"
        },
        {
            "chapter": 19,
            "verse": 60,
            "text": "مگر آنان که توبه کنند، و ایمان بیاورند، و کار شایسته انجام دهند؛ چنین کسانی داخل بهشت می‌شوند، و کمترین ستمی به آنان نخواهد شد"
        },
        {
            "chapter": 19,
            "verse": 61,
            "text": "وارد باغهایی جاودانی می‌شوند که خداوند رحمان بندگانش را به آن وعده داده است؛ هر چند آن را ندیده‌اند؛ مسلماً وعده خدا تحقق یافتنی است"
        },
        {
            "chapter": 19,
            "verse": 62,
            "text": "در آن جا هرگز گفتار لغو و بیهوده‌ای نمی‌شنوند؛ و جز سلام در آن جا سخنی نیست؛ و هر صبح و شام، روزی آنان در بهشت مقرّر است"
        },
        {
            "chapter": 19,
            "verse": 63,
            "text": "این همان بهشتی است که به بندگان پرهیزگار خود، به ارث می‌دهیم"
        },
        {
            "chapter": 19,
            "verse": 64,
            "text": "(پس از تأخیر وحی، جبرئیل به پیامبر عرض کرد:) ما جز بفرمان پروردگار تو، نازل نمی‌شویم؛ آنچه پیش روی ما، و پشت سر ما، و آنچه میان این دو می‌باشد، همه از آن اوست؛ و پروردگارت هرگز فراموشکار نبوده (و نیست)"
        },
        {
            "chapter": 19,
            "verse": 65,
            "text": "همان پروردگار آسمانها و زمین، و آنچه میان آن دو قرار دارد! او را پرستش کن؛ و در راه عبادتش شکیبا باش! آیا مثل و مانندی برای او می‌یابی؟"
        },
        {
            "chapter": 19,
            "verse": 66,
            "text": "انسان می‌گوید: «آیا پس از مردن، زنده (از قبر) بیرون خواهم آمد؟!»"
        },
        {
            "chapter": 19,
            "verse": 67,
            "text": "آیا انسان به خاطر نمی‌آورد که ما پیش از این او را آفریدیم در حالی که چیزی نبود؟"
        },
        {
            "chapter": 19,
            "verse": 68,
            "text": "سوگند به پروردگارت که همه آنها را همراه با شیاطین در قیامت جمع می‌کنیم؛ سپس همه را -در حالی که به زانو درآمده‌اند- گرداگرد جهنم حاضر می‌سازیم"
        },
        {
            "chapter": 19,
            "verse": 69,
            "text": "سپس از هر گروه و جمعیّتی، کسانی را که در برابر خداوند رحمان از همه سرکش تر بوده‌اند، جدا می‌کنیم"
        },
        {
            "chapter": 19,
            "verse": 70,
            "text": "بعد از آن، ما بخوبی از کسانی که برای سوختن در آتش سزاوارترند، آگاهتریم"
        },
        {
            "chapter": 19,
            "verse": 71,
            "text": "و همه شما (بدون استثنا) وارد جهنم می‌شوید؛ این امری است حتمی و قطعی بر پروردگارت"
        },
        {
            "chapter": 19,
            "verse": 72,
            "text": "سپس آنها را که تقوا پیشه کردند از آن رهایی می‌بخشیم؛ و ظالمان را -در حالی که (از ضعف و ذلّت) به زانو درآمده‌اند- در آن رها می‌سازیم"
        },
        {
            "chapter": 19,
            "verse": 73,
            "text": "و هنگامی که آیات روشن ما بر آنان خوانده می‌شود، کافران به مؤمنان می‌گویند: «کدام یک از دو گروه [= ما و شما] جایگاهش بهتر، و جلسات انس و مشورتش زیباتر، و بخشش او بیشتر است؟!»"
        },
        {
            "chapter": 19,
            "verse": 74,
            "text": "چه بسیار اقوامی را پیش از آنان نابود کردیم که هم مال و ثروتشان از آنها بهتر بود، و هم ظاهرشان آراسته‌تر"
        },
        {
            "chapter": 19,
            "verse": 75,
            "text": "بگو: «کسی که در گمراهی است، باید خداوند به او مهلت دهد تا زمانی که وعده الهی را با چشم خود ببینند: یا عذاب (این دنیا)، یا (عذاب) قیامت! (آن روز) خواهند دانست چه کسی جایش بدتر، و لشکرش ناتوانتر است!»"
        },
        {
            "chapter": 19,
            "verse": 76,
            "text": "(امّا) کسانی که در راه هدایت گام نهادند، خداوند بر هدایتشان می‌افزاید؛ و آثار شایسته‌ای که (از انسان) باقی می‌ماند، ثوابش در پیشگاه پروردگارت بهتر، و عاقبتش خوبتر است"
        },
        {
            "chapter": 19,
            "verse": 77,
            "text": "آیا دیدی کسی را که به آیات ما کافر شد، و گفت: «اموال و فرزندان فراوانی به من داده خواهد شد»؟"
        },
        {
            "chapter": 19,
            "verse": 78,
            "text": "آیا او از غیب آگاه گشته، یا نزد خدا عهد و پیمانی گرفته است؟"
        },
        {
            "chapter": 19,
            "verse": 79,
            "text": "هرگز چنین نیست! ما بزودی آنچه را می‌گوید می‌نویسیم و عذاب را بر او مستمرّ خواهیم داشت"
        },
        {
            "chapter": 19,
            "verse": 80,
            "text": "آنچه را او می‌گوید (از اموال و فرزندان)، از او به ارث می‌بریم، و به صورت تنها نزد ما خواهد آمد"
        },
        {
            "chapter": 19,
            "verse": 81,
            "text": "و آنان غیر از خدا، معبودانی را برای خود برگزیدند تا مایه عزّتشان باشد! (چه پندار خامی)"
        },
        {
            "chapter": 19,
            "verse": 82,
            "text": "هرگز چنین نیست! به زودی (معبودها) منکر عبادت آنان خواهند شد؛ (بلکه) بر ضدّشان قیام می‌کنند"
        },
        {
            "chapter": 19,
            "verse": 83,
            "text": "آیا ندیدی که ما شیاطین را بسوی کافران فرستادیم تا آنان را شدیداً تحریک کنند؟"
        },
        {
            "chapter": 19,
            "verse": 84,
            "text": "پس درباره آنان شتاب مکن؛ ما آنها (و اعمالشان) را به دقت شماره میکنیم"
        },
        {
            "chapter": 19,
            "verse": 85,
            "text": "در آن روز که پرهیزگاران را دسته جمعی بسوی خداوند رحمان (و پاداشهای او) محشور می‌کنیم"
        },
        {
            "chapter": 19,
            "verse": 86,
            "text": "و مجرمان را (همچون شتران تشنه‌کامی که به سوی آبگاه می‌روند) به جهنّم می‌رانیم"
        },
        {
            "chapter": 19,
            "verse": 87,
            "text": "آنان هرگز مالک شفاعت نیستند؛ مگر کسی که نزد خداوند رحمان، عهد و پیمانی دارد"
        },
        {
            "chapter": 19,
            "verse": 88,
            "text": "و گفتند: «خداوند رحمان فرزندی برای خود برگزیده است»"
        },
        {
            "chapter": 19,
            "verse": 89,
            "text": "راستی مطلب زشت و زننده‌ای گفتید"
        },
        {
            "chapter": 19,
            "verse": 90,
            "text": "نزدیک است به خاطر این سخن آسمانها از هم متلاشی گردد، و زمین شکافته شود، و کوه‌ها بشدّت فرو ریزد"
        },
        {
            "chapter": 19,
            "verse": 91,
            "text": "از این رو که برای خداوند رحمان فرزندی قائل شدند"
        },
        {
            "chapter": 19,
            "verse": 92,
            "text": "در حالی که هرگز برای خداوند رحمان سزاوار نیست که فرزندی برگزیند"
        },
        {
            "chapter": 19,
            "verse": 93,
            "text": "تمام کسانی که در آسمانها و زمین هستند، بنده اویند"
        },
        {
            "chapter": 19,
            "verse": 94,
            "text": "خداوند همه آنها را احصا کرده، و به دقّت شمرده است"
        },
        {
            "chapter": 19,
            "verse": 95,
            "text": "و همگی روز رستاخیز، تک و تنها نزد او حاضر می‌شوند"
        },
        {
            "chapter": 19,
            "verse": 96,
            "text": "مسلّماً کسانی که ایمان آورده و کارهای شایسته انجام داده‌اند، خداوند رحمان محبّتی برای آنان در دلها قرار می‌دهد"
        },
        {
            "chapter": 19,
            "verse": 97,
            "text": "و ما فقط آن [= قرآن‌] را بر زبان تو آسان ساختیم تا پرهیزگاران را بوسیله آن بشارت دهی، و دشمنان سرسخت را با آنان انذار کنی"
        },
        {
            "chapter": 19,
            "verse": 98,
            "text": "چه بسیار اقوام (بی‌ایمان و گنهکاری) را که پیش از آنان هلاک کردیم؛ آیا احدی از آنها را احساس می‌کنی؟! یا کمترین صدایی از آنان می‌شنوی؟"
        },
        {
            "chapter": 20,
            "verse": 1,
            "text": "طه‌"
        },
        {
            "chapter": 20,
            "verse": 2,
            "text": "ما قرآن را بر تو نازل نکردیم که خود را به زحمت بیفکنی"
        },
        {
            "chapter": 20,
            "verse": 3,
            "text": "آن را فقط برای یادآوری کسانی که (از خدا) می‌ترسند نازل ساختیم"
        },
        {
            "chapter": 20,
            "verse": 4,
            "text": "(این قرآن) از سوی کسی نازل شده که زمین و آسمانهای بلند را آفریده است"
        },
        {
            "chapter": 20,
            "verse": 5,
            "text": "همان بخشنده‌ای که بر عرش مسلّط است"
        },
        {
            "chapter": 20,
            "verse": 6,
            "text": "از آن اوست آنچه در آسمانها، و آنچه در زمین، و آنچه میان آن دو، و آنچه در زیر خاک (پنهان) است"
        },
        {
            "chapter": 20,
            "verse": 7,
            "text": "اگر سخن آشکارا بگویی (یا مخفی کنی)، او اسرار -و حتی پنهان‌تر از آن- را نیز می‌داند"
        },
        {
            "chapter": 20,
            "verse": 8,
            "text": "او خداوندی است که معبودی جز او نیست؛ و نامهای نیکوتر از آن اوست"
        },
        {
            "chapter": 20,
            "verse": 9,
            "text": "و آیا خبر موسی به تو رسیده است؟"
        },
        {
            "chapter": 20,
            "verse": 10,
            "text": "هنگامی که (از دور) آتشی مشاهده کرد، و به خانواده خود گفت: «(اندکی) درنگ کنید که من آتشی دیدم! شاید شعله‌ای از آن برای شما بیاورم؛ یا بوسیله این آتش راه را پیدا کنم!»"
        },
        {
            "chapter": 20,
            "verse": 11,
            "text": "هنگامی که نزد آتش آمد، ندا داده شد که: «ای موسی"
        },
        {
            "chapter": 20,
            "verse": 12,
            "text": "من پروردگار توام! کفشهایت را بیرون آر، که تو در سرزمین مقدّس «طوی» هستی"
        },
        {
            "chapter": 20,
            "verse": 13,
            "text": "و من تو را (برای مقام رسالت) برگزیدم؛ اکنون به آنچه بر تو وحی می‌شود، گوش فراده"
        },
        {
            "chapter": 20,
            "verse": 14,
            "text": "من «اللّه» هستم؛ معبودی جز من نیست! مرا بپرست، و نماز را برای یاد من بپادار"
        },
        {
            "chapter": 20,
            "verse": 15,
            "text": "بطور قطع رستاخیز خواهد آمد! می‌خواهم آن را پنهان کنم، تا هر کس در برابر سعی و کوشش خود، جزا داده شود"
        },
        {
            "chapter": 20,
            "verse": 16,
            "text": "پس مبادا کسی که به آن ایمان ندارد و از هوسهای خویش پیروی می‌کند، تو را از آن بازدارد؛ که هلاک خواهی شد"
        },
        {
            "chapter": 20,
            "verse": 17,
            "text": "و آن چیست در دست راست تو، ای موسی؟"
        },
        {
            "chapter": 20,
            "verse": 18,
            "text": "گفت: «این عصای من است؛ بر آن تکیه می‌کنم، برگ درختان را با آن برای گوسفندانم فرومی‌ریزم؛ و مرا با آن کارها و نیازهای دیگری است"
        },
        {
            "chapter": 20,
            "verse": 19,
            "text": "گفت: «ای موسی! آن را بیفکن.»"
        },
        {
            "chapter": 20,
            "verse": 20,
            "text": "پس موسی آن (عصا) را افکند، که ناگهان اژدهایی شد که به هر سو می‌شتافت"
        },
        {
            "chapter": 20,
            "verse": 21,
            "text": "گفت: «آن را بگیر و نترس، ما آن را به صورت اولش بازمی‌گردانیم"
        },
        {
            "chapter": 20,
            "verse": 22,
            "text": "و دستت را به گریبانت ببر، تا سفید و بی‌عیب بیرون آید؛ این نشانه دیگری (از سوی خداوند) است"
        },
        {
            "chapter": 20,
            "verse": 23,
            "text": "تا از نشانه‌های بزرگ خویش به تو نشان دهیم"
        },
        {
            "chapter": 20,
            "verse": 24,
            "text": "اینک به سوی فرعون برو، که او طغیان کرده است.»"
        },
        {
            "chapter": 20,
            "verse": 25,
            "text": "(موسی) گفت: «پروردگارا! سینه‌ام را گشاده کن؛"
        },
        {
            "chapter": 20,
            "verse": 26,
            "text": "و کارم را برایم آسان گردان"
        },
        {
            "chapter": 20,
            "verse": 27,
            "text": "و گره از زبانم بگشای؛"
        },
        {
            "chapter": 20,
            "verse": 28,
            "text": "تا سخنان مرا بفهمند"
        },
        {
            "chapter": 20,
            "verse": 29,
            "text": "و وزیری از خاندانم برای من قرار ده"
        },
        {
            "chapter": 20,
            "verse": 30,
            "text": "برادرم هارون را"
        },
        {
            "chapter": 20,
            "verse": 31,
            "text": "با او پشتم را محکم کن؛"
        },
        {
            "chapter": 20,
            "verse": 32,
            "text": "و او را در کارم شریک ساز؛"
        },
        {
            "chapter": 20,
            "verse": 33,
            "text": "تا تو را بسیار تسبیح گوییم؛"
        },
        {
            "chapter": 20,
            "verse": 34,
            "text": "و تو را بسیار یاد کنیم؛"
        },
        {
            "chapter": 20,
            "verse": 35,
            "text": "چرا که تو همیشه از حال ما آگاه بوده‌ای!»"
        },
        {
            "chapter": 20,
            "verse": 36,
            "text": "فرمود: «ای موسی! آنچه را خواستی به تو داده شد"
        },
        {
            "chapter": 20,
            "verse": 37,
            "text": "و ما بار دیگر تو را مشمول نعمت خود ساختیم"
        },
        {
            "chapter": 20,
            "verse": 38,
            "text": "آن زمان که به مادرت آنچه لازم بود الهام کردیم"
        },
        {
            "chapter": 20,
            "verse": 39,
            "text": "که: «او را در صندوقی بیفکن، و آن صندوق را به دریا بینداز، تا دریا آن را به ساحل افکند؛ و دشمن من و دشمن او، آن را برگیرد!» و من محبّتی از خودم بر تو افکندم، تا در برابر دیدگان [= علم‌] من، ساخته شوی (و پرورش یابی)"
        },
        {
            "chapter": 20,
            "verse": 40,
            "text": "در آن هنگام که خواهرت (در نزدیکی کاخ فرعون) راه می‌رفت و می‌گفت: «آیا کسی را به شما نشان دهم که این نوزاد را کفالت می‌کند (و دایه خوبی برای او خواهد بود)!» پس تو را به مادرت بازگرداندیم، تا چشمش به تو روشن شود؛ و غمگین نگردد! و تو یکی (از فرعونیان) را کشتی؛ اما ما تو را از اندوه نجات دادیم! و بارها تو را آزمودیم! پس از آن، سالیانی در میان مردم «مدین» توقف نمودی؛ سپس در زمان مقدّر (برای فرمان رسالت) به این جا آمدی، ای موسی"
        },
        {
            "chapter": 20,
            "verse": 41,
            "text": "و من تو را برای خودم ساختم (و پرورش دادم)"
        },
        {
            "chapter": 20,
            "verse": 42,
            "text": "(اکنون) تو و برادرت با آیات من بروید، و در یاد من کوتاهی نکنید"
        },
        {
            "chapter": 20,
            "verse": 43,
            "text": "بسوی فرعون بروید؛ که طغیان کرده است"
        },
        {
            "chapter": 20,
            "verse": 44,
            "text": "اما بنرمی با او سخن بگویید؛ شاید متذکّر شود، یا (از خدا) بترسد"
        },
        {
            "chapter": 20,
            "verse": 45,
            "text": "(موسی و هارون) گفتند: «پروردگارا! از این می‌ترسیم که بر ما پیشی گیرد (و قبل از بیان حق، ما را آزار دهد)؛ یا طغیان کند (و نپذیرد)!»"
        },
        {
            "chapter": 20,
            "verse": 46,
            "text": "فرمود: «نترسید! من با شما هستم؛ (همه چیز را) می‌شنوم و می‌بینم"
        },
        {
            "chapter": 20,
            "verse": 47,
            "text": "به سراغ او بروید و بگویید: «ما فرستادگان پروردگار توئیم! بنی اسرائیل را با ما بفرست؛ و آنان را شکنجه و آزار مکن! ما نشانه روشنی از سوی پروردگارت برای تو آورده‌ایم! و درود بر آن کس باد که از هدایت پیروی می‌کند"
        },
        {
            "chapter": 20,
            "verse": 48,
            "text": "به ما وحی شده که عذاب بر کسی است که (آیات الهی را) تکذیب کند و سرپیچی نماید!»"
        },
        {
            "chapter": 20,
            "verse": 49,
            "text": "(فرعون) گفت: «پروردگار شما کیست، ای موسی؟!»"
        },
        {
            "chapter": 20,
            "verse": 50,
            "text": "گفت: «پروردگار ما همان کسی است که به هر موجودی، آنچه را لازمه آفرینش او بوده داده؛ سپس هدایت کرده است!»"
        },
        {
            "chapter": 20,
            "verse": 51,
            "text": "گفت: «پس تکلیف نسلهای گذشته (که به اینها ایمان نداشتند) چه خواهد شد؟!»"
        },
        {
            "chapter": 20,
            "verse": 52,
            "text": "گفت: «آگاهی مربوط به آنها، نزد پروردگارم در کتابی ثبت است؛ پروردگارم هرگز گمراه نمی‌شود، و فراموش نمی‌کند (و آنچه شایسته آنهاست به ایشان می‌دهد)"
        },
        {
            "chapter": 20,
            "verse": 53,
            "text": "همان خداوندی که زمین را برای شما محل آسایش قرار داد؛ و راه‌هایی در آن ایجاد کرد؛ و از آسمان، آبی فرستاد!» که با آن، انواع گوناگون گیاهان را (از خاک تیره) برآوردیم"
        },
        {
            "chapter": 20,
            "verse": 54,
            "text": "هم خودتان بخورید؛ و هم چهارپایانتان را در آن به چرا برید! مسلّماً در اینها نشانه‌های روشنی برای خردمندان است"
        },
        {
            "chapter": 20,
            "verse": 55,
            "text": "ما شما را از آن [= زمین‌] آفریدیم؛ و در آن بازمی‌گردانیم؛ و بار دیگر (در قیامت) شما را از آن بیرون می‌آوریم"
        },
        {
            "chapter": 20,
            "verse": 56,
            "text": "ما همه آیات خود را به او نشان دادیم؛ اما او تکذیب کرد و سرباز زد"
        },
        {
            "chapter": 20,
            "verse": 57,
            "text": "گفت: «ای موسی! آیا آمده‌ای که با سحر خود، ما را از سرزمینمان بیرون کنی؟"
        },
        {
            "chapter": 20,
            "verse": 58,
            "text": "قطعاً ما هم سحری همانند آن برای تو خواهیم آورد! هم اکنون (تاریخش را تعیین کن، و) موعدی میان ما و خودت قرار ده که نه ما و نه تو، از آن تخلّف نکنیم؛ آن هم در مکانی که نسبت به همه یکسان باشد!»"
        },
        {
            "chapter": 20,
            "verse": 59,
            "text": "گفت: «میعاد ما و شما روز زینت [= روز عید] است؛ به شرط اینکه همه مردم، هنگامی که روز، بالا می‌آید، جمع شوند!»"
        },
        {
            "chapter": 20,
            "verse": 60,
            "text": "فرعون آن مجلس را ترک گفت؛ و تمام مکر و فریب خود را جمع کرد؛ و سپس همه را (در روز موعود) آورد"
        },
        {
            "chapter": 20,
            "verse": 61,
            "text": "موسی به آنان گفت: «وای بر شما! دروغ بر خدا نبندید، که شما را با عذابی نابود می‌سازد! و هر کس که (بر خدا) دروغ ببندد، نومید (و شکست خورده) می‌شود!»"
        },
        {
            "chapter": 20,
            "verse": 62,
            "text": "آنها در میان خود، در مورد ادامه راهشان به نزاع برخاستند؛ و مخفیانه و درگوشی با هم سخن گفتند"
        },
        {
            "chapter": 20,
            "verse": 63,
            "text": "گفتند: «این دو (نفر) مسلّماً ساحرند! می‌خواهند با سحرشان شما را از سرزمینتان بیرون کنند و راه و رسم نمونه شما را از بین ببرند"
        },
        {
            "chapter": 20,
            "verse": 64,
            "text": "اکنون که چنین است، تمام نیرو و نقشه خود را جمع کنید، و در یک صف (به میدان مبارزه) بیایید؛ امروز رستگاری از آن کسی است که برتری خود را اثبات کند"
        },
        {
            "chapter": 20,
            "verse": 65,
            "text": "(ساحران) گفتند: «ای موسی! آیا تو اول (عصای خود را) می‌افکنی، یا ما کسانی باشیم که اول بیفکنیم؟!»"
        },
        {
            "chapter": 20,
            "verse": 66,
            "text": "گفت: «شما اول بیفکنید!» در این هنگام طنابها و عصاهای آنان بر اثر سحرشان چنان به نظر می‌رسید که حرکت می‌کند"
        },
        {
            "chapter": 20,
            "verse": 67,
            "text": "موسی ترس خفیفی در دل احساس کرد (مبادا مردم گمراه شوند)"
        },
        {
            "chapter": 20,
            "verse": 68,
            "text": "گفتیم: «نترس! تو مسلّماً (پیروز و) برتری"
        },
        {
            "chapter": 20,
            "verse": 69,
            "text": "و آنچه را در دست راست داری بیفکن، تمام آنچه را ساخته‌اند می‌بلعد! آنچه ساخته‌اند تنها مکر ساحر است؛ و ساحر هر جا رود رستگار نخواهد شد!»"
        },
        {
            "chapter": 20,
            "verse": 70,
            "text": "(موسی عصای خود را افکند، و آنچه را که آنها ساخته بودند بلعید.) ساحران همگی به سجده افتادند و گفتند: «ما به پروردگار هارون و موسی ایمان آوردیم!»"
        },
        {
            "chapter": 20,
            "verse": 71,
            "text": "(فرعون) گفت: «آیا پیش از آنکه به شما اذن دهم به او ایمان آوردید؟! مسلّماً او بزرگ شماست که به شما سحر آموخته است! به یقین دستها و پاهایتان را بطور مخالف قطع می‌کنم؛ و شما را از تنه‌های نخل به دار می‌آویزم؛ و خواهید دانست مجازات کدام یک از ما دردناکتر و پایدارتر است!»"
        },
        {
            "chapter": 20,
            "verse": 72,
            "text": "گفتند: «سوگند به آن کسی که ما را آفریده، هرگز تو را بر دلایل روشنی که برای ما آمده، مقدّم نخواهیم داشت! هر حکمی می‌خواهی بکن؛ تو تنها در این زندگی دنیا می‌توانی حکم کنی"
        },
        {
            "chapter": 20,
            "verse": 73,
            "text": "ما به پروردگارمان ایمان آوردیم تا گناهانمان و آنچه را از سحر بر ما تحمیل کردی ببخشاید؛ و خدا بهتر و پایدارتر است!»"
        },
        {
            "chapter": 20,
            "verse": 74,
            "text": "هر کس در محضر پروردگارش خطاکار حاضر شود، آتش دوزخ برای اوست؛ در آن جا، نه می‌میرد و نه زندگی می‌کند"
        },
        {
            "chapter": 20,
            "verse": 75,
            "text": "و هر کس با ایمان نزد او آید، و اعمال صالح انجام داده باشد، چنین کسانی درجات عالی دارند"
        },
        {
            "chapter": 20,
            "verse": 76,
            "text": "باغهای جاویدان بهشت، که نهرها از زیر درختانش جاری است، در حالی که همیشه در آن خواهند بود؛ این است پاداش کسی که خود را پاک نماید"
        },
        {
            "chapter": 20,
            "verse": 77,
            "text": "ما به موسی وحی فرستادیم که: «شبانه بندگانم را (از مصر) با خود ببر؛ و برای آنها راهی خشک در دریا بگشا؛ که نه از تعقیب (فرعونیان) خواهی ترسید، و نه از غرق شدن در دریا!»"
        },
        {
            "chapter": 20,
            "verse": 78,
            "text": "(به این ترتیب) فرعون با لشکریانش آنها را دنبال کردند؛ و دریا آنان را (در میان امواج خروشان خود) بطور کامل پوشانید"
        },
        {
            "chapter": 20,
            "verse": 79,
            "text": "فرعون قوم خود را گمراه ساخت؛ و هرگز هدایت نکرد"
        },
        {
            "chapter": 20,
            "verse": 80,
            "text": "ای بنی اسرائیل! ما شما را از چنگال دشمنتان نجات دادیم؛ و در طرف راست کوه طور، با شما وعده گذاردیم؛ و «منّ» و «سلوی» بر شما نازل کردیم"
        },
        {
            "chapter": 20,
            "verse": 81,
            "text": "بخورید از روزیهای پاکیزه‌ای که به شما داده‌ایم؛ و در آن طغیان نکنید، که غضب من بر شما وارد شود و هر کس غضبم بر او وارد شود، سقوب می‌کند"
        },
        {
            "chapter": 20,
            "verse": 82,
            "text": "و من هر که را توبه کند، و ایمان آورد، و عمل صالح انجام دهد، سپس هدایت شود، می‌آمرزم"
        },
        {
            "chapter": 20,
            "verse": 83,
            "text": "ای موسی! چه چیز سبب شد که از قومت پیشی گیری، و (برای آمدن به کوه طور) عجله کنی؟"
        },
        {
            "chapter": 20,
            "verse": 84,
            "text": "عرض کرد: «پروردگارا! آنان در پی منند؛ و من به سوی تو شتاب کردم، تا از من خشنود شوی!»"
        },
        {
            "chapter": 20,
            "verse": 85,
            "text": "فرمود: «ما قوم تو را بعد از تو، آزمودیم و سامری آنها را گمراه ساخت!»"
        },
        {
            "chapter": 20,
            "verse": 86,
            "text": "موسی خشمگین و اندوهناک به سوی قوم خود بازگشت و گفت: «ای قوم من! مگر پروردگارتان وعده نیکویی به شما نداد؟! آیا مدّت جدایی من از شما به طول انجامید، یا می‌خواستید غضب پروردگارتان بر شما نازل شود که با وعده من مخالفت کردید؟!»"
        },
        {
            "chapter": 20,
            "verse": 87,
            "text": "گفتند: «ما به میل و اراده خود از وعده تو تخلّف نکردیم؛ بلکه مقداری از زیورهای قوم را که با خود داشتیم افکندیم!» و سامری اینچنین القا کرد"
        },
        {
            "chapter": 20,
            "verse": 88,
            "text": "و برای آنان مجسّمه گوساله‌ای که صدایی همچون صدای گوساله (واقعی) داشت پدید آورد؛ و (به یکدیگر) گفتند: «این خدای شما، و خدای موسی است!» و او فراموش کرد (پیمانی را که با خدا بسته بود)"
        },
        {
            "chapter": 20,
            "verse": 89,
            "text": "آیا نمی‌بینند که (این گوساله) هیچ پاسخی به آنان نمی‌دهد، و مالک هیچ گونه سود و زیانی برای آنها نیست؟"
        },
        {
            "chapter": 20,
            "verse": 90,
            "text": "و پیش از آن، هارون به آنها گفته بود: «ای قوم من! شما به این وسیله مورد آزمایش قرار گرفته‌اید! پروردگار شما خداوند رحمان است! پس، از من پیروی کنید، و فرمانم را اطاعت نمایید!»"
        },
        {
            "chapter": 20,
            "verse": 91,
            "text": "ولی آنها گفتند: «ما همچنان گرد آن می‌گردیم (و به پرستش گوساله ادامه می‌دهیم) تا موسی به سوی ما بازگردد!»"
        },
        {
            "chapter": 20,
            "verse": 92,
            "text": "(موسی) گفت: «ای هارون! چرا هنگامی که دیدی آنها گمراه شدند"
        },
        {
            "chapter": 20,
            "verse": 93,
            "text": "از من پیروی نکردی؟! آیا فرمان مرا عصیان نمودی؟!»"
        },
        {
            "chapter": 20,
            "verse": 94,
            "text": "(هارون) گفت: «ای فرزند مادرم! [= ای برادر!] ریش و سر مرا مگیر! من ترسیدم بگویی تو میان بنی اسرائیل تفرقه انداختی، و سفارش مرا به کار نبستی!»"
        },
        {
            "chapter": 20,
            "verse": 95,
            "text": "(موسی رو به سامری کرد و) گفت: «تو چرا این کار را کردی، ای سامری؟!»"
        },
        {
            "chapter": 20,
            "verse": 96,
            "text": "گفت: «من چیزی دیدم که آنها ندیدند؛ من قسمتی از آثار رسول (و فرستاده خدا) را گرفتم، سپس آن را افکندم، و اینچنین (هوای) نفس من این کار را در نظرم جلوه داد!»"
        },
        {
            "chapter": 20,
            "verse": 97,
            "text": "(موسی) گفت: «برو، که بهره تو در زندگی دنیا این است که (هر کس با تو نزدیک شود) بگوئی «با من تماس نگیر!» و تو میعادی (از عذاب خدا) داری، که هرگز تخلّف نخواهد شد! (اکنون) بنگر به این معبودت که پیوسته آن را پرستش می‌کردی! و ببین ما آن را نخست می‌سوزانیم؛ سپس ذرّات آن را به دریا می‌پاشیم"
        },
        {
            "chapter": 20,
            "verse": 98,
            "text": "معبود شما تنها خداوندی است که جز او معبودی نیست؛ و علم او همه چیز را فرا گرفته است!»"
        },
        {
            "chapter": 20,
            "verse": 99,
            "text": "این گونه بخشی از اخبار پیشین را برای تو بازگو می‌کنیم؛ و ما از نزد خود، ذکر (و قرآنی) به تو دادیم"
        },
        {
            "chapter": 20,
            "verse": 100,
            "text": "هر کس از آن روی گردان شود، روز قیامت بار سنگینی (از گناه و مسؤولیّت) بر دوش خواهد داشت"
        },
        {
            "chapter": 20,
            "verse": 101,
            "text": "در حالی که جاودانه در آن خواهند ماند؛ و بد باری است برای آنها در روز قیامت"
        },
        {
            "chapter": 20,
            "verse": 102,
            "text": "همان روزی که در «صور» دمیده می‌شود؛ و مجرمان را با بدنهای کبود، در آن روز جمع می‌کنیم"
        },
        {
            "chapter": 20,
            "verse": 103,
            "text": "آنها آهسته با هم گفتگو می‌کنند؛ (بعضی می‌گویند:) شما فقط ده (شبانه روز در عالم برزخ) توقّف کردید! (و نمی‌دانند چقدر طولانی بوده است)"
        },
        {
            "chapter": 20,
            "verse": 104,
            "text": "ما به آنچه آنها می‌گویند آگاهتریم، هنگامی که نیکوروش‌ترین آنها می‌گوید: «شما تنها یک روز درنگ کردید!»"
        },
        {
            "chapter": 20,
            "verse": 105,
            "text": "و از تو درباره کوه‌ها سؤال می‌کنند؛ بگو: «پروردگارم آنها را (متلاشی کرده) برباد می‌دهد"
        },
        {
            "chapter": 20,
            "verse": 106,
            "text": "سپس زمین را صاف و هموار و بی‌آب و گیاه رها می‌سازد"
        },
        {
            "chapter": 20,
            "verse": 107,
            "text": "به گونه‌ای که در آن، هیچ پستی و بلندی نمی‌بینی!»"
        },
        {
            "chapter": 20,
            "verse": 108,
            "text": "در آن روز، همه از دعوت کننده الهی پیروی نموده، و قدرت بر مخالفت او نخواهند داشت (و همگی از قبرها برمی‌خیزند)؛ و همه صداها در برابر (عظمت) خداوند رحمان، خاضع می‌شود؛ و جز صدای آهسته چیزی نمی‌شنوی"
        },
        {
            "chapter": 20,
            "verse": 109,
            "text": "در آن روز، شفاعت هیچ کس سودی نمی‌بخشد، جز کسی که خداوند رحمان به او اجازه داده، و به گفتار او راضی است"
        },
        {
            "chapter": 20,
            "verse": 110,
            "text": "آنچه را پیش رو دارند، و آنچه را (در دنیا) پشت سرگذاشته‌اند می‌داند؛ ولی آنها به (علم) او احاطه ندارند"
        },
        {
            "chapter": 20,
            "verse": 111,
            "text": "و (در آن روز) همه چهره‌ها در برابر خداوند حیّ قیوم، خاضع می‌شود؛ و مأیوس (و زیانکار) است آن که بار ستمی بر دوش دارد"
        },
        {
            "chapter": 20,
            "verse": 112,
            "text": "(امّا) آن کس که کارهای شایسته انجام دهد، در حالی که مؤمن باشد، نه از ظلمی می‌ترسد، و نه از نقصان حقش"
        },
        {
            "chapter": 20,
            "verse": 113,
            "text": "و این گونه آن را قرآنی عربی [= فصیح و گویا] نازل کردیم، و انواع وعیدها (و انذارها) را در آن بازگو نمودیم، شاید تقوا پیشه کنند؛ یا برای آنان تذکّری پدید آورد"
        },
        {
            "chapter": 20,
            "verse": 114,
            "text": "پس بلندمرتبه است خداوندی که سلطان حقّ است! پس نسبت به (تلاوت) قرآن عجله مکن، پیش از آنکه وحی آن بر تو تمام شود؛ و بگو: «پروردگارا! علم مرا افزون کن!»"
        },
        {
            "chapter": 20,
            "verse": 115,
            "text": "پیش از این، از آدم پیمان گرفته بودیم؛ امّا او فراموش کرد؛ و عزم استواری برای او نیافتیم"
        },
        {
            "chapter": 20,
            "verse": 116,
            "text": "و به یاد آور هنگامی را که به فرشتگان گفتیم: «برای آدم سجده کنید!» همگی سجده کردند؛ جز ابلیس که سرباز زد (و سجده نکرد)"
        },
        {
            "chapter": 20,
            "verse": 117,
            "text": "پس گفتیم: «ای آدم! این (ابلیس) دشمن تو و (دشمن) همسر توست! مبادا شما را از بهشت بیرون کند؛ که به زحمت و رنج خواهی افتاد"
        },
        {
            "chapter": 20,
            "verse": 118,
            "text": "(امّا تو در بهشت راحت هستی! و مزیّتش) برای تو این است که در آن گرسنه و برهنه نخواهی شد؛"
        },
        {
            "chapter": 20,
            "verse": 119,
            "text": "و در آن تشنه نمی‌شوی، و حرارت آفتاب آزارت نمی‌دهد!»"
        },
        {
            "chapter": 20,
            "verse": 120,
            "text": "ولی شیطان او را وسوسه کرد و گفت: «ای آدم! آیا می‌خواهی تو را به درخت زندگی جاوید، و ملکی بی‌زوال راهنمایی کنم؟!»"
        },
        {
            "chapter": 20,
            "verse": 121,
            "text": "سرانجام هر دو از آن خوردند، (و لباس بهشتیشان فرو ریخت،) و عورتشان آشکار گشت و برای پوشاندن خود، از برگهای (درختان) بهشتی جامه دوختند! (آری) آدم پروردگارش را نافرمانی کرد، و از پاداش او محروم شد"
        },
        {
            "chapter": 20,
            "verse": 122,
            "text": "سپس پروردگارش او را برگزید، و توبه‌اش را پذیرفت، و هدایتش نمود"
        },
        {
            "chapter": 20,
            "verse": 123,
            "text": "(خداوند) فرمود: «هر دو از آن (بهشت) فرود آیید، در حالی که دشمن یکدیگر خواهید بود! ولی هرگاه هدایت من به سراغ شما آید، هر کس از هدایت من پیروی کند، نه گمراه می‌شود، و نه در رنج خواهد بود"
        },
        {
            "chapter": 20,
            "verse": 124,
            "text": "و هر کس از یاد من روی گردان شود، زندگی (سخت و) تنگی خواهد داشت؛ و روز قیامت، او را نابینا محشور می‌کنیم!»"
        },
        {
            "chapter": 20,
            "verse": 125,
            "text": "می‌گوید: «پروردگارا! چرا نابینا محشورم کردی؟! من که بینا بودم!»"
        },
        {
            "chapter": 20,
            "verse": 126,
            "text": "می‌فرماید: «آن گونه که آیات من برای تو آمد، و تو آنها را فراموش کردی؛ امروز نیز تو فراموش خواهی شد!»"
        },
        {
            "chapter": 20,
            "verse": 127,
            "text": "و این گونه جزا می‌دهیم کسی را که اسراف کند، و به آیات پروردگارش ایمان نیاورد! و عذاب آخرت، شدیدتر و پایدارتر است"
        },
        {
            "chapter": 20,
            "verse": 128,
            "text": "آیا برای هدایت آنان کافی نیست که بسیاری از نسلهای پیشین را (که طغیان و فساد کردند) هلاک نمودیم، و اینها در مسکنهای (ویران شده) آنان راه می‌روند! مسلّماً در این امر، نشانه‌های روشنی برای خردمندان است"
        },
        {
            "chapter": 20,
            "verse": 129,
            "text": "و اگر سنّت و تقدیر پروردگارت و ملاحظه زمان مقرّر نبود، عذاب الهی بزودی دامان آنان را می‌گرفت"
        },
        {
            "chapter": 20,
            "verse": 130,
            "text": "پس در برابر آنچه می‌گویند، صبر کن! و پیش از طلوع آفتاب، و قبل از غروب آن؛ تسبیح و حمد پروردگارت را بجا آور؛ و همچنین (برخی) از ساعات شب و اطراف روز (پروردگارت را) تسبیح گوی؛ باشد که (از الطاف الهی) خشنود شوی"
        },
        {
            "chapter": 20,
            "verse": 131,
            "text": "و هرگز چشمان خود را به نعمتهای مادّی، که به گروه‌هایی از آنان داده‌ایم، میفکن! اینها شکوفه‌های زندگی دنیاست؛ تا آنان را در آن بیازماییم؛ و روزی پروردگارت بهتر و پایدارتر است"
        },
        {
            "chapter": 20,
            "verse": 132,
            "text": "خانواده خود را به نماز فرمان ده؛ و بر انجام آن شکیبا باش! از تو روزی نمی‌خواهیم؛ (بلکه) ما به تو روزی می‌دهیم؛ و عاقبت نیک برای تقواست"
        },
        {
            "chapter": 20,
            "verse": 133,
            "text": "گفتند: «چرا (پیامبر) معجزه و نشانه‌ای از سوی پروردگارش برای ما نمی‌آورد؟! (بگو:) آیا خبرهای روشنی که در کتابهای (آسمانی) نخستین بوده، برای آنها نیامد؟"
        },
        {
            "chapter": 20,
            "verse": 134,
            "text": "اگر ما آنان را پیش از آن (که قرآن نازل شود) با عذابی هلاک می‌کردیم، (در قیامت) می‌گفتند: «پروردگارا! چرا پیامبری برای ما نفرستادی تا از آیات تو پیروی کنیم، پیش از آنکه ذلیل و رسوا شویم!»"
        },
        {
            "chapter": 20,
            "verse": 135,
            "text": "بگو: «همه (ما و شما) در انتظاریم! (ما در انتظار وعده پیروزی، و شما در انتظار شکست ما!) حال که چنین است، انتظار بکشید! امّا بزودی می‌دانید چه کسی از اصحاب صراط مستقیم، و چه کسی هدایت یافته است"
        },
        {
            "chapter": 21,
            "verse": 1,
            "text": "حساب مردم به آنان نزدیک شده، در حالی که در غفلتند و روی گردانند"
        },
        {
            "chapter": 21,
            "verse": 2,
            "text": "هیچ یادآوری تازه‌ای از طرف پروردگارشان برای آنها نمی‌آید، مگر آنکه با بازی (و شوخی) به آن گوش می‌دهند"
        },
        {
            "chapter": 21,
            "verse": 3,
            "text": "این در حالی است که دلهایشان در لهو و بی‌خبری فرو رفته است! و ستمگران پنهانی نجوا کردند (و گفتند): «آیا جز این است که او بشری همانند شماست؟! آیا به سراغ سحر می‌روید، با اینکه (چشم دارید و) می‌بینید؟"
        },
        {
            "chapter": 21,
            "verse": 4,
            "text": "(پیامبر) گفت: «پروردگارم همه سخنان را، چه در آسمان باشد و چه در زمین، می‌داند؛ و او شنوا و داناست!»"
        },
        {
            "chapter": 21,
            "verse": 5,
            "text": "آنها گفتند: «(آنچه محمّد (ص) آورده وحی نیست؛) بلکه خوابهایی آشفته است! اصلاً آن را بدروغ به خدا بسته؛ نه، بلکه او یک شاعر است! (اگر راست می‌گوید) باید معجزه‌ای برای ما بیاورد؛ همان گونه که پیامبران پیشین (با معجزات) فرستاده شدند!»"
        },
        {
            "chapter": 21,
            "verse": 6,
            "text": "تمام آبادیهایی که پیش از اینها هلاک کردیم (تقاضای معجزات گوناگون کردند، و خواسته آنان عملی شد، ولی) هرگز ایمان نیاوردند؛ آیا اینها ایمان می‌آورند؟"
        },
        {
            "chapter": 21,
            "verse": 7,
            "text": "ما پیش از تو، جز مردانی که به آنان وحی می‌کردیم، نفرستادیم! (همه انسان بودند، و از جنس بشر!) اگر نمی‌دانید، از آگاهان بپرسید"
        },
        {
            "chapter": 21,
            "verse": 8,
            "text": "آنان را پیکرهایی که غذا نخورند قرار ندادیم! عمر جاویدان هم نداشتند"
        },
        {
            "chapter": 21,
            "verse": 9,
            "text": "سپس وعده‌ای را که به آنان داده بودیم، وفا کردیم! آنها و هر کس را که می‌خواستیم (از چنگ دشمنانشان) نجات دادیم؛ و مسرفان را هلاک نمودیم"
        },
        {
            "chapter": 21,
            "verse": 10,
            "text": "ما بر شما کتابی نازل کردیم که وسیله تذکّر (و بیداری) شما در آن است! آیا نمی‌فهمید؟"
        },
        {
            "chapter": 21,
            "verse": 11,
            "text": "چه بسیار آبادیهای ستمگری را در هم شکستیم؛ و بعد از آنها، قوم دیگری روی کار آوردیم"
        },
        {
            "chapter": 21,
            "verse": 12,
            "text": "هنگامی که عذاب ما را احساس کردند، ناگهان پا به فرار گذاشتند"
        },
        {
            "chapter": 21,
            "verse": 13,
            "text": "(گفتیم:) فرار نکنید؛ و به زندگی پر ناز و نعمت، و به مسکنهای پر زرق و برقتان بازگردید! شاید (سائلان بیایند و) از شما تقاضا کنند (شما هم آنان را محروم بازگردانید)"
        },
        {
            "chapter": 21,
            "verse": 14,
            "text": "گفتند: «ای وای بر ما! به یقین ما ستمگر بودیم!»"
        },
        {
            "chapter": 21,
            "verse": 15,
            "text": "و همچنان این سخن را تکرار می‌کردند، تا آنها را درو کرده و خاموش ساختیم"
        },
        {
            "chapter": 21,
            "verse": 16,
            "text": "ما آسمان و زمین، و آنچه را در میان آنهاست از روی بازی نیافریدیم"
        },
        {
            "chapter": 21,
            "verse": 17,
            "text": "(بفرض محال) اگر می‌خواستیم سرگرمی انتخاب کنیم، چیزی متناسب خود انتخاب می‌کردیم"
        },
        {
            "chapter": 21,
            "verse": 18,
            "text": "بلکه ما حق را بر سر باطل می‌کوبیم تا آن را هلاک سازد؛ و این گونه، باطل محو و نابود می‌شود! امّا وای بر شما از توصیفی که (درباره خدا و هدف آفرینش) می‌کنید"
        },
        {
            "chapter": 21,
            "verse": 19,
            "text": "از آن اوست آنان که در آسمانها و زمینند! و آنها که نزد اویند [= فرشتگان‌] هیچ گاه از عبادتش استکبار نمی‌ورزند، و هرگز خسته نمی‌شوند"
        },
        {
            "chapter": 21,
            "verse": 20,
            "text": "(تمام) شب و روز را تسبیح می‌گویند؛ و سست نمی‌گردند"
        },
        {
            "chapter": 21,
            "verse": 21,
            "text": "آیا آنها خدایانی از زمین برگزیدند که (خلق می‌کنند و) منتشر می‌سازند؟"
        },
        {
            "chapter": 21,
            "verse": 22,
            "text": "اگر در آسمان و زمین، جز «اللّه» خدایان دیگری بود، فاسد می‌شدند (و نظام جهان به هم می‌خورد)! منزه است خداوند پروردگار عرش، از توصیفی که آنها می‌کنند"
        },
        {
            "chapter": 21,
            "verse": 23,
            "text": "هیچ کس نمی‌تواند بر کار او خرده بگیرد؛ ولی در کارهای آنها، جای سؤال و ایراد است"
        },
        {
            "chapter": 21,
            "verse": 24,
            "text": "آیا آنها معبودانی جز خدا برگزیدند؟! بگو: «دلیلتان را بیاورید! این سخن کسانی است که با من هستند، و سخن کسانی [= پیامبرانی‌] است که پیش از من بودند!» امّا بیشتر آنها حق را نمی‌دانند؛ و به همین دلیل (از آن) روی گردانند"
        },
        {
            "chapter": 21,
            "verse": 25,
            "text": "ما پیش از تو هیچ پیامبری را نفرستادیم مگر اینکه به او وحی کردیم که: «معبودی جز من نیست؛ پس تنها مرا پرستش کنید.»"
        },
        {
            "chapter": 21,
            "verse": 26,
            "text": "آنها گفتند: «خداوند رحمان فرزندی برای خود انتخاب کرده است»! او منزه است (از این عیب و نقص)؛ آنها [= فرشتگان‌] بندگان شایسته اویند"
        },
        {
            "chapter": 21,
            "verse": 27,
            "text": "هرگز در سخن بر او پیشی نمی‌گیرند؛ و (پیوسته) به فرمان او عمل می‌کنند"
        },
        {
            "chapter": 21,
            "verse": 28,
            "text": "او اعمال امروز و آینده و اعمال گذشته آنها را می‌داند؛ و آنها جز برای کسی که خدا راضی (به شفاعت برای او) است شفاعت نمی‌کنند؛ و از ترس او بیمناکند"
        },
        {
            "chapter": 21,
            "verse": 29,
            "text": "و هر کس از آنها بگوید: «من جز خدا، معبودی دیگرم»، کیفر او را جهنم می‌دهیم! و ستمگران را این گونه کیفر خواهیم داد"
        },
        {
            "chapter": 21,
            "verse": 30,
            "text": "آیا کافران ندیدند که آسمانها و زمین به هم پیوسته بودند، و ما آنها را از یکدیگر باز کردیم؛ و هر چیز زنده‌ای را از آب قرار دادیم؟! آیا ایمان نمی‌آورند؟"
        },
        {
            "chapter": 21,
            "verse": 31,
            "text": "و در زمین، کوه‌های ثابت و پابرجایی قرار دادیم، مبادا آنها را بلرزاند! و در آن، درّه‌ها و راه‌هایی قرار دادیم تا هدایت شوند"
        },
        {
            "chapter": 21,
            "verse": 32,
            "text": "و آسمان را سقف محفوظی قرار دادیم؛ ولی آنها از آیات آن روی‌گردانند"
        },
        {
            "chapter": 21,
            "verse": 33,
            "text": "او کسی است که شب و روز و خورشید و ماه را آفرید؛ هر یک در مداری در حرکتند"
        },
        {
            "chapter": 21,
            "verse": 34,
            "text": "پیش از تو (نیز) برای هیچ انسانی جاودانگی قرار ندادیم؛ (وانگهی آنها که انتظار مرگ تو را می‌کشند،) آیا اگر تو بمیری، آنان جاوید خواهند بود؟"
        },
        {
            "chapter": 21,
            "verse": 35,
            "text": "هر انسانی طعم مرگ را می‌چشد! و شما را با بدیها و خوبیها آزمایش می‌کنیم؛ و سرانجام بسوی ما بازگردانده می‌شوید"
        },
        {
            "chapter": 21,
            "verse": 36,
            "text": "هنگامی که کافران تو را می‌بینند، کاری جز استهزا کردن تو ندارند؛ (و می‌گویند:) آیا این همان کسی است که سخن از خدایان شما می‌گوید؟! در حالی که خودشان ذکر خداوند رحمان را انکار می‌کنند"
        },
        {
            "chapter": 21,
            "verse": 37,
            "text": "(آری،) انسان از عجله آفریده شده؛ ولی عجله نکنید؛ بزودی آیاتم را به شما نشان خواهم داد"
        },
        {
            "chapter": 21,
            "verse": 38,
            "text": "آنها می‌گویند: «اگر راست میگویید، این وعده (قیامت) کی فرا می‌رسد؟!»"
        },
        {
            "chapter": 21,
            "verse": 39,
            "text": "ولی اگر کافران می‌دانستند زمانی که (فرا می‌رسد) نمی‌توانند شعله‌های آتش را از صورت و از پشتهای خود دور کنند، و هیچ کس آنان را یاری نمی‌کند (این قدر درباره قیامت شتاب نمی‌کردند)"
        },
        {
            "chapter": 21,
            "verse": 40,
            "text": "(آری، این مجازات الهی) بطور ناگهانی به سراغشان می‌آید و مبهوتشان می‌کند؛ آنچنان که توانایی دفع آن را ندارند، و به آنها مهلت داده نمی‌شود"
        },
        {
            "chapter": 21,
            "verse": 41,
            "text": "(اگر تو را استهزا کنند نگران نباش،) پیامبران پیش از تو را (نیز) استهزا کردند؛ امّا سرانجام، آنچه را استهزا می‌کردند دامان مسخره‌کنندگان را گرفت (و مجازات الهی آنها را در هم کوبید)"
        },
        {
            "chapter": 21,
            "verse": 42,
            "text": "بگو: «چه کسی شما را در شب و روز از (مجازات) خداوند بخشنده نگاه می‌دارد؟!» ولی آنان از یاد پروردگارشان روی‌گردانند"
        },
        {
            "chapter": 21,
            "verse": 43,
            "text": "آیا آنها خدایانی دارند که می‌توانند در برابر ما از آنان دفاع کنند؟! (این خدایان ساختگی، حتّی) نمی‌توانند خودشان را یاری دهند (تا چه رسد به دیگران)؛ و نه از ناحیه ما با نیرویی یاری می‌شوند"
        },
        {
            "chapter": 21,
            "verse": 44,
            "text": "ما آنها و پدرانشان را (از نعمتها) بهره‌مند ساختیم، تا آنجا که عمر طولانی پیدا کردند (و مایه غرور و طغیانشان شد)؛ آیا نمی‌بینند که ما پیوسته به سراغ زمین آمده، و از آن (و اهلش) می‌کاهیم؟! آیا آنها غالبند (یا ما)؟"
        },
        {
            "chapter": 21,
            "verse": 45,
            "text": "بگو: «من تنها بوسیله وحی شما را انذار می‌کنم!» ولی آنها که گوشهایشان کر است، هنگامی که انذار می‌شوند، سخنان را نمی‌شنوند"
        },
        {
            "chapter": 21,
            "verse": 46,
            "text": "اگر کمترین عذاب پروردگارت به آنان برسد، فریادشان بلند می‌شود که: «ای وای بر ما! ما همگی ستمگر بودیم!»"
        },
        {
            "chapter": 21,
            "verse": 47,
            "text": "ما ترازوهای عدل را در روز قیامت برپا می‌کنیم؛ پس به هیچ کس کمترین ستمی نمی‌شود؛ و اگر بمقدار سنگینی یک دانه خردل (کار نیک و بدی) باشد، ما آن را حاضر می‌کنیم؛ و کافی است که ما حساب‌کننده باشیم"
        },
        {
            "chapter": 21,
            "verse": 48,
            "text": "ما به موسی و هارون، «فرقان» [= وسیله جدا کردن حق از باطل‌] و نور، و آنچه مایه یادآوری برای پرهیزگاران است، دادیم"
        },
        {
            "chapter": 21,
            "verse": 49,
            "text": "همانان که از پروردگارشان در نهان می‌ترسند، و از قیامت بیم دارند"
        },
        {
            "chapter": 21,
            "verse": 50,
            "text": "و این (قرآن) ذکر مبارکی است که (بر شما) نازل کردیم؛ آیا شما آن را انکار می‌کنید؟"
        },
        {
            "chapter": 21,
            "verse": 51,
            "text": "ما وسیله رشد ابراهیم را از قبل به او دادیم؛ و از (شایستگی) او آگاه بودیم"
        },
        {
            "chapter": 21,
            "verse": 52,
            "text": "آن هنگام که به پدرش (آزر) و قوم او گفت: «این مجسمه‌های بی‌روح چیست که شما همواره آنها را پرستش می‌کنید؟!»"
        },
        {
            "chapter": 21,
            "verse": 53,
            "text": "گفتند: «ما پدران خود را دیدیم که آنها را عبادت می‌کنند.»"
        },
        {
            "chapter": 21,
            "verse": 54,
            "text": "گفت: «مسلّماً هم شما و هم پدرانتان، در گمراهی آشکاری بوده‌اید!»"
        },
        {
            "chapter": 21,
            "verse": 55,
            "text": "گفتند: «آیا مطلب حقّی برای ما آورده‌ای، یا شوخی می‌کنی؟!»"
        },
        {
            "chapter": 21,
            "verse": 56,
            "text": "گفت: «(کاملاً حقّ آورده‌ام) پروردگار شما همان پروردگار آسمانها و زمین است که آنها را ایجاد کرده؛ و من بر این امر، از گواهانم"
        },
        {
            "chapter": 21,
            "verse": 57,
            "text": "و به خدا سوگند، در غیاب شما، نقشه‌ای برای نابودی بتهایتان می‌کشم!»"
        },
        {
            "chapter": 21,
            "verse": 58,
            "text": "سرانجام (با استفاده از یک فرصت مناسب)، همه آنها -جز بت بزرگشان- را قطعه قطعه کرد؛ شاید سراغ او بیایند (و او حقایق را بازگو کند)"
        },
        {
            "chapter": 21,
            "verse": 59,
            "text": "(هنگامی که منظره بتها را دیدند،) گفتند: «هر کس با خدایان ما چنین کرده، قطعاً از ستمگران است (و باید کیفر سخت ببیند)!»"
        },
        {
            "chapter": 21,
            "verse": 60,
            "text": "(گروهی) گفتند: «شنیدیم نوجوانی از (مخالفت با) بتها سخن می‌گفت که او را ابراهیم می‌گویند.»"
        },
        {
            "chapter": 21,
            "verse": 61,
            "text": "(جمعیّت) گفتند: «او را در برابر دیدگان مردم بیاورید، تا گواهی دهند!»"
        },
        {
            "chapter": 21,
            "verse": 62,
            "text": "(هنگامی که ابراهیم را حاضر کردند،) گفتند: «تو این کار را با خدایان ما کرده‌ای، ای ابراهیم؟!»"
        },
        {
            "chapter": 21,
            "verse": 63,
            "text": "گفت: «بلکه این کار را بزرگشان کرده است! از آنها بپرسید اگر سخن می‌گویند!»"
        },
        {
            "chapter": 21,
            "verse": 64,
            "text": "آنها به وجدان خویش بازگشتند؛ و (به خود) گفتند: «حقّا که شما ستمگرید!»"
        },
        {
            "chapter": 21,
            "verse": 65,
            "text": "سپس بر سرهایشان واژگونه شدند؛ (و حکم وجدان را بکلّی فراموش کردند و گفتند:) تو می‌دانی که اینها سخن نمی‌گویند"
        },
        {
            "chapter": 21,
            "verse": 66,
            "text": "(ابراهیم) گفت: «آیا جز خدا چیزی را می‌پرستید که نه کمترین سودی برای شما دارد، و نه زیانی به شما می‌رساند! (نه امیدی به سودشان دارید، و نه ترسی از زیانشان)"
        },
        {
            "chapter": 21,
            "verse": 67,
            "text": "اف بر شما و بر آنچه جز خدا می‌پرستید! آیا اندیشه نمی‌کنید (و عقل ندارید)؟"
        },
        {
            "chapter": 21,
            "verse": 68,
            "text": "گفتند: «او را بسوزانید و خدایان خود را یاری کنید، اگر کاری از شما ساخته است!»"
        },
        {
            "chapter": 21,
            "verse": 69,
            "text": "(سرانجام او را به آتش افکندند؛ ولی ما) گفتیم: «ای آتش! بر ابراهیم سرد و سالم باش!»"
        },
        {
            "chapter": 21,
            "verse": 70,
            "text": "آنها می‌خواستند ابراهیم را با این نقشه نابود کنند؛ ولی ما آنها را زیانکارترین مردم قرار دادیم"
        },
        {
            "chapter": 21,
            "verse": 71,
            "text": "و او و لوط را به سرزمین (شام) -که آن را برای همه جهانیان پربرکت ساختیم- نجات دادیم"
        },
        {
            "chapter": 21,
            "verse": 72,
            "text": "و اسحاق، و علاوه بر او، یعقوب را به وی بخشیدیم؛ و همه آنان را مردانی صالح قرار دادیم"
        },
        {
            "chapter": 21,
            "verse": 73,
            "text": "و آنان را پیشوایانی قرار دادیم که به فرمان ما، (مردم را) هدایت می‌کردند؛ و انجام کارهای نیک و برپاداشتن نماز و ادای زکات را به آنها وحی کردیم؛ و تنها ما را عبادت می‌کردند"
        },
        {
            "chapter": 21,
            "verse": 74,
            "text": "و لوط را (به یاد آور) که به او حکومت و علم دادیم؛ و از شهری که اعمال زشت و کثیف انجام می‌دادند، رهایی بخشیدیم؛ چرا که آنها مردم بد و فاسقی بودند"
        },
        {
            "chapter": 21,
            "verse": 75,
            "text": "و او را در رحمت خود داخل کردیم؛ و او از صالحان بود"
        },
        {
            "chapter": 21,
            "verse": 76,
            "text": "و نوح را (به یاد آور) هنگامی که پیش از آن (زمان، پروردگار خود را) خواند! ما دعای او را مستجاب کردیم؛ و او و خاندانش را از اندوه بزرگ نجات دادیم؛"
        },
        {
            "chapter": 21,
            "verse": 77,
            "text": "و او را در برابر جمعیّتی که آیات ما را تکذیب کرده بودند یاری دادیم؛ چرا که قوم بدی بودند؛ از این رو همه آنها را غرق کردیم"
        },
        {
            "chapter": 21,
            "verse": 78,
            "text": "و داوود و سلیمان را (به خاطر بیاور) هنگامی که درباره کشتزاری که گوسفندان بی شبان قوم، شبانگاه در آن چریده (و آن را تباه کرده) بودند، داوری می‌کردند؛ و ما بر حکم آنان شاهد بودیم"
        },
        {
            "chapter": 21,
            "verse": 79,
            "text": "ما (حکم واقعی) آن را به سلیمان فهماندیم؛ و به هر یک از آنان (شایستگی) داوری، و علم فراوانی دادیم؛ و کوه‌ها و پرندگان را با داوود مسخّر ساختیم، که (همراه او) تسبیح (خدا) می‌گفتند؛ و ما این کار را انجام دادیم"
        },
        {
            "chapter": 21,
            "verse": 80,
            "text": "و ساختن زره را بخاطر شما به او تعلیم دادیم، تا شما را در جنگهایتان حفظ کند؛ آیا شکرگزار (این نعمتهای خدا) هستید؟"
        },
        {
            "chapter": 21,
            "verse": 81,
            "text": "و تندباد را مسخّر سلیمان ساختیم، که بفرمان او بسوی سرزمینی که آن را پربرکت کرده بودیم جریان می‌یافت؛ و ما از همه چیز آگاه بوده‌ایم"
        },
        {
            "chapter": 21,
            "verse": 82,
            "text": "و گروهی از شیاطین (را نیز مسخّر او قرار دادیم، که در دریا) برایش غوّاصی می‌کردند؛ و کارهایی غیر از این (نیز) برای او انجام می‌دادند؛ و ما آنها را (از سرکشی) حفظ می‌کردیم"
        },
        {
            "chapter": 21,
            "verse": 83,
            "text": "و ایّوب را (به یاد آور) هنگامی که پروردگارش را خواند (و عرضه داشت): «بدحالی و مشکلات به من روی آورده؛ و تو مهربانترین مهربانانی!»"
        },
        {
            "chapter": 21,
            "verse": 84,
            "text": "ما دعای او را مستجاب کردیم؛ و ناراحتیهایی را که داشت برطرف ساختیم؛ و خاندانش را به او بازگرداندیم؛ و همانندشان را بر آنها افزودیم؛ تا رحمتی از سوی ما و تذکّری برای عبادت‌کنندگان باشد"
        },
        {
            "chapter": 21,
            "verse": 85,
            "text": "و اسماعیل و ادریس و ذاالکفل را (به یاد آور) که همه از صابران بودند"
        },
        {
            "chapter": 21,
            "verse": 86,
            "text": "و ما آنان را در رحمت خود وارد ساختیم؛ چرا که آنها از صالحان بودند"
        },
        {
            "chapter": 21,
            "verse": 87,
            "text": "و ذاالنون [= یونس‌] را (به یاد آور) در آن هنگام که خشمگین (از میان قوم خود) رفت؛ و چنین می‌پنداشت که ما بر او تنگ نخواهیم گرفت؛ (امّا موقعی که در کام نهنگ فرو رفت،) در آن ظلمتها (ی متراکم) صدا زد: «(خداوندا!) جز تو معبودی نیست! منزّهی تو! من از ستمکاران بودم!»"
        },
        {
            "chapter": 21,
            "verse": 88,
            "text": "ما دعای او را به اجابت رساندیم؛ و از آن اندوه نجاتش بخشیدیم؛ و این گونه مؤمنان را نجات می‌دهیم"
        },
        {
            "chapter": 21,
            "verse": 89,
            "text": "و زکریا را (به یاد آور) در آن هنگام که پروردگارش را خواند (و عرض کرد): «پروردگار من! مرا تنها مگذار (و فرزند برومندی به من عطا کن)؛ و تو بهترین وارثانی!»"
        },
        {
            "chapter": 21,
            "verse": 90,
            "text": "ما هم دعای او را پذیرفتیم، و یحیی را به او بخشیدیم؛ و همسرش را (که نازا بود) برایش آماده (بارداری) کردیم؛ چرا که آنان (خاندانی بودند که) همواره در کارهای خیر بسرعت اقدام می‌کردند؛ و در حال بیم و امید ما را می‌خواندند؛ و پیوسته برای ما (خاضع و) خاشع بودند"
        },
        {
            "chapter": 21,
            "verse": 91,
            "text": "و به یاد آور زنی را که دامان خود را پاک نگه داشت؛ و ما از روح خود در او دمیدیم؛ و او و فرزندش [= مسیح‌] را نشانه بزرگی برای جهانیان قرار دادیم"
        },
        {
            "chapter": 21,
            "verse": 92,
            "text": "این (پیامبران بزرگ و پیروانشان) همه امّت واحدی بودند (و پیرو یک هدف)؛ و من پروردگار شما هستم؛ پس مرا پرستش کنید"
        },
        {
            "chapter": 21,
            "verse": 93,
            "text": "(گروهی از پیروان ناآگاه آنها) کار خود را به تفرقه در میان خود کشاندند؛ (ولی سرانجام) همگی بسوی ما بازمی‌گردند"
        },
        {
            "chapter": 21,
            "verse": 94,
            "text": "و هر کس چیزی از اعمال شایسته بجا آورد، در حالی که ایمان داشته باشد، کوشش او ناسپاسی نخواهد شد؛ و ما تمام اعمال او را (برای پاداش) می‌نویسیم"
        },
        {
            "chapter": 21,
            "verse": 95,
            "text": "و حرام است بر شهرها و آبادیهایی که (بر اثر گناه) نابودشان کردیم (که به دنیا بازگردند؛) آنها هرگز باز نخواهند گشت"
        },
        {
            "chapter": 21,
            "verse": 96,
            "text": "تا آن زمان که «یأجوج» و «مأجوج» گشوده شوند؛ و آنها از هر محلّ مرتفعی بسرعت عبور می‌کنند"
        },
        {
            "chapter": 21,
            "verse": 97,
            "text": "و وعده حقّ [= قیامت‌] نزدیک می‌شود؛ در آن هنگام چشمهای کافران از وحشت از حرکت بازمی‌ماند؛ (می‌گویند:) ای وای بر ما که از این (جریان) در غفلت بودیم؛ بلکه ما ستمکار بودیم"
        },
        {
            "chapter": 21,
            "verse": 98,
            "text": "شما و آنچه غیر خدا می‌پرستید، هیزم جهنّم خواهید بود؛ و همگی در آن وارد می‌شوید"
        },
        {
            "chapter": 21,
            "verse": 99,
            "text": "اگر اینها خدایانی بودند، هرگز وارد آن نمی‌شدند! در حالی که همگی در آن جاودانه خواهند بود"
        },
        {
            "chapter": 21,
            "verse": 100,
            "text": "برای آنان در آن [= دوزخ‌] ناله‌های دردناکی است و چیزی نمی‌شنوند"
        },
        {
            "chapter": 21,
            "verse": 101,
            "text": "(امّا) کسانی که از قبل، وعده نیک از سوی ما به آنها داده شده [= مؤمنان صالح‌] از آن دور نگاهداشته می‌شوند"
        },
        {
            "chapter": 21,
            "verse": 102,
            "text": "آنها صدای آتش دوزخ را نمی‌شوند؛ و در آنچه دلشان بخواهد، جاودانه متنعّم هستند"
        },
        {
            "chapter": 21,
            "verse": 103,
            "text": "وحشت بزرگ، آنها را اندوهگین نمی‌کند؛ و فرشتگان به استقبالشان می‌آیند، (و می‌گویند:) این همان روزی است که به شما وعده داده می‌شد"
        },
        {
            "chapter": 21,
            "verse": 104,
            "text": "در آن روز که آسمان را چون طوماری در هم می‌پیچیم، (سپس) همان گونه که آفرینش را آغاز کردیم، آن را بازمی‌گردانیم؛ این وعده‌ای است بر ما، و قطعاً آن را انجام خواهیم داد"
        },
        {
            "chapter": 21,
            "verse": 105,
            "text": "در «زبور» بعد از ذکر (تورات) نوشتیم: «بندگان شایسته‌ام وارث (حکومت) زمین خواهند شد!»"
        },
        {
            "chapter": 21,
            "verse": 106,
            "text": "در این، ابلاغ روشنی است برای جمعیّت عبادت‌کنندگان"
        },
        {
            "chapter": 21,
            "verse": 107,
            "text": "ما تو را جز برای رحمت جهانیان نفرستادیم"
        },
        {
            "chapter": 21,
            "verse": 108,
            "text": "بگو: «تنها چیزی که به من وحی می‌شود این است که معبود شما خدای یگانه است؛ آیا (با این حال) تسلیم (حقّ) می‌شوید؟ (و بتها را کنار می‌گذارید؟)»"
        },
        {
            "chapter": 21,
            "verse": 109,
            "text": "اگر (باز) روی گردان شوند، بگو: «من به همه شما یکسان اعلام خطر می‌کنم؛ و نمی‌دانم آیا وعده (عذاب خدا) که به شما داده می‌شود نزدیک است یا دور"
        },
        {
            "chapter": 21,
            "verse": 110,
            "text": "او سخنان آشکار را می‌داند، و آنچه را کتمان می‌کنید (نیز) می‌داند (و چیزی بر او پوشیده نیست)"
        },
        {
            "chapter": 21,
            "verse": 111,
            "text": "و من نمی‌دانم شاید این آزمایشی برای شماست؛ و مایه بهره‌گیری تا مدّتی (معیّن)"
        },
        {
            "chapter": 21,
            "verse": 112,
            "text": "(و پیامبر) گفت: «پروردگارا! بحق داوری فرما (و این طغیانگران را کیفر ده)! و پروردگار ما (خداوند) رحمان است که در برابر نسبتهای ناروای شما، از او استمداد می‌طلبم!»"
        },
        {
            "chapter": 22,
            "verse": 1,
            "text": "ای مردم! از (عذاب) پروردگارتان بترسید، که زلزله رستاخیز امر عظیمی است"
        },
        {
            "chapter": 22,
            "verse": 2,
            "text": "روزی که آن را می‌بینید، (آنچنان وحشت سراپای همه را فرامی‌گیرد که) هر مادر شیردهی، کودک شیرخوارش را فراموش می‌کند؛ و هر بارداری جنین خود را بر زمین می‌نهد؛ و مردم را مست می‌بینی، در حالی که مست نیستند؛ ولی عذاب خدا شدید است"
        },
        {
            "chapter": 22,
            "verse": 3,
            "text": "گروهی از مردم، بدون هیچ علم و دانشی، به مجادله درباره خدا برمی‌خیزند؛ و از هر شیطان سرکشی پیروی می‌کنند"
        },
        {
            "chapter": 22,
            "verse": 4,
            "text": "بر او نوشته شده که هر کس ولایتش را بر گردن نهد، بطور مسلّم گمراهش می‌سازد، و به آتش سوزان راهنماییش می‌کند"
        },
        {
            "chapter": 22,
            "verse": 5,
            "text": "ای مردم! اگر در رستاخیز شک دارید، (به این نکته توجّه کنید که:) ما شما را از خاک آفریدیم، سپس از نطفه، و بعد از خون بسته شده، سپس از «مضغه» [= چیزی شبیه گوشت جویده شده‌]، که بعضی دارای شکل و خلقت است و بعضی بدون شکل؛ تا برای شما روشن سازیم (که بر هر چیز قادریم)! و جنین‌هایی را که بخواهیم تا مدّت معیّنی در رحم (مادران) قرارمی‌دهیم؛ (و آنچه را بخواهیم ساقظ می‌کنیم؛) بعد شما را بصورت طفل بیرون می‌آوریم؛ سپس هدف این است که به حدّ رشد و بلوغ خویش برسید. در این میان بعضی از شما می‌میرند؛ و بعضی آن قدر عمر می‌کنند که به بدترین مرحله زندگی (و پیری) می‌رسند؛ آنچنان که بعد از علم و آگاهی، چیزی نمی‌دانند! (از سوی دیگر،) زمین را (در فصل زمستان) خشک و مرده می‌بینی، اما هنگامی که آب باران بر آن فرو می‌فرستیم، به حرکت درمی‌آید و می‌روید؛ و از هر نوع گیاهان زیبا می‌رویاند"
        },
        {
            "chapter": 22,
            "verse": 6,
            "text": "این بخاطر آن است که (بدانید) خداوند حق است؛ و اوست که مردگان را زنده می‌کند؛ و بر هر چیزی تواناست"
        },
        {
            "chapter": 22,
            "verse": 7,
            "text": "و اینکه رستاخیز آمدنی است، و شکّی در آن نیست؛ و خداوند تمام کسانی را که در قبرها هستند زنده می‌کند"
        },
        {
            "chapter": 22,
            "verse": 8,
            "text": "و گروهی از مردم، بدون هیچ دانش و هیچ هدایت و کتاب روشنی بخشی، درباره خدا مجادله می‌کنند"
        },
        {
            "chapter": 22,
            "verse": 9,
            "text": "آنها با تکبّر و بی‌اعتنایی (نسبت به سخنان الهی)، می‌خواهند مردم را از راه خدا گمراه سازند! برای آنان در دنیا رسوایی است؛ و در قیامت، عذاب سوزان به آنها می‌چشانیم"
        },
        {
            "chapter": 22,
            "verse": 10,
            "text": "(و به آنان می‌گوییم:) این در برابر چیزی است که دستهایتان از پیش برای شما فرستاده؛ و خداوند هرگز به بندگان ظلم نمی‌کند"
        },
        {
            "chapter": 22,
            "verse": 11,
            "text": "بعضی از مردم خدا را تنها با زبان می‌پرستند (و ایمان قلبیشان بسیار ضعیف است)؛ همین که (دنیا به آنها رو کند و نفع و) خیری به آنان برسد، حالت اطمینان پیدا می‌کنند؛ اما اگر مصیبتی برای امتحان به آنها برسد، دگرگون می‌شوند (و به کفر رومی‌آورند)! (به این ترتیب) هم دنیا را از دست داده‌اند، و هم آخرت را؛ و این همان خسران و زیان آشکار است"
        },
        {
            "chapter": 22,
            "verse": 12,
            "text": "او جز خدا کسی را می‌خواند که نه زیانی به او می‌رساند، و نه سودی؛ این همان گمراهی بسیار عمیق است"
        },
        {
            "chapter": 22,
            "verse": 13,
            "text": "او کسی را می‌خواند که زیانش از نفعش نزدیکتر است؛ چه بد مولا و یاوری، و چه بد مونس و معاشری"
        },
        {
            "chapter": 22,
            "verse": 14,
            "text": "خداوند کسانی را که ایمان آورده و اعمال صالح انجام داده‌اند، در باغهایی از بهشت وارد می‌کند که نهرها زیر درختانش جاری است؛ (آری،) خدا هر چه را اراده کند انجام می‌دهد"
        },
        {
            "chapter": 22,
            "verse": 15,
            "text": "هر کس گمان می‌کند که خدا پیامبرش را در دنیا و آخرت یاری نخواهد کرد (و از این نظر عصبانی است، هر کاری از دستش ساخته است بکند)، ریسمانی به سقف خانه خود بیاویزد، و خود را حلق آویز و نفس خود را قطع کند (و تا لبه پرتگاه مرگ پیش رود)؛ ببیند آیا این کار خشم او را فرو می‌نشاند؟"
        },
        {
            "chapter": 22,
            "verse": 16,
            "text": "این گونه ما آن [= قرآن‌] را بصورت آیات روشنی نازل کردیم؛ و خداوند هر کس را بخواهد هدایت می‌کند"
        },
        {
            "chapter": 22,
            "verse": 17,
            "text": "مسلّماً کسانی که ایمان آورده‌اند، و یهود و صابئان [= ستاره‌پرستان‌] و نصاری و مجوس و مشرکان، خداوند در میان آنان روز قیامت داوری می‌کند؛ (و حق را از باطل جدا می‌سازد؛) خداوند بر هر چیز گواه (و از همه چیز آگاه) است"
        },
        {
            "chapter": 22,
            "verse": 18,
            "text": "آیا ندیدی که تمام کسانی که در آسمانها و کسانی که در زمینند برای خدا سجده می‌کنند؟! و (همچنین) خورشید و ماه و ستارگان و کوه‌ها و درختان و جنبندگان، و بسیاری از مردم! امّا بسیاری (ابا دارند، و) فرمان عذاب درباره آنان حتمی است؛ و هر کس را خدا خوار کند، کسی او را گرامی نخواهد داشت! خداوند هر کار را بخواهد (و صلاح بداند) انجام می‌دهد"
        },
        {
            "chapter": 22,
            "verse": 19,
            "text": "اینان دو گروهند که درباره پروردگارشان به مخاصمه و جدال پرداختند؛ کسانی که کافر شدند، لباسهایی از آتش برای آنها بریده شده، و مایع سوزان و جوشان بر سرشان ریخته می‌شود؛"
        },
        {
            "chapter": 22,
            "verse": 20,
            "text": "آنچنان که هم درونشان با آن آب می‌شود، و هم پوستهایشان"
        },
        {
            "chapter": 22,
            "verse": 21,
            "text": "و برای آنان گرزهایی از آهن (سوزان) است"
        },
        {
            "chapter": 22,
            "verse": 22,
            "text": "هر گاه بخواهند از غم و اندوه‌های دوزخ خارج شوند، آنها را به آن بازمی‌گردانند؛ و (به آنان گفته می‌شود:) بچشید عذاب سوزان را"
        },
        {
            "chapter": 22,
            "verse": 23,
            "text": "خداوند کسانی را که ایمان آورده و اعمال صالح انجام داده‌اند، در باغهایی از بهشت وارد می‌کند که از زیر درختانش نهرها جاری است؛ آنان با دستبندهایی از طلا و مروارید زینت می‌شوند؛ و در آنجا لباسهایشان از حریر است"
        },
        {
            "chapter": 22,
            "verse": 24,
            "text": "و بسوی سخنان پاکیزه هدایت می‌شوند، و به راه خداوند شایسته ستایش، راهنمایی می‌گردند"
        },
        {
            "chapter": 22,
            "verse": 25,
            "text": "کسانی که کافر شدند، و مؤمنان را از راه خدا بازداشتند، و (همچنین) از مسجد الحرام، که آن را برای همه مردم، برابر قرار دادیم، چه کسانی که در آنجا زندگی می‌کنند یا از نقاط دور وارد می‌شوند (، مستحقّ عذابی دردناکند)؛ و هر کس بخواهد در این سرزمین از راه حق منحرف گردد و دست به ستم زند، ما از عذابی دردناک به او می‌چشانیم"
        },
        {
            "chapter": 22,
            "verse": 26,
            "text": "(به خاطر بیاور) زمانی را که جای خانه (کعبه) را برای ابراهیم آماده ساختیم (تا خانه را بنا کند؛ و به او گفتیم:) چیزی را همتای من قرار مده! و خانه‌ام را برای طواف‌کنندگان و قیام‌کنندگان و رکوع‌کنندگان و سجودکنندگان (از آلودگی بتها و از هر گونه آلودگی) پاک ساز"
        },
        {
            "chapter": 22,
            "verse": 27,
            "text": "و مردم را دعوت عمومی به حج کن؛ تا پیاده و سواره بر مرکبهای لاغر از هر راه دوری بسوی تو بیایند"
        },
        {
            "chapter": 22,
            "verse": 28,
            "text": "تا شاهد منافع گوناگون خویش (در این برنامه حیاتبخش) باشند؛ و در ایّام معیّنی نام خدا را، بر چهارپایانی که به آنان داده است، (به هنگام قربانی‌کردن) ببرند؛ پس از گوشت آنها بخورید؛ و بینوای فقیر را نیز اطعام نمایید"
        },
        {
            "chapter": 22,
            "verse": 29,
            "text": "سپس، باید آلودگیهایشان را برطرف سازند؛ و به نذرهای خود وفا کنند؛ و بر گرد خانه گرامی کعبه، طواف کنند"
        },
        {
            "chapter": 22,
            "verse": 30,
            "text": "(مناسک حج) این است! و هر کس برنامه‌های الهی را بزرگ دارد، نزد پروردگارش برای او بهتر است! و چهارپایان برای شما حلال شده، مگر آنچه (ممنوع بودنش) بر شما خوانده می‌شود. از پلیدیهای بتها اجتناب کنید! و از سخن باطل بپرهیزید"
        },
        {
            "chapter": 22,
            "verse": 31,
            "text": "(برنامه و مناسک حج را انجام دهید) در حالی که همگی خالص برای خدا باشد! هیچ گونه همتایی برای او قائل نشوید! و هر کس همتایی برای خدا قرار دهد، گویی از آسمان سقوب کرده، و پرندگان (در وسط هوا) او را می‌ربایند؛ و یا تندباد او را به جای دوردستی پرتاب می‌کند"
        },
        {
            "chapter": 22,
            "verse": 32,
            "text": "این است (مناسک حج)! و هر کس شعائر الهی را بزرگ دارد، این کار نشانه تقوای دلهاست"
        },
        {
            "chapter": 22,
            "verse": 33,
            "text": "در آن (حیوانات قربانی)، منافعی برای شماست تا زمان معیّنی [= روز ذبح آنها] سپس محل آن، خانه قدیمی و گرامی (کعبه) است"
        },
        {
            "chapter": 22,
            "verse": 34,
            "text": "برای هر امّتی قربانگاهی قرار دادیم، تا نام خدا را (به هنگام قربانی) بر چهارپایانی که به آنان روزی داده‌ایم ببرند، و خدای شما معبود واحدی است؛ در برابر (فرمان) او تسلیم شوید و بشارت ده متواضعان و تسلیم‌شوندگان را"
        },
        {
            "chapter": 22,
            "verse": 35,
            "text": "همانها که چون نام خدا برده می‌شود، دلهایشان پر از خوف (پروردگار) می‌گردد؛ و شکیبایان در برابر مصیبتهایی که به آنان می‌رسد؛ و آنها که نماز را برپا می‌دارند، و از آنچه به آنان روزی داده‌ایم انفاق می‌کنند"
        },
        {
            "chapter": 22,
            "verse": 36,
            "text": "و شترهای چاق و فربه را (در مراسم حج) برای شما از شعائر الهی قرار دادیم؛ در آنها برای شما خیر و برکت است؛ نام خدا را (هنگام قربانی کردن) در حالی که به صف ایستاده‌اند بر آنها ببرید؛ و هنگامی که پهلوهایشان آرام گرفت (و جان دادند)، از گوشت آنها بخورید، و مستمندان قانع و فقیران را نیز از آن اطعام کنید! این گونه ما آنها را مسخّرتان ساختیم، تا شکر خدا را بجا آورید"
        },
        {
            "chapter": 22,
            "verse": 37,
            "text": "نه گوشتها و نه خونهای آنها، هرگز به خدا نمی‌رسد. آنچه به او می‌رسد، تقوا و پرهیزگاری شماست. این گونه خداوند آنها را مسخّر شما ساخته، تا او را بخاطر آنکه شما را هدایت کرده است بزرگ بشمرید؛ و بشارت ده نیکوکاران را"
        },
        {
            "chapter": 22,
            "verse": 38,
            "text": "خداوند از کسانی که ایمان آورده‌اند دفاع می‌کند؛ خداوند هیچ خیانتکار ناسپاسی را دوست ندارد"
        },
        {
            "chapter": 22,
            "verse": 39,
            "text": "به کسانی که جنگ بر آنان تحمیل گردیده، اجازه جهاد داده شده است؛ چرا که مورد ستم قرار گرفته‌اند؛ و خدا بر یاری آنها تواناست"
        },
        {
            "chapter": 22,
            "verse": 40,
            "text": "همانها که از خانه و شهر خود، به ناحق رانده شدند، جز اینکه می‌گفتند: «پروردگار ما، خدای یکتاست!» و اگر خداوند بعضی از مردم را بوسیله بعضی دیگر دفع نکند، دیرها و صومعه‌ها، و معابد یهود و نصارا، و مساجدی که نام خدا در آن بسیار برده می‌شود، ویران می‌گردد! و خداوند کسانی را که یاری او کنند (و از آیینش دفاع نمایند) یاری می‌کند؛ خداوند قوی و شکست ناپذیر است"
        },
        {
            "chapter": 22,
            "verse": 41,
            "text": "همان کسانی که هر گاه در زمین به آنها قدرت بخشیدیم، نماز را برپا می‌دارند، و زکات می‌دهند، و امر به معروف و نهی از منکر می‌کنند، و پایان همه کارها از آن خداست"
        },
        {
            "chapter": 22,
            "verse": 42,
            "text": "اگر تو را تکذیب کنند، (امر تازه‌ای نیست؛) پیش از آنها قوم نوح و عاد و ثمود (پیامبرانشان را) تکذیب کردند"
        },
        {
            "chapter": 22,
            "verse": 43,
            "text": "و همچنین قوم ابراهیم و قوم لوط؛"
        },
        {
            "chapter": 22,
            "verse": 44,
            "text": "و اصحاب مدین (قوم شعیب)؛ و نیز موسی (از سوی فرعونیان) تکذیب شد؛ امّا من به کافران مهلت دادم، سپس آنها را مجازات کردم. دیدی چگونه (عمل آنها را) انکار نمودم (و چگونه به آنان پاسخ گفتم)؟"
        },
        {
            "chapter": 22,
            "verse": 45,
            "text": "چه بسیار شهرها و آبادیهایی که آنها را نابود و هلاک کردیم در حالی که (مردمش) ستمگر بودند، بگونه‌ای که بر سقفهای خود فروریخت! (نخست سقفها ویران گشت؛ و بعد دیوارها بر روی سقفها!) و چه بسیار چاه پر آب که بی‌صاحب ماند؛ و چه بسیار قصرهای محکم و مرتفع"
        },
        {
            "chapter": 22,
            "verse": 46,
            "text": "آیا آنان در زمین سیر نکردند، تا دلهایی داشته باشند که حقیقت را با آن درک کنند؛ یا گوشهای شنوایی که با آن (ندای حق را) بشنوند؟! چرا که چشمهای ظاهر نابینا نمی‌شود، بلکه دلهایی که در سینه‌هاست کور می‌شود"
        },
        {
            "chapter": 22,
            "verse": 47,
            "text": "آنان از تو تقاضای شتاب در عذاب می‌کنند؛ در حالی که خداوند هرگز از وعده خود تخلّف نخواهد کرد! و یک روز نزد پروردگارت، همانند هزار سال از سالهایی است که شما می‌شمرید"
        },
        {
            "chapter": 22,
            "verse": 48,
            "text": "و چه بسیار شهرها و آبادیهایی که به آنها مهلت دادم، در حالی که ستمگر بودند؛ (امّا از این مهلت برای اصلاح خویش استفاده نکردند.) سپس آنها را مجازات کردم؛ و بازگشت، تنها بسوی من است"
        },
        {
            "chapter": 22,
            "verse": 49,
            "text": "بگو: «ای مردم! من برای شما بیم‌دهنده آشکاری هستم"
        },
        {
            "chapter": 22,
            "verse": 50,
            "text": "آنها که ایمان آوردند و اعمال صالح انجام دادند، آمرزش و روزی پر ارزشی برای آنهاست"
        },
        {
            "chapter": 22,
            "verse": 51,
            "text": "و آنها که در (محو) آیات ما تلاش کردند، و چنین می‌پنداشتند که می‌توانند بر اراده حتمی ما غالب شوند، اصحاب دوزخند!»"
        },
        {
            "chapter": 22,
            "verse": 52,
            "text": "هیچ پیامبری را پیش از تو نفرستادیم مگر اینکه هرگاه آرزو می‌کرد (و طرحی برای پیشبرد اهداف الهی خود می‌ریخت)، شیطان القائاتی در آن می‌کرد؛ امّا خداوند القائات شیطان را از میان می‌برد، سپس آیات خود را استحکام می‌بخشید؛ و خداوند علیم و حکیم است"
        },
        {
            "chapter": 22,
            "verse": 53,
            "text": "هدف این بود که خداوند القای شیطان را آزمونی قرار دهد برای آنها که در دلهایشان بیماری است، و آنها که سنگدلند؛ و ظالمان در عداوت شدید دور از حقّ قرار گرفته‌اند"
        },
        {
            "chapter": 22,
            "verse": 54,
            "text": "و (نیز) هدف این بود که آگاهان بدانند این حقّی است از سوی پروردگارت، و در نتیجه به آن ایمان بیاورند، و دلهایشان در برابر آن خاضع گردد؛ و خداوند کسانی را که ایمان آوردند، بسوی صراط مستقیم هدایت می‌کند"
        },
        {
            "chapter": 22,
            "verse": 55,
            "text": "کافران همواره در باره قرآن در شکّ هستند، تا آنکه روز قیامت بطور ناگهانی فرارسد، یا عذاب روز عقیم [= روزی که قادر بر جبران گذشته نیستند] به سراغشان آید"
        },
        {
            "chapter": 22,
            "verse": 56,
            "text": "حکومت و فرمانروایی در آن روز از آن خداست؛ و میان آنها داوری می‌کند: کسانی که ایمان آورده و کارهای شایسته انجام داده‌اند، در باغهای پرنعمت بهشتند؛"
        },
        {
            "chapter": 22,
            "verse": 57,
            "text": "و کسانی که کافر شدند و آیات ما را تکذیب کردند، عذاب خوارکننده‌ای برای آنهاست"
        },
        {
            "chapter": 22,
            "verse": 58,
            "text": "و کسانی که در راه خدا هجرت کردند، سپس کشته شدند یا به مرگ طبیعی از دنیا رفتند، خداوند به آنها روزی نیکویی می‌دهد؛ که او بهترین روزی‌دهندگان است"
        },
        {
            "chapter": 22,
            "verse": 59,
            "text": "خداوند آنان را در محلی وارد می‌کند که از آن خشنود خواهند بود؛ و خداوند دانا و بردبار است"
        },
        {
            "chapter": 22,
            "verse": 60,
            "text": "(آری،) مطلب چنین است! و هر کس به همان مقدار که به او ستم شده مجازات کند، سپس مورد تعدّی قرار گیرد، خدا او را یاری خواهد کرد؛ یقیناً خداوند بخشنده و آمرزنده است"
        },
        {
            "chapter": 22,
            "verse": 61,
            "text": "این (وعده نصرت الهی) بخاطر آن است (که او بر هر چیز قادر است؛ خداوندی) که شب را در روز، و روز را در شب داخل می‌کند؛ و خداوند شنوا و بیناست"
        },
        {
            "chapter": 22,
            "verse": 62,
            "text": "این بخاطر آن است که خداوند حقّ است؛ و آنچه را غیر از او می‌خوانند باطل است؛ و خداوند بلندمقام و بزرگ است"
        },
        {
            "chapter": 22,
            "verse": 63,
            "text": "آیا ندیدی خداوند از آسمان، آبی فرستاد، و زمین (بر اثر آن) سرسبز و خرّم می‌گردد؟! و خداوند لطیف و آگاه است"
        },
        {
            "chapter": 22,
            "verse": 64,
            "text": "آنچه در آسمانها و آنچه در زمین است از آن اوست؛ و خداوند بی‌نیاز، و شایسته هر گونه ستایش است"
        },
        {
            "chapter": 22,
            "verse": 65,
            "text": "آیا ندیدی که خداوند آنچه را در زمین است مسخّر شما کرد؛ و (نیز) کشتیهایی را که به فرمان او بر صفحه اقیانوسها حرکت می‌کنند؛ و آسمان [= کرات و سنگهای آسمانی‌] را نگه می‌دارد، تا جز بفرمان او، بر زمین فرو نیفتند؟ خداوند نسبت به مردم رحیم و مهربان است"
        },
        {
            "chapter": 22,
            "verse": 66,
            "text": "و او کسی است که شما را زنده کرد، سپس می‌میراند، بار دیگر زنده می‌کند، امّا این انسان بسیار ناسپاس است"
        },
        {
            "chapter": 22,
            "verse": 67,
            "text": "برای هر امّتی عبادتی قرار دادیم، تا آن عبادت را (در پیشگاه خدا) انجام دهند؛ پس نباید در این امر با تو به نزاع برخیزند! بسوی پروردگارت دعوت کن، که بر هدایت مستقیم قرار داری (و راه راست همین است که تو می‌پویی)"
        },
        {
            "chapter": 22,
            "verse": 68,
            "text": "و اگر آنان با تو به جدال برخیزند، بگو: «خدا از کارهایی که شما انجام می‌دهید آگاهتر است"
        },
        {
            "chapter": 22,
            "verse": 69,
            "text": "و خداوند در روز قیامت، میان شما در آنچه اختلاف می‌کردید، داوری می‌کند!»"
        },
        {
            "chapter": 22,
            "verse": 70,
            "text": "آیا نمی‌دانستی خداوند آنچه را در آسمان و زمین است می‌داند؟! همه اینها در کتابی ثبت است (همان کتاب علم بی‌پایان پروردگار)؛ و این بر خداوند آسان است"
        },
        {
            "chapter": 22,
            "verse": 71,
            "text": "آنها غیر از خداوند، چیزهایی را می‌پرستند که او هیچ گونه دلیلی بر آن نازل نکرده است، و چیزهایی را که علم و آگاهی به آن ندارند! و برای ستمگران، یاور و راهنمایی نیست"
        },
        {
            "chapter": 22,
            "verse": 72,
            "text": "و هنگامی که آیات روشن ما بر آنان خوانده می‌شود، در چهره کافران آثار انکار مشاهده می‌کنی، آنچنان که نزدیک است برخیزند و با مشت به کسانی که آیات ما را بر آنها میخوانند حمله کنند! بگو: «آیا شما را به بدتر از این خبر دهم؟ همان آتش سوزنده [= دوزخ‌] که خدا به کافران وعده داده؛ و بد سرانجامی است!»"
        },
        {
            "chapter": 22,
            "verse": 73,
            "text": "ای مردم! مثلی زده شده است، به آن گوش فرا دهید: کسانی را که غیر از خدا می‌خوانید، هرگز نمی‌توانند مگسی بیافرینند، هر چند برای این کار دست به دست هم دهند! و هرگاه مگس چیزی از آنها برباید، نمی‌توانند آن را باز پس گیرند! هم این طلب‌کنندگان ناتوانند، و هم آن مطلوبان (هم این عابدان، و هم آن معبودان)"
        },
        {
            "chapter": 22,
            "verse": 74,
            "text": "خدا را آن گونه که باید بشناسند نشناختند؛ خداوند قوّی و شکست‌ناپذیر است"
        },
        {
            "chapter": 22,
            "verse": 75,
            "text": "خداوند از فرشتگان رسولانی برمی‌گزیند، و همچنین از مردم؛ خداوند شنوا و بیناست"
        },
        {
            "chapter": 22,
            "verse": 76,
            "text": "آنچه را در پیش روی آنها و پشت سر آنهاست می‌داند؛ و همه امور بسوی خدا بازمی‌گردد"
        },
        {
            "chapter": 22,
            "verse": 77,
            "text": "ای کسانی که ایمان آورده‌اید! رکوع کنید، و سجود بجا آورید، و پروردگارتان را عبادت کنید، و کار نیک انجام دهید، شاید رستگار شوید"
        },
        {
            "chapter": 22,
            "verse": 78,
            "text": "و در راه خدا جهاد کنید، و حقّ جهادش را ادا نمایید! او شما را برگزید، و در دین (اسلام) کار سنگین و سختی بر شما قرار ندارد؛ از آیین پدرتان ابراهیم پیروی کنید؛ خداوند شما را در کتابهای پیشین و در این کتاب آسمانی «مسلمان» نامید، تا پیامبر گواه بر شما باشد، و شما گواهان بر مردم! پس نماز را برپا دارید، و زکات را بدهید، و به خدا تمسّک جویید، که او مولا و سرپرست شماست! چه مولای خوب، و چه یاور شایسته‌ای"
        },
        {
            "chapter": 23,
            "verse": 1,
            "text": "مؤمنان رستگار شدند؛"
        },
        {
            "chapter": 23,
            "verse": 2,
            "text": "آنها که در نمازشان خشوع دارند؛"
        },
        {
            "chapter": 23,
            "verse": 3,
            "text": "و آنها که از لغو و بیهودگی روی‌گردانند؛"
        },
        {
            "chapter": 23,
            "verse": 4,
            "text": "و آنها که زکات را انجام می‌دهند؛"
        },
        {
            "chapter": 23,
            "verse": 5,
            "text": "و آنها که دامان خود را (از آلوده‌شدن به بی‌عفتی) حفظ می‌کنند؛"
        },
        {
            "chapter": 23,
            "verse": 6,
            "text": "تنها آمیزش جنسی با همسران و کنیزانشان دارند، که در بهره‌گیری از آنان ملامت نمی‌شوند؛"
        },
        {
            "chapter": 23,
            "verse": 7,
            "text": "و کسانی که غیر از این طریق را طلب کنند، تجاوزگرند"
        },
        {
            "chapter": 23,
            "verse": 8,
            "text": "و آنها که امانتها و عهد خود را رعایت می‌کنند؛"
        },
        {
            "chapter": 23,
            "verse": 9,
            "text": "و آنها که بر نمازهایشان مواظبت می‌نمایند؛"
        },
        {
            "chapter": 23,
            "verse": 10,
            "text": "(آری،) آنها وارثانند"
        },
        {
            "chapter": 23,
            "verse": 11,
            "text": "(وارثانی) که بهشت برین را ارث می‌برند، و جاودانه در آن خواهند ماند"
        },
        {
            "chapter": 23,
            "verse": 12,
            "text": "و ما انسان را از عصاره‌ای از گِل آفریدیم؛"
        },
        {
            "chapter": 23,
            "verse": 13,
            "text": "سپس او را نطفه‌ای در قرارگاه مطمئن [= رحم‌] قرار دادیم؛"
        },
        {
            "chapter": 23,
            "verse": 14,
            "text": "سپس نطفه را بصورت علقه [= خون بسته‌]، و علقه را بصورت مضغه [= چیزی شبیه گوشت جویده شده‌]، و مضغه را بصورت استخوانهایی درآوردیم؛ و بر استخوانها گوشت پوشاندیم؛ سپس آن را آفرینش تازه‌ای دادیم؛ پس بزرگ است خدایی که بهترین آفرینندگان است"
        },
        {
            "chapter": 23,
            "verse": 15,
            "text": "سپس شما بعد از آن می‌میرید؛"
        },
        {
            "chapter": 23,
            "verse": 16,
            "text": "سپس در روز قیامت برانگیخته می‌شوید"
        },
        {
            "chapter": 23,
            "verse": 17,
            "text": "ما بر بالای سر شما هفت راه [= طبقات هفتگانه آسمان‌] قرار دادیم؛ و ما (هرگز) از خلق (خود) غافل نبوده‌ایم"
        },
        {
            "chapter": 23,
            "verse": 18,
            "text": "و از آسمان، آبی به اندازه معیّن نازل کردیم؛ و آن را در زمین (در جایگاه مخصوصی) ساکن نمودیم؛ و ما بر از بین بردن آن کاملاً قادریم"
        },
        {
            "chapter": 23,
            "verse": 19,
            "text": "سپس بوسیله آن باغهایی از درختان نخل و انگور برای شما ایجاد کردیم؛ باغهایی که در آن میوه‌های بسیار است؛ و از آن میخورید"
        },
        {
            "chapter": 23,
            "verse": 20,
            "text": "و (نیز) درختی را که از طور سینا می‌روید [= درخت زیتون‌]، و از آن روغن و «نان خورش» برای خورندگان فراهم می‌گردد (آفریدیم)"
        },
        {
            "chapter": 23,
            "verse": 21,
            "text": "و برای شما در چهارپایان عبرتی است؛ از آنچه در درون آنهاست [= از شیر] شما را سیراب می‌کنیم؛ و برای شما در آنها منافع بسیاری است؛ و از گوشت آنها می‌خورید؛"
        },
        {
            "chapter": 23,
            "verse": 22,
            "text": "و بر آنها و بر کشتیها سوار می‌شوید"
        },
        {
            "chapter": 23,
            "verse": 23,
            "text": "و ما نوح را بسوی قومش فرستادیم؛ او به آنها گفت: «ای قوم من! خداوند یکتا را بپرستید، که جز او معبودی برای شما نیست! آیا (از پرستش بتها) پرهیز نمی‌کنید؟"
        },
        {
            "chapter": 23,
            "verse": 24,
            "text": "جمعیّت اشرافی (و مغرور) از قوم نوح که کافر بودند گفتند: «این مرد جز بشری همچون شما نیست، که می‌خواهد بر شما برتری جوید! اگر خدا می‌خواست (پیامبری بفرستد) فرشتگانی نازل می‌کرد؛ ما چنین چیزی را هرگز در نیاکان خود نشنیده‌ایم"
        },
        {
            "chapter": 23,
            "verse": 25,
            "text": "او فقط مردی است که به نوعی جنون مبتلاست! پس مدّتی درباره او صبر کنید (تا مرگش فرا رسد، یا از این بیماری رهایی یابد!)»"
        },
        {
            "chapter": 23,
            "verse": 26,
            "text": "(نوح) گفت: «پروردگارا! مرا در برابر تکذیبهای آنان یاری کن!»"
        },
        {
            "chapter": 23,
            "verse": 27,
            "text": "ما به نوح وحی کردیم که: «کشتی را در حضور ما، و مطابق وحی ما بساز. و هنگامی که فرمان ما (برای غرق آنان) فرا رسد، و آب از تنور بجوشد (که نشانه فرا رسیدن طوفان است)، از هر یک از انواع حیوانات یک جفت در کشتی سوار کن؛ و همچنین خانواده‌ات را، مگر آنانی که قبلاً وعده هلاکشان داده شده [= همسر و فرزند کافرت‌]؛ و دیگر درباره ستمگران با من سخن مگو، که آنان همگی هلاک خواهند شد"
        },
        {
            "chapter": 23,
            "verse": 28,
            "text": "و هنگامی که تو و همه کسانی که با تو هستند بر کشتی سوار شدید، بگو: «ستایش برای خدایی است که ما را از قوم ستمگر نجات بخشید!»"
        },
        {
            "chapter": 23,
            "verse": 29,
            "text": "و بگو: «پروردگارا! ما را در منزلگاهی پربرکت فرود آر، و تو بهترین فرودآورندگانی!»"
        },
        {
            "chapter": 23,
            "verse": 30,
            "text": "(آری،) در این ماجرا (برای صاحبان عقل و اندیشه) آیات و نشانه‌هایی است؛ و ما مسلّماً همگان را آزمایش می‌کنیم"
        },
        {
            "chapter": 23,
            "verse": 31,
            "text": "سپس جمعیّت دیگری را بعد از آنها به وجود آوردیم"
        },
        {
            "chapter": 23,
            "verse": 32,
            "text": "و در میان آنان رسولی از خودشان فرستادیم که: «خدا را بپرستید؛ جز او معبودی برای شما نیست؛ آیا (با این همه، از شرک و بت پرستی) پرهیز نمی‌کنید؟!»"
        },
        {
            "chapter": 23,
            "verse": 33,
            "text": "ولی اشرافیان (خودخواه) از قوم او که کافر بودند، و دیدار آخرت را تکذیب می‌کردند، و در زندگی دنیا به آنان ناز و نعمت داده بودیم، گفتند: «این بشری است مثل شما؛ از آنچه می‌خورید می‌خورد؛ و از آنچه می‌نوشید می‌نوشد! (پس چگونه می‌تواند پیامبر باشد؟)"
        },
        {
            "chapter": 23,
            "verse": 34,
            "text": "و اگر از بشری همانند خودتان اطاعت کنید، مسلّماً زیانکارید"
        },
        {
            "chapter": 23,
            "verse": 35,
            "text": "آیا او به شما وعده می‌دهد هنگامی که مردید و خاک و استخوانهایی (پوسیده) شدید، بار دیگر (از قبرها) بیرون آورده می‌شوید؟"
        },
        {
            "chapter": 23,
            "verse": 36,
            "text": "هیهات، هیهات از این وعده‌هایی که به شما داده می‌شود"
        },
        {
            "chapter": 23,
            "verse": 37,
            "text": "مسلّماً غیر از این زندگی دنیای ما، چیزی در کار نیست؛ پیوسته گروهی از ما می‌میریم، و نسل دیگری جای ما را می‌گیرد؛ و ما هرگز برانگیخته نخواهیم شد"
        },
        {
            "chapter": 23,
            "verse": 38,
            "text": "او فقط مردی دروغگوست که بر خدا افترا بسته؛ و ما هرگز به او ایمان نخواهیم آورد!»"
        },
        {
            "chapter": 23,
            "verse": 39,
            "text": "(پیامبرشان) گفت: «پروردگارا! مرا در برابر تکذیبهای آنان یاری کن!»"
        },
        {
            "chapter": 23,
            "verse": 40,
            "text": "(خداوند) فرمود: «بزودی از کار خود پشیمان خواهند شد! (امّا زمانی که دیگر سودی به حالشان ندارد.)»"
        },
        {
            "chapter": 23,
            "verse": 41,
            "text": "سرانجام صیحه آسمانی آنها را بحق فرو گرفت؛ و ما آنها را همچون خاشاکی بر سیلاب قرار دادیم؛ دور باد قوم ستمگر (از رحمت خدا)"
        },
        {
            "chapter": 23,
            "verse": 42,
            "text": "سپس اقوام دیگری را پس از آنها پدید آوردیم"
        },
        {
            "chapter": 23,
            "verse": 43,
            "text": "هیچ امتی بر اجل و سر رسید حتمی خود پیشی نمی‌گیرد، و از آن تأخیر نیز نمی‌کند"
        },
        {
            "chapter": 23,
            "verse": 44,
            "text": "سپس رسولان خود را یکی پس از دیگری فرستادیم؛ هر زمان رسولی برای (هدایت) قومی می‌آمد، او را تکذیب می‌کردند؛ ولی ما این امّتهای سرکش را یکی پس از دیگری هلاک نمودیم، و آنها را احادیثی قرار دادیم (چنان محو شدند که تنها نام و گفتگویی از آنان باقی ماند.) دور باد (از رحمت خدا) قومی که ایمان نمی‌آورند"
        },
        {
            "chapter": 23,
            "verse": 45,
            "text": "سپس موسی و برادرش هارون را با آیات خود و دلیلی روشن فرستادیم"
        },
        {
            "chapter": 23,
            "verse": 46,
            "text": "بسوی فرعون و اطرافیان اشرافی او؛ امّا آنها تکبّر کردند، و آنها مردمی برتری‌جوی بودند"
        },
        {
            "chapter": 23,
            "verse": 47,
            "text": "آنها گفتند: «آیا ما به دو انسان همانند خودمان ایمان بیاوریم، در حالی که قوم آنها بردگان ما هستند؟!»"
        },
        {
            "chapter": 23,
            "verse": 48,
            "text": "(آری،) آنها این دو را تکذیب کردند؛ و سرانجام همگی هلاک شدند"
        },
        {
            "chapter": 23,
            "verse": 49,
            "text": "و ما به موسی کتاب (آسمانی) دادیم؛ شاید آنان [= بنی اسرائیل‌] هدایت شوند"
        },
        {
            "chapter": 23,
            "verse": 50,
            "text": "و ما فرزند مریم [= عیسی‌] و مادرش را آیت و نشانه‌ای قرار دادیم؛ و آنها را در سرزمین مرتفعی که دارای امنیّت و آب جاری بود جای دادیم"
        },
        {
            "chapter": 23,
            "verse": 51,
            "text": "ای پیامبران! از غذاهای پاکیزه بخورید، و عمل صالح انجام دهید، که من به آنچه انجام می‌دهید آگاهم"
        },
        {
            "chapter": 23,
            "verse": 52,
            "text": "و این امّت شما امّت واحدی است؛ و من پروردگار شما هستم؛ پس، از مخالفت فرمان من بپرهیزید"
        },
        {
            "chapter": 23,
            "verse": 53,
            "text": "امّا آنها کارهای خود را در میان خویش به پراکندگی کشاندند، و هر گروهی به راهی رفتند؛ (و عجب اینکه) هر گروه به آنچه نزد خود دارند خوشحالند"
        },
        {
            "chapter": 23,
            "verse": 54,
            "text": "آنها را در جهل و غفلتشان بگذار تا زمانی (که مرگشان فرا رسد یا گرفتار عذاب الهی شوند)"
        },
        {
            "chapter": 23,
            "verse": 55,
            "text": "آنها گمان می‌کنند اموال و فرزندانی که بعنوان کمک به آنان می‌دهیم"
        },
        {
            "chapter": 23,
            "verse": 56,
            "text": "برای این است که درهای خیرات را با شتاب به روی آنها بگشاییم!! (چنین نیست) بلکه آنها نمی‌فهمند (که این وسیله امتحانشان است)"
        },
        {
            "chapter": 23,
            "verse": 57,
            "text": "مسلّماً کسانی که از خوف پروردگارشان بیمناکند،"
        },
        {
            "chapter": 23,
            "verse": 58,
            "text": "و آنان که به آیات پروردگارشان ایمان می‌آورند،"
        },
        {
            "chapter": 23,
            "verse": 59,
            "text": "و آنها که به پروردگارشان شرک نمی‌ورزند،"
        },
        {
            "chapter": 23,
            "verse": 60,
            "text": "و آنها که نهایت کوشش را در انجام طاعات به خرج می‌دهند و با این حال، دلهایشان هراسناک است از اینکه سرانجام بسوی پروردگارشان بازمی‌گردند،"
        },
        {
            "chapter": 23,
            "verse": 61,
            "text": "(آری) چنین کسانی در خیرات سرعت می‌کنند و از دیگران پیشی می‌گیرند (و مشمول عنایات ما هستند)"
        },
        {
            "chapter": 23,
            "verse": 62,
            "text": "و ما هیچ کس را جز به اندازه تواناییش تکلیف نمی‌کنیم؛ و نزد ما کتابی است که (تمام اعمال بندگان را ثبت کرده و) بحق سخن می‌گوید؛ و به آنان هیچ ستمی نمی‌شود"
        },
        {
            "chapter": 23,
            "verse": 63,
            "text": "ولی دلهای آنها از این نامه اعمال (و روز حساب و آیات قرآن) در بی‌خبری فرورفته؛ و اعمال (زشت) دیگری جز این دارند که پیوسته آن را انجام می‌دهند"
        },
        {
            "chapter": 23,
            "verse": 64,
            "text": "تا زمانی که متنعّمان مغرور آنها را در چنگال عذاب گرفتار سازیم؛ در این هنگام، ناله‌های دردناک و استغاثه‌آمیز سرمی‌دهند"
        },
        {
            "chapter": 23,
            "verse": 65,
            "text": "(امّا به آنها گفته می‌شود:) امروز فریاد نکنید، زیرا از سوی ما یاری نخواهید شد"
        },
        {
            "chapter": 23,
            "verse": 66,
            "text": "(آیا فراموش کرده‌اید که) در گذشته آیات من پیوسته بر شما خوانده می‌شد؛ امّا شما اعراض کرده به عقب بازمی‌گشتید؟"
        },
        {
            "chapter": 23,
            "verse": 67,
            "text": "در حالی که در برابر او [=پیامبر] استکبار می‌کردید، و شبها در جلسات خود به بدگویی می‌پرداختید؟"
        },
        {
            "chapter": 23,
            "verse": 68,
            "text": "آیا آنها در این گفتار نیندیشیدند، یا اینکه چیزی برای آنان آمده که برای نیاکانشان نیامده است؟"
        },
        {
            "chapter": 23,
            "verse": 69,
            "text": "یا اینکه پیامبرشان را نشناختند (و از سوابق او آگاه نیستند)، از این رو او را انکار می‌کنند؟"
        },
        {
            "chapter": 23,
            "verse": 70,
            "text": "یا می‌گویند او دیوانه است؟! ولی او حق را برای آنان آورده؛ امّا بیشترشان از حق کراهت دارند (و گریزانند)"
        },
        {
            "chapter": 23,
            "verse": 71,
            "text": "و اگر حق از هوسهای آنها پیروی کند، آسمانها و زمین و همه کسانی که در آنها هستند تباه می‌شوند! ولی ما قرآنی به آنها دادیم که مایه یادآوری (و عزّت و شرف) برای آنهاست، امّا آنان از (آنچه مایه) یادآوریشان (است) رویگردانند"
        },
        {
            "chapter": 23,
            "verse": 72,
            "text": "یا اینکه تو از آنها مزد و هزینه‌ای (در برابر دعوتت) می‌خواهی؟ با اینکه مزد پروردگارت بهتر، و او بهترین روزی دهندگان است"
        },
        {
            "chapter": 23,
            "verse": 73,
            "text": "بطور قطع و یقین، تو آنان را به راه راست دعوت می‌کنی"
        },
        {
            "chapter": 23,
            "verse": 74,
            "text": "امّا کسانی که به آخرت ایمان ندارند از این راه منحرفند"
        },
        {
            "chapter": 23,
            "verse": 75,
            "text": "و اگر به آنان رحم کنید و گرفتاریها و مشکلاتشان را برطرف سازیم، (نه تنها بیدار نمی‌شوند، بلکه) در طغیانشان لجاجت می‌ورزند و (در این وادی) سرگردان می‌مانند"
        },
        {
            "chapter": 23,
            "verse": 76,
            "text": "ما آنها را به عذاب و بلا گرفتار ساختیم (تا بیدار شوند)، امّا آنان نه در برابر پروردگارشان تواضع کردند، و نه به درگاهش تضرّع می‌کنند"
        },
        {
            "chapter": 23,
            "verse": 77,
            "text": "(این وضع همچنان ادامه می‌یابد) تا زمانی که دری از عذاب شدید به روی آنان بگشاییم، (و چنان گرفتار می‌شوند که) ناگهان بکلّی مأیوس گردند"
        },
        {
            "chapter": 23,
            "verse": 78,
            "text": "و او کسی است که برای شما گوش و چشم و قلب [=عقل‌] ایجاد کرد؛ امّا کمتر شکر او را بجا می‌آورید"
        },
        {
            "chapter": 23,
            "verse": 79,
            "text": "و او کسی است که شما را در زمین آفرید؛ و به سوی او محشور می‌شوید"
        },
        {
            "chapter": 23,
            "verse": 80,
            "text": "و او کسی است که زنده می‌کند و می‌میراند؛ و رفت و آمد شب و روز از آن اوست؛ آیا اندیشه نمی‌کنید؟"
        },
        {
            "chapter": 23,
            "verse": 81,
            "text": "(نه،) بلکه آنان نیز مثل آنچه پیشینیان گفته بودند گفتند"
        },
        {
            "chapter": 23,
            "verse": 82,
            "text": "آنها گفتند: «آیا هنگامی که مردیم و خاک و استخوانهایی (پوسیده) شدیم، آیا بار دیگر برانگیخته خواهیم شد؟"
        },
        {
            "chapter": 23,
            "verse": 83,
            "text": "این وعده به ما و پدرانمان از قبل داده شده؛ این فقط افسانه‌های پیشینیان است!»"
        },
        {
            "chapter": 23,
            "verse": 84,
            "text": "بگو: «زمین و کسانی که در آن هستند از آن کیست، اگر شما می‌دانید؟!»"
        },
        {
            "chapter": 23,
            "verse": 85,
            "text": "بزودی (در پاسخ تو) می‌گویند: «همه از آن خداست!» بگو: «آیا متذکّر نمی‌شوید؟!»"
        },
        {
            "chapter": 23,
            "verse": 86,
            "text": "بگو: «چه کسی پروردگار آسمانهای هفتگانه، و پروردگار عرش عظیم است؟»"
        },
        {
            "chapter": 23,
            "verse": 87,
            "text": "بزودی خواهند گفت: «همه اینها از آن خداست!» بگو: «آیا تقوا پیشه نمی‌کنید (و از خدا نمی‌ترسید و دست از شرک برنمی‌دارید)؟!»"
        },
        {
            "chapter": 23,
            "verse": 88,
            "text": "بگو: «اگر می‌دانید، چه کسی حکومت همه موجودات را در دست دارد، و به بی پناهان پناه می‌دهد، و نیاز به پناه‌دادن ندارد؟!»"
        },
        {
            "chapter": 23,
            "verse": 89,
            "text": "خواهند گفت: «(همه اینها) از آن خداست» بگو: «با این حال چگونه می‌گویید سحر شده‌اید (و این سخنان سحر و افسون است)؟!»"
        },
        {
            "chapter": 23,
            "verse": 90,
            "text": "نه، (واقع این است که) ما حقّ را برای آنها آوردیم؛ و آنان دروغ می‌گویند"
        },
        {
            "chapter": 23,
            "verse": 91,
            "text": "خدا هرگز فرزندی برای خود انتخاب نکرده؛ و معبود دیگری با او نیست؛ که اگر چنین می‌شد، هر یک از خدایان مخلوقات خود را تدبیر و اداره می‌کردند و بعضی بر بعضی دیگر برتری می‌جستند (و جهان هستی به تباهی کشیده می‌شد)؛ منزّه است خدا از آنچه آنان توصیف می‌کنند"
        },
        {
            "chapter": 23,
            "verse": 92,
            "text": "او دانای نهان و آشکار است؛ پس برتر است از آنچه برای او همتا قرار می‌دهند"
        },
        {
            "chapter": 23,
            "verse": 93,
            "text": "بگو: «پروردگار من! اگر عذابهایی را که به آنان وعده داده می‌شود به من نشان دهی (و در زندگیم آن را ببینم)"
        },
        {
            "chapter": 23,
            "verse": 94,
            "text": "پروردگار من! مرا (در این عذابها) با گروه ستمگران قرار مده!»"
        },
        {
            "chapter": 23,
            "verse": 95,
            "text": "و ما تواناییم که آنچه را به آنها وعده می‌دهیم به تو نشان دهیم"
        },
        {
            "chapter": 23,
            "verse": 96,
            "text": "بدی را به بهترین راه و روش دفع کن (و پاسخ بدی را به نیکی ده)! ما به آنچه توصیف می‌کنند آگاهتریم"
        },
        {
            "chapter": 23,
            "verse": 97,
            "text": "و بگو: «پروردگارا! از وسوسه‌های شیاطین به تو پناه می‌برم"
        },
        {
            "chapter": 23,
            "verse": 98,
            "text": "و از اینکه آنان نزد من حاضر شوند (نیز) -ای پروردگار من- به تو پناه می‌برم!»"
        },
        {
            "chapter": 23,
            "verse": 99,
            "text": "(آنها همچنان به راه غلط خود ادامه می‌دهند) تا زمانی که مرگ یکی از آنان فرارسد، می‌گوید: «پروردگار من! مرا بازگردانید"
        },
        {
            "chapter": 23,
            "verse": 100,
            "text": "شاید در آنچه ترک کردم (و کوتاهی نمودم) عمل صالحی انجام دهم!» (ولی به او می‌گویند:) چنین نیست! این سخنی است که او به زبان می‌گوید (و اگر بازگردد، کارش همچون گذشته است)! و پشت سر آنان برزخی است تا روزی که برانگیخته شوند"
        },
        {
            "chapter": 23,
            "verse": 101,
            "text": "هنگامی که در «صور» دمیده شود، هیچ یک از پیوندهای خویشاوندی میان آنها در آن روز نخواهد بود؛ و از یکدیگر تقاضای کمک نمی‌کنند (چون کاری از کسی ساخته نیست)"
        },
        {
            "chapter": 23,
            "verse": 102,
            "text": "و کسانی که وزنه اعمالشان سنگین است، همان رستگارانند"
        },
        {
            "chapter": 23,
            "verse": 103,
            "text": "و آنان که وزنه اعمالشان سبک باشد، کسانی هستند که سرمایه وجود خود را از دست داده، در جهنم جاودانه خواهند ماند"
        },
        {
            "chapter": 23,
            "verse": 104,
            "text": "شعله‌های سوزان آتش همچون شمشیر به صورتهایشان نواخته می‌شود؛ و در دوزخ چهره‌ای عبوس دارند"
        },
        {
            "chapter": 23,
            "verse": 105,
            "text": "(به آنها گفته می‌شود:) آیا آیات من بر شما خوانده نمی‌شد، پس آن را تکذیب می‌کردید؟"
        },
        {
            "chapter": 23,
            "verse": 106,
            "text": "می‌گویند: «پروردگارا! بدبختی ما بر ما چیره شد، و ما قوم گمراهی بودیم"
        },
        {
            "chapter": 23,
            "verse": 107,
            "text": "پروردگارا! ما را از این (دوزخ) بیرون آر، اگر بار دیگر تکرار کردیم قطعاً ستمگریم (و مستحق عذاب)!»"
        },
        {
            "chapter": 23,
            "verse": 108,
            "text": "(خداوند) می‌گوید: «دور شوید در دوزخ، و با من سخن مگویید"
        },
        {
            "chapter": 23,
            "verse": 109,
            "text": "(فراموش کرده‌اید) گروهی از بندگانم می‌گفتند: پروردگارا! ما ایمان آوردیم؛ ما را ببخش و بر ما رحم کن؛ و تو بهترین رحم کنندگانی"
        },
        {
            "chapter": 23,
            "verse": 110,
            "text": "امّا شما آنها را به باد مسخره گرفتید تا شما را از یاد من غافل کردند؛ و شما به آنان می‌خندیدید"
        },
        {
            "chapter": 23,
            "verse": 111,
            "text": "ولی من امروز آنها را بخاطر صبر و استقامتشان پاداش دادم؛ آنها پیروز و رستگارند!»"
        },
        {
            "chapter": 23,
            "verse": 112,
            "text": "(خداوند) می‌گوید: «چند سال در روی زمین توقّف کردید؟»"
        },
        {
            "chapter": 23,
            "verse": 113,
            "text": "(در پاسخ) می‌گویند: «تنها به اندازه یک روز، یا قسمتی از یک روز! از آنها که می‌توانند بشمارند بپرس!»"
        },
        {
            "chapter": 23,
            "verse": 114,
            "text": "می‌گوید: «(آری،) شما مقدار کمی توقّف نمودید اگر می‌دانستید!»"
        },
        {
            "chapter": 23,
            "verse": 115,
            "text": "آیا گمان کردید شما را بیهوده آفریده‌ایم، و بسوی ما باز نمی‌گردید؟"
        },
        {
            "chapter": 23,
            "verse": 116,
            "text": "پس برتر است خداوندی که فرمانروای حقّ است (از اینکه شما را بی‌هدف آفریده باشد)! معبودی جز او نیست؛ و او پروردگار عرش کریم است"
        },
        {
            "chapter": 23,
            "verse": 117,
            "text": "و هر کس معبود دیگری را با خدا بخواند -و مسلّماً هیچ دلیلی بر آن نخواهد داشت- حساب او نزد پروردگارش خواهد بود؛ یقیناً کافران رستگار نخواهند شد"
        },
        {
            "chapter": 23,
            "verse": 118,
            "text": "و بگو: «پروردگارا! مرا ببخش و رحمت کن؛ و تو بهترین رحم کنندگانی"
        },
        {
            "chapter": 24,
            "verse": 1,
            "text": "(این) سوره‌ای است که آن را فرو فرستادیم، و (عمل به آن را) واجب نمودیم، و در آن آیات روشنی نازل کردیم، شاید شما متذکّر شوید"
        },
        {
            "chapter": 24,
            "verse": 2,
            "text": "هر یک از زن و مرد زناکار را صد تازیانه بزنید؛ و نباید رأفت (و محبّت کاذب) نسبت به آن دو شما را از اجرای حکم الهی مانع شود، اگر به خدا و روز جزا ایمان دارید! و باید گروهی از مؤمنان مجازاتشان را مشاهده کنند"
        },
        {
            "chapter": 24,
            "verse": 3,
            "text": "مرد زناکار جز با زن زناکار یا مشرک ازدواج نمی‌کند؛ و زن زناکار را، جز مرد زناکار یا مشرک، به ازدواج خود درنمی‌آورد؛ و این کار بر مؤمنان حرام شده است"
        },
        {
            "chapter": 24,
            "verse": 4,
            "text": "و کسانی که زنان پاکدامن را متهمّ می‌کنند، سپس چهار شاهد (بر مدّعای خود) نمی‌آورند، آنها را هشتاد تازیانه بزنید و شهادتشان را هرگز نپذیرید؛ و آنها همان فاسقانند"
        },
        {
            "chapter": 24,
            "verse": 5,
            "text": "مگر کسانی که بعد از آن توبه کنند و جبران نمایند (که خداوند آنها را می‌بخشد) زیرا خداوند آمرزنده و مهربان است"
        },
        {
            "chapter": 24,
            "verse": 6,
            "text": "و کسانی که همسران خود را (به عمل منافی عفّت) متهمّ می‌کنند، و گواهانی جز خودشان ندارند، هر یک از آنها باید چهار مرتبه به نام خدا شهادت دهد که از راستگویان است؛"
        },
        {
            "chapter": 24,
            "verse": 7,
            "text": "و در پنجمین بار بگوید که لعنت خدا بر او باد اگر از دروغگویان باشد"
        },
        {
            "chapter": 24,
            "verse": 8,
            "text": "آن زن نیز می‌تواند کیفر (زنا) را از خود دور کند، به این طریق که چهار بار خدا را به شهادت طلبد که آن مرد (در این نسبتی که به او می‌دهد) از دروغگویان است"
        },
        {
            "chapter": 24,
            "verse": 9,
            "text": "و بار پنجم بگوید که غضب خدا بر او باد اگر آن مرد از راستگویان باشد"
        },
        {
            "chapter": 24,
            "verse": 10,
            "text": "و اگر فضل و رحمت خدا شامل حال شما نبود و اینکه او توبه‌پذیر و حکیم است (بسیاری از شما گرفتار مجازات سخت الهی می‌شدید)"
        },
        {
            "chapter": 24,
            "verse": 11,
            "text": "مسلّماً کسانی که آن تهمت عظیم را عنوان کردند گروهی (متشکّل و توطئه‌گر) از شما بودند؛ امّا گمان نکنید این ماجرا برای شما بد است، بلکه خیر شما در آن است؛ آنها هر کدام سهم خود را از این گناهی که مرتکب شدند دارند؛ و از آنان کسی که بخش مهمّ آن را بر عهده داشت عذاب عظیمی برای اوست"
        },
        {
            "chapter": 24,
            "verse": 12,
            "text": "چرا هنگامی که این (تهمت) را شنیدید، مردان و زنان با ایمان نسبت به خود (و کسی که همچون خود آنها بود) گمان خیر نبردند و نگفتند این دروغی بزرگ و آشکار است؟"
        },
        {
            "chapter": 24,
            "verse": 13,
            "text": "چرا چهار شاهد برای آن نیاوردند؟! اکنون که این گواهان را نیاوردند، آنان در پیشگاه خدا دروغگویانند"
        },
        {
            "chapter": 24,
            "verse": 14,
            "text": "و اگر فضل و رحمت الهی در دنیا و آخرت شامل شما نمی‌شد، بخاطر این گناهی که کردید عذاب سختی به شما می‌رسید"
        },
        {
            "chapter": 24,
            "verse": 15,
            "text": "به خاطر بیاورید زمانی را که این شایعه را از زبان یکدیگر می‌گرفتید، و با دهان خود سخنی می‌گفتید که به آن یقین نداشتید؛ و آن را کوچک می‌پنداشتید در حالی که نزد خدا بزرگ است"
        },
        {
            "chapter": 24,
            "verse": 16,
            "text": "چرا هنگامی که آن را شنیدید نگفتید: «ما حق نداریم که به این سخن تکلّم کنیم؛ خداوندا منزّهی تو، این بهتان بزرگی است»؟"
        },
        {
            "chapter": 24,
            "verse": 17,
            "text": "خداوند شما را اندرز می‌دهد که هرگز چنین کاری را تکرار نکنید اگر ایمان دارید"
        },
        {
            "chapter": 24,
            "verse": 18,
            "text": "و خداوند آیات را برای شما بیان می‌کند، و خدا دانا و حکیم است"
        },
        {
            "chapter": 24,
            "verse": 19,
            "text": "کسانی که دوست دارند زشتیها در میان مردم با ایمان شیوع یابد، عذاب دردناکی برای آنان در دنیا و آخرت است؛ و خداوند می‌داند و شما نمی‌دانید"
        },
        {
            "chapter": 24,
            "verse": 20,
            "text": "و اگر فضل و رحمت الهی شامل حال شما نبود و اینکه خدا مهربان و رحیم است (مجازات سختی دامانتان را می‌گرفت)"
        },
        {
            "chapter": 24,
            "verse": 21,
            "text": "ای کسانی که ایمان آورده‌اید! از گامهای شیطان پیروی نکنید! هر کس پیرو شیطان شود (گمراهش می‌سازد، زیرا) او به فحشا و منکر فرمان می‌دهد! و اگر فضل و رحمت الهی بر شما نبود، هرگز احدی از شما پاک نمی‌شد؛ ولی خداوند هر که را بخواهد تزکیه می‌کند، و خدا شنوا و داناست"
        },
        {
            "chapter": 24,
            "verse": 22,
            "text": "آنها که از میان شما دارای برتری (مالی) و وسعت زندگی هستند نباید سوگند یاد کنند که از انفاق نسبت به نزدیکان و مستمندان و مهاجران در راه خدا دریغ نمایند؛ آنها باید عفو کنند و چشم بپوشند؛ آیا دوست نمی‌دارید خداوند شما را ببخشد؟! و خداوند آمرزنده و مهربان است"
        },
        {
            "chapter": 24,
            "verse": 23,
            "text": "کسانی که زنان پاکدامن و بی‌خبر (از هرگونه آلودگی) و مؤمن را متهم می‌سازند، در دنیا و آخرت از رحمت الهی بدورند و عذاب بزرگی برای آنهاست"
        },
        {
            "chapter": 24,
            "verse": 24,
            "text": "در آن روز زبانها و دستها و پاهایشان بر ضدّ آنها به اعمالی که مرتکب می‌شدند گواهی می‌دهد"
        },
        {
            "chapter": 24,
            "verse": 25,
            "text": "آن روز، خداوند جزای واقعی آنان را بی‌کم و کاست می‌دهد؛ و می‌دانند که خداوند حق آشکار است"
        },
        {
            "chapter": 24,
            "verse": 26,
            "text": "زنان ناپاک از آن مردان ناپاکند، و مردان ناپاک نیز به زنان ناپاک تعلّق دارند؛ و زنان پاک از آن مردان پاک، و مردان پاک از آن زنان پاکند! اینان از نسبتهای ناروایی که (ناپاکان) به آنان می‌دهند مبرّا هستند؛ و برای آنان آمرزش (الهی) و روزی پرارزشی است"
        },
        {
            "chapter": 24,
            "verse": 27,
            "text": "ای کسانی که ایمان آورده‌اید! در خانه‌هایی غیر از خانه خود وارد نشوید تا اجازه بگیرید و بر اهل آن خانه سلام کنید؛ این برای شما بهتر است؛ شاید متذکّر شوید"
        },
        {
            "chapter": 24,
            "verse": 28,
            "text": "و اگر کسی را در آن نیافتید، وارد نشوید تا به شما اجازه داده شود؛ و اگر گفته شد: «بازگردید!» بازگردید؛ این برای شما پاکیزه‌تر است؛ و خداوند به آنچه انجام می‌دهید آگاه است"
        },
        {
            "chapter": 24,
            "verse": 29,
            "text": "(ولی) گناهی بر شما نیست که وارد خانه‌های غیر مسکونی بشوید که در آن متاعی متعلّق به شما وجود دارد؛ و خدا آنچه را آشکار می‌کنید و آنچه را پنهان می‌دارید، می‌داند"
        },
        {
            "chapter": 24,
            "verse": 30,
            "text": "به مؤمنان بگو چشمهای خود را (از نگاه به نامحرمان) فروگیرند، و عفاف خود را حفظ کنند؛ این برای آنان پاکیزه‌تر است؛ خداوند از آنچه انجام می‌دهید آگاه است"
        },
        {
            "chapter": 24,
            "verse": 31,
            "text": "و به زنان با ایمان بگو چشمهای خود را (از نگاه هوس‌آلود) فروگیرند، و دامان خویش را حفظ کنند و زینت خود را -جز آن مقدار که نمایان است- آشکار ننمایند و (اطراف) روسری‌های خود را بر سینه خود افکنند (تا گردن و سینه با آن پوشانده شود)، و زینت خود را آشکار نسازند مگر برای شوهرانشان، یا پدرانشان، یا پدر شوهرانشان، یا پسرانشان، یا پسران همسرانشان، یا برادرانشان، یا پسران برادرانشان، یا پسران خواهرانشان، یا زنان هم‌کیششان، یا بردگانشان [=کنیزانشان‌]، یا افراد سفیه که تمایلی به زن ندارند، یا کودکانی که از امور جنسی مربوط به زنان آگاه نیستند؛ و هنگام راه رفتن پاهای خود را به زمین نزنند تا زینت پنهانیشان دانسته شود (و صدای خلخال که برپا دارند به گوش رسد). و همگی بسوی خدا بازگردید ای مؤمنان، تا رستگار شوید"
        },
        {
            "chapter": 24,
            "verse": 32,
            "text": "مردان و زنان بی‌همسر خود را همسر دهید، همچنین غلامان و کنیزان صالح و درستکارتان را؛ اگر فقیر و تنگدست باشند، خداوند از فضل خود آنان را بی‌نیاز می‌سازد؛ خداوند گشایش‌دهنده و آگاه است"
        },
        {
            "chapter": 24,
            "verse": 33,
            "text": "و کسانی که امکانی برای ازدواج نمی‌یابند، باید پاکدامنی پیشه کنند تا خداوند از فضل خود آنان را بی‌نیاز گرداند! و آن بردگانتان که خواستار مکاتبه [=قرار داد مخصوص برای آزاد شدن‌] هستند، با آنان قرار داد ببندید اگر رشد و صلاح در آنان احساس می‌کنید (که بعد از آزادی، توانایی زندگی مستقل را دارند)؛ و چیزی از مال خدا را که به شما داده است به آنان بدهید! و کنیزان خود را برای دستیابی متاع ناپایدار زندگی دنیا مجبور به خود فروشی نکنید اگر خودشان می‌خواهند پاک بمانند! و هر کس آنها را (بر این کار) اجبار کند، (سپس پشیمان گردد،) خداوند بعد از این اجبار آنها غفور و رحیم است! (توبه کنید و بازگردید، تا خدا شما را ببخشد)"
        },
        {
            "chapter": 24,
            "verse": 34,
            "text": "ما بر شما آیاتی فرستادیم که حقایق بسیاری را تبیین می‌کند، و اخباری از کسانی که پیش از شما بودند، و موعظه و اندرزی برای پرهیزگاران"
        },
        {
            "chapter": 24,
            "verse": 35,
            "text": "خداوند نور آسمانها و زمین است؛ مثل نور خداوند همانند چراغدانی است که در آن چراغی (پر فروغ) باشد، آن چراغ در حبابی قرار گیرد، حبابی شفاف و درخشنده همچون یک ستاره فروزان، این چراغ با روغنی افروخته می‌شود که از درخت پربرکت زیتونی گرفته شده که نه شرقی است و نه غربی؛ (روغنش آنچنان صاف و خالص است که) نزدیک است بدون تماس با آتش شعله‌ور شود؛ نوری است بر فراز نوری؛ و خدا هر کس را بخواهد به نور خود هدایت می‌کند، و خداوند به هر چیزی داناست"
        },
        {
            "chapter": 24,
            "verse": 36,
            "text": "(این چراغ پرفروغ) در خانه‌هایی قرار دارد که خداوند اذن فرموده دیوارهای آن را بالا برند (تا از دستبرد شیاطین و هوسبازان در امان باشد)؛ خانه‌هایی که نام خدا در آنها برده می‌شود، و صبح و شام در آنها تسبیح او می‌گویند"
        },
        {
            "chapter": 24,
            "verse": 37,
            "text": "مردانی که نه تجارت و نه معامله‌ای آنان را از یاد خدا و برپاداشتن نماز و ادای زکات غافل نمی‌کند؛ آنها از روزی می‌ترسند که در آن، دلها و چشمها زیر و رو می‌شود"
        },
        {
            "chapter": 24,
            "verse": 38,
            "text": "(آنها به سراغ این کارها می‌روند) تا خداوند آنان را به بهترین اعمالی که انجام داده‌اند پاداش دهد، و از فضل خود بر پاداششان بیفزاید؛ و خداوند به هر کس بخواهد بی حساب روزی می‌دهد (و از مواهب بی‌انتهای خویش بهره‌مند می‌سازد)"
        },
        {
            "chapter": 24,
            "verse": 39,
            "text": "کسانی که کافر شدند، اعمالشان همچون سرابی است در یک کویر که انسان تشنه از دور آن را آب می‌پندارد؛ امّا هنگامی که به سراغ آن می‌آید چیزی نمی‌یابد، و خدا را نزد آن می‌یابد که حساب او را بطور کامل می‌دهد؛ و خداوند سریع الحساب است"
        },
        {
            "chapter": 24,
            "verse": 40,
            "text": "یا همچون ظلماتی در یک دریای عمیق و پهناور که موج آن را پوشانده، و بر فراز آن موج دیگری، و بر فراز آن ابری تاریک است؛ ظلمتهایی است یکی بر فراز دیگری، آن گونه که هر گاه دست خود را خارج کند ممکن نیست آن را ببیند! و کسی که خدا نوری برای او قرار نداده، نوری برای او نیست"
        },
        {
            "chapter": 24,
            "verse": 41,
            "text": "آیا ندیدی تمام آنان که در آسمانها و زمینند برای خدا تسبیح می‌کنند، و همچنین پرندگان به هنگامی که بر فراز آسمان بال گسترده‌اند؟! هر یک از آنها نماز و تسبیح خود را می‌داند؛ و خداوند به آنچه انجام میدهند داناست"
        },
        {
            "chapter": 24,
            "verse": 42,
            "text": "و از برای خداست حکومت و مالکیّت آسمانها و زمین؛ و بازگشت (تمامی موجودات) بسوی اوست"
        },
        {
            "chapter": 24,
            "verse": 43,
            "text": "آیا ندیدی که خداوند ابرهایی را به آرامی می‌راند، سپس میان آنها پیوند می‌دهد، و بعد آن را متراکم می‌سازد؟! در این حال، دانه‌های باران را می‌بینی که از لابه‌لای آن خارج می‌شود؛ و از آسمان -از کوه‌هایی که در آن است [=ابرهایی که همچون کوه‌ها انباشته شده‌اند]- دانه‌های تگرگ نازل می‌کند، و هر کس را بخواهد بوسیله آن زیان می‌رساند، و از هر کس بخواهد این زیان را برطرف می‌کند؛ نزدیک است درخشندگی برق آن (ابرها) چشمها را ببرد"
        },
        {
            "chapter": 24,
            "verse": 44,
            "text": "خداوند شب و روز را دگرگون می‌سازد؛ در این عبرتی است برای صاحبان بصیرت"
        },
        {
            "chapter": 24,
            "verse": 45,
            "text": "و خداوند هر جنبنده‌ای را از آبی آفرید؛ گروهی از آنها بر شکم خود راه می‌روند، و گروهی بر دو پای خود، و گروهی بر چهار پا راه می‌روند؛ خداوند هر چه را بخواهد می‌آفریند، زیرا خدا بر همه چیز تواناست"
        },
        {
            "chapter": 24,
            "verse": 46,
            "text": "ما آیات روشنگری نازل کردیم؛ و خدا هر که را بخواهد به صراط مستقیم هدایت می‌کند"
        },
        {
            "chapter": 24,
            "verse": 47,
            "text": "آنها می‌گویند: «به خدا و پیامبر ایمان داریم و اطاعت می‌کنیم!» ولی بعد از این ادّعا، گروهی از آنان رویگردان می‌شوند؛ آنها (در حقیقت) مؤمن نیستند"
        },
        {
            "chapter": 24,
            "verse": 48,
            "text": "و هنگامی که از آنان دعوت شود که بسوی خدا و پیامبرش بیایند تا در میانشان داوری کند، ناگهان گروهی از آنان رویگردان می‌شوند"
        },
        {
            "chapter": 24,
            "verse": 49,
            "text": "ولی اگر حق داشته باشند (و داوری به نفع آنان شود) با سرعت و تسلیم بسوی او می‌آیند"
        },
        {
            "chapter": 24,
            "verse": 50,
            "text": "آیا در دلهای آنان بیماری است، یا شکّ و تردید دارند، یا می‌ترسند خدا و رسولش بر آنان ستم کنند؟! نه، بلکه آنها خودشان ستمگرند"
        },
        {
            "chapter": 24,
            "verse": 51,
            "text": "سخن مؤمنان، هنگامی که بسوی خدا و رسولش دعوت شوند تا میان آنان داوری کند، تنها این است که می‌گویند: «شنیدیم و اطاعت کردیم!» و اینها همان رستگاران واقعی هستند"
        },
        {
            "chapter": 24,
            "verse": 52,
            "text": "و هر کس خدا و پیامبرش را اطاعت کند، و از خدا بترسد و از مخالفت فرمانش بپرهیزد، چنین کسانی همان پیروزمندان واقعی هستند"
        },
        {
            "chapter": 24,
            "verse": 53,
            "text": "آنها با نهایت تأکید سوگند یاد کردند که اگر به آنان فرمان دهی، (از خانه و اموال خود) بیرون می‌روند (و جان را در طبق اخلاص گذارده تقدیم می‌کنند)؛ بگو: «سوگند یاد نکنید؛ شما طاعت خالصانه نشان دهید که خداوند به آنچه انجام می‌دهید آگاه است!»"
        },
        {
            "chapter": 24,
            "verse": 54,
            "text": "بگو: «خدا را اطاعت کنید، و از پیامبرش فرمان برید! و اگر سرپیچی نمایید، پیامبر مسؤول اعمال خویش است و شما مسؤول اعمال خود! امّا اگر از او اطاعت کنید، هدایت خواهید شد؛ و بر پیامبر چیزی جز رساندن آشکار نیست!»"
        },
        {
            "chapter": 24,
            "verse": 55,
            "text": "خداوند به کسانی از شما که ایمان آورده و کارهای شایسته انجام داده‌اند وعده می‌دهد که قطعاً آنان را حکمران روی زمین خواهد کرد، همان گونه که به پیشینیان آنها خلافت روی زمین را بخشید؛ و دین و آیینی را که برای آنان پسندیده، پابرجا و ریشه‌دار خواهد ساخت؛ و ترسشان را به امنیّت و آرامش مبدّل می‌کند، آنچنان که تنها مرا می پرستند و چیزی را شریک من نخواهند ساخت. و کسانی که پس از آن کافر شوند، آنها فاسقانند"
        },
        {
            "chapter": 24,
            "verse": 56,
            "text": "و نماز را برپا دارید، و زکات را بدهید، و رسول (خدا) را اطاعت کنید تا مشمول رحمت (او) شوید"
        },
        {
            "chapter": 24,
            "verse": 57,
            "text": "گمان مبر کافران می‌توانند از چنگال مجازات الهی در زمین فرار کنند! جایگاه آنان آتش است، و چه بد جایگاهی است"
        },
        {
            "chapter": 24,
            "verse": 58,
            "text": "ای کسانی که ایمان آورده‌اید! بردگان شما، و همچنین کودکانتان که به حدّ بلوغ نرسیده‌اند، در سه وقت باید از شما اجازه بگیرند: پیش از نماز صبح، و نیمروز هنگامی که لباسهای (معمولی) خود را بیرون می‌آورید، و بعد از نماز عشا؛ این سه وقت خصوصی برای شماست؛ امّا بعد از این سه وقت، گناهی بر شما و بر آنان نیست (که بدون اذن وارد شوند) و بر گرد یکدیگر بگردید (و با صفا و صمیمیّت به یکدیگر خدمت نمایید). این گونه خداوند آیات را برای شما بیان می‌کند، و خداوند دانا و حکیم است"
        },
        {
            "chapter": 24,
            "verse": 59,
            "text": "و هنگامی که اطفال شما به سنّ بلوغ رسند باید اجازه بگیرند، همان گونه که اشخاصی که پیش از آنان بودند اجازه می‌گرفتند؛ اینچنین خداوند آیاتش را برای شما بیان می‌کند، و خدا دانا و حکیم است"
        },
        {
            "chapter": 24,
            "verse": 60,
            "text": "و زنان از کارافتاده‌ای که امید به ازدواج ندارند، گناهی بر آنان نیست که لباسهای (رویین) خود را بر زمین بگذارند، بشرط اینکه در برابر مردم خودآرایی نکنند؛ و اگر خود را بپوشانند برای آنان بهتر است؛ و خداوند شنوا و داناست"
        },
        {
            "chapter": 24,
            "verse": 61,
            "text": "بر نابینا و افراد لنگ و بیمار گناهی نیست (که با شما هم غذا شوند)، و بر شما نیز گناهی نیست که از خانه‌های خودتان [=خانه‌های فرزندان یا همسرانتان که خانه خود شما محسوب می‌شود بدون اجازه خاصّی‌] غذا بخورید؛ و همچنین خانه‌های پدرانتان، یا خانه‌های مادرانتان، یا خانه‌های برادرانتان، یا خانه‌های خواهرانتان، یا خانه‌های عموهایتان، یا خانه‌های عمّه‌هایتان، یا خانه‌های داییهایتان، یا خانه‌های خاله‌هایتان، یا خانه‌ای که کلیدش در اختیار شماست، یا خانه‌های دوستانتان، بر شما گناهی نیست که بطور دسته‌جمعی یا جداگانه غذا بخورید؛ و هنگامی که داخل خانه‌ای شدید، بر خویشتن سلام کنید، سلام و تحیّتی از سوی خداوند، سلامی پربرکت و پاکیزه! این گونه خداوند آیات را برای شما روشن می‌کند، باشد که بیندیشید"
        },
        {
            "chapter": 24,
            "verse": 62,
            "text": "مؤمنان واقعی کسانی هستند که به خدا و رسولش ایمان آورده‌اند و هنگامی که در کار مهمّی با او باشند، بی‌اجازه او جایی نمی‌روند؛ کسانی که از تو اجازه می‌گیرند، براستی به خدا و پیامبرش ایمان آورده‌اند! در این صورت، هر گاه برای بعضی کارهای مهمّ خود از تو اجازه بخواهند، به هر یک از آنان که می‌خواهی (و صلاح می‌بینی) اجازه ده، و برایشان از خدا آمرزش بخواه که خداوند آمرزنده و مهربان است"
        },
        {
            "chapter": 24,
            "verse": 63,
            "text": "صدا کردن پیامبر را در میان خود، مانند صدا کردن یکدیگر قرار ندهی؛ خداوند کسانی از شما را که پشت سر دیگران پنهان می‌شوند، و یکی پس از دیگری فرار می‌کنند می‌داند! پس آنان که فرمان او را مخالفت می‌کنند، باید بترسند از اینکه فتنه‌ای دامنشان را بگیرد، یا عذابی دردناک به آنها برسد"
        },
        {
            "chapter": 24,
            "verse": 64,
            "text": "آگاه باشید که برای خداست آنچه در آسمانها و زمین است؛ او می‌داند آنچه را که شما بر آن هستید، و (می‌داند) روزی را که بسوی او بازمی‌گردند؛ و (در آن روز) آنها را از اعمالی که انجام دادند آگاه می‌سازد؛ و خداوند به هر چیزی داناست"
        },
        {
            "chapter": 25,
            "verse": 1,
            "text": "زوال ناپذیر و پر برکت است کسی که قرآن را بر بنده‌اش نازل کرد تا بیم‌دهنده جهانیان باشد"
        },
        {
            "chapter": 25,
            "verse": 2,
            "text": "خداوندی که حکومت آسمانها و زمین از آن اوست، و فرزندی برای خود انتخاب نکرد، و همتایی در حکومت و مالکیّت ندارد، و همه چیز را آفرید، و به دقّت اندازه‌گیری نمود"
        },
        {
            "chapter": 25,
            "verse": 3,
            "text": "آنان غیر از خداوند معبودانی برای خود برگزیدند؛ معبودانی که چیزی را نمی‌آفرینند، بلکه خودشان مخلوقند، و مالک زیان و سود خویش نیستند، و نه مالک مرگ و حیات و رستاخیز خویشند"
        },
        {
            "chapter": 25,
            "verse": 4,
            "text": "و کافران گفتند: «این فقط دروغی است که او ساخته، و گروهی دیگر او را بر این کار یاری داده‌اند.» آنها (با این سخن،) ظلم و دروغ بزرگی را مرتکب شدند"
        },
        {
            "chapter": 25,
            "verse": 5,
            "text": "و گفتند: «این همان افسانه‌های پیشینیان است که وی آن را رونویس کرده، و هر صبح و شام بر او املا می‌شود.»"
        },
        {
            "chapter": 25,
            "verse": 6,
            "text": "بگو: «کسی آن را نازل کرده که اسرار آسمانها و زمین را می‌داند؛ او (همیشه) آمرزنده و مهربان بوده است!»"
        },
        {
            "chapter": 25,
            "verse": 7,
            "text": "و گفتند: «چرا این پیامبر غذا می‌خورد و در بازارها راه می‌رود؟! (نه سنّت فرشتگان را دارد و نه روش شاهان را!) چرا فرشته‌ای بر او نازل نشده که همراه وی مردم را انذار کند (و گواه صدق دعوی او باشد)؟"
        },
        {
            "chapter": 25,
            "verse": 8,
            "text": "یا گنجی (از آسمان) برای او فرستاده شود، یا باغی داشته باشد که از (میوه) آن بخورد (و امرار معاش کند)؟!» و ستمگران گفتند: «شما تنها از مردی مجنون پیروی می‌کنید!»"
        },
        {
            "chapter": 25,
            "verse": 9,
            "text": "ببین چگونه برای تو مثلها زدند و گمراه شدند، آن گونه که قدرت پیدا کردن راه را ندارند"
        },
        {
            "chapter": 25,
            "verse": 10,
            "text": "زوال ناپذیر و بزرگ است خدایی که اگر بخواهد برای تو بهتر از این قرار می‌دهد: باغهایی که نهرها از زیر درختانش جاری است، و (اگر بخواهد) برای تو کاخهایی مجلّل قرارمی‌دهد"
        },
        {
            "chapter": 25,
            "verse": 11,
            "text": "(اینها همه بهانه است) بلکه آنان قیامت را تکذیب کرده‌اند؛ و ما برای کسی که قیامت را تکذیب کند، آتشی شعله‌ور و سوزان فراهم کرده‌ایم"
        },
        {
            "chapter": 25,
            "verse": 12,
            "text": "هنگامی که این آتش آنان را از مکانی دور ببیند، صدای وحشتناک و خشم آلودش را که با نفس‌زدن شدید همراه است می‌شنوند"
        },
        {
            "chapter": 25,
            "verse": 13,
            "text": "و هنگامی که در جای تنگ و محدودی از آن افکنده شوند در حالی که در غل و زنجیرند، فریاد واویلای آنان بلند می‌شود"
        },
        {
            "chapter": 25,
            "verse": 14,
            "text": "(به آنان گفته می‌شود:) امروز یک بار واویلا نگویید، بلکه بسیار واویلا بگویید"
        },
        {
            "chapter": 25,
            "verse": 15,
            "text": "(ای پیامبر!) بگو: «آیا این بهتر است یا بهشت جاویدانی که به پرهیزگاران وعده داده شده؟! بهشتی که پاداش اعمال آنها، و قرارگاهشان است.»"
        },
        {
            "chapter": 25,
            "verse": 16,
            "text": "هر چه بخواهند در آنجا برایشان فراهم است؛ جاودانه در آن خواهند ماند؛ این وعده‌ای است مسلّم که پروردگارت بر عهده گرفته است"
        },
        {
            "chapter": 25,
            "verse": 17,
            "text": "(به خاطر بیاور) روزی را که همه آنان و معبودهایی را که غیر از خدا می‌پرستند جمع می‌کند، آنگاه به آنها می‌گوید: «آیا شما این بندگان مرا گمراه کردید یا خود آنان راه را گم کردند؟!»"
        },
        {
            "chapter": 25,
            "verse": 18,
            "text": "(در پاسخ) می‌گویند: «منزّهی تو! برای ما شایسته نبود که غیر از تو اولیایی برگزینیم، ولی آنان و پدرانشان را از نعمتها برخوردار نمودی تا اینکه (به جای شکر نعمت) یاد تو را فراموش کردند و تباه و هلاک شدند.»"
        },
        {
            "chapter": 25,
            "verse": 19,
            "text": "(خداوند به آنان می‌گوید: ببینید) این معبودان، شما را در آنچه می‌گویید تکذیب کردند! اکنون نمی‌توانید عذاب الهی را برطرف بسازید، یا از کسی یاری بطلبید! و هر کس از شما ستم کند، عذاب شدیدی به او می‌چشانیم"
        },
        {
            "chapter": 25,
            "verse": 20,
            "text": "ما هیچ یک از رسولان را پیش از تو نفرستادیم مگر اینکه غذا می‌خوردند و در بازارها راه می‌رفتند؛ و بعضی از شما را وسیله امتحان بعضی دیگر قراردادیم، آیا صبر و شکیبایی می‌کنید (و از عهده امتحان برمی‌آیید)؟! و پروردگار تو همواره بصیر و بینا بوده است"
        },
        {
            "chapter": 25,
            "verse": 21,
            "text": "و کسانی که امیدی به دیدار ما ندارند (و رستاخیز را انکار می‌کنند) گفتند: «چرا فرشتگان بر ما نازل نشدند و یا پروردگارمان را با چشم خود نمی‌بینیم؟!» آنها درباره خود تکبّر ورزیدند و طغیان بزرگی کردند"
        },
        {
            "chapter": 25,
            "verse": 22,
            "text": "(آنها به آرزوی خود می‌رسند،) امّا روزی که فرشتگان را می‌بینند، روز بشارت برای مجرمان نخواهد بود (بلکه روز مجازات و کیفر آنان است)! و می‌گویند: «ما را امان دهید، ما را معاف دارید!» (امّا سودی ندارد)"
        },
        {
            "chapter": 25,
            "verse": 23,
            "text": "و ما به سراغ اعمالی که انجام داده‌اند می‌رویم، و همه را همچون ذرّات غبار پراکنده در هوا قرار می‌دهیم"
        },
        {
            "chapter": 25,
            "verse": 24,
            "text": "بهشتیان در آن روز قرارگاهشان از همه بهتر، و استراحتگاهشان نیکوتر است"
        },
        {
            "chapter": 25,
            "verse": 25,
            "text": "و (بخاطر آور) روزی را که آسمان با ابرها شکافته می‌شود، و فرشتگان نازل می‌گردند"
        },
        {
            "chapter": 25,
            "verse": 26,
            "text": "حکومت در آن روز از آن خداوند رحمان است؛ و آن روز، روز سختی برای کافران خواهد بود"
        },
        {
            "chapter": 25,
            "verse": 27,
            "text": "و (به خاطر آور) روزی را که ستمکار دست خود را (از شدّت حسرت) به دندان می‌گزد و می‌گوید: «ای کاش با رسول (خدا) راهی برگزیده بودم"
        },
        {
            "chapter": 25,
            "verse": 28,
            "text": "ای وای بر من، کاش فلان (شخص گمراه) را دوست خود انتخاب نکرده بودم"
        },
        {
            "chapter": 25,
            "verse": 29,
            "text": "او مرا از یادآوری (حق) گمراه ساخت بعد از آنکه (یاد حق) به سراغ من آمده بود!» و شیطان همیشه خوارکنند* انسان بوده است"
        },
        {
            "chapter": 25,
            "verse": 30,
            "text": "و پیامبر عرضه داشت: «پروردگارا! قوم من قرآن را رها کردند»"
        },
        {
            "chapter": 25,
            "verse": 31,
            "text": "(آری،) این گونه برای هر پیامبری دشمنی از مجرمان قرار دادیم؛ امّا (برای تو) همین بس که پروردگارت هادی و یاور (تو) باشد"
        },
        {
            "chapter": 25,
            "verse": 32,
            "text": "و کافران گفتند: «چرا قرآن یکجا بر او نازل نمی‌شود؟!» این بخاطر آن است که قلب تو را بوسیله آن محکم داریم، و (از این رو) آن را به تدریج بر تو خواندیم"
        },
        {
            "chapter": 25,
            "verse": 33,
            "text": "آنان هیچ مثلی برای تو نمی‌آورند مگر اینکه ما حق را برای تو می‌آوریم، و تفسیری بهتر (و پاسخی دندان شکن که در برابر آن ناتوان شوند)"
        },
        {
            "chapter": 25,
            "verse": 34,
            "text": "(تو گمراه نیستی،) آنان که بر صورتهایشان بسوی جهنم محشور می‌شوند، بدترین محل را دارند و گمراه‌ترین افرادند"
        },
        {
            "chapter": 25,
            "verse": 35,
            "text": "و ما به موسی کتاب (آسمانی) دادیم؛ و برادرش هارون را یاور او قرار دادیم؛"
        },
        {
            "chapter": 25,
            "verse": 36,
            "text": "و گفتیم: «به سوی این قوم که آیات ما را تکذیب کردند بروید!» (امّا آن مردم به مخالفت برخاستند) و ما به شدّت آنان را درهم کوبیدیم"
        },
        {
            "chapter": 25,
            "verse": 37,
            "text": "و قوم نوح را هنگامی که رسولان (ما) را تکذیب کردند غرق نمودیم، و آنان را درس عبرتی برای مردم قرار دادیم؛ و برای ستمگران عذاب دردناکی فراهم ساخته‌ایم"
        },
        {
            "chapter": 25,
            "verse": 38,
            "text": "(همچنین) قوم عاد و ثمود و اصحاب الرّس [= گروهی که درختان صنوبر را می‌پرستیدند] و اقوام بسیار دیگری را که در این میان بودند، هلاک کردیم"
        },
        {
            "chapter": 25,
            "verse": 39,
            "text": "و برای هر یک از آنها مثلها زدیم؛ و (چون سودی نداد،) همگی را نابود کردیم"
        },
        {
            "chapter": 25,
            "verse": 40,
            "text": "آنها [= مشرکان مکّه‌] از کنار شهری که باران شرّ [= بارانی از سنگهای آسمانی‌] بر آن باریده بود [= دیار قوم لوط] گذشتند؛ آیا آن را نمی‌دیدند؟! (آری، می‌دیدند) ولی به رستاخیز ایمان نداشتند"
        },
        {
            "chapter": 25,
            "verse": 41,
            "text": "و هنگامی که تو را می‌بینند، تنها به باد استهزایت می‌گیرند (و می‌گویند:) آیا این همان کسی است که خدا او را بعنوان پیامبر برانگیخته است؟"
        },
        {
            "chapter": 25,
            "verse": 42,
            "text": "اگر ما بر پرستش خدایانمان استقامت نمی‌کردیم، بیم آن می‌رفت که ما را گمراه سازد! امّا هنگامی که عذاب الهی را ببینند، بزودی می‌فهمند چه کسی گمراهتر بوده است"
        },
        {
            "chapter": 25,
            "verse": 43,
            "text": "آیا دیدی کسی را که هوای نفسش را معبود خود برگزیده است؟! آیا تو می‌توانی او را هدایت کنی (یا به دفاع از او برخیزی)؟"
        },
        {
            "chapter": 25,
            "verse": 44,
            "text": "آیا گمان می‌بری بیشتر آنان می‌شنوند یا می‌فهمند؟! آنان فقط همچون چهارپایانند، بلکه گمراهترند"
        },
        {
            "chapter": 25,
            "verse": 45,
            "text": "آیا ندیدی چگونه پروردگارت سایه را گسترده ساخت؟! و اگر می‌خواست آن را ساکن قرار می‌داد؛ سپس خورشید را بر وجود آن دلیل قرار دادیم"
        },
        {
            "chapter": 25,
            "verse": 46,
            "text": "سپس آن را آهسته جمع می‌کنیم (و نظام سایه و آفتاب را حاکم می‌سازیم)"
        },
        {
            "chapter": 25,
            "verse": 47,
            "text": "او کسی است که شب را برای شما لباس قرار داد، و خواب را مایه استراحت، و روز را وسیله حرکت و حیات"
        },
        {
            "chapter": 25,
            "verse": 48,
            "text": "او کسی است که بادها را بشارتگرانی پیش از رحمتش فرستاد، و از آسمان آبی پاک‌کننده نازل کردیم"
        },
        {
            "chapter": 25,
            "verse": 49,
            "text": "تا بوسیله آن، سرزمین مرده‌ای را زنده کنیم؛ و آن را به مخلوقاتی که آفریده‌ایم -چهارپایان و انسانهای بسیار- می‌نوشانیم"
        },
        {
            "chapter": 25,
            "verse": 50,
            "text": "ما این آیات را بصورتهای گوناگون برای آنان بیان کردیم تا متذکّر شوند، ولی بیشتر مردم از هر کاری جز انکار و کفر ابا دارند"
        },
        {
            "chapter": 25,
            "verse": 51,
            "text": "و اگر می‌خواستیم، در هر شهر و دیاری بیم‌دهنده‌ای برمی‌انگیختیم (ولی این کار لزومی نداشت)"
        },
        {
            "chapter": 25,
            "verse": 52,
            "text": "بنابر این از کافران اطاعت مکن، و بوسیله آن [= قرآن‌] با آنان جهاد بزرگی بنما"
        },
        {
            "chapter": 25,
            "verse": 53,
            "text": "او کسی است که دو دریا را در کنار هم قرار داد؛ یکی گوارا و شیرین، و دیگر شور و تلخ؛ و در میان آنها برزخی قرار داد تا با هم مخلوط نشوند (گویی هر یک به دیگری می‌گوید:) دور باش و نزدیک نیا"
        },
        {
            "chapter": 25,
            "verse": 54,
            "text": "او کسی است که از آب، انسانی را آفرید؛ سپس او را نسب و سبب قرار داد (و نسل او را از این دو طریق گسترش داد)؛ و پروردگار تو همواره توانا بوده است"
        },
        {
            "chapter": 25,
            "verse": 55,
            "text": "آنان جز خدا چیزهایی را می‌پرستند که نه به آنان سودی می‌رساند و نه زیانی؛ و کافران همیشه در برابر پروردگارشان (در طریق کفر) پشتیبان یکدیگرند"
        },
        {
            "chapter": 25,
            "verse": 56,
            "text": "(ای پیامبر!) ما تو را جز بعنوان بشارت دهنده و انذار کننده نفرستادیم"
        },
        {
            "chapter": 25,
            "verse": 57,
            "text": "بگو: «من در برابر آن (ابلاغ آیین خدا) هیچ گونه پاداشی از شما نمی‌طلبم؛ مگر کسی که بخواهد راهی بسوی پروردگارش برگزیند (این پاداش من است.)»"
        },
        {
            "chapter": 25,
            "verse": 58,
            "text": "و توکّل کن بر آن زنده‌ای که هرگز نمی‌میرد؛ و تسبیح و حمد او را بجا آور؛ و همین بس که او از گناهان بندگانش آگاه است"
        },
        {
            "chapter": 25,
            "verse": 59,
            "text": "همان (خدایی) که آسمانها و زمین و آنچه را میان این دو وجود دارد، در شش روز [= شش دوران‌] آفرید؛ سپس بر عرش (قدرت) قرار گرفت (و به تدبیر جهان پرداخت، او خداوند) رحمان است؛ از او بخواه که از همه چیز آگاه است"
        },
        {
            "chapter": 25,
            "verse": 60,
            "text": "و هنگامی که به آنان گفته شود: «برای خداوند رحمان سجده کنید!» می‌گویند: «رحمان چیست؟! (ما اصلاً رحمان را نمی‌شناسیم!) آیا برای چیزی سجده کنیم که تو به ما دستور می‌دهی؟!» (این سخن را می‌گویند) و بر نفرتشان افزوده می‌شود"
        },
        {
            "chapter": 25,
            "verse": 61,
            "text": "جاودان و پربرکت است آن (خدایی) که در آسمان منزلگاه‌هائی برای ستارگان قرار داد؛ و در میان آن، چراغ روشن و ماه تابانی آفرید"
        },
        {
            "chapter": 25,
            "verse": 62,
            "text": "و او همان کسی است که شب و روز را جانشین یکدیگر قرار داد برای کسی که بخواهد متذکّر شود یا شکرگزاری کند (و آنچه را در روز کوتاهی کرده در شب انجام دهد و به عکس)"
        },
        {
            "chapter": 25,
            "verse": 63,
            "text": "بندگان (خاص خداوند) رحمان، کسانی هستند که با آرامش و بی‌تکبّر بر زمین راه می‌روند؛ و هنگامی که جاهلان آنها را مخاطب سازند (و سخنان نابخردانه گویند)، به آنها سلام می‌گویند (و با بی‌اعتنایی و بزرگواری می‌گذرند)؛"
        },
        {
            "chapter": 25,
            "verse": 64,
            "text": "کسانی که شبانگاه برای پروردگارشان سجده و قیام می‌کنند؛"
        },
        {
            "chapter": 25,
            "verse": 65,
            "text": "و کسانی که می‌گویند: «پروردگارا! عذاب جهنم را از ما برطرف گردان، که عذابش سخت و پر دوام است"
        },
        {
            "chapter": 25,
            "verse": 66,
            "text": "مسلّماً آن (جهنم)، بد جایگاه و بد محلّ اقامتی است!»"
        },
        {
            "chapter": 25,
            "verse": 67,
            "text": "و کسانی که هرگاه انفاق کنند، نه اسراف می‌نمایند و نه سخت‌گیری؛ بلکه در میان این دو، حدّ اعتدالی دارند"
        },
        {
            "chapter": 25,
            "verse": 68,
            "text": "و کسانی که معبود دیگری را با خداوند نمی‌خوانند؛ و انسانی را که خداوند خونش را حرام شمرده، جز بحق نمی‌کشند؛ و زنا نمی‌کنند؛ و هر کس چنین کند، مجازات سختی خواهد دید"
        },
        {
            "chapter": 25,
            "verse": 69,
            "text": "عذاب او در قیامت مضاعف می‌گردد، و همیشه با خواری در آن خواهد ماند"
        },
        {
            "chapter": 25,
            "verse": 70,
            "text": "مگر کسانی که توبه کنند و ایمان آورند و عمل صالح انجام دهند، که خداوند گناهان آنان را به حسنات مبدّل می‌کند؛ و خداوند همواره آمرزنده و مهربان بوده است"
        },
        {
            "chapter": 25,
            "verse": 71,
            "text": "و کسی که توبه کند و عمل صالح انجام دهد، بسوی خدا بازگشت می‌کند (و پاداش خود را از او می‌گیرد)"
        },
        {
            "chapter": 25,
            "verse": 72,
            "text": "و کسانی که شهادت به باطل نمی‌دهند (و در مجالس باطل شرکت نمی‌کنند)؛ و هنگامی که با لغو و بیهودگی برخورد کنند، بزرگوارانه از آن می‌گذرند"
        },
        {
            "chapter": 25,
            "verse": 73,
            "text": "و کسانی که هرگاه آیات پروردگارشان به آنان گوشزد شود، کر و کور روی آن نمی افتند"
        },
        {
            "chapter": 25,
            "verse": 74,
            "text": "و کسانی که می‌گویند: «پروردگارا! از همسران و فرزندانمان مایه روشنی چشم ما قرارده، و ما را برای پرهیزگاران پیشوا گردان!»"
        },
        {
            "chapter": 25,
            "verse": 75,
            "text": "(آری،) آنها هستند که درجات عالی بهشت در برابر شکیباییشان به آنان پاداش داده می‌شود؛ و در آن، با تحیّت و سلام روبه‌رو می‌شوند"
        },
        {
            "chapter": 25,
            "verse": 76,
            "text": "در حالی که جاودانه در آن خواهند ماند؛ چه قرارگاه و محلّ اقامت خوبی"
        },
        {
            "chapter": 25,
            "verse": 77,
            "text": "بگو: «پروردگارم برای شما ارجی قائل نیست اگر دعای شما نباشد؛ شما (آیات خدا و پیامبران را) تکذیب کردید، و (این عمل) دامان شما را خواهد گرفت و از شما جدا نخواهد شد!» ظ"
        }
    ]
}
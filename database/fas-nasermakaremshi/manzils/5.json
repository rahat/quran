{
    "manzils": [
        {
            "chapter": 26,
            "verse": 1,
            "text": "طسم‌"
        },
        {
            "chapter": 26,
            "verse": 2,
            "text": "این آیات کتاب روشنگر است"
        },
        {
            "chapter": 26,
            "verse": 3,
            "text": "گویی می‌خواهی جان خود را از شدّت اندوه از دست دهی بخاطر اینکه آنها ایمان نمی‌آورند"
        },
        {
            "chapter": 26,
            "verse": 4,
            "text": "اگر ما اراده کنیم، از آسمان بر آنان آیه‌ای نازل می‌کنیم که گردنهایشان در برابر آن خاضع گردد"
        },
        {
            "chapter": 26,
            "verse": 5,
            "text": "و هیچ ذکر تازه‌ای از سوی خداوند مهربان برای آنها نمی‌آید مگر اینکه از آن روی‌گردان می‌شوند"
        },
        {
            "chapter": 26,
            "verse": 6,
            "text": "آنان تکذیب کردند؛ امّا بزودی اخبار (کیفر) آنچه را استهزا می‌کردند به آنان می‌رسد"
        },
        {
            "chapter": 26,
            "verse": 7,
            "text": "آیا آنان به زمین نگاه نکردند که چقدر از انواع گیاهان پرارزش در آن رویاندیم؟"
        },
        {
            "chapter": 26,
            "verse": 8,
            "text": "در این، نشانه روشنی است (بر وجود خدا)؛ ولی بیشترشان هرگز مؤمن نبوده‌اند"
        },
        {
            "chapter": 26,
            "verse": 9,
            "text": "و پروردگار تو عزیز و رحیم است"
        },
        {
            "chapter": 26,
            "verse": 10,
            "text": "(به خاطر بیاور) هنگامی را که پروردگارت موسی را ندا داد که به سراغ قوم ستمگر برو"
        },
        {
            "chapter": 26,
            "verse": 11,
            "text": "قوم فرعون، آیا آنان (از مخالفت فرمان پروردگار) پرهیز نمی‌کنند؟"
        },
        {
            "chapter": 26,
            "verse": 12,
            "text": "(موسی) عرض کرد: «پروردگارا! از آن بیم دارم که مرا تکذیب کنند،"
        },
        {
            "chapter": 26,
            "verse": 13,
            "text": "و سینه‌ام تنگ شود، و زبانم بقدر کافی گویا نیست؛ (برادرم) هارون را نیز رسالت ده (تا مرا یاری کند)"
        },
        {
            "chapter": 26,
            "verse": 14,
            "text": "و آنان (به اعتقاد خودشان) بر گردن من گناهی دارند؛ می‌ترسم مرا بکشند (و این رسالت به پایان نرسد)"
        },
        {
            "chapter": 26,
            "verse": 15,
            "text": "فرمود: «چنین نیست، (آنان کاری نمی‌توانند انجام دهند)! شما هر دو با آیات ما (برای هدایتشان) بروید؛ ما با شما هستیم و (سخنانتان را) می‌شنویم"
        },
        {
            "chapter": 26,
            "verse": 16,
            "text": "به سراغ فرعون بروید و بگویید: ما فرستاده پروردگار جهانیان هستیم؛"
        },
        {
            "chapter": 26,
            "verse": 17,
            "text": "بنی اسرائیل را با ما بفرست!» (آنها به سراغ فرعون آمدند)؛"
        },
        {
            "chapter": 26,
            "verse": 18,
            "text": "(فرعون) گفت: «آیا ما تو را در کودکی در میان خود پرورش ندادیم، و سالهایی از زندگیت را در میان ما نبودی؟"
        },
        {
            "chapter": 26,
            "verse": 19,
            "text": "و سرانجام، آن کارت را (که نمی‌بایست انجام دهی) انجام دادی (و یک نفر از ما را کشتی)، و تو از ناسپاسانی!»"
        },
        {
            "chapter": 26,
            "verse": 20,
            "text": "(موسی) گفت: «من آن کار را انجام دادم در حالی که از بی‌خبران بودم"
        },
        {
            "chapter": 26,
            "verse": 21,
            "text": "پس هنگامی که از شما ترسیدم فرار کردم؛ و پروردگارم به من حکمت و دانش بخشید، و مرا از پیامبران قرار داد"
        },
        {
            "chapter": 26,
            "verse": 22,
            "text": "آیا این منتّی است که تو بر من می‌گذاری که بنی اسرائیل را برده خود ساخته‌ای؟!»"
        },
        {
            "chapter": 26,
            "verse": 23,
            "text": "فرعون گفت: «پروردگار عالمیان چیست؟!»"
        },
        {
            "chapter": 26,
            "verse": 24,
            "text": "(موسی) گفت: «پروردگار آسمانها و زمین و آنچه میان آن دو است، اگر اهل یقین هستید!»"
        },
        {
            "chapter": 26,
            "verse": 25,
            "text": "(فرعون) به اطرافیانش گفت: «آیا نمی‌شنوید (این مرد چه می‌گوید)؟!»"
        },
        {
            "chapter": 26,
            "verse": 26,
            "text": "(موسی) گفت: «او پروردگار شما و پروردگار نیاکان شماست!»"
        },
        {
            "chapter": 26,
            "verse": 27,
            "text": "(فرعون) گفت: «پیامبری که بسوی شما فرستاده شده مسلّماً دیوانه است!»"
        },
        {
            "chapter": 26,
            "verse": 28,
            "text": "(موسی) گفت: «او پروردگار مشرق و مغرب و آنچه میان آن دو است می‌باشد، اگر شما عقل و اندیشه خود را به کار می‌گرفتید!»"
        },
        {
            "chapter": 26,
            "verse": 29,
            "text": "(فرعون خشمگین شد و) گفت: «اگر معبودی غیر از من برگزینی، تو را از زندانیان قرار خواهم داد!»"
        },
        {
            "chapter": 26,
            "verse": 30,
            "text": "(موسی) گفت: «حتّی اگر نشانه آشکاری برای تو بیاورم (باز ایمان نمی‌آوری)؟!»"
        },
        {
            "chapter": 26,
            "verse": 31,
            "text": "گفت: «اگر راست می‌گویی آن را بیاور!»"
        },
        {
            "chapter": 26,
            "verse": 32,
            "text": "در این هنگام موسی عصای خود را افکند، و ناگهان مار عظیم و آشکاری شد؛"
        },
        {
            "chapter": 26,
            "verse": 33,
            "text": "و دست خود را (در گریبان فرو برد و) بیرون آورد، و در برابر بینندگان سفید و روشن بود"
        },
        {
            "chapter": 26,
            "verse": 34,
            "text": "(فرعون) به گروهی که اطراف او بودند گفت: «این ساحر آگاه و ماهری است"
        },
        {
            "chapter": 26,
            "verse": 35,
            "text": "او می‌خواهد با سحرش شما را از سرزمینتان بیرون کند! شما چه نظر می‌دهید؟»"
        },
        {
            "chapter": 26,
            "verse": 36,
            "text": "گفتند: «او و برادرش را مهلت ده؛ و مأموران را برای بسیج به تمام شهرها اعزام کن،"
        },
        {
            "chapter": 26,
            "verse": 37,
            "text": "تا هر ساحر ماهر و دانایی را نزد تو آورند!»"
        },
        {
            "chapter": 26,
            "verse": 38,
            "text": "سرانجام ساحران برای وعده‌گاه روز معیّنی جمع‌آوری شدند"
        },
        {
            "chapter": 26,
            "verse": 39,
            "text": "و به مردم گفته شد: «آیا شما نیز (در این صحنه) اجتماع می‌کنید"
        },
        {
            "chapter": 26,
            "verse": 40,
            "text": "تا اگر ساحران پیروز شوند، از آنان پیروی کنیم؟!»"
        },
        {
            "chapter": 26,
            "verse": 41,
            "text": "هنگامی که ساحران آمدند، به فرعون گفتند: «آیا اگر ما پیروز شویم، پاداش مهمّی خواهیم داشت؟»"
        },
        {
            "chapter": 26,
            "verse": 42,
            "text": "گفت: «(آری،) و در آن صورت شما از مقرّبان خواهید بود!»"
        },
        {
            "chapter": 26,
            "verse": 43,
            "text": "(روز موعود فرا رسید و همگی جمع شدند؛) موسی به ساحران گفت: «آنچه را می‌خواهید بیفکنید، بیفکنید!»"
        },
        {
            "chapter": 26,
            "verse": 44,
            "text": "آنها طنابها و عصاهای خود را افکندند و گفتند: «به عزّت فرعون، ما قطعاً پیروزیم!»"
        },
        {
            "chapter": 26,
            "verse": 45,
            "text": "سپس موسی عصایش را افکند، ناگهان تمام وسایل دروغین آنها را بلعید"
        },
        {
            "chapter": 26,
            "verse": 46,
            "text": "فوراً همه ساحران به سجده افتادند"
        },
        {
            "chapter": 26,
            "verse": 47,
            "text": "گفتند: «ما به پروردگار عالمیان ایمان آوردیم،"
        },
        {
            "chapter": 26,
            "verse": 48,
            "text": "پروردگار موسی و هارون!»"
        },
        {
            "chapter": 26,
            "verse": 49,
            "text": "(فرعون) گفت: «آیا پیش از اینکه به شما اجازه دهم به او ایمان آوردید؟! مسلّماً او بزرگ و استاد شماست که به شما سحر آموخته (و این یک توطئه است)! امّا بزودی خواهید دانست! دستها و پاهای شما را بعکس یکدیگر قطع می‌کنم، و همه شما را به دار می‌آویزم!»"
        },
        {
            "chapter": 26,
            "verse": 50,
            "text": "گفتند: «مهّم نیست، (هر کاری از دستت ساخته است بکن)! ما بسوی پروردگارمان بازمی‌گردیم"
        },
        {
            "chapter": 26,
            "verse": 51,
            "text": "ما امیدواریم که پروردگارمان خطاهای ما را ببخشد، چرا که ما نخستین ایمان‌آورندگان بودیم!»"
        },
        {
            "chapter": 26,
            "verse": 52,
            "text": "و به موسی وحی کردیم که شبانه بندگانم را (از مصر) کوچ ده، زیرا شما مورد تعقیب هستید!»"
        },
        {
            "chapter": 26,
            "verse": 53,
            "text": "فرعون (از این ماجرا آگاه شد و) مأموران بسیج نیرو را به شهرها فرستاد،"
        },
        {
            "chapter": 26,
            "verse": 54,
            "text": "(و گفت:) اینها مسلّماً گروهی اندکند؛"
        },
        {
            "chapter": 26,
            "verse": 55,
            "text": "و اینها ما را به خشم آورده‌اند؛"
        },
        {
            "chapter": 26,
            "verse": 56,
            "text": "و ما همگی آماده پیکاریم!»"
        },
        {
            "chapter": 26,
            "verse": 57,
            "text": "(سرانجام فرعونیان مغلوب شدند،) و ما آنها را از باغها و چشمه‌ها بیرون راندیم،"
        },
        {
            "chapter": 26,
            "verse": 58,
            "text": "و از گنجها و قصرهای مجلّل"
        },
        {
            "chapter": 26,
            "verse": 59,
            "text": "(آری،) اینچنین کردیم! و بنی اسرائیل را وارث آنها ساختیم"
        },
        {
            "chapter": 26,
            "verse": 60,
            "text": "آنان به تعقیب بنی اسرائیل پرداختند، و به هنگام طلوع آفتاب به آنها رسیدند"
        },
        {
            "chapter": 26,
            "verse": 61,
            "text": "هنگامی که دو گروه یکدیگر را دیدند، یاران موسی گفتند: «ما در چنگال فرعونیان گرفتار شدیم!»"
        },
        {
            "chapter": 26,
            "verse": 62,
            "text": "(موسی) گفت: «چنین نیست! یقیناً پروردگارم با من است، بزودی مرا هدایت خواهد کرد!»"
        },
        {
            "chapter": 26,
            "verse": 63,
            "text": "و بدنبال آن به موسی وحی کردیم: «عصایت را به دریا بزن!» (عصایش را به دریا زد،) و دریا از هم شکافته شد، و هر بخشی همچون کوه عظیمی بود"
        },
        {
            "chapter": 26,
            "verse": 64,
            "text": "و در آنجا دیگران [= لشکر فرعون‌] را نیز (به دریا) نزدیک ساختیم"
        },
        {
            "chapter": 26,
            "verse": 65,
            "text": "و موسی و تمام کسانی را که با او بودند نجات دادیم"
        },
        {
            "chapter": 26,
            "verse": 66,
            "text": "سپس دیگران را غرق کردیم"
        },
        {
            "chapter": 26,
            "verse": 67,
            "text": "در این جریان، نشانه روشنی است ولی بیشترشان ایمان نیاوردند! (چرا که طالب حق نبودند)"
        },
        {
            "chapter": 26,
            "verse": 68,
            "text": "و پروردگارت شکست‌ناپذیر و مهربان است"
        },
        {
            "chapter": 26,
            "verse": 69,
            "text": "و بر آنان خبر ابراهیم را بخوان،"
        },
        {
            "chapter": 26,
            "verse": 70,
            "text": "هنگامی که به پدر و قومش گفت: «چه چیز را می‌پرستید؟!»"
        },
        {
            "chapter": 26,
            "verse": 71,
            "text": "گفتند: «بتهایی را می‌پرستیم، و همه روز ملازم عبادت آنهاییم.»"
        },
        {
            "chapter": 26,
            "verse": 72,
            "text": "گفت: «آیا هنگامی که آنها را می‌خوانید صدای شما را می‌شنوند؟"
        },
        {
            "chapter": 26,
            "verse": 73,
            "text": "یا سود و زیانی به شما می‌رسانند؟!»"
        },
        {
            "chapter": 26,
            "verse": 74,
            "text": "گفتند: «ما فقط نیاکان خود را یافتیم که چنین می‌کنند.»"
        },
        {
            "chapter": 26,
            "verse": 75,
            "text": "گفت: «آیا دیدید (این) چیزهایی را که پیوسته پرستش می‌کردید"
        },
        {
            "chapter": 26,
            "verse": 76,
            "text": "شما و پدران پیشین شما،"
        },
        {
            "chapter": 26,
            "verse": 77,
            "text": "همه آنها دشمن من هستند (و من دشمن آنها)، مگر پروردگار عالمیان"
        },
        {
            "chapter": 26,
            "verse": 78,
            "text": "همان کسی که مرا آفرید، و پیوسته راهنمائیم می‌کند،"
        },
        {
            "chapter": 26,
            "verse": 79,
            "text": "و کسی که مرا غذا می‌دهد و سیراب می‌نماید،"
        },
        {
            "chapter": 26,
            "verse": 80,
            "text": "و هنگامی که بیمار شوم مرا شفا می‌دهد،"
        },
        {
            "chapter": 26,
            "verse": 81,
            "text": "و کسی که مرا می‌میراند و سپس زنده می‌کند،"
        },
        {
            "chapter": 26,
            "verse": 82,
            "text": "و کسی که امید دارم گناهم را در روز جزا ببخشد"
        },
        {
            "chapter": 26,
            "verse": 83,
            "text": "پروردگارا! به من علم و دانش ببخش، و مرا به صالحان ملحق کن"
        },
        {
            "chapter": 26,
            "verse": 84,
            "text": "و برای من در میان امّتهای آینده، زبان صدق (و ذکر خیری) قرار ده"
        },
        {
            "chapter": 26,
            "verse": 85,
            "text": "و مرا وارثان بهشت پرنعمت گردان"
        },
        {
            "chapter": 26,
            "verse": 86,
            "text": "و پدرم [= عمویم‌] را بیامرز، که او از گمراهان بود"
        },
        {
            "chapter": 26,
            "verse": 87,
            "text": "و در آن روز که مردم برانگیخته می‌شوند، مرا شرمنده و رسوا مکن"
        },
        {
            "chapter": 26,
            "verse": 88,
            "text": "در آن روز که مال و فرزندان سودی نمی‌بخشد،"
        },
        {
            "chapter": 26,
            "verse": 89,
            "text": "مگر کسی که با قلب سلیم به پیشگاه خدا آید!»"
        },
        {
            "chapter": 26,
            "verse": 90,
            "text": "(در آن روز،) بهشت برای پرهیزکاران نزدیک می‌شود،"
        },
        {
            "chapter": 26,
            "verse": 91,
            "text": "و دوزخ برای گمراهان آشکار می‌گردد،"
        },
        {
            "chapter": 26,
            "verse": 92,
            "text": "و به آنان گفته می‌شود: «کجا هستند معبودانی که آنها را پرستش می‌کردید"
        },
        {
            "chapter": 26,
            "verse": 93,
            "text": "معبودهایی غیر از خدا؟! آیا آنها شما را یاری می‌کنند، یا کسی به یاری آنها می‌آید؟!»"
        },
        {
            "chapter": 26,
            "verse": 94,
            "text": "در آن هنگام همه آن معبودان با عابدان گمراه به دوزخ افکنده می‌شوند؛"
        },
        {
            "chapter": 26,
            "verse": 95,
            "text": "و همچنین همگی لشکریان ابلیس"
        },
        {
            "chapter": 26,
            "verse": 96,
            "text": "آنها در آنجا در حالی که به مخاصمه برخاسته‌اند می‌گویند"
        },
        {
            "chapter": 26,
            "verse": 97,
            "text": "«به خدا سوگند که ما در گمراهی آشکاری بودیم،"
        },
        {
            "chapter": 26,
            "verse": 98,
            "text": "چون شما را با پروردگار عالمیان برابر می‌شمردیم"
        },
        {
            "chapter": 26,
            "verse": 99,
            "text": "امّا کسی جز مجرمان ما را گمراه نکرد"
        },
        {
            "chapter": 26,
            "verse": 100,
            "text": "(افسوس که امروز) شفاعت‌کنندگانی برای ما وجود ندارد،"
        },
        {
            "chapter": 26,
            "verse": 101,
            "text": "و نه دوست گرم و پرمحبّتی"
        },
        {
            "chapter": 26,
            "verse": 102,
            "text": "ای کاش بار دیگر (به دنیا) بازگردیم و از مؤمنان باشیم!»"
        },
        {
            "chapter": 26,
            "verse": 103,
            "text": "در این ماجرا، نشانه (و عبرتی) است؛ ولی بیشتر آنان مؤمن نبودند"
        },
        {
            "chapter": 26,
            "verse": 104,
            "text": "و پروردگار تو عزیز و رحیم است"
        },
        {
            "chapter": 26,
            "verse": 105,
            "text": "قوم نوح رسولان را تکذیب کردند،"
        },
        {
            "chapter": 26,
            "verse": 106,
            "text": "هنگامی که برادرشان نوح به آنان گفت: «آیا تقوا پیشه نمی‌کنید؟"
        },
        {
            "chapter": 26,
            "verse": 107,
            "text": "مسلّماً من برای شما پیامبری امین هستم"
        },
        {
            "chapter": 26,
            "verse": 108,
            "text": "تقوای الهی پیشه کنید و مرا اطاعت نمایید"
        },
        {
            "chapter": 26,
            "verse": 109,
            "text": "من برای این دعوت، هیچ مزدی از شما نمی‌طلبم؛ اجر من تنها بر پروردگار عالمیان است"
        },
        {
            "chapter": 26,
            "verse": 110,
            "text": "پس، تقوای الهی پیشه کنید و مرا اطاعت نمایید!»"
        },
        {
            "chapter": 26,
            "verse": 111,
            "text": "گفتند: «آیا ما به تو ایمان بیاوریم در حالی که افراد پست و بی‌ارزش از تو پیروی کرده‌اند؟!»"
        },
        {
            "chapter": 26,
            "verse": 112,
            "text": "(نوح) گفت: «من چه می‌دانم آنها چه کاری داشته‌اند"
        },
        {
            "chapter": 26,
            "verse": 113,
            "text": "حساب آنها تنها با پروردگار من است اگر شما می‌فهمیدید"
        },
        {
            "chapter": 26,
            "verse": 114,
            "text": "و من هرگز مؤمنان را طرد نخواهم کرد"
        },
        {
            "chapter": 26,
            "verse": 115,
            "text": "من تنها انذارکننده‌ای آشکارم.»"
        },
        {
            "chapter": 26,
            "verse": 116,
            "text": "گفتند: «ای نوح! اگر (از حرفهایت) دست برنداری، سنگباران خواهی شد!»"
        },
        {
            "chapter": 26,
            "verse": 117,
            "text": "گفت: «پروردگارا! قوم من، مرا تکذیب کردند"
        },
        {
            "chapter": 26,
            "verse": 118,
            "text": "اکنون میان من و آنها جدایی بیفکن؛ و مرا و مؤمنانی را که با من هستند رهایی بخش!»"
        },
        {
            "chapter": 26,
            "verse": 119,
            "text": "ما، او و کسانی را که با او بودند، در آن کشتی که پر (از انسان و انواع حیوانات) بود، رهایی بخشیدیم"
        },
        {
            "chapter": 26,
            "verse": 120,
            "text": "سپس بقیه را غرق کردیم"
        },
        {
            "chapter": 26,
            "verse": 121,
            "text": "در این ماجرا نشانه روشنی است؛ امّا بیشتر آنان مؤمن نبودند"
        },
        {
            "chapter": 26,
            "verse": 122,
            "text": "و پروردگار تو عزیز و رحیم است"
        },
        {
            "chapter": 26,
            "verse": 123,
            "text": "قوم عاد (نیز) رسولان (خدا) را تکذیب کردند،"
        },
        {
            "chapter": 26,
            "verse": 124,
            "text": "هنگامی که برادرشان هود گفت: «آیا تقوا پیشه نمی‌کنید؟"
        },
        {
            "chapter": 26,
            "verse": 125,
            "text": "مسلماً من برای شما پیامبری امین هستم"
        },
        {
            "chapter": 26,
            "verse": 126,
            "text": "پس تقوای الهی پیشه کنید و مرا اطاعت نمایید"
        },
        {
            "chapter": 26,
            "verse": 127,
            "text": "من در برابر این دعوت، هیچ اجر و پاداشی از شما نمی‌طلبم؛ اجر و پاداش من تنها بر پروردگار عالمیان است"
        },
        {
            "chapter": 26,
            "verse": 128,
            "text": "آیا شما بر هر مکان مرتفعی نشانه‌ای از روی هوا و هوس می‌سازید؟"
        },
        {
            "chapter": 26,
            "verse": 129,
            "text": "و قصرها و قلعه‌های زیبا و محکم بنا می‌کنید شاید در دنیا جاودانه بمانید؟"
        },
        {
            "chapter": 26,
            "verse": 130,
            "text": "و هنگامی که کسی را مجازات می‌کنید همچون جبّاران کیفر می‌دهید"
        },
        {
            "chapter": 26,
            "verse": 131,
            "text": "پس تقوای الهی پیشه کنید و مرا اطاعت نمایید"
        },
        {
            "chapter": 26,
            "verse": 132,
            "text": "و از (نافرمانی) خدایی بپرهیزید که شما را به نعمتهایی که می‌دانید امداد کرده؛"
        },
        {
            "chapter": 26,
            "verse": 133,
            "text": "شما را به چهارپایان و نیز پسران (لایق و برومند) امداد فرموده؛"
        },
        {
            "chapter": 26,
            "verse": 134,
            "text": "همچنین به باغها و چشمه‌ها"
        },
        {
            "chapter": 26,
            "verse": 135,
            "text": "(اگر کفران کنید،) من بر شما از عذاب روزی بزرگ می‌ترسم!»"
        },
        {
            "chapter": 26,
            "verse": 136,
            "text": "آنها [= قوم عاد] گفتند: «برای ما تفاوت نمی‌کند، چه ما را انذار کنی یا نکنی؛ (بیهوده خود را خسته مکن)"
        },
        {
            "chapter": 26,
            "verse": 137,
            "text": "این همان روش (و افسانه‌های) پیشینیان است"
        },
        {
            "chapter": 26,
            "verse": 138,
            "text": "و ما هرگز مجازات نخواهیم شد!»"
        },
        {
            "chapter": 26,
            "verse": 139,
            "text": "آنان هود را تکذیب کردند، ما هم نابودشان کردیم؛ و در این، آیت و نشانه‌ای است (برای آگاهان)؛ ولی بیشتر آنان مؤمن نبودند"
        },
        {
            "chapter": 26,
            "verse": 140,
            "text": "و پروردگار تو عزیز و رحیم است"
        },
        {
            "chapter": 26,
            "verse": 141,
            "text": "قوم ثمود رسولان (خدا) را تکذیب کردند،"
        },
        {
            "chapter": 26,
            "verse": 142,
            "text": "هنگامی که صالح به آنان گفت: «آیا تقوا پیشه نمی‌کنید؟"
        },
        {
            "chapter": 26,
            "verse": 143,
            "text": "من برای شما پیامبری امین هستم"
        },
        {
            "chapter": 26,
            "verse": 144,
            "text": "پس تقوای الهی پیشه کنید و مرا اطاعت نمایید"
        },
        {
            "chapter": 26,
            "verse": 145,
            "text": "من در برابر این دعوت، اجر و پاداشی از شما نمی‌طلبم؛ اجر من تنها بر پروردگار عالمیان است"
        },
        {
            "chapter": 26,
            "verse": 146,
            "text": "آیا شما تصوّر می‌کنید همیشه در نهایت امنیّت در نعمتهایی که اینجاست می‌مانید،"
        },
        {
            "chapter": 26,
            "verse": 147,
            "text": "در این باغها و چشمه‌ها،"
        },
        {
            "chapter": 26,
            "verse": 148,
            "text": "در این زراعتها و نخلهایی که میوه‌هایش شیرین و رسیده است؟"
        },
        {
            "chapter": 26,
            "verse": 149,
            "text": "و از کوه‌ها خانه‌هایی می‌تراشید، و در آن به عیش و نوش می‌پردازید"
        },
        {
            "chapter": 26,
            "verse": 150,
            "text": "پس از خدا بترسید و مرا اطاعت کنید"
        },
        {
            "chapter": 26,
            "verse": 151,
            "text": "و فرمان مسرفان را اطاعت نکنید"
        },
        {
            "chapter": 26,
            "verse": 152,
            "text": "همانها که در زمین فساد می‌کنند و اصلاح نمی‌کنند!»"
        },
        {
            "chapter": 26,
            "verse": 153,
            "text": "گفتند: «(ای صالح!) تو از افسون شدگانی (و عقل خود را از دست داده‌ای)"
        },
        {
            "chapter": 26,
            "verse": 154,
            "text": "تو فقط بشری همچون مائی؛ اگر راست می‌گویی آیت و نشانه‌ای بیاور!»"
        },
        {
            "chapter": 26,
            "verse": 155,
            "text": "گفت: «این ناقه‌ای است (که آیت الهی است) برای او سهمی (از آب قریه)، و برای شما سهم روز معینّی است"
        },
        {
            "chapter": 26,
            "verse": 156,
            "text": "کمترین آزاری به آن نرسانید، که عذاب روزی بزرگ شما را فرا خواهد گرفت!»"
        },
        {
            "chapter": 26,
            "verse": 157,
            "text": "سرانجام بر آن (ناقه) حمله نموده آن را «پی» کردند؛ (و هلاک نمودند) سپس از کرده خود پشیمان شدند"
        },
        {
            "chapter": 26,
            "verse": 158,
            "text": "و عذاب الهی آنان را فرا گرفت؛ در این، آیت و نشانه‌ای است؛ ولی بیشتر آنان مؤمن نبودند"
        },
        {
            "chapter": 26,
            "verse": 159,
            "text": "و پروردگار تو عزیز و رحیم است"
        },
        {
            "chapter": 26,
            "verse": 160,
            "text": "قوم لوط فرستادگان (خدا) را تکذیب کردند،"
        },
        {
            "chapter": 26,
            "verse": 161,
            "text": "هنگامی که برادرشان لوط به آنان گفت: «آیا تقوا پیشه نمی‌کنید؟"
        },
        {
            "chapter": 26,
            "verse": 162,
            "text": "من برای شما پیامبری امین هستم"
        },
        {
            "chapter": 26,
            "verse": 163,
            "text": "پس تقوای الهی پیشه کنید و مرا اطاعت نمایید"
        },
        {
            "chapter": 26,
            "verse": 164,
            "text": "من در برابر این دعوت، اجری از شما نمی‌طلبم، اجر من فقط بر پروردگار عالمیان است"
        },
        {
            "chapter": 26,
            "verse": 165,
            "text": "آیا در میان جهانیان، شما به سراغ جنس ذکور می‌روید (و همجنس بازی می‌کنید، آیا این زشت و ننگین نیست؟)"
        },
        {
            "chapter": 26,
            "verse": 166,
            "text": "و همسرانی را که پروردگارتان برای شما آفریده است رها می‌کنید؟! (حقّاً) شما قوم تجاوزگری هستید!»"
        },
        {
            "chapter": 26,
            "verse": 167,
            "text": "گفتند: «ای لوط! اگر (از این سخنان) دست برنداری، به یقین از اخراج شدگان خواهی بود!»"
        },
        {
            "chapter": 26,
            "verse": 168,
            "text": "گفت: «من دشمن سرسخت اعمال شما هستم"
        },
        {
            "chapter": 26,
            "verse": 169,
            "text": "پروردگارا! من و خاندانم را از آنچه اینها انجام می‌دهند رهایی بخش!»"
        },
        {
            "chapter": 26,
            "verse": 170,
            "text": "ما او و تمامی خاندانش را نجات دادیم،"
        },
        {
            "chapter": 26,
            "verse": 171,
            "text": "جز پیرزنی که در میان بازماندگان بود"
        },
        {
            "chapter": 26,
            "verse": 172,
            "text": "سپس دیگران را هلاک کردیم"
        },
        {
            "chapter": 26,
            "verse": 173,
            "text": "و بارانی (از سنگ) بر آنها فرستادیم؛ چه باران بدی بود باران انذارشدگان"
        },
        {
            "chapter": 26,
            "verse": 174,
            "text": "در این (ماجرای قوم لوط و سرنوشت شوم آنها) آیتی است؛ امّا بیشترشان مؤمن نبودند"
        },
        {
            "chapter": 26,
            "verse": 175,
            "text": "و پروردگار تو عزیز و رحیم است"
        },
        {
            "chapter": 26,
            "verse": 176,
            "text": "اصحاب ایکه [= شهری نزدیک مدین‌] رسولان (خدا) را تکذیب کردند،"
        },
        {
            "chapter": 26,
            "verse": 177,
            "text": "هنگامی که شعیب به آنها گفت: «آیا تقوا پیشه نمی‌کنید؟"
        },
        {
            "chapter": 26,
            "verse": 178,
            "text": "مسلّماً من برای شما پیامبری امین هستم"
        },
        {
            "chapter": 26,
            "verse": 179,
            "text": "پس تقوای الهی پیشه کنید و مرا اطاعت نمایید"
        },
        {
            "chapter": 26,
            "verse": 180,
            "text": "من در برابر این دعوت، پاداشی از شما نمی‌طلبم؛ اجر من تنها بر پروردگار عالمیان است"
        },
        {
            "chapter": 26,
            "verse": 181,
            "text": "حق پیمانه را ادا کنید (و کم فروشی نکنید)، و دیگران را به خسارت نیفکنید"
        },
        {
            "chapter": 26,
            "verse": 182,
            "text": "و با ترازوی صحیح وزن کنید"
        },
        {
            "chapter": 26,
            "verse": 183,
            "text": "و حق مردم را کم نگذارید، و در زمین تلاش برای فساد نکنید"
        },
        {
            "chapter": 26,
            "verse": 184,
            "text": "و از (نافرمانی) کسی که شما و اقوام پیشین را آفرید بپرهیزید!»"
        },
        {
            "chapter": 26,
            "verse": 185,
            "text": "آنها گفتند: «تو فقط از افسون‌شدگانی"
        },
        {
            "chapter": 26,
            "verse": 186,
            "text": "تو بشری همچون مائی، تنها گمانی که درباره تو داریم این است که از دروغگویانی"
        },
        {
            "chapter": 26,
            "verse": 187,
            "text": "اگر راست می‌گویی، سنگهایی از آسمان بر سر ما بباران!»"
        },
        {
            "chapter": 26,
            "verse": 188,
            "text": "(شعیب) گفت: «پروردگار من به اعمالی که شما انجام می‌دهید داناتر است!»"
        },
        {
            "chapter": 26,
            "verse": 189,
            "text": "سرانجام او را تکذیب کردند، و عذاب روز سایبان (سایبانی از ابر صاعقه‌خیز) آنها را فراگرفت؛ یقیناً آن عذاب روز بزرگی بود"
        },
        {
            "chapter": 26,
            "verse": 190,
            "text": "در این ماجرا، آیت و نشانه‌ای است؛ ولی بیشتر آنها مؤمن نبودند"
        },
        {
            "chapter": 26,
            "verse": 191,
            "text": "و پروردگار تو عزیز و رحیم است"
        },
        {
            "chapter": 26,
            "verse": 192,
            "text": "مسلّماً این (قرآن) از سوی پروردگار جهانیان نازل شده است"
        },
        {
            "chapter": 26,
            "verse": 193,
            "text": "روح الامین آن را نازل کرده است"
        },
        {
            "chapter": 26,
            "verse": 194,
            "text": "بر قلب (پاک) تو، تا از انذارکنندگان باشی"
        },
        {
            "chapter": 26,
            "verse": 195,
            "text": "آن را به زبان عربی آشکار (نازل کرد)"
        },
        {
            "chapter": 26,
            "verse": 196,
            "text": "و توصیف آن در کتابهای پیشینیان نیز آمده است"
        },
        {
            "chapter": 26,
            "verse": 197,
            "text": "آیا همین نشانه برای آنها کافی نیست که علمای بنی اسرائیل بخوبی از آن آگاهند؟"
        },
        {
            "chapter": 26,
            "verse": 198,
            "text": "هرگاه ما آن را بر بعضی از عجم [= غیر عرب‌] ها نازل می‌کردیم"
        },
        {
            "chapter": 26,
            "verse": 199,
            "text": "و او آن را بر ایشان می‌خواند، به آن ایمان نمی‌آورند"
        },
        {
            "chapter": 26,
            "verse": 200,
            "text": "(آری،) این گونه (با بیانی رسا) قرآن را در دلهای مجرمان وارد می‌کنیم"
        },
        {
            "chapter": 26,
            "verse": 201,
            "text": "(امّا) به آن ایمان نمی‌آورند تا عذاب دردناک را با چشم خود ببینند"
        },
        {
            "chapter": 26,
            "verse": 202,
            "text": "ناگهان به سراغشان می‌آید، در حالی که توجّه ندارند"
        },
        {
            "chapter": 26,
            "verse": 203,
            "text": "و (در آن هنگام) می‌گویند: «آیا به ما مهلتی داده خواهد شد؟!»"
        },
        {
            "chapter": 26,
            "verse": 204,
            "text": "آیا برای عذاب ما عجله می‌کنند؟"
        },
        {
            "chapter": 26,
            "verse": 205,
            "text": "به ما خبر ده، اگر (باز هم) سالیانی آنها را از این زندگی بهره‌مند سازیم"
        },
        {
            "chapter": 26,
            "verse": 206,
            "text": "سپس عذابی که به آنها وعده داده شده به سراغشان بیاید"
        },
        {
            "chapter": 26,
            "verse": 207,
            "text": "این تمتع و بهره‌گیری از دنیا برای آنها سودی نخواهد داشت"
        },
        {
            "chapter": 26,
            "verse": 208,
            "text": "ما هیچ شهر و دیاری را هلاک نکردیم مگر اینکه انذارکنندگانی (از پیامبران الهی) داشتند"
        },
        {
            "chapter": 26,
            "verse": 209,
            "text": "تا متذکّر شوند؛ و ما هرگز ستمکار نبودیم! (که بدون اتمام حجّت مجازات کنیم)"
        },
        {
            "chapter": 26,
            "verse": 210,
            "text": "شیاطین و جنیّان (هرگز) این آیات را نازل نکردند"
        },
        {
            "chapter": 26,
            "verse": 211,
            "text": "و برای آنها سزاوار نیست؛ و قدرت ندارند"
        },
        {
            "chapter": 26,
            "verse": 212,
            "text": "آنها از استراق سمع (و شنیدن اخبار آسمانها) برکنارند"
        },
        {
            "chapter": 26,
            "verse": 213,
            "text": "(ای پیامبر!) هیچ معبودی را با خداوند مخوان، که از معذّبین خواهی بود"
        },
        {
            "chapter": 26,
            "verse": 214,
            "text": "و خویشاوندان نزدیکت را انذار کن"
        },
        {
            "chapter": 26,
            "verse": 215,
            "text": "و بال و پر خود را برای مؤمنانی که از تو پیروی می‌کنند بگستر"
        },
        {
            "chapter": 26,
            "verse": 216,
            "text": "اگر تو را نافرمانی کنند بگو: «من از آنچه شما انجام می‌دهید بیزارم!»"
        },
        {
            "chapter": 26,
            "verse": 217,
            "text": "و بر خداوند عزیز و رحیم توکّل کن"
        },
        {
            "chapter": 26,
            "verse": 218,
            "text": "همان کسی که تو را به هنگامی که (برای عبادت) برمی‌خیزی می‌بیند؛"
        },
        {
            "chapter": 26,
            "verse": 219,
            "text": "و (نیز) حرکت تو را در میان سجده‌کنندگان"
        },
        {
            "chapter": 26,
            "verse": 220,
            "text": "اوست خدای شنوا و دانا"
        },
        {
            "chapter": 26,
            "verse": 221,
            "text": "آیا به شما خبر دهم که شیاطین بر چه کسی نازل می‌شوند؟"
        },
        {
            "chapter": 26,
            "verse": 222,
            "text": "آنها بر هر دروغگوی گنهکار نازل می‌گردند؛"
        },
        {
            "chapter": 26,
            "verse": 223,
            "text": "آنچه را می‌شنوند (به دیگران) القا می‌کنند؛ و بیشترشان دروغگو هستند"
        },
        {
            "chapter": 26,
            "verse": 224,
            "text": "(پیامبر اسلام شاعر نیست؛) شاعران کسانی هستند که گمراهان از آنان پیروی می‌کنند"
        },
        {
            "chapter": 26,
            "verse": 225,
            "text": "آیا نمی‌بینی آنها در هر وادی سرگردانند؟"
        },
        {
            "chapter": 26,
            "verse": 226,
            "text": "و سخنانی می‌گویند که (به آنها) عمل نمی‌کنند؟"
        },
        {
            "chapter": 26,
            "verse": 227,
            "text": "مگر کسانی که ایمان آورده و کارهای شایسته انجام می‌دهند و خدا را بسیار یاد می کنند، و به هنگامی که مورد ستم واقع می‌شوند به دفاع از خویشتن (و مؤمنان) برمی‌خیزند (و از شعر در این راه کمک می‌گیرند)؛ آنها که ستم کردند به زودی می‌دانند که بازگشتشان به کجاست"
        },
        {
            "chapter": 27,
            "verse": 1,
            "text": "طس - این آیات قرآن و کتاب مبین است،"
        },
        {
            "chapter": 27,
            "verse": 2,
            "text": "وسیله هدایت و بشارت برای مؤمنان است؛"
        },
        {
            "chapter": 27,
            "verse": 3,
            "text": "همان کسانی که نماز را برپا می‌دارند، و زکات را ادا می‌کنند، و آنان به آخرت یقین دارند"
        },
        {
            "chapter": 27,
            "verse": 4,
            "text": "کسانی که به آخرت ایمان ندارند، اعمال (بد) شان را برای آنان زینت می‌دهیم بطوری که سرگردان می‌شوند"
        },
        {
            "chapter": 27,
            "verse": 5,
            "text": "آنان کسانی هستند که عذاب بد (و دردناک) برای آنهاست؛ و آنها در آخرت، زیانکارترین مردمند"
        },
        {
            "chapter": 27,
            "verse": 6,
            "text": "به یقین این قرآن از سوی حکیم و دانایی بر تو القا می‌شود"
        },
        {
            "chapter": 27,
            "verse": 7,
            "text": "(به خاطر بیاور) هنگامی را که موسی به خانواده خود گفت: «من آتشی از دور دیدم؛ (همین جا توقف کنید؛) بزودی خبری از آن برای شما می‌آورم، یا شعله آتشی تا گرم شوید.»"
        },
        {
            "chapter": 27,
            "verse": 8,
            "text": "هنگامی که نزد آتش آمد، ندایی برخاست که: «مبارک باد آن کس که در آتش است و کسی که در اطراف آن است [= فرشتگان و موسی‌] و منزّه است خداوندی که پروردگار جهانیان است"
        },
        {
            "chapter": 27,
            "verse": 9,
            "text": "ای موسی! من خداوند عزیز و حکیمم"
        },
        {
            "chapter": 27,
            "verse": 10,
            "text": "و عصایت را بیفکن! -هنگامی که (موسی) به آن نگاه کرد، دید (با سرعت) همچون ماری به هر سو می‌دود (ترسید و) به عقب برگشت، و حتی پشت سر خود را نگاه نکرد- ای موسی! نترس، که رسولان در نزد من نمی‌ترسند"
        },
        {
            "chapter": 27,
            "verse": 11,
            "text": "مگر کسی که ستم کند؛ سپس بدی را به نیکی تبدیل نماید، که (توبه او را می‌پذیرم، و) من غفور و رحیمم"
        },
        {
            "chapter": 27,
            "verse": 12,
            "text": "و دستت را در گریبانت داخل کن؛ هنگامی که خارج می‌شود، سفید و درخشنده است بی آنکه عیبی در آن باشد؛ این در زمره معجزات نه‌گانه‌ای است که تو با آنها بسوی فرعون و قومش فرستاده می‌شوی؛ آنان قومی فاسق و طغیانگرند!»"
        },
        {
            "chapter": 27,
            "verse": 13,
            "text": "و هنگامی که آیات روشنی‌بخش ما به سراغ آنها آمد گفتند: «این سحری است آشکار!»"
        },
        {
            "chapter": 27,
            "verse": 14,
            "text": "و آن را از روی ظلم و سرکشی انکار کردند، در حالی که در دل به آن یقین داشتند! پس بنگر سرانجام تبهکاران (و مفسدان) چگونه بود"
        },
        {
            "chapter": 27,
            "verse": 15,
            "text": "و ما به داوود و سلیمان، دانشی عظیم دادیم؛ و آنان گفتند: «ستایش از آن خداوندی است که ما را بر بسیاری از بندگان مؤمنش برتری بخشید.»"
        },
        {
            "chapter": 27,
            "verse": 16,
            "text": "و سلیمان وارث داوود شد، و گفت: «ای مردم! زبان پرندگان به ما تعلیم داده شده، و از هر چیز به ما عطا گردیده؛ این فضیلت آشکاری است.»"
        },
        {
            "chapter": 27,
            "verse": 17,
            "text": "لشکریان سلیمان، از جنّ و انس و پرندگان، نزد او جمع شدند؛ آنقدر زیاد بودند که باید توقّف می‌کردند تا به هم ملحق شوند"
        },
        {
            "chapter": 27,
            "verse": 18,
            "text": "(آنها حرکت کردند) تا به سرزمین مورچگان رسیدند؛ مورچه‌ای گفت: «به لانه‌های خود بروید تا سلیمان و لشکرش شما را پایمال نکنند در حالی که نمی‌فهمند!»"
        },
        {
            "chapter": 27,
            "verse": 19,
            "text": "سلیمان از سخن او تبسّمی کرد و خندید و گفت: «پروردگارا! شکر نعمتهایی را که بر من و پدر و مادرم ارزانی داشته‌ای به من الهام کن، و توفیق ده تا عمل صالحی که موجب رضای توست انجام دهم، و مرا برحمت خود در زمره بندگان صالحت وارد کن!»"
        },
        {
            "chapter": 27,
            "verse": 20,
            "text": "(سلیمان) در جستجوی آن پرنده [= هدهد] برآمد و گفت: «چرا هدهد را نمی‌بینم، یا اینکه او از غایبان است؟"
        },
        {
            "chapter": 27,
            "verse": 21,
            "text": "قطعاً او را کیفر شدیدی خواهم داد، یا او را ذبح می‌کنم، یا باید دلیل روشنی (برای غیبتش) برای من بیاورد"
        },
        {
            "chapter": 27,
            "verse": 22,
            "text": "چندان درنگ نکرد (که هدهد آمد و) گفت: «من بر چیزی آگاهی یافتم که تو بر آن آگاهی نیافتی؛ من از سرزمین «سبا» یک خبر قطعی برای تو آورده‌ام"
        },
        {
            "chapter": 27,
            "verse": 23,
            "text": "من زنی را دیدم که بر آنان حکومت می‌کند، و همه چیز در اختیار دارد، و (به خصوص) تخت عظیمی دارد"
        },
        {
            "chapter": 27,
            "verse": 24,
            "text": "او و قومش را دیدم که برای غیر خدا -خورشید- سجده می‌کنند؛ و شیطان اعمالشان را در نظرشان جلوه داده، و آنها را از راه بازداشته؛ و از این رو هدایت نمی‌شوند!»"
        },
        {
            "chapter": 27,
            "verse": 25,
            "text": "چرا برای خداوندی سجده نمی‌کنند که آنچه را در آسمانها و زمین پنهان است خارج (و آشکار) می‌سازد، و آنچه را پنهان می‌دارید یا آشکار می‌کنید می‌داند؟"
        },
        {
            "chapter": 27,
            "verse": 26,
            "text": "خداوندی که معبودی جز او نیست، و پروردگار عرش عظیم است"
        },
        {
            "chapter": 27,
            "verse": 27,
            "text": "(سلیمان) گفت: «ما تحقیق می‌کنیم ببینیم راست گفتی یا از دروغگویان هستی؟"
        },
        {
            "chapter": 27,
            "verse": 28,
            "text": "این نامه مرا ببر و بر آنان بیفکن؛ سپس برگرد (و در گوشه‌ای توقّف کن) ببین آنها چه عکس العملی نشان می‌دهند"
        },
        {
            "chapter": 27,
            "verse": 29,
            "text": "(ملکه سبا) گفت: «ای اشراف! نامه پرارزشی به سوی من افکنده شده"
        },
        {
            "chapter": 27,
            "verse": 30,
            "text": "این نامه از سلیمان است، و چنین می‌باشد: به نام خداوند بخشنده مهربان‌"
        },
        {
            "chapter": 27,
            "verse": 31,
            "text": "توصیه من این است که نسبت به من برتری‌جویی نکنید، و بسوی من آیید در حالی که تسلیم حقّ هستید!»"
        },
        {
            "chapter": 27,
            "verse": 32,
            "text": "(سپس) گفت: «ای اشراف (و ای بزرگان)! نظر خود را در این امر مهمّ به من بازگو کنید، که من هیچ کار مهمّی را بدون حضور (و مشورت) شما انجام نداده‌ام"
        },
        {
            "chapter": 27,
            "verse": 33,
            "text": "گفتند: «ما دارای نیروی کافی و قدرت جنگی فراوان هستیم، ولی تصمیم نهایی با توست؛ ببین چه دستور می‌دهی!»"
        },
        {
            "chapter": 27,
            "verse": 34,
            "text": "گفت: پادشاهان هنگامی که وارد منطقه آبادی شوند آن را به فساد و تباهی می‌کشند، و عزیزان آنجا را ذلیل می‌کنند؛ (آری) کار آنان همین‌گونه است"
        },
        {
            "chapter": 27,
            "verse": 35,
            "text": "و من (اکنون جنگ را صلاح نمی‌بینم،) هدیه گرانبهایی برای آنان می‌فرستم تا ببینم فرستادگان من چه خبر می‌آورند (و از این طریق آنها را بیازمایم)!»"
        },
        {
            "chapter": 27,
            "verse": 36,
            "text": "هنگامی که (فرستاده ملکه سبا) نزد سلیمان آمد، گفت: «می‌خواهید مرا با مال کمک کنید (و فریب دهید)؟! آنچه خدا به من داده، بهتر است از آنچه به شما داده است؛ بلکه شما هستید که به هدیه‌هایتان خوشحال می‌شوید"
        },
        {
            "chapter": 27,
            "verse": 37,
            "text": "بسوی آنان بازگرد (و اعلام کن) با لشکریانی به سراغ آنان می‌آییم که قدرت مقابله با آن را نداشته باشند؛ و آنان را از آن (سرزمین آباد) با ذلّت و خواری بیرون می‌رانیم!»"
        },
        {
            "chapter": 27,
            "verse": 38,
            "text": "(سلیمان) گفت: «ای بزرگان! کدام یک از شما تخت او را برای من می‌آورد پیش از آنکه به حال تسلیم نزد من آیند؟»"
        },
        {
            "chapter": 27,
            "verse": 39,
            "text": "عفریتی از جنّ گفت: «من آن را نزد تو می‌آورم پیش از آنکه از مجلست برخیزی و من نسبت به این امر، توانا و امینم!»"
        },
        {
            "chapter": 27,
            "verse": 40,
            "text": "(امّا) کسی که دانشی از کتاب (آسمانی) داشت گفت: «پیش از آنکه چشم بر هم زنی، آن را نزد تو خواهم آورد!» و هنگامی که (سلیمان) آن (تخت) را نزد خود ثابت و پابرجا دید گفت: «این از فضل پروردگار من است، تا مرا آزمایش کند که آیا شکر او را بجا می‌آورم یا کفران می‌کنم؟! و هر کس شکر کند، به نفع خود شکر می‌کند؛ و هر کس کفران نماید (بزیان خویش نموده است، که) پروردگار من، غنیّ و کریم است!»"
        },
        {
            "chapter": 27,
            "verse": 41,
            "text": "(سلیمان) گفت: «تخت او را برایش ناشناس سازید؛ ببینم آیا متوجّه می‌شود یا از کسانی است که هدایت نخواهند شد؟"
        },
        {
            "chapter": 27,
            "verse": 42,
            "text": "هنگامی که آمد، به او گفته شد: «آیا تخت تو این گونه است؟» گفت: گویا خود آن است! و ما پیش از این هم آگاه بودیم و اسلام آورده بودیم!»"
        },
        {
            "chapter": 27,
            "verse": 43,
            "text": "و او را از آنچه غیر از خدا میپرستید بازداشت، که او [= ملکه سبا] از قوم کافران بود"
        },
        {
            "chapter": 27,
            "verse": 44,
            "text": "به او گفته شد: «داخل حیاط (قصر) شو!» هنگامی که نظر به آن افکند، پنداشت نهر آبی است و ساق پاهای خود را برهنه کرد (تا از آب بگذرد؛ امّا سلیمان) گفت: «(این آب نیست،) بلکه قصری است از بلور صاف!» (ملکه سبا) گفت: «پروردگارا! من به خود ستم کردم؛ و (اینک) با سلیمان برای خداوندی که پروردگار عالمیان است اسلام آوردم!»"
        },
        {
            "chapter": 27,
            "verse": 45,
            "text": "ما به سوی «ثمود»، برادرشان «صالح» را فرستادیم که: خدای یگانه را بپرستید! امّا آنان به دو گروه تقسیم شدند که به مخاصمه پرداختند"
        },
        {
            "chapter": 27,
            "verse": 46,
            "text": "(صالح) گفت: «ای قوم من! چرا برای بدی قبل از نیکی عجله می‌کنید (و عذاب الهی را می‌طلبید نه رحمت او را)؟! چرا از خداوند تقاضای آمرزش نمی‌کنید تا شاید مشمول رحمت (او) شوید؟!»"
        },
        {
            "chapter": 27,
            "verse": 47,
            "text": "آنها گفتند: «ما تو را و کسانی که با تو هستند به فال بد گرفتیم!» (صالح) گفت: «فال (نیک و) بد شما نزد خداست (و همه مقدّرات به قدرت او تعیین می‌گردد)؛ بلکه شما گروهی هستید فریب‌خورده"
        },
        {
            "chapter": 27,
            "verse": 48,
            "text": "و در آن شهر، نه گروهک بودند که در زمین فساد می‌کردند و اصلاح نمی‌کردند"
        },
        {
            "chapter": 27,
            "verse": 49,
            "text": "آنها گفتند: «بیایید قسم یاد کنید به خدا که بر او [= صالح‌] و خانواده اش شبیخون می زنیم (و آنها را به قتل می‌رسانیم؛) سپس به ولیّ دم او می‌گوییم: ما هرگز از هلاکت خانواده او خبر نداشتیم و در این گفتار خود صادق هستیم!»"
        },
        {
            "chapter": 27,
            "verse": 50,
            "text": "آنها نقشه مهمّی کشیدند، و ما هم نقشه مهمّی؛ در حالی که آنها درک نمی‌کردند"
        },
        {
            "chapter": 27,
            "verse": 51,
            "text": "بنگر عاقبت توطئه آنها چه شد، که ما آنها و قومشان همگی را نابود کردیم؛"
        },
        {
            "chapter": 27,
            "verse": 52,
            "text": "این خانه‌های آنهاست که بخاطر ظلم و ستمشان خالی مانده؛ و در این نشانه روشنی است برای کسانی که آگاهند"
        },
        {
            "chapter": 27,
            "verse": 53,
            "text": "و کسانی را که ایمان آورده و تقوا پیشه کرده بودند نجات دادیم"
        },
        {
            "chapter": 27,
            "verse": 54,
            "text": "و لوط را (به یاد آور) هنگامی که به قومش گفت: «آیا شما به سراغ کار بسیار زشتی می‌روید در حالی که (نتایج شوم آن را) می‌بینید؟"
        },
        {
            "chapter": 27,
            "verse": 55,
            "text": "آیا شما بجای زنان، از روی شهوت به سراغ مردان می‌روید؟! شما قومی نادانید!»"
        },
        {
            "chapter": 27,
            "verse": 56,
            "text": "آنها پاسخی جز این نداشتند که (به یکدیگر) گفتند: «خاندان لوط را از شهر و دیار خود بیرون کنید، که اینها افرادی پاکدامن هستند!»"
        },
        {
            "chapter": 27,
            "verse": 57,
            "text": "ما او و خانواده‌اش را نجات دادیم، بجز همسرش که مقدّر کردیم جزء باقی‌ماندگان (در آن شهر) باشد"
        },
        {
            "chapter": 27,
            "verse": 58,
            "text": "سپس بارانی (از سنگ) بر سر آنها باراندیم (و همگی زیر آن مدفون شدند)؛ و چه بد است باران انذارشدگان"
        },
        {
            "chapter": 27,
            "verse": 59,
            "text": "بگو: «حمد مخصوص خداست؛ و سلام بر بندگان برگزیده‌اش!» آیا خداوند بهتر است یا بتهایی که همتای او قرارمی‌دهند؟"
        },
        {
            "chapter": 27,
            "verse": 60,
            "text": "(آیا بتهایی که معبود شما هستند بهترند) یا کسی که آسمانها و زمین را آفریده؟! و برای شما از آسمان، آبی فرستاد که با آن، باغهایی زیبا و سرورانگیز رویاندیم؛ شما هرگز قدرت نداشتید درختان آن را برویانید! آیا معبود دیگری با خداست؟! نه، بلکه آنها گروهی هستند که (از روی نادانی، مخلوقات را) همطراز (پروردگارشان) قرار می‌دهند"
        },
        {
            "chapter": 27,
            "verse": 61,
            "text": "یا کسی که زمین را مستقرّ و آرام قرار داد، و میان آن نهرهایی روان ساخت، و برای آن کوه‌های ثابت و پابرجا ایجاد کرد، و میان دو دریا مانعی قرار داد (تا با هم مخلوط نشوند؛ با این حال) آیا معبودی با خداست؟! نه، بلکه بیشتر آنان نمی‌دانند (و جاهلند)"
        },
        {
            "chapter": 27,
            "verse": 62,
            "text": "یا کسی که دعای مضطرّ را اجابت می‌کند و گرفتاری را برطرف می‌سازد، و شما را خلفای زمین قرارمی‌دهد؛ آیا معبودی با خداست؟! کمتر متذکّر می‌شوید"
        },
        {
            "chapter": 27,
            "verse": 63,
            "text": "یا کسی که شما را در تاریکیهای صحرا و دریا هدایت می‌کند، و کسی که بادها را بعنوان بشارت پیش از نزول رحمتش می‌فرستد؛ آیا معبودی با خداست؟! خداوند برتر است از آنچه برای او شریک قرارمی‌دهند"
        },
        {
            "chapter": 27,
            "verse": 64,
            "text": "یا کسی که آفرینش را آغاز کرد، سپس آن را تجدید می‌کند، و کسی که شما را از آسمان و زمین روزی می‌دهد؛ آیا معبودی با خداست؟! بگو: «دلیلتان را بیاورید اگر راست می‌گویید!»"
        },
        {
            "chapter": 27,
            "verse": 65,
            "text": "بگو: «کسانی که در آسمانها و زمین هستند غیب نمی‌دانند جز خدا، و نمی‌دانند کی برانگیخته می‌شوند!»"
        },
        {
            "chapter": 27,
            "verse": 66,
            "text": "آنها [= مشرکان‌] اطلاع صحیحی درباره آخرت ندارند؛ بلکه در اصل آن شکّ دارند؛ بلکه نسبت به آن نابینایند"
        },
        {
            "chapter": 27,
            "verse": 67,
            "text": "و کافران گفتند: «آیا هنگامی که ما و پدرانمان خاک شدیم، (زنده می‌شویم و) از دل خاک بیرون می‌آییم؟"
        },
        {
            "chapter": 27,
            "verse": 68,
            "text": "این وعده‌ای است که به ما و پدرانمان از پیش داده شده؛ اینها همان افسانه‌های خرافی پیشینیان است!»"
        },
        {
            "chapter": 27,
            "verse": 69,
            "text": "بگو: «در روی زمین سیر کنید و ببینید عاقبت کار مجرمان به کجا رسید!»"
        },
        {
            "chapter": 27,
            "verse": 70,
            "text": "از (تکذیب و انکار) آنان غمگین مباش، و سینه‌ات از توطئه آنان تنگ نشود"
        },
        {
            "chapter": 27,
            "verse": 71,
            "text": "آنها می‌گویند: «این وعده (عذاب که به ما می‌دهید) کی خواهد آمد اگر راست می‌گویید؟!»"
        },
        {
            "chapter": 27,
            "verse": 72,
            "text": "بگو: «شاید پاره‌ای از آنچه درباره آن شتاب می‌کنید، نزدیک و در کنار شما باشد!»"
        },
        {
            "chapter": 27,
            "verse": 73,
            "text": "مسلّماً پروردگار تو نسبت به مردم، فضل (و رحمت) دارد؛ ولی بیشترشان شکرگزار نیستند"
        },
        {
            "chapter": 27,
            "verse": 74,
            "text": "و پروردگارت آنچه را در سینه‌هایشان پنهان می‌دارند و آنچه را آشکار می‌کنند بخوبی می‌داند"
        },
        {
            "chapter": 27,
            "verse": 75,
            "text": "و هیچ موجود پنهانی در آسمان و زمین نیست مگر اینکه در کتاب مبین (در لوح محفوظ و علم بی‌پایان پروردگار) ثبت است"
        },
        {
            "chapter": 27,
            "verse": 76,
            "text": "این قرآن اکثر چیزهایی را که بنی اسرائیل در آن اختلاف دارند برای آنان بیان می‌کند؛"
        },
        {
            "chapter": 27,
            "verse": 77,
            "text": "و مایه هدایت و رحمت برای مؤمنان است"
        },
        {
            "chapter": 27,
            "verse": 78,
            "text": "پروردگار تو میان آنها در قیامت به حکم خود داوری می‌کند؛ و اوست قادر دانا"
        },
        {
            "chapter": 27,
            "verse": 79,
            "text": "پس بر خدا توکّل کن، که تو بر حقّ آشکار هستی"
        },
        {
            "chapter": 27,
            "verse": 80,
            "text": "مسلّماً تو نمی‌توانی سخنت را به گوش مردگان برسانی، و نمی‌توانی کران را هنگامی که روی برمی‌گردانند و پشت می‌کنند فراخوانی"
        },
        {
            "chapter": 27,
            "verse": 81,
            "text": "و نیز نمی‌توانی کوران را از گمراهیشان برهانی؛ تو فقط میتوانی سخن خود را به گوش کسانی برسانی که آماده پذیرش ایمان به آیات ما هستند و در برابر حق تسلیمند"
        },
        {
            "chapter": 27,
            "verse": 82,
            "text": "و هنگامی که فرمان عذاب آنها رسد (و در آستانه رستاخیز قرار گیرند)، جنبنده‌ای را از زمین برای آنها خارج می‌کنیم که با آنان تکلّم می‌کند (و می‌گوید) که مردم به آیات ما ایمان نمی‌آوردند"
        },
        {
            "chapter": 27,
            "verse": 83,
            "text": "(به خاطر آور) روزی را که ما از هر امّتی، گروهی را از کسانی که آیات ما را تکذیب می‌کردند محشور می‌کنیم؛ و آنها را نگه می‌داریم تا به یکدیگر ملحق شوند"
        },
        {
            "chapter": 27,
            "verse": 84,
            "text": "تا زمانی که (به پای حساب) می‌آیند، (به آنان) می‌گوید: «آیا آیات مرا تکذیب کردید و در صدد تحقیق برنیامدید؟! شما چه اعمالی انجام می‌دادید؟!»"
        },
        {
            "chapter": 27,
            "verse": 85,
            "text": "در این هنگام، فرمان عذاب بخاطر ظلمشان بر آنها واقع می‌شود، و آنها سخنی ندارند که بگویند"
        },
        {
            "chapter": 27,
            "verse": 86,
            "text": "آیا ندیدند که ما شب را برای آرامش آنها قرار دادیم و روز را روشنی‌بخش؟! در این امور نشانه‌های روشنی است برای کسانی که ایمان می‌آورند (و آماده قبول حقند)"
        },
        {
            "chapter": 27,
            "verse": 87,
            "text": "و (به خاطر آورید) روزی را که در «صور» دمیده می‌شود، و تمام کسانی که در آسمانها و زمین هستند در وحشت فرو می‌روند، جز کسانی که خدا خواسته؛ و همگی با خضوع در پیشگاه او حاضر می‌شوند"
        },
        {
            "chapter": 27,
            "verse": 88,
            "text": "کوه‌ها را می‌بینی، و آنها را ساکن و جامد می‌پنداری، در حالی که مانند ابر در حرکتند؛ این صنع و آفرینش خداوندی است که همه چیز را متقن آفریده؛ او از کارهایی که شما انجام می‌دهید مسلّماً آگاه است"
        },
        {
            "chapter": 27,
            "verse": 89,
            "text": "کسانی که کار نیکی انجام دهند پاداشی بهتر از آن خواهند داشت؛ و آنان از وحشت آن روز درامانند"
        },
        {
            "chapter": 27,
            "verse": 90,
            "text": "و آنها که اعمال بدی انجام دهند، به صورت در آتش افکنده می‌شوند؛ آیا جزایی جز آنچه عمل می‌کردید خواهید داشت؟"
        },
        {
            "chapter": 27,
            "verse": 91,
            "text": "(بگو:) من مأمورم پروردگار این شهر (مقدّس مکّه) را عبادت کنم، همان کسی که این شهر را حرمت بخشیده؛ در حالی که همه چیز از آن اوست! و من مأمورم که از مسلمین باشم؛"
        },
        {
            "chapter": 27,
            "verse": 92,
            "text": "و اینکه قرآن را تلاوت کنم! هر کس هدایت شود بسود خود هدایت شده؛ و هر کس گمراه گردد (زیانش متوجّه خود اوست؛) بگو: «من فقط از انذارکنندگانم!»"
        },
        {
            "chapter": 27,
            "verse": 93,
            "text": "بگو: «حمد و ستایش مخصوص ذات خداست؛ بزودی آیاتش را به شما نشان می‌دهد تا آن را بشناسید؛ و پروردگار تو از آنچه انجام می‌دهید غافل نیست"
        },
        {
            "chapter": 28,
            "verse": 1,
            "text": "طسم"
        },
        {
            "chapter": 28,
            "verse": 2,
            "text": "اینها از آیات کتاب مبین است"
        },
        {
            "chapter": 28,
            "verse": 3,
            "text": "ما از داستان موسی و فرعون بحقّ بر تو می‌خوانیم، برای گروهی که (طالب حقّند و) ایمان می‌آورند"
        },
        {
            "chapter": 28,
            "verse": 4,
            "text": "فرعون در زمین برتری‌جویی کرد، و اهل آن را به گروه‌های مختلفی تقسیم نمود؛ گروهی را به ضعف و ناتوانی می‌کشاند، پسرانشان را سر می‌برید و زنانشان را (برای کنیزی و خدمت) زنده نگه می‌داشت؛ او به یقین از مفسدان بود"
        },
        {
            "chapter": 28,
            "verse": 5,
            "text": "ما می‌خواهیم بر مستضعفان زمین منّت نهیم و آنان را پیشوایان و وارثان روی زمین قرار دهیم"
        },
        {
            "chapter": 28,
            "verse": 6,
            "text": "و حکومتشان را در زمین پابرجا سازیم؛ و به فرعون و هامان و لشکریانشان، آنچه را از آنها [= بنی اسرائیل‌] بیم داشتند نشان دهیم"
        },
        {
            "chapter": 28,
            "verse": 7,
            "text": "ما به مادر موسی الهام کردیم که: «او را شیر ده؛ و هنگامی که بر او ترسیدی، وی را در دریا (ی نیل) بیفکن؛ و نترس و غمگین مباش، که ما او را به تو بازمی‌گردانیم، و او را از رسولان قرار می‌دهیم!»"
        },
        {
            "chapter": 28,
            "verse": 8,
            "text": "(هنگامی که مادر بفرمان خدا او را به دریا افکند) خاندان فرعون او را از آب گرفتند، تا سرانجام دشمن آنان و مایه اندوهشان گردد! مسلّماً فرعون و هامان و لشکریانشان خطاکار بودند"
        },
        {
            "chapter": 28,
            "verse": 9,
            "text": "همسر فرعون (چون دید آنها قصد کشتن کودک را دارند) گفت: «نور چشم من و توست! او را نکشید شاید برای ما مفید باشد، یا او را بعنوان پسر خود برگزینیم!» و آنها نمی‌فهمیدند (که دشمن اصلی خود را در آغوش خویش می‌پرورانند)"
        },
        {
            "chapter": 28,
            "verse": 10,
            "text": "(سرانجام) قلب مادر موسی از همه چیز (جز یاد فرزندش) تهی گشت؛ و اگر دل او را (بوسیله ایمان و امید) محکم نکرده بودیم، نزدیک بود مطلب را افشا کند"
        },
        {
            "chapter": 28,
            "verse": 11,
            "text": "و (مادر موسی) به خواهر او گفت: «وضع حال او را پیگیری کن!» او نیز از دور ماجرا را مشاهده کرد در حالی که آنان بی‌خبر بودند"
        },
        {
            "chapter": 28,
            "verse": 12,
            "text": "ما همه زنان شیرده را از پیش بر او حرام کردیم (تا تنها به آغوش مادر بازگردد)؛ و خواهرش (که بیتابی مأموران را برای پیدا کردن دایه مشاهده کرد) گفت: «آیا شما را به خانواده‌ای راهنمایی کنم که می‌توانند این نوزاد را برای شما کفالت کنند و خیرخواه او باشند؟!»"
        },
        {
            "chapter": 28,
            "verse": 13,
            "text": "ما او را به مادرش بازگرداندیم تا چشمش روشن شود و غمگین نباشد و بداند که وعده الهی حق است؛ ولی بیشتر آنان نمی‌دانند"
        },
        {
            "chapter": 28,
            "verse": 14,
            "text": "و هنگامی که (موسی) نیرومند و کامل شد، حکمت و دانش به او دادیم؛ و این گونه نیکوکاران را جزا می‌دهیم"
        },
        {
            "chapter": 28,
            "verse": 15,
            "text": "او به هنگامی که اهل شهر در غفلت بودند وارد شهر شد؛ ناگهان دو مرد را دید که به جنگ و نزاع مشغولند؛ یکی از پیروان او بود (و از بنی اسرائیل)، و دیگری از دشمنانش، آن که از پیروان او بود در برابر دشمنش از وی تقاضای کمک نمود؛ موسی مشت محکمی بر سینه او زد و کار او را ساخت (و بر زمین افتاد و مرد)؛ موسی گفت: «این (نزاع شما) از عمل شیطان بود، که او دشمن و گمراه‌کننده آشکاری است»"
        },
        {
            "chapter": 28,
            "verse": 16,
            "text": "(سپس) عرض کرد: «پروردگارا! من به خویشتن ستم کردم؛ مرا ببخش!» خداوند او را بخشید، که او غفور و رحیم است"
        },
        {
            "chapter": 28,
            "verse": 17,
            "text": "عرض کرد: «پروردگارا! بشکرانه نعمتی که به من دادی، هرگز پشتیبان مجرمان نخواهم بود!»"
        },
        {
            "chapter": 28,
            "verse": 18,
            "text": "موسی در شهر ترسان بود و هر لحظه در انتظار حادثه‌ای (و در جستجوی اخبار)؛ ناگهان دید همان کسی که دیروز از او یاری طلبیده بود فریاد می‌زند و از او کمک می‌خواهد، موسی به او گفت: «تو آشکارا انسان (ماجراجو و) گمراهی هستی!»"
        },
        {
            "chapter": 28,
            "verse": 19,
            "text": "و هنگامی که خواست با کسی که دشمن هر دوی آنها بود درگیر شود و با قدرت مانع او گردد، (فریادش بلند شد،) گفت: «ای موسی می‌خواهی! مرا بکشی همان گونه که دیروز انسانی را کشتی؟! تو فقط می‌خواهی جبّاری در روی زمین باشی، و نمی‌خواهی از مصلحان باشی!»"
        },
        {
            "chapter": 28,
            "verse": 20,
            "text": "(در این هنگام) مردی با سرعت از دورترین نقطه شهر [= مرکز فرعونیان‌] آمد و گفت: «ای موسی! این جمعیّت برای کشتن تو به مشورت نشسته‌اند؛ فوراً از شهر خارج شو، که من از خیرخواهان توام!»"
        },
        {
            "chapter": 28,
            "verse": 21,
            "text": "موسی از شهر خارج شد در حالی که ترسان بود و هر لحظه در انتظار حادثه‌ای؛ عرض کرد: «پروردگارا! مرا از این قوم ظالم رهایی بخش!»"
        },
        {
            "chapter": 28,
            "verse": 22,
            "text": "و هنگامی که متوجّه جانب مدین شد گفت: «امیدوارم پروردگارم مرا به راه راست هدایت کند!»"
        },
        {
            "chapter": 28,
            "verse": 23,
            "text": "و هنگامی که به (چاه) آب مدین رسید، گروهی از مردم را در آنجا دید که چهارپایان خود را سیراب می‌کنند؛ و در کنار آنان دو زن را دید که مراقب گوسفندان خویشند (و به چاه نزدیک نمی‌شوند؛ موسی) به آن دو گفت: «کار شما چیست؟ (چرا گوسفندان خود را آب نمی‌دهید؟!)» گفتند: «ما آنها را آب نمی‌دهیم تا چوپانها همگی خارج شوند؛ و پدر ما پیرمرد کهنسالی است (و قادر بر این کارها نیست.)!»"
        },
        {
            "chapter": 28,
            "verse": 24,
            "text": "موسی برای (گوسفندان) آن دو آب کشید؛ سپس رو به سایه آورد و عرض کرد: «پروردگارا! هر خیر و نیکی بر من فرستی، به آن نیازمندم!»"
        },
        {
            "chapter": 28,
            "verse": 25,
            "text": "ناگهان یکی از آن دو (زن) به سراغ او آمد در حالی که با نهایت حیا گام برمی‌داشت، گفت: «پدرم از تو دعوت می‌کند تا مزد آب دادن (به گوسفندان) را که برای ما انجام دادی به تو بپردازد.» هنگامی که موسی نزد او [= شعیب‌] آمد و سرگذشت خود را شرح داد، گفت: «نترس، از قوم ظالم نجات یافتی!»"
        },
        {
            "chapter": 28,
            "verse": 26,
            "text": "یکی از آن دو (دختر) گفت: «پدرم! او را استخدام کن، زیرا بهترین کسی را که می‌توانی استخدام کنی آن کسی است که قویّ و امین باشد (و او همین مرد است)!»"
        },
        {
            "chapter": 28,
            "verse": 27,
            "text": "(شعیب) گفت: «من می‌خواهم یکی از این دو دخترم را به همسری تو درآورم به این شرط که هشت سال برای من کار کنی؛ و اگر آن را تا ده سال افزایش دهی، محبّتی از ناحیه توست؛ من نمی‌خواهم کار سنگینی بر دوش تو بگذارم؛ و ان شاء الله مرا از صالحان خواهی یافت»"
        },
        {
            "chapter": 28,
            "verse": 28,
            "text": "(موسی) گفت: «(مانعی ندارد،) این قراردادی میان من و تو باشد؛ البته هر کدام از این دو مدّت را انجام دهم ستمی بر من نخواهد بود (و من در انتخاب آن آزادم)! و خدا بر آنچه ما می‌گوییم گواه است!»"
        },
        {
            "chapter": 28,
            "verse": 29,
            "text": "هنگامی که موسی مدّت خود را به پایان رسانید و همراه خانواده‌اش (از مدین به سوی مصر) حرکت کرد، از جانب طور آتشی دید! به خانواده‌اش گفت: «درنگ کنید که من آتشی دیدم! (می‌روم) شاید خبری از آن برای شما بیاورم، یا شعله‌ای از آتش تا با آن گرم شوید!»"
        },
        {
            "chapter": 28,
            "verse": 30,
            "text": "هنگامی که به سراغ آتش آمد، از کرانه راست درّه، در آن سرزمین پر برکت، از میان یک درخت ندا داده شد که: «ای موسی! منم خداوند، پروردگار جهانیان"
        },
        {
            "chapter": 28,
            "verse": 31,
            "text": "عصایت را بیفکن!» هنگامی که (عصا را افکند و) دید همچون ماری با سرعت حرکت می‌کند، ترسید و به عقب برگشت، و حتّی پشت سر خود را نگاه نکرد! ندا آمد: «برگرد و نترس، تو در امان هستی"
        },
        {
            "chapter": 28,
            "verse": 32,
            "text": "دستت را در گریبان خود فروبر، هنگامی که خارج می‌شود سفید و درخشنده است بدون عیب و نقص؛ و دستهایت را بر سینه‌ات بگذار، تا ترس و وحشت از تو دور شود! این دو [= معجزه عصا و ید بیضا] برهان روشن از پروردگارت بسوی فرعون و اطرافیان اوست، که آنان قوم فاسقی هستند!»"
        },
        {
            "chapter": 28,
            "verse": 33,
            "text": "عرض کرد: «پروردگارا! من یک تن از آنان را کشته‌ام؛ می‌ترسم مرا به قتل برسانند"
        },
        {
            "chapter": 28,
            "verse": 34,
            "text": "و برادرم هارون زبانش از من فصیحتر است؛ او را همراه من بفرست تا یاور من باشد و مرا تصدیق کند؛ می‌ترسم مرا تکذیب کنند!»"
        },
        {
            "chapter": 28,
            "verse": 35,
            "text": "فرمود: «بزودی بازوان تو را بوسیله برادرت محکم (و نیرومند) می‌کنیم، و برای شما سلطه و برتری قرارمی‌دهیم؛ و به برکت آیات ما، بر شما دست نمی‌یابند؛ شما و پیروانتان پیروزید!»"
        },
        {
            "chapter": 28,
            "verse": 36,
            "text": "هنگامی که موسی معجزات روشن ما را برای آنان آورد، گفتند: «این چیزی جز سحر نیست که بدروغ به خدا بسته شده؛ ما هرگز چنین چیزی را در نیاکان خود نشنیده‌ایم!»"
        },
        {
            "chapter": 28,
            "verse": 37,
            "text": "موسی گفت: «پروردگارم از حال کسانی که هدایت را از نزد او آورده‌اند، و کسانی که عاقبت نیک سرا (ی دنیا و آخرت) از آن آنهاست آگاهتر است! مسلّماً ظالمان رستگار نخواهند شد!»"
        },
        {
            "chapter": 28,
            "verse": 38,
            "text": "فرعون گفت: «ای جمعیت اشراف! من خدایی جز خودم برای شما سراغ ندارم. (امّا برای تحقیق بیشتر،) ای هامان، برایم آتشی بر گل بیفروز (و آجرهای محکم بساز)، و برای من برج بلندی ترتیب ده تا از خدای موسی خبر گیرم؛ هر چند من گمان می‌کنم او از دروغگویان است!»"
        },
        {
            "chapter": 28,
            "verse": 39,
            "text": "(سرانجام) فرعون و لشکریانش بدون حقّ در زمین استکبار کردند، و پنداشتند بسوی ما بازگردانده نمی‌شوند"
        },
        {
            "chapter": 28,
            "verse": 40,
            "text": "ما نیز او و لشکریانش را گرفتیم و به دریا افکندیم؛ اکنون بنگر پایان کار ظالمان چگونه بود"
        },
        {
            "chapter": 28,
            "verse": 41,
            "text": "و آنان [= فرعونیان‌] را پیشوایانی قرار دادیم که به آتش (دوزخ) دعوت می‌کنند؛ و روز رستاخیز یاری نخواهند شد"
        },
        {
            "chapter": 28,
            "verse": 42,
            "text": "و در این دنیا نیز لعنتی بدنبال آنان قرار دادیم؛ و روز قیامت از زشت‌رویانند"
        },
        {
            "chapter": 28,
            "verse": 43,
            "text": "و ما به موسی کتاب آسمانی دادیم بعد از آنکه اقوام قرون نخستین را هلاک نمودیم؛ کتابی که برای مردم بصیرت‌آفرین بود، و مایه هدایت و رحمت؛ شاید متذکر شوند"
        },
        {
            "chapter": 28,
            "verse": 44,
            "text": "تو در جانب غربی نبودی هنگامی که ما فرمان نبوّت را به موسی دادیم؛ و تو از شاهدان نبودی (در آن هنگام که معجزات را در اختیار موسی گذاردیم)"
        },
        {
            "chapter": 28,
            "verse": 45,
            "text": "ولی ما اقوامی را در اعصار مختلف خلق کردیم، و زمانهای طولانی بر آنها گذشت (که آثار انبیا از دلهایشان محو شد؛ پس تو را با کتاب آسمانیت فرستادیم)! تو هرگز در میان مردم مدین اقامت نداشتی تا (از وضع آنان آگاه باشی و) آیات ما را برای آنها [= مشرکان مکّه‌] بخوانی، ولی ما بودیم که تو را فرستادیم (و این آیات را در اختیارت قرار دادیم)"
        },
        {
            "chapter": 28,
            "verse": 46,
            "text": "تو در کنار طور نبودی زمانی که ما ندا دادیم؛ ولی این رحمتی از سوی پروردگارت بود (که این اخبار را در اختیار تو نهاد) تا بوسیله آن قومی را انذار کنی که پیش از تو هیچ انذارکننده‌ای برای آنان نیامده است؛ شاید متذکّر شوند"
        },
        {
            "chapter": 28,
            "verse": 47,
            "text": "هرگاه (پیش از فرستادن پیامبری) مجازات و مصیبتی بر اثر اعمالشان به آنان می‌رسید، می‌گفتند: «پروردگارا! چرا رسولی برای ما نفرستادی تا از آیات تو پیروی کنیم و از مؤمنان باشیم؟!»"
        },
        {
            "chapter": 28,
            "verse": 48,
            "text": "ولی هنگامی که حقّ از نزد ما برای آنها آمد گفتند: «چرا مثل همان چیزی که به موسی داده شد به این پیامبر داده نشده است؟!» مگر بهانه‌جویانی همانند آنان، معجزاتی را که در گذشته به موسی داده شد، انکار نکردند و گفتند: «این دو نفر [= موسی و هارون‌] دو ساحرند که دست به دست هم داده‌اند (تا ما را گمراه کنند) و ما به هر دو کافریم»؟"
        },
        {
            "chapter": 28,
            "verse": 49,
            "text": "بگو: «اگر راست می‌گویید (که تورات و قرآن از سوی خدا نیست)، کتابی هدایت‌بخش‌تر از این دو از نزد خدا بیاورید، تا من از آن پیروی کنم!»"
        },
        {
            "chapter": 28,
            "verse": 50,
            "text": "اگر این پیشنهاد تو را نپذیرند، بدان که آنان تنها از هوسهای خود پیروی می‌کنند! و آیا گمراهتر از آن کس که پیروی هوای نفس خویش کرده و هیچ هدایت الهی را نپذیرفته، کسی پیدا می‌شود؟! مسلّماً خداوند قوم ستمگر را هدایت نمی‌کند"
        },
        {
            "chapter": 28,
            "verse": 51,
            "text": "ما آیات قرآن را یکی پس از دیگری برای آنان آوردیم شاید متذکّر شوند"
        },
        {
            "chapter": 28,
            "verse": 52,
            "text": "کسانی که قبلاً کتاب آسمانی به آنان داده‌ایم به آن [= قرآن‌] ایمان می‌آورند"
        },
        {
            "chapter": 28,
            "verse": 53,
            "text": "و هنگامی که بر آنان خوانده شود می‌گویند: «به آن ایمان آوردیم؛ اینها همه حق است و از سوی پروردگار ماست؛ ما پیش از این هم مسلمان بودیم!»"
        },
        {
            "chapter": 28,
            "verse": 54,
            "text": "آنها کسانی هستند که بخاطر شکیباییشان، اجر و پادششان را دو بار دریافت می‌دارند؛ و بوسیله نیکیها بدیها را دفع می‌کنند؛ و از آنچه به آنان روزی داده‌ایم انفاق می‌نمایند؛"
        },
        {
            "chapter": 28,
            "verse": 55,
            "text": "و هرگاه سخن لغو و بیهوده بشنوند، از آن روی می‌گردانند و می‌گویند: «اعمال ما از آن ماست و اعمال شما از آن خودتان؛ سلام بر شما (سلام وداع)؛ ما خواهان جاهلان نیستیم!»"
        },
        {
            "chapter": 28,
            "verse": 56,
            "text": "تو نمی‌توانی کسی را که دوست داری هدایت کنی؛ ولی خداوند هر کس را بخواهد هدایت می‌کند؛ و او به هدایت یافتگان آگاهتر است"
        },
        {
            "chapter": 28,
            "verse": 57,
            "text": "آنها گفتند: «ما اگر هدایت را همراه تو پذیرا شویم، ما را از سرزمینمان می‌ربایند!» آیا ما حرم امنی در اختیار آنها قرار ندادیم که ثمرات هر چیزی (از هر شهر و دیاری) بسوی آن آورده می‌شود؟! رزقی است از جانب ما؛ ولی بیشتر آنان نمی‌دانند"
        },
        {
            "chapter": 28,
            "verse": 58,
            "text": "و چه بسیار از شهرها و آبادیهایی را که بر اثر فراوانی نعمت، مست و مغرور شده بودند هلاک کردیم! این خانه‌های آنهاست (که ویران شده)، و بعد از آنان جز اندکی کسی در آنها سکونت نکرد؛ و ما وارث آنان بودیم"
        },
        {
            "chapter": 28,
            "verse": 59,
            "text": "و پروردگار تو هرگز شهرها و آبادیها را هلاک نمی‌کرد تا اینکه در کانون آنها پیامبری مبعوث کند که آیات ما را بر آنان بخواند؛ و ما هرگز آبادیها و شهرها را هلاک نکردیم مگر آنکه اهلش ظالم بودند"
        },
        {
            "chapter": 28,
            "verse": 60,
            "text": "آنچه به شما داده شده، متاع زندگی دنیا و زینت آن است؛ و آنچه نزد خداست بهتر و پایدارتر است؛ آیا اندیشه نمی‌کنید؟"
        },
        {
            "chapter": 28,
            "verse": 61,
            "text": "آیا کسی که به او وعده نیکو داده‌ایم و به آن خواهد رسید، همانند کسی است که متاع زندگی دنیا به او داده‌ایم سپس روز قیامت (برای حساب و جزا) از احضارشدگان خواهد بود؟"
        },
        {
            "chapter": 28,
            "verse": 62,
            "text": "روزی را (به خاطر بیاورید) که خداوند آنان را ندا میدهد و میگوید: «کجا هستند همتایانی که برای من می‌پنداشتید؟!»"
        },
        {
            "chapter": 28,
            "verse": 63,
            "text": "گروهی (از معبودان) که فرمان عذاب درباره آنها مسلم شده است میگویند: «پروردگارا! ما اینها [= عابدان‌] را گمراه کردیم؛ (آری) ما آنها را گمراه کردیم همان‌گونه که خودمان گمراه شدیم؛ ما از آنان به سوی تو بیزاری می‌جوییم؛ آنان در حقیقت ما را نمی‌پرستیدند (بلکه هوای نفس خود را پرستش می‌کردند)!»"
        },
        {
            "chapter": 28,
            "verse": 64,
            "text": "و به آنها [= عابدان‌] گفته می‌شود: «معبودهایتان را که همتای خدا می‌پنداشتید بخوانید (تا شما را یاری کنند)!» معبودهایشان را می‌خوانند، ولی جوابی به آنان نمی‌دهند! و (در این هنگام) عذاب الهی را (با چشم خود) می‌بینند، و آرزو می‌کنند ای کاش هدایت یافته بودند"
        },
        {
            "chapter": 28,
            "verse": 65,
            "text": "(به خاطر آورید) روزی را که خداوند آنان را ندا می‌دهد و می‌گوید: «چه پاسخی به پیامبران (من) گفتید؟!»"
        },
        {
            "chapter": 28,
            "verse": 66,
            "text": "در آن روز، همه اخبار به آنان پوشیده می‌ماند، (حتی نمی‌توانند) از یکدیگر سؤالی کنند"
        },
        {
            "chapter": 28,
            "verse": 67,
            "text": "اما کسی که توبه کند، و ایمان آورد و عمل صالحی انجام دهد، امید است از رستگاران باشد"
        },
        {
            "chapter": 28,
            "verse": 68,
            "text": "پروردگار تو هر چه بخواهد می‌آفریند، و هر چه بخواهد برمی‌گزیند؛ آنان (در برابر او) اختیاری ندارند؛ منزه است خداوند، و برتر است از همتایانی که برای او قائل می‌شوند"
        },
        {
            "chapter": 28,
            "verse": 69,
            "text": "و پروردگار تو می‌داند آنچه را که سینه‌هایشان پنهان می‌دارد و آنچه را آشکار می‌سازند"
        },
        {
            "chapter": 28,
            "verse": 70,
            "text": "و او خدایی است که معبودی جز او نیست؛ ستایش برای اوست در این جهان و در جهان دیگر؛ حاکمیت (نیز) از آن اوست؛ و همه شما به سوی او بازگردانده می‌شوید"
        },
        {
            "chapter": 28,
            "verse": 71,
            "text": "بگو: «به من خبر دهید اگر خداوند شب را تا قیامت بر شما جاودان سازد، آیا معبودی جز خدا می‌تواند روشنایی برای شما بیاورد؟! آیا نمی‌شنوید؟!»"
        },
        {
            "chapter": 28,
            "verse": 72,
            "text": "بگو: «به من خبر دهید اگر خداوند روز را تا قیامت بر شما جاودان کند، کدام معبود غیر از خداست که شبی برای شما بیاورد تا در آن آرامش یابید؟ آیا نمی‌بینید؟!»"
        },
        {
            "chapter": 28,
            "verse": 73,
            "text": "و از رحمت اوست که برای شما شب و روز قرار داد تا هم در آن آرامش داشته باشید و هم برای بهره‌گیری از فضل خدا تلاش کنید، و شاید شکر نعمت او را بجا آورید"
        },
        {
            "chapter": 28,
            "verse": 74,
            "text": "(به خاطر آورید) روزی را که آنها را ندا می‌دهد و می‌گوید: «کجایند همتایانی که برای من می‌پنداشتید؟!»"
        },
        {
            "chapter": 28,
            "verse": 75,
            "text": "(در آن روز) از هر امتی گواهی برمی‌گزینیم و (به مشرکان) می‌گوییم: «دلیل خود را بیاورید!» اما آنها می‌دانند که حق از آن خداست، و تمام آنچه را افترا می‌بستند از (نظر) آنها گم خواهد شد"
        },
        {
            "chapter": 28,
            "verse": 76,
            "text": "قارون از قوم موسی بود، اما بر آنان ستم کرد؛ ما آنقدر از گنجها به او داده بودیم که حمل کلیدهای آن برای یک گروه زورمند مشکل بود! (به خاطر آورید) هنگامی را که قومش به او گفتند: «این همه شادی مغرورانه مکن، که خداوند شادی‌کنندگان مغرور را دوست نمی‌دارد"
        },
        {
            "chapter": 28,
            "verse": 77,
            "text": "و در آنچه خدا به تو داده، سرای آخرت را بطلب؛ و بهره‌ات را از دنیا فراموش مکن؛ و همان‌گونه که خدا به تو نیکی کرده نیکی کن؛ و هرگز در زمین در جستجوی فساد مباش، که خدا مفسدان را دوست ندارد"
        },
        {
            "chapter": 28,
            "verse": 78,
            "text": "(قارون) گفت: «این ثروت را بوسیله دانشی که نزد من است به دست آورده‌ام!» آیا او نمی‌دانست که خداوند اقوامی را پیش از او هلاک کرد که نیرومندتر و ثروتمندتر از او بودند؟! (و هنگامی که عذاب الهی فرا رسد،) مجرمان از گناهانشان سؤال نمی‌شوند"
        },
        {
            "chapter": 28,
            "verse": 79,
            "text": "(روزی قارون) با تمام زینت خود در برابر قومش ظاهر شد، آنها که خواهان زندگی دنیا بودند گفتند: «ای کاش همانند آنچه به قارون داده شده است ما نیز داشتیم! به راستی که او بهره عظیمی دارد!»"
        },
        {
            "chapter": 28,
            "verse": 80,
            "text": "اما کسانی که علم و دانش به آنها داده شده بود گفتند: «وای بر شما ثواب الهی برای کسانی که ایمان آورده‌اند و عمل صالح انجام می‌دهند بهتر است، اما جز صابران آن را دریافت نمی‌کنند.»"
        },
        {
            "chapter": 28,
            "verse": 81,
            "text": "سپس ما، او و خانه‌اش را در زمین فرو بردیم، و گروهی نداشت که او را در برابر عذاب الهی یاری کنند، و خود نیز نمی‌توانست خویشتن را یاری دهد"
        },
        {
            "chapter": 28,
            "verse": 82,
            "text": "و آنها که دیروز آرزو می‌کردند بجای او باشند (هنگامی که این صحنه را دیدند) گفتند: «وای بر ما! گویی خدا روزی را بر هر کس از بندگانش بخواهد گسترش می‌دهد یا تنگ می‌گیرد! اگر خدا بر ما منت ننهاده بود، ما را نیز به قعر زمین فرو می برد! ای وای گویی کافران هرگز رستگار نمی‌شوند"
        },
        {
            "chapter": 28,
            "verse": 83,
            "text": "(آری،) این سرای آخرت را (تنها) برای کسانی قرارمی‌دهیم که اراده برتری‌جویی در زمین و فساد را ندارند؛ و عاقبت نیک برای پرهیزگاران است"
        },
        {
            "chapter": 28,
            "verse": 84,
            "text": "کسی که کار نیکی انجام دهد، برای او پاداشی بهتر از آن است؛ و به کسانی که کارهای بد انجام دهند، مجازات بدکاران جز (به مقدار) اعمالشان نخواهد بود"
        },
        {
            "chapter": 28,
            "verse": 85,
            "text": "آن کس که قرآن را بر تو فرض کرد، تو را به جایگاهت [= زادگاهت‌] بازمی‌گرداند! بگو: «پروردگار من از همه بهتر می‌داند چه کسی (برنامه) هدایت آورده، و چه کسی در گمراهی آشکار است!»"
        },
        {
            "chapter": 28,
            "verse": 86,
            "text": "و تو هرگز امید نداشتی که این کتاب آسمانی به تو القا گردد؛ ولی رحمت پروردگارت چنین ایجاب کرد! اکنون که چنین است، هرگز از کافران پشتیبانی مکن"
        },
        {
            "chapter": 28,
            "verse": 87,
            "text": "و هرگز (آنها) تو را از آیات خداوند، بعد از آنکه بر تو نازل گشت، بازندارند! و بسوی پروردگارت دعوت کن، و هرگز از مشرکان مباش"
        },
        {
            "chapter": 28,
            "verse": 88,
            "text": "معبود دیگری را با خدا مخوان، که هیچ معبودی جز او نیست؛ همه چیز جز ذات (پاک) او فانی می‌شود؛ حاکمیت تنها از آن اوست؛ و همه بسوی او بازگردانده می شوید"
        },
        {
            "chapter": 29,
            "verse": 1,
            "text": "الم‌"
        },
        {
            "chapter": 29,
            "verse": 2,
            "text": "آیا مردم گمان کردند همین که بگویند: «ایمان آوردیم»، به حال خود رها می‌شوند و آزمایش نخواهند شد؟"
        },
        {
            "chapter": 29,
            "verse": 3,
            "text": "ما کسانی را که پیش از آنان بودند آزمودیم (و اینها را نیز امتحان می‌کنیم)؛ باید علم خدا درباره کسانی که راست می‌گویند و کسانی که دروغ می‌گویند تحقق یابد"
        },
        {
            "chapter": 29,
            "verse": 4,
            "text": "آیا کسانی که اعمال بد انجام می‌دهند گمان کردند بر قدرت ما چیره خواهند شد؟! چه بد داوری می‌کنند"
        },
        {
            "chapter": 29,
            "verse": 5,
            "text": "کسی که امید به لقاء الله (و رستاخیز) دارد (باید در اطاعت فرمان او بکوشد!) زیرا سرآمدی را که خدا تعیین کرده فرامی‌رسد؛ و او شنوا و داناست"
        },
        {
            "chapter": 29,
            "verse": 6,
            "text": "کسی که جهاد و تلاش کند، برای خود جهاد می‌کند؛ چرا که خداوند از همه جهانیان بی نیاز است"
        },
        {
            "chapter": 29,
            "verse": 7,
            "text": "و کسانی که ایمان آورده و کارهای شایسته انجام دادند، گناهان آنان را می‌پوشانیم (و می‌بخشیم) و آنان را به بهترین اعمالی که انجام می‌دادند پاداش می‌دهیم"
        },
        {
            "chapter": 29,
            "verse": 8,
            "text": "ما به انسان توصیه کردیم که به پدر و مادرش نیکی کند، و اگر آن دو (مشرک باشند و) تلاش کنند که برای من همتایی قائل شوی که به آن علم نداری، از آنها پیروی مکن! بازگشت شما به سوی من است، و شما را از آنچه انجام می‌دادید با خبر خواهم ساخت"
        },
        {
            "chapter": 29,
            "verse": 9,
            "text": "و کسانی که ایمان آورده و کارهای شایسته انجام دادند، آنها را در زمره صالحان وارد خواهیم کرد"
        },
        {
            "chapter": 29,
            "verse": 10,
            "text": "و از مردم کسانی هستند که می‌گویند: «به خدا ایمان آورده‌ایم!» اما هنگامی که در راه خدا شکنجه و آزار می‌بینند، آزار مردم را همچون عذاب الهی می‌شمارند (و از آن سخت وحشت می‌کنند)؛ ولی هنگامی که پیروزی از سوی پروردگارت (برای شما) بیاید، می‌گویند: «ما هم با شما بودیم (و در این پیروزی شریکیم)»!! آیا خداوند به آنچه در سینه‌های جهانیان است آگاه‌تر نیست؟"
        },
        {
            "chapter": 29,
            "verse": 11,
            "text": "مسلماً خداوند مؤمنان را می‌شناسد، و به یقین منافقان را (نیز) می‌شناسد"
        },
        {
            "chapter": 29,
            "verse": 12,
            "text": "و کافران به مؤمنان گفتند: «شما از راه ما پیروی کنید، (و اگر گناهی دارد) ما گناهانتان را بر عهده خواهیم گرفت!» آنان هرگز چیزی از گناهان اینها را بر دوش نخواهند گرفت؛ آنان به یقین دروغگو هستند"
        },
        {
            "chapter": 29,
            "verse": 13,
            "text": "آنها بار سنگین (گناهان) خویش را بر دوش می‌کشند، و (همچنین) بارهای سنگین دیگری را اضافه بر بارهای سنگین خود؛ و روز قیامت به یقین از تهمتهائی که می‌بستند سؤال خواهند شد"
        },
        {
            "chapter": 29,
            "verse": 14,
            "text": "و ما نوح را بسوی قومش فرستادیم؛ و او را در میان آنان هزار سال مگر پنجاه سال، درنگ کرد؛ اما سرانجام طوفان و سیلاب آنان را فراگرفت در حالی که ظالم بودند"
        },
        {
            "chapter": 29,
            "verse": 15,
            "text": "ما او و سرنشینان کشتی را رهایی بخشیدیم، و آن را آیتی برای جهانیان قرار دادیم"
        },
        {
            "chapter": 29,
            "verse": 16,
            "text": "ما ابراهیم را (نیز) فرستادیم، هنگامی که به قومش گفت: «خدا را پرستش کنید و از (عذاب) او بپرهیزید که این برای شما بهتر است اگر بدانید"
        },
        {
            "chapter": 29,
            "verse": 17,
            "text": "شما غیر از خدا فقط بتهایی (از سنگ و چوب) را می‌پرستید و دروغی به هم می‌بافید؛ آنهایی را که غیر از خدا پرستش می‌کنید، مالک هیچ رزقی برای شما نیستند؛ روزی را تنها نزد خدا بطلبید و او را پرستش کنید و شکر او را بجا آورید که بسوی او بازگشت داده می‌شوید"
        },
        {
            "chapter": 29,
            "verse": 18,
            "text": "اگر شما (مرا) تکذیب کنید (جای تعجب نیست)، امتهایی پیش از شما نیز (پیامبرانشان را) تکذیب کردند؛ وظیفه فرستاده (خدا) جز ابلاغ آشکار نیست»"
        },
        {
            "chapter": 29,
            "verse": 19,
            "text": "آیا آنان ندیدند چگونه خداوند آفرینش را آغاز می‌کند، سپس بازمی‌گرداند؟! این کار برای خدا آسان است"
        },
        {
            "chapter": 29,
            "verse": 20,
            "text": "بگو: «در زمین بگردید و بنگرید خداوند چگونه آفرینش را آغاز کرده است؟ سپس خداوند (به همین‌گونه) جهان آخرت را ایجاد می‌کند؛ یقیناً خدا بر هر چیز توانا است"
        },
        {
            "chapter": 29,
            "verse": 21,
            "text": "هر کس را بخواهد (و مستحق بداند) مجازات می‌کند، و هر کس را بخواهد مورد رحمت قرارمی‌دهد؛ و شما را به سوی او بازمی‌گردانند"
        },
        {
            "chapter": 29,
            "verse": 22,
            "text": "شما هرگز نمی‌توانید بر اراده خدا چیره شوید و از حوزه قدرت او در زمین و آسمان بگریزید؛ و برای شما جز خدا، ولی و یاوری نیست!»"
        },
        {
            "chapter": 29,
            "verse": 23,
            "text": "کسانی که به آیات خدا و دیدار او کافر شدند، از رحمت من مأیوسند؛ و برای آنها عذاب دردناکی است"
        },
        {
            "chapter": 29,
            "verse": 24,
            "text": "اما جواب قوم او [= ابراهیم‌] جز این نبود که گفتند: «او را بکشید یا بسوزانید!» ولی خداوند او را از آتش رهایی بخشید؛ در این ماجرا نشانه‌هایی است برای کسانی که ایمان می‌آورند"
        },
        {
            "chapter": 29,
            "verse": 25,
            "text": "(ابراهیم) گفت: «شما غیر از خدا بتهایی برای خود انتخاب کرده‌اید که مایه دوستی و محبت میان شما در زندگی دنیا باشد؛ سپس روز قیامت از یکدیگر بیزاری می‌جویید و یکدیگر را لعن می‌کنید؛ و جایگاه (همه) شما آتش است و هیچ یار و یاوری برای شما نخواهد بود!»"
        },
        {
            "chapter": 29,
            "verse": 26,
            "text": "و لوط به او [= ابراهیم‌] ایمان آورد، و (ابراهیم) گفت: «من بسوی پروردگارم هجرت می‌کنم که او صاحب قدرت و حکیم است!»"
        },
        {
            "chapter": 29,
            "verse": 27,
            "text": "و (در اواخر عمر،) اسحاق و یعقوب را به او بخشیدیم و نبوت و کتاب آسمانی را در دودمانش قرار دادیم و پاداش او را در دنیا دادیم و او در آخرت از صالحان است"
        },
        {
            "chapter": 29,
            "verse": 28,
            "text": "و لوط را فرستادیم هنگامی که به قوم خود گفت: «شما عمل بسیار زشتی انجام می‌دهید که هیچ یک از مردم جهان پیش از شما آن را انجام نداده است"
        },
        {
            "chapter": 29,
            "verse": 29,
            "text": "آیا شما به سراغ مردان می‌روید و راه (تداوم نسل انسان) را قطع می‌کنید و در مجلستان اعمال ناپسند انجام می‌دهید؟! «اما پاسخ قومش جز این نبود که گفتند:» اگر راست می‌گویی عذاب الهی را برای ما بیاور"
        },
        {
            "chapter": 29,
            "verse": 30,
            "text": "(لوط) عرض کرد: «پروردگارا! مرا در برابر این قوم تبهکار یاری فرما!»"
        },
        {
            "chapter": 29,
            "verse": 31,
            "text": "و هنگامی که فرستادگان ما (از فرشتگان) بشارت (تولد فرزند) برای ابراهیم آوردند، گفتند: «ما اهل این شهر و آبادی را [و به شهرهای قوم لوط اشاره کردند] هلاک خواهیم کرد، چرا که اهل آن ستمگرند!»"
        },
        {
            "chapter": 29,
            "verse": 32,
            "text": "(ابراهیم) گفت: «در این آبادی لوط است!» گفتند: «ما به کسانی که در آن هستند آگاهتریم! او و خانواده‌اش را نجات می‌دهیم؛ جز همسرش که در میان قوم (گنهکار) باقی خواهد ماند.»"
        },
        {
            "chapter": 29,
            "verse": 33,
            "text": "هنگامی که فرستادگان ما نزد لوط آمدند، از دیدن آنها بدحال و دلتنگ شد؛ گفتند: «نترس و غمگین مباش، ما تو و خانواده‌ات را نجات خواهیم داد، جز همسرت که در میان قوم باقی می‌ماند"
        },
        {
            "chapter": 29,
            "verse": 34,
            "text": "ما بر اهل این شهر و آبادی به خاطر گناهانشان، عذابی از آسمان فرو خواهیم ریخت!»"
        },
        {
            "chapter": 29,
            "verse": 35,
            "text": "و از این آبادی نشانه روشنی (و درس عبرتی) برای کسانی که می‌اندیشند باقی گذاردیم"
        },
        {
            "chapter": 29,
            "verse": 36,
            "text": "و ما بسوی «مدین»، برادرشان «شعیب» را فرستادیم؛ گفت: «ای قوم من! خدا را بپرستید، و به روز بازپسین امیدوار باشید، و در زمین فساد نکنید!»"
        },
        {
            "chapter": 29,
            "verse": 37,
            "text": "(ولی) آنها او را تکذیب کردند، و به این سبب زلزله آنان را فراگرفت، و بامدادان در خانه‌های خود به رو در افتاده و مرده بودند"
        },
        {
            "chapter": 29,
            "verse": 38,
            "text": "ما طایفه «عاد» و «ثمود» را نیز (هلاک کردیم)، و مساکن (ویران شده) آنان برای شما آشکار است؛ شیطان اعمالشان را برای آنان آراسته بود، از این رو آنان را از راه (خدا) بازداشت در حالی که بینا بودند"
        },
        {
            "chapter": 29,
            "verse": 39,
            "text": "و «قارون» و «فرعون» و «هامان» را نیز هلاک کردیم؛ موسی با دلایل روشن به سراغشان آمد، امّا آنان در زمین برتری جویی کردند، ولی نتوانستند بر خدا پیشی گیرند"
        },
        {
            "chapter": 29,
            "verse": 40,
            "text": "ما هر یک از آنان را به گناهانشان گرفتیم، بر بعضی از آنها طوفانی از سنگریزه فرستادیم، و بعضی از آنان را صیحه آسمانی فروگرفت، و بعضی دیگر را در زمین فرو بردیم، و بعضی را غرق کردیم؛ خداوند هرگز به آنها ستم نکرد، ولی آنها خودشان بر خود ستم می‌کردند"
        },
        {
            "chapter": 29,
            "verse": 41,
            "text": "مثَل کسانی که غیر از خدا را اولیای خود برگزیدند، مثَل عنکبوت است که خانه‌ای برای خود انتخاب کرده؛ در حالی که سست‌ترین خانه‌های خانه عنکبوت است اگر می‌دانستند"
        },
        {
            "chapter": 29,
            "verse": 42,
            "text": "خداوند آنچه را غیر از او می‌خوانند می‌داند، و او شکست‌ناپذیر و حکیم است"
        },
        {
            "chapter": 29,
            "verse": 43,
            "text": "اینها مثالهایی است که ما برای مردم می‌زنیم، و جز دانایان آن را درک نمی‌کنند"
        },
        {
            "chapter": 29,
            "verse": 44,
            "text": "خداوند، آسمانها و زمین را بحق آفرید؛ و در این آیتی است برای مؤمنان"
        },
        {
            "chapter": 29,
            "verse": 45,
            "text": "آنچه را از کتاب (آسمانی) به تو وحی شده تلاوت کن، و نماز را برپا دار، که نماز (انسان را) از زشتیها و گناه بازمی‌دارد، و یاد خدا بزرگتر است؛ و خداوند می‌داند شما چه کارهایی انجام می‌دهید"
        },
        {
            "chapter": 29,
            "verse": 46,
            "text": "با اهل کتاب جز به روشی که از همه نیکوتر است مجادله نکنید، مگر کسانی از آنان که ستم کردند؛ و (به آنها) بگویید: «ما به تمام آنچه از سوی خدا بر ما و شما نازل شده ایمان آورده‌ایم، و معبود ما و شما یکی است، و ما در برابر او تسلیم هستیم!»"
        },
        {
            "chapter": 29,
            "verse": 47,
            "text": "و این گونه، کتاب [= قرآن‌] را بر تو نازل کردیم، کسانی که کتاب (آسمانی) به آنها داده‌ایم به این کتاب ایمان می‌آورند؛ و بعضی از این گروه [= مشرکان‌] نیز به آن مؤمن می‌شوند؛ و آیات ما را جز کافران انکار نمی‌کنند"
        },
        {
            "chapter": 29,
            "verse": 48,
            "text": "تو هرگز پیش از این کتابی نمی‌خواندی، و با دست خود چیزی نمی‌نوشتی، مبادا کسانی که در صدد (تکذیب و) ابطال سخنان تو هستند، شک و تردید کنند"
        },
        {
            "chapter": 29,
            "verse": 49,
            "text": "ولی این آیات روشنی است که در سینه دانشوران جای دارد؛ و آیات ما را جز ستمگران انکار نمی‌کنند"
        },
        {
            "chapter": 29,
            "verse": 50,
            "text": "گفتند: «چرا معجزاتی از سوی پروردگارش بر او نازل نشده؟!» بگو: «معجزات همه نزد خداست (و به فرمان او نازل می‌شود، نه به میل من و شما)؛ من تنها بیم دهنده‌ای آشکارم"
        },
        {
            "chapter": 29,
            "verse": 51,
            "text": "آیا برای آنان کافی نیست که این کتاب را بر تو نازل کردیم که پیوسته بر آنها تلاوت می‌شود؟! در این، رحمت و تذکّری است برای کسانی که ایمان می‌آورند (و این معجزه بسیار واضحی است)"
        },
        {
            "chapter": 29,
            "verse": 52,
            "text": "بگو: «همین بس که خدا میان من و شما گواه است؛ آنچه را در آسمانها و زمین است می‌داند؛ و کسانی که به باطل ایمان آوردند و به خدا کافر شدند زیانکاران واقعی هستند"
        },
        {
            "chapter": 29,
            "verse": 53,
            "text": "آنان با شتاب از تو عذاب را می‌طلبند؛ و اگر موعد مقرّری تعیین نشده بود، عذاب (الهی) به سراغ آنان می‌آمد؛ و سرانجام این عذاب بطور ناگهانی بر آنها نازل می‌شود در حالی که نمی‌دانند (و غافلند)"
        },
        {
            "chapter": 29,
            "verse": 54,
            "text": "آنان با عجله از تو عذاب می‌طلبند، در حالی که جهنم به کافران احاطه دارد"
        },
        {
            "chapter": 29,
            "verse": 55,
            "text": "آن روز که عذاب (الهی) آنها را از بالای سر و پایین پایشان فرامی‌گیرد و به آنها می‌گوید: «بچشید آنچه را عمل می‌کردید» (روز سخت و دردناکی برای آنهاست)"
        },
        {
            "chapter": 29,
            "verse": 56,
            "text": "ای بندگان من که ایمان آورده‌اید! زمین من وسیع است، پس تنها مرا بپرستید (و در برابر فشارهای دشمنان تسلیم نشوید)"
        },
        {
            "chapter": 29,
            "verse": 57,
            "text": "هر انسانی مرگ را می‌چشد، سپس شما را بسوی ما بازمی‌گردانند"
        },
        {
            "chapter": 29,
            "verse": 58,
            "text": "و کسانی که ایمان آورده و کارهای شایسته انجام دادند، آنان را در غرفه‌هایی از بهشت جای می‌دهیم که نهرها در زیر آن جاری است؛ جاودانه در آن خواهند ماند؛ چه خوب است پاداش عمل‌کنندگان"
        },
        {
            "chapter": 29,
            "verse": 59,
            "text": "همانها که (در برابر مشکلات) صبر (و استقامت) کردند و بر پروردگارشان توکّل می‌کنند"
        },
        {
            "chapter": 29,
            "verse": 60,
            "text": "چه بسا جنبنده‌ای که قدرت حمل روزی خود را ندارد، خداوند او و شما را روزی می‌دهد؛ و او شنوا و داناست"
        },
        {
            "chapter": 29,
            "verse": 61,
            "text": "و هر گاه از آنان بپرسی: «چه کسی آسمانها و زمین را آفریده، و خورشید و ماه را مسخّر کرده است؟» می‌گویند: «اللّه»! پس با این حال چگونه آنان را (از عبادت خدا) منحرف می‌سازند؟"
        },
        {
            "chapter": 29,
            "verse": 62,
            "text": "خداوند روزی را برای هر کس از بندگانش بخواهد گسترده می‌کند، و برای هر کس بخواهد محدود می‌سازد؛ خداوند به همه چیز داناست"
        },
        {
            "chapter": 29,
            "verse": 63,
            "text": "و اگر از آنان بپرسی: «چه کسی از آسمان آبی فرستاد و بوسیله آن زمین را پس از مردنش زنده کرد؟ می‌گویند: «اللّه»! بگو: «حمد و ستایش مخصوص خداست!» امّا بیشتر آنها نمی‌دانند"
        },
        {
            "chapter": 29,
            "verse": 64,
            "text": "این زندگی دنیا چیزی جز سرگرمی و بازی نیست؛ و زندگی واقعی سرای آخرت است، اگر می‌دانستند"
        },
        {
            "chapter": 29,
            "verse": 65,
            "text": "هنگامی که بر سوار بر کشتی شوند، خدا را با اخلاص می‌خوانند (و غیر او را فراموش می‌کنند)؛ امّا هنگامی که خدا آنان را به خشکی رساند و نجات داد، باز مشرک می‌شوند"
        },
        {
            "chapter": 29,
            "verse": 66,
            "text": "(بگذار) آنچه را (از آیات) به آنها داده‌ایم انکار کنند و از لذّات زودگذر زندگی بهره گیرند؛ امّا بزودی خواهند فهمید"
        },
        {
            "chapter": 29,
            "verse": 67,
            "text": "آیا ندیدند که ما حرم امنی (برای آنها) قرار دادیم در حالی که مردم را در اطراف آنان (در بیرون این حرم) می‌ربایند؟! آیا به باطل ایمان می‌آورند و نعمت خدا را کفران می‌کنند؟"
        },
        {
            "chapter": 29,
            "verse": 68,
            "text": "چه کسی ستمکارتر از آن کس است که بر خدا دروغ بسته یا حق را پس از آنکه به سراغش آمده تکذیب نماید؟! آیا جایگاه کافران در دوزخ نیست؟"
        },
        {
            "chapter": 29,
            "verse": 69,
            "text": "و آنها که در راه ما (با خلوص نیّت) جهاد کنند، قطعاً به راه‌های خود، هدایتشان خواهیم کرد؛ و خداوند با نیکوکاران است"
        },
        {
            "chapter": 30,
            "verse": 1,
            "text": "الم‌"
        },
        {
            "chapter": 30,
            "verse": 2,
            "text": "رومیان مغلوب شدند"
        },
        {
            "chapter": 30,
            "verse": 3,
            "text": "(و این شکست) در سرزمین نزدیکی رخ داد؛ امّا آنان پس از (این) مغلوبیّت بزودی غلبه خواهند کرد"
        },
        {
            "chapter": 30,
            "verse": 4,
            "text": "در چند سال همه کارها از آن خداست؛ چه قبل و چه بعد (از این شکست و پیروزی)؛ و در آن روز، مؤمنان (بخاطر پیروزی دیگری) خوشحال خواهند شد"
        },
        {
            "chapter": 30,
            "verse": 5,
            "text": "به سبب یاری خداوند؛ و او هر کس را بخواهد یاری می‌دهد؛ و او صاحب قدرت و رحیم است"
        },
        {
            "chapter": 30,
            "verse": 6,
            "text": "این وعده‌ای است که خدا کرده؛ و خداوند هرگز از وعده‌اش تخلّف نمی‌کند؛ ولی بیشتر مردم نمی‌دانند"
        },
        {
            "chapter": 30,
            "verse": 7,
            "text": "آنها فقط ظاهری از زندگی دنیا را می‌دانند، و از آخرت (و پایان کار) غافلند"
        },
        {
            "chapter": 30,
            "verse": 8,
            "text": "آیا آنان با خود نیندیشیدند که خداوند، آسمانها و زمین و آنچه را میان آن دو است جز بحق و برای زمان معیّنی نیافریده است؟! ولی بسیاری از مردم (رستاخیز و) لقای پروردگارشان را منکرند"
        },
        {
            "chapter": 30,
            "verse": 9,
            "text": "آیا در زمین گردش نکردند تا ببینند عاقبت کسانی که قبل از آنان بودند چگونه بود؟! آنها نیرومندتر از اینان بودند، و زمین را (برای زراعت و آبادی) بیش از اینان دگرگون ساختند و آباد کردند، و پیامبرانشان با دلایل روشن به سراغشان آمدند (امّا آنها انکار کردند و کیفر خود را دیدند)؛ خداوند هرگز به آنان ستم نکرد، آنها به خودشان ستم می‌کردند"
        },
        {
            "chapter": 30,
            "verse": 10,
            "text": "سپس سرانجام کسانی که اعمال بد مرتکب شدند به جایی رسید که آیات خدا را تکذیب کردند و آن را به مسخره گرفتند"
        },
        {
            "chapter": 30,
            "verse": 11,
            "text": "خداوند آفرینش را آغاز می‌کند، سپس آن را بازمی‌گرداند، سپس شما را بسوی او باز می‌گردانند"
        },
        {
            "chapter": 30,
            "verse": 12,
            "text": "آن روز که قیامت برپا می‌شود، مجرمان در نومیدی و غم و اندوه فرو می‌روند"
        },
        {
            "chapter": 30,
            "verse": 13,
            "text": "و برای آنان شفیعانی از معبودانشان نخواهد بود، و نسبت به معبودهایی که آنها را همتای خدا قرار داده بودند کافر می‌شوند"
        },
        {
            "chapter": 30,
            "verse": 14,
            "text": "آن روز که قیامت برپا می‌گردد، (مردم) از هم جدا می‌شوند؛"
        },
        {
            "chapter": 30,
            "verse": 15,
            "text": "امّا آنان که ایمان آورده و اعمال صالح انجام دادند، در باغی از بهشت شاد و مسرور خواهند بود"
        },
        {
            "chapter": 30,
            "verse": 16,
            "text": "و امّا آنان که به آیات ما و لقای آخرت کافر شدند، در عذاب الهی احضار می‌شوند"
        },
        {
            "chapter": 30,
            "verse": 17,
            "text": "منزّه است خداوند به هنگامی که شام می‌کنید و صبح می‌کنید؛"
        },
        {
            "chapter": 30,
            "verse": 18,
            "text": "و حمد و ستایش مخصوص اوست در آسمان و زمین، و به هنگام عصر و هنگامی که ظهر می‌کنید"
        },
        {
            "chapter": 30,
            "verse": 19,
            "text": "او زنده را از مرده بیرون می‌آورد، و مرده را از زنده، و زمین را پس از مردنش حیات می‌بخشد، و به همین گونه روز قیامت (از گورها) بیرون آورده می‌شوید"
        },
        {
            "chapter": 30,
            "verse": 20,
            "text": "از نشانه‌های او این است که شما را از خاک آفرید، سپس بناگاه انسانهایی شدید و در روی زمین گسترش یافتید"
        },
        {
            "chapter": 30,
            "verse": 21,
            "text": "و از نشانه‌های او اینکه همسرانی از جنس خودتان برای شما آفرید تا در کنار آنان آرامش یابید، و در میانتان مودّت و رحمت قرار داد؛ در این نشانه‌هایی است برای گروهی که تفکّر می‌کنند"
        },
        {
            "chapter": 30,
            "verse": 22,
            "text": "و از آیات او آفرینش آسمانها و زمین، و تفاوت زبانها و رنگهای شماست؛ در این نشانه‌هایی است برای عالمان"
        },
        {
            "chapter": 30,
            "verse": 23,
            "text": "و از نشانه‌های او خواب شما در شب و روز است و تلاش و کوششتان برای بهره‌گیری از فضل پروردگار (و تأمین معاش)؛ در این امور نشانه‌هایی است برای آنان که گوش شنوا دارند"
        },
        {
            "chapter": 30,
            "verse": 24,
            "text": "و از آیات او این است که برق و رعد را به شما نشان می‌دهد که هم مایه ترس و هم امید است (ترس از صاعقه، و امید به نزول باران)، و از آسمان آبی فرو می‌فرستد که زمین را بعد از مردنش بوسیله آن زنده می‌کند؛ در این نشانه‌هایی است برای جمعیّتی که می‌اندیشند"
        },
        {
            "chapter": 30,
            "verse": 25,
            "text": "و از آیات او این است که آسمان و زمین به فرمان او برپاست؛ سپس هنگامی که شما را (در قیامت) از زمین فراخواند، ناگهان همه خارج می‌شوید (و در صحنه محشر حضور می‌یابید)"
        },
        {
            "chapter": 30,
            "verse": 26,
            "text": "و از آن اوست تمام کسانی که در آسمانها و زمین‌اند و همگی در برابر او خاضع و مطیع‌اند"
        },
        {
            "chapter": 30,
            "verse": 27,
            "text": "او کسی است که آفرینش را آغاز می‌کند، سپس آن را بازمی‌گرداند، و این کار برای او آسانتر می‌باشد؛ و برای اوست توصیف برتر در آسمانها و زمین؛ و اوست توانمند و حکیم"
        },
        {
            "chapter": 30,
            "verse": 28,
            "text": "خداوند مثالی از خودتان، برای شما زده است: آیا (اگر مملوک و برده‌ای داشته باشید)، این برده‌های شما هرگز در روزیهایی که به شما داده‌ایم شریک شما می‌باشند؛ آنچنان که هر دو مساوی بوده و از تصرّف مستقل و بدون اجازه آنان بیم داشته باشید، آن گونه که در مورد شرکای آزاد خود بیم دارید؟! اینچنین آیات خود را برای کسانی که تعقّل می‌کنند شرح می‌دهیم"
        },
        {
            "chapter": 30,
            "verse": 29,
            "text": "ولی ظالمان بدون علم و آگاهی، از هوی و هوسهای خود پیروی کردند! پس چه کسی می‌تواند آنان را که خدا گمراه کرده است هدایت کند؟! و برای آنها هیچ یاوری نخواهد بود"
        },
        {
            "chapter": 30,
            "verse": 30,
            "text": "پس روی خود را متوجّه آیین خالص پروردگار کن! این فطرتی است که خداوند، انسانها را بر آن آفریده؛ دگرگونی در آفرینش الهی نیست؛ این است آیین استوار؛ ولی اکثر مردم نمی‌دانند"
        },
        {
            "chapter": 30,
            "verse": 31,
            "text": "این باید در حالی باشد که شما بسوی او بازگشت می‌کنید و از (مخالفت فرمان) او بپرهیزید، نماز را برپا دارید و از مشرکان نباشید"
        },
        {
            "chapter": 30,
            "verse": 32,
            "text": "از کسانی که دین خود را پراکنده ساختند و به دسته‌ها و گروه‌ها تقسیم شدند! و (عجب اینکه) هر گروهی به آنچه نزد آنهاست (دلبسته و) خوشحالند"
        },
        {
            "chapter": 30,
            "verse": 33,
            "text": "هنگامی که رنج و زیانی به مردم برسد، پروردگار خود را می‌خوانند و توبه‌کنان بسوی او بازمی‌گردند؛ امّا همین که رحمتی از خودش به آنان بچشاند، بناگاه گروهی از آنان نسبت به پروردگارشان مشرک می‌شوند"
        },
        {
            "chapter": 30,
            "verse": 34,
            "text": "(بگذار) نعمتهایی را که ما به آنها داده‌ایم کفران کنند! و (از نعمتهای زودگذر دنیا هر چه می‌توانید) بهره گیرید؛ امّا بزودی خواهید دانست (که نتیجه کفران و کامجوییهای بی حساب شما چه بوده است)"
        },
        {
            "chapter": 30,
            "verse": 35,
            "text": "آیا ما دلیل محکمی بر آنان فرستادیم که از شرکشان سخن می‌گوید (و آن را موجّه می‌شمارد)؟"
        },
        {
            "chapter": 30,
            "verse": 36,
            "text": "و هنگامی که رحمتی به مردم بچشانیم، از آن خوشحال می‌شوند؛ و هرگاه رنج و مصیبتی بخاطر اعمالی که انجام داده‌اند به آنان رسد، ناگهان مأیوس می‌شوند"
        },
        {
            "chapter": 30,
            "verse": 37,
            "text": "آیا ندیدند که خداوند روزی را برای هر کس بخواهد گسترده یا تنگ می‌سازد؟! در این نشانه‌هایی است برای گروهی که ایمان می‌آورند"
        },
        {
            "chapter": 30,
            "verse": 38,
            "text": "پس حقّ نزدیکان و مسکینان و در راه‌ماندگان را ادا کن! این برای آنها که رضای خدا را می‌طلبند بهتر است، و چنین کسانی رستگارانند"
        },
        {
            "chapter": 30,
            "verse": 39,
            "text": "آنچه بعنوان ربا می‌پردازید تا در اموال مردم فزونی یابد، نزد خدا فزونی نخواهد یافت؛ و آنچه را بعنوان زکات می‌پردازید و تنها رضای خدا را می‌طلبید (مایه برکت است؛ و) کسانی که چنین می‌کنند دارای پاداش مضاعفند"
        },
        {
            "chapter": 30,
            "verse": 40,
            "text": "خداوند همان کسی است که شما را آفرید، سپس روزی داد، بعد می‌میراند، سپس زنده می‌کند؛ آیا هیچ یک از همتایانی که برای خدا قرار داده‌اید چیزی از این کارها را می‌توانند انجام دهند؟! او منزّه و برتر است از آنچه همتای او قرار می‌دهند"
        },
        {
            "chapter": 30,
            "verse": 41,
            "text": "فساد، در خشکی و دریا بخاطر کارهایی که مردم انجام داده‌اند آشکار شده است؛ خدا می‌خواهد نتیجه بعضی از اعمالشان را به آنان بچشاند، شاید (بسوی حق) بازگردند"
        },
        {
            "chapter": 30,
            "verse": 42,
            "text": "بگو: «در زمین سیر کنید و بنگرید عاقبت کسانی که قبل از شما بودند چگونه بود؟ بیشتر آنها مشرک بودند"
        },
        {
            "chapter": 30,
            "verse": 43,
            "text": "روی خود را بسوی آیین مستقیم و پایدار بدار، پیش از آنکه روزی فرا رسد که هیچ کس نمی‌تواند آن را از خدا بازگرداند؛ در آن روز مردم به گروه‌هایی تقسیم می‌شوند"
        },
        {
            "chapter": 30,
            "verse": 44,
            "text": "هر کس کافر شود، کفرش بر زیان خود اوست؛ و آنها که کار شایسته انجام دهند، به سود خودشان آماده می‌سازند"
        },
        {
            "chapter": 30,
            "verse": 45,
            "text": "این برای آن است که خداوند کسانی را که ایمان آورده و اعمال صالح انجام داده‌اند، از فضلش پاداش دهد؛ او کافران را دوست نمی‌دارد"
        },
        {
            "chapter": 30,
            "verse": 46,
            "text": "و از آیات (عظمت) خدا این است که بادها را بعنوان بشارتگرانی می‌فرستد تا شما را از رحمتش بچشاند (و سیراب کند) و کشتیها بفرمانش حرکت کنند و از فضل او بهره گیرید؛ شاید شکرگزاری کنید"
        },
        {
            "chapter": 30,
            "verse": 47,
            "text": "و پیش از تو پیامبرانی را بسوی قومشان فرستادیم؛ آنها با دلایل روشن به سراغ قوم خود رفتند، ولی (هنگامی که اندرزها سودی نداد) از مجرمان انتقام گرفتیم (و مؤمنان را یاری کردیم)؛ و یاری مؤمنان، همواره حقّی است بر عهده ما"
        },
        {
            "chapter": 30,
            "verse": 48,
            "text": "خداوند همان کسی است که بادها را می‌فرستد تا ابرهایی را به حرکت در آورند، سپس آنها را در پهنه آسمان آن گونه که بخواهد می‌گستراند و متراکم می‌سازد؛ در این هنگام دانه‌های باران را می‌بینی که از لا به لای آن خارج می‌شود، هنگامی که این (باران حیاتبخش) را به هر کس از بندگانش که بخواهد می‌رساند، ناگهان خوشحال می‌شوند"
        },
        {
            "chapter": 30,
            "verse": 49,
            "text": "و قطعاً پیش از آنکه بر آنان نازل شود مایوس بودند"
        },
        {
            "chapter": 30,
            "verse": 50,
            "text": "به آثار رحمت الهی بنگر که چگونه زمین را بعد از مردنش زنده می‌کند؛ چنین کسی (که زمین مرده را زنده کرد) زنده‌کننده مردگان (در قیامت) است؛ و او بر همه چیز تواناست"
        },
        {
            "chapter": 30,
            "verse": 51,
            "text": "و اگر ما بادی بفرستیم (داغ و سوزان)، و بر اثر آن زراعت و باغ خود را زرد و پژمرده ببینند، (مأیوس شده و) پس از آن راه کفران پیش می‌گیرند"
        },
        {
            "chapter": 30,
            "verse": 52,
            "text": "تو نمی‌توانی صدای خود را به گوش مردگان برسانی، و نه سخنت را به گوش کران هنگامی که روی برگردانند و دور شوند"
        },
        {
            "chapter": 30,
            "verse": 53,
            "text": "و (نیز) نمی‌توانی نابینایان را از گمراهیشان هدایت کنی؛ تو تنها سخنت را به گوش کسانی می‌رسانی که ایمان به آیات ما می‌آورند و در برابر حق تسلیمند"
        },
        {
            "chapter": 30,
            "verse": 54,
            "text": "خدا همان کسی است که شما را آفرید در حالی که ضعیف بودید؛ سپس بعد از ناتوانی، قوّت بخشید و باز بعد از قوّت، ضعف و پیری قرار داد؛ او هر چه بخواهد می‌آفریند، و دانا و تواناست"
        },
        {
            "chapter": 30,
            "verse": 55,
            "text": "و روزی که قیامت برپا شود، مجرمان سوگند یاد می‌کنند که جز ساعتی (در عالم برزخ) درنگ نکردند! اینچنین از درک حقیقت بازگردانده می‌شوند"
        },
        {
            "chapter": 30,
            "verse": 56,
            "text": "ولی کسانی که علم و ایمان به آنان داده شده می‌گویند: «شما بفرمان خدا تا روز قیامت (در عالم برزخ) درنگ کردید، و اکنون روز رستاخیز است، امّا شما نمی‌دانستید!»"
        },
        {
            "chapter": 30,
            "verse": 57,
            "text": "آن روز عذرخواهی ظالمان سودی به حالشان ندارد، و توبه آنان پذیرفته نمی‌شود"
        },
        {
            "chapter": 30,
            "verse": 58,
            "text": "ما برای مردم در این قرآن از هر گونه مثال و مطلبی بیان کردیم؛ و اگر آیه‌ای برای آنان بیاوری، کافران می‌گویند: «شما اهل باطلید (و اینها سحر و جادو است)!»"
        },
        {
            "chapter": 30,
            "verse": 59,
            "text": "این گونه خداوند بر دلهای آنان که آگاهی ندارند مهر می‌نهد"
        },
        {
            "chapter": 30,
            "verse": 60,
            "text": "اکنون که چنین است صبر پیشه کن که وعده خدا حق است؛ و هرگز کسانی که ایمان ندارند تو را خشمگین نسازند (و از راه خود منحرف نکنند)"
        },
        {
            "chapter": 31,
            "verse": 1,
            "text": "الم‌"
        },
        {
            "chapter": 31,
            "verse": 2,
            "text": "این آیات کتاب حکیم است (کتابی پرمحتوا و استوار)"
        },
        {
            "chapter": 31,
            "verse": 3,
            "text": "مایه هدایت و رحمت برای نیکوکاران است"
        },
        {
            "chapter": 31,
            "verse": 4,
            "text": "همانان که نماز را برپا می‌دارند، و زکات را می‌پردازند و آنها به آخرت یقین دارند"
        },
        {
            "chapter": 31,
            "verse": 5,
            "text": "آنان بر طریق هدایت از پروردگارشانند، و آنانند رستگاران"
        },
        {
            "chapter": 31,
            "verse": 6,
            "text": "و بعضی از مردم سخنان بیهوده را می‌خرند تا مردم را از روی نادانی، از راه خدا گمراه سازند و آیات الهی را به استهزا گیرند؛ برای آنان عذابی خوارکننده است"
        },
        {
            "chapter": 31,
            "verse": 7,
            "text": "و هنگامی که آیات ما بر او خوانده می‌شود، مستکبرانه روی برمی‌گرداند، گویی آن را نشنیده است؛ گویی اصلاً گوشهایش سنگین است! او را به عذابی دردناک بشارت ده"
        },
        {
            "chapter": 31,
            "verse": 8,
            "text": "(ولی) کسانی که ایمان آورده و اعمال صالح انجام داده‌اند، باغهای پرنعمت بهشت از آن آنهاست؛"
        },
        {
            "chapter": 31,
            "verse": 9,
            "text": "جاودانه در آن خواهند ماند؛ این وعده حتمی الهی است؛ و اوست عزیز و حکیم (شکست‌ناپذیر و دانا)"
        },
        {
            "chapter": 31,
            "verse": 10,
            "text": "(او) آسمانها را بدون ستونی که آن را ببینید آفرید، و در زمین کوه‌هایی افکند تا شما را نلرزاند (و جایگاه شما آرام باشد) و از هر گونه جنبنده‌ای روی آن منتشر ساخت؛ و از آسمان آبی نازل کردیم و بوسیله آن در روی زمین انواع گوناگونی از جفتهای گیاهان پر ارزش رویاندیم"
        },
        {
            "chapter": 31,
            "verse": 11,
            "text": "این آفرینش خداست؛ امّا به من نشان دهید معبودانی غیر او چه چیز را آفریده‌اند؟! ولی ظالمان در گمراهی آشکارند"
        },
        {
            "chapter": 31,
            "verse": 12,
            "text": "ما به لقمان حکمت دادیم؛ (و به او گفتیم:) شکر خدا را بجای آور هر کس شکرگزاری کند، تنها به سود خویش شکر کرده؛ و آن کس که کفران کند، (زیانی به خدا نمی‌رساند)؛ چرا که خداوند بی‌نیاز و ستوده است"
        },
        {
            "chapter": 31,
            "verse": 13,
            "text": "(به خاطر بیاور) هنگامی را که لقمان به فرزندش -در حالی که او را موعظه می‌کرد- گفت: «پسرم! چیزی را همتای خدا قرار مده که شرک، ظلم بزرگی است.»"
        },
        {
            "chapter": 31,
            "verse": 14,
            "text": "و ما به انسان درباره پدر و مادرش سفارش کردیم؛ مادرش او را با ناتوانی روی ناتوانی حمل کرد (به هنگام بارداری هر روز رنج و ناراحتی تازه‌ای را متحمّل می‌شد)، و دوران شیرخوارگی او در دو سال پایان می‌یابد؛ (آری به او توصیه کردم) که برای من و برای پدر و مادرت شکر بجا آور که بازگشت (همه شما) به سوی من است"
        },
        {
            "chapter": 31,
            "verse": 15,
            "text": "و هرگاه آن دو، تلاش کنند که تو چیزی را همتای من قرار دهی، که از آن آگاهی نداری (بلکه می‌دانی باطل است)، از ایشان اطاعت مکن، ولی با آن دو، در دنیا به طرز شایسته‌ای رفتار کن؛ و از راه کسانی پیروی کن که توبه‌کنان به سوی من آمده‌اند؛ سپس بازگشت همه شما به سوی من است و من شما را از آنچه عمل می‌کردید آگاه می‌کنم"
        },
        {
            "chapter": 31,
            "verse": 16,
            "text": "پسرم! اگر به اندازه سنگینی دانه خردلی (کار نیک یا بد) باشد، و در دل سنگی یا در (گوشه‌ای از) آسمانها و زمین قرار گیرد، خداوند آن را (در قیامت برای حساب) می‌آورد؛ خداوند دقیق و آگاه است"
        },
        {
            "chapter": 31,
            "verse": 17,
            "text": "پسرم! نماز را برپا دار، و امر به معروف و نهی از منکر کن، و در برابر مصایبی که به تو می‌رسد شکیبا باش که این از کارهای مهمّ است"
        },
        {
            "chapter": 31,
            "verse": 18,
            "text": "(پسرم!) با بی‌اعتنایی از مردم روی مگردان، و مغرورانه بر زمین راه مرو که خداوند هیچ متکبّر مغروری را دوست ندارد"
        },
        {
            "chapter": 31,
            "verse": 19,
            "text": "(پسرم!) در راه‌رفتن، اعتدال را رعایت کن؛ از صدای خود بکاه (و هرگز فریاد مزن) که زشت‌ترین صداها صدای خران است"
        },
        {
            "chapter": 31,
            "verse": 20,
            "text": "آیا ندیدید خداوند آنچه را در آسمانها و زمین است مسخّر شما کرده، و نعمتهای آشکار و پنهان خود را به طور فراوان بر شما ارزانی داشته است؟! ولی بعضی از مردم بدون هیچ دانش و هدایت و کتاب روشنگری درباره خدا مجادله می‌کنند"
        },
        {
            "chapter": 31,
            "verse": 21,
            "text": "و هنگامی که به آنان گفته شود: «از آنچه خدا نازل کرده پیروی کنید!»، می‌گویند: «نه، بلکه ما از چیزی پیروی می‌کنیم که پدران خود را بر آن یافتیم!» آیا حتّی اگر شیطان آنان را دعوت به عذاب آتش فروزان کند (باز هم تبعیّت می‌کنند)؟"
        },
        {
            "chapter": 31,
            "verse": 22,
            "text": "کسی که روی خود را تسلیم خدا کند در حالی که نیکوکار باشد، به دستگیره محکمی چنگ زده (و به تکیه‌گاه مطمئنی تکیه کرده است)؛ و عاقبت همه کارها به سوی خداست"
        },
        {
            "chapter": 31,
            "verse": 23,
            "text": "و کسی که کافر شود، کفر او تو را غمگین نسازد؛ بازگشت همه آنان به سوی ماست و ما آنها را از اعمالی که انجام داده‌اند (و نتایج شوم آن) آگاه خواهیم ساخت؛ خداوند به آنچه درون سینه‌هاست آگاه است"
        },
        {
            "chapter": 31,
            "verse": 24,
            "text": "ما اندکی آنها را از متاع دنیا بهره‌مند می‌کنیم، سپس آنها را به تحمّل عذاب شدیدی وادار می‌سازیم"
        },
        {
            "chapter": 31,
            "verse": 25,
            "text": "و هرگاه از آنان سؤال کنی: «چه کسی آسمانها و زمین را آفریده است؟» مسلّماً می‌گویند: «اللّه»، بگو: «الحمد للّه (که خود شما معترفید)!» ولی بیشتر آنان نمی‌دانند"
        },
        {
            "chapter": 31,
            "verse": 26,
            "text": "آنچه در آسمانها و زمین است از آن خداست، چرا که خداوند بی‌نیاز و شایسته ستایش است"
        },
        {
            "chapter": 31,
            "verse": 27,
            "text": "و اگر همه درختان روی زمین قلم شود، و دریا برای آن مرکّب گردد، و هفت دریاچه به آن افزوده شود، اینها همه تمام می‌شود ولی کلمات خدا پایان نمی‌گیرد؛ خداوند عزیز و حکیم است"
        },
        {
            "chapter": 31,
            "verse": 28,
            "text": "آفرینش و برانگیختن (و زندگی دوباره) همه شما (در قیامت) همانند یک فرد بیش نیست؛ خداوند شنوا و بیناست"
        },
        {
            "chapter": 31,
            "verse": 29,
            "text": "آیا ندیدی که خداوند شب را در روز، و روز را در شب داخل می‌کند، و خورشید و ماه را مسخّر ساخته و هر کدام تا سرآمد معینی به حرکت خود ادامه می‌دهند؟! خداوند به آنچه انجام می‌دهید آگاه است"
        },
        {
            "chapter": 31,
            "verse": 30,
            "text": "اینها همه دلیل بر آن است که خداوند حقّ است، و آنچه غیر از او می‌خوانند باطل است، و خداوند بلند مقام و بزرگ مرتبه است"
        },
        {
            "chapter": 31,
            "verse": 31,
            "text": "آیا ندیدی کشتیها بر (صفحه) دریاها به فرمان خدا، و به (برکت) نعمت او حرکت می‌کنند تا بخشی از آیاتش را به شما نشان دهد؟! در اینها نشانه‌هایی است برای کسانی که شکیبا و شکرگزارند"
        },
        {
            "chapter": 31,
            "verse": 32,
            "text": "و هنگامی که (در سفر دریا) موجی همچون ابرها آنان را بپوشاند (و بالا رود و بالای سرشان قرار گیرد)، خدا را با اخلاص می‌خوانند؛ امّا وقتی آنها را به خشکی رساند و نجات داد، بعضی راه اعتدال را پیش می‌گیرند (و به ایمان خود وفادار می‌مانند، در حالی که بعضی دیگر فراموش کرده راه کفر پیش می‌گیرند)؛ ولی آیات ما را هیچ کس جز پیمان‌شکنان ناسپاس انکار نمی‌کنند"
        },
        {
            "chapter": 31,
            "verse": 33,
            "text": "ای مردم! تقوای الهی پیشه کنید و بترسید از روزی که نه پدر کیفر اعمال فرزندش را تحمّل می‌کند، و نه فرزند چیزی از کیفر (اعمال) پدرش را؛ به یقین وعده الهی حقّ است؛ پس مبادا زندگانی دنیا شما را بفریبد، و مبادا (شیطان) فریبکار شما را (به کرم) خدا مغرور سازد"
        },
        {
            "chapter": 31,
            "verse": 34,
            "text": "آگاهی از زمان قیام قیامت مخصوص خداست، و اوست که باران را نازل می‌کند، و آنچه را که در رحم‌ها (ی مادران) است می‌داند، و هیچ کس نمی‌داند فردا چه به دست می‌آورد، و هیچ کس نمی‌داند در چه سرزمینی می‌میرد؟ خداوند عالم و آگاه است"
        },
        {
            "chapter": 32,
            "verse": 1,
            "text": "الم‌"
        },
        {
            "chapter": 32,
            "verse": 2,
            "text": "این کتابی است که از سوی پروردگار جهانیان نازل شده، و شک و تردیدی در آن نیست"
        },
        {
            "chapter": 32,
            "verse": 3,
            "text": "ولی آنان می‌گویند: «(محمّد) آن را بدروغ به خدا بسته است»، امّا این سخن حقّی است از سوی پروردگارت تا گروهی را انذار کنی که پیش از تو هیچ انذارکننده‌ای برای آنان نیامده است، شاید (پند گیرند و) هدایت شوند"
        },
        {
            "chapter": 32,
            "verse": 4,
            "text": "خداوند کسی است که آسمانها و زمین و آنچه را میان این دو است در شش روز [= شش دوران‌] آفرید، سپس بر عرش (قدرت) قرار گرفت؛ هیچ سرپرست و شفاعت کننده‌ای برای شما جز او نیست؛ آیا متذکّر نمی‌شوید؟"
        },
        {
            "chapter": 32,
            "verse": 5,
            "text": "امور این جهان را از آسمان به سوی زمین تدبیر می‌کند؛ سپس در روزی که مقدار آن هزار سال از سالهایی است که شما می‌شمرید بسوی او بالا می‌رود (و دنیا پایان می‌یابد)"
        },
        {
            "chapter": 32,
            "verse": 6,
            "text": "او خداوندی است که از پنهان و آشکار با خبر است، و شکست‌ناپذیر و مهربان است"
        },
        {
            "chapter": 32,
            "verse": 7,
            "text": "او همان کسی است که هر چه را آفرید نیکو آفرید؛ و آفرینش انسان را از گِل آغاز کرد؛"
        },
        {
            "chapter": 32,
            "verse": 8,
            "text": "سپس نسل او را از عصاره‌ای از آب ناچیز و بی‌قدر آفرید"
        },
        {
            "chapter": 32,
            "verse": 9,
            "text": "سپس (اندام) او را موزون ساخت و از روح خویش در وی دمید؛ و برای شما گوش و چشمها و دلها قرار داد؛ امّا کمتر شکر نعمتهای او را بجا می‌آورید"
        },
        {
            "chapter": 32,
            "verse": 10,
            "text": "آنها گفتند: «آیا هنگامی که ما (مردیم و) در زمین گم شدیم، آفرینش تازه‌ای خواهیم یافت؟!» ولی آنان لقای پروردگارشان را انکار می‌کنند (و می‌خواهند با انکار معاد، آزادانه به هوسرانی خویش ادامه دهند)"
        },
        {
            "chapter": 32,
            "verse": 11,
            "text": "بگو: «فرشته مرگ که بر شما مأمور شده، (روح) شما را می‌گیرد؛ سپس شما را بسوی پروردگارتان بازمی‌گردانند.»"
        },
        {
            "chapter": 32,
            "verse": 12,
            "text": "و اگر ببینی مجرمان را هنگامی که در پیشگاه پروردگارشان سر به زیر افکنده، می‌گویند: «پروردگارا! آنچه وعده کرده بودی دیدیم و شنیدیم؛ ما را بازگردان تا کار شایسته‌ای انجام دهیم؛ ما (به قیامت) یقین داریم!»"
        },
        {
            "chapter": 32,
            "verse": 13,
            "text": "و اگر می‌خواستیم به هر انسانی هدایت لازمش را (از روی اجبار بدهیم) می‌دادیم؛ ولی (من آنها را آزاد گذارده‌ام و) سخن و وعده‌ام حق است که دوزخ را (از افراد بی‌ایمان و گنهکار) از جنّ و انس همگی پر کنم"
        },
        {
            "chapter": 32,
            "verse": 14,
            "text": "(و به آنها می‌گویم:) بچشید (عذاب جهنم را)! بخاطر اینکه دیدار امروزتان را فراموش کردید، ما نیز شما را فراموش کردیم؛ و بچشید عذاب جاودان را به خاطر اعمالی که انجام می‌دادید"
        },
        {
            "chapter": 32,
            "verse": 15,
            "text": "تنها کسانی که به آیات ما ایمان می‌آورند که هر وقت این آیات به آنان یادآوری شود به سجده می‌افتند و تسبیح و حمد پروردگارشان را بجا می‌آورند، و تکبّر نمی‌کنند"
        },
        {
            "chapter": 32,
            "verse": 16,
            "text": "پهلوهایشان از بسترها در دل شب دور می‌شود (و بپا می‌خیزند و رو به درگاه خدا می آورند) و پروردگار خود را با بیم و امید می‌خوانند، و از آنچه به آنان روزی داده‌ایم انفاق می‌کنند"
        },
        {
            "chapter": 32,
            "verse": 17,
            "text": "هیچ کس نمی‌داند چه پاداشهای مهمّی که مایه روشنی چشمهاست برای آنها نهفته شده، این پاداش کارهائی است که انجام می‌دادند"
        },
        {
            "chapter": 32,
            "verse": 18,
            "text": "آیا کسی که باایمان باشد همچون کسی است که فاسق است؟! نه، هرگز این دو برابر نیستند"
        },
        {
            "chapter": 32,
            "verse": 19,
            "text": "امّا کسانی که ایمان آوردند و کارهای شایسته انجام دادند، باغهای بهشت جاویدان از آن آنها خواهد بود، این وسیله پذیرایی (خداوند) از آنهاست به پاداش آنچه انجام می‌دادند"
        },
        {
            "chapter": 32,
            "verse": 20,
            "text": "و امّا کسانی که فاسق شدند (و از اطاعت خدا سرباز زدند)، جایگاه همیشگی آنها آتش است؛ هر زمان بخواهند از آن خارج شوند، آنها را به آن بازمی‌گردانند و به آنان گفته می‌شود: «بچشید عذاب آتشی را که انکار می‌کردید!»"
        },
        {
            "chapter": 32,
            "verse": 21,
            "text": "به آنان از عذاب نزدیک (عذاب این دنیا) پیش از عذاب بزرگ (آخرت) می‌چشانیم، شاید بازگردند"
        },
        {
            "chapter": 32,
            "verse": 22,
            "text": "چه کسی ستمکارتر است از آن کس که آیات پروردگارش به او یادآوری شده و او از آن اعراض کرده است؟! مسلّماً ما از مجرمان انتقام خواهیم گرفت"
        },
        {
            "chapter": 32,
            "verse": 23,
            "text": "ما به موسی کتاب آسمانی دادیم؛ و شک نداشته باش که او آیات الهی را دریافت داشت؛ و ما آن را وسیله هدایت بنی اسرائیل قرار دادیم"
        },
        {
            "chapter": 32,
            "verse": 24,
            "text": "و از آنان امامان (و پیشوایانی) قرار دادیم که به فرمان ما (مردم را) هدایت می‌کردند؛ چون شکیبایی نمودند، و به آیات ما یقین داشتند"
        },
        {
            "chapter": 32,
            "verse": 25,
            "text": "البتّه پروردگار تو میان آنان روز قیامت در آنچه اختلاف داشتند داوری می‌کند (و هر کس را به سزای اعمالش می‌رساند)"
        },
        {
            "chapter": 32,
            "verse": 26,
            "text": "آیا برای هدایت آنها همین کافی نیست که افراد زیادی را که در قرن پیش از آنان زندگی داشتند هلاک کردیم؟! اینها در مساکن (ویران شده) آنان راه می‌روند؛ در این آیاتی است (از قدرت خداوند و مجازات دردناک مجرمان)؛ آیا نمی‌شنوند؟"
        },
        {
            "chapter": 32,
            "verse": 27,
            "text": "آیا ندیدند که ما آب را بسوی زمینهای خشک می‌رانیم و بوسیله آن زراعتهایی می‌رویانیم که هم چهارپایانشان از آن می‌خورند و هم خودشان تغذیه می‌کنند؛ آیا نمی بینند؟"
        },
        {
            "chapter": 32,
            "verse": 28,
            "text": "آنان می‌گویند: «اگر راست می‌گویید، این پیروزی شما کی خواهد بود؟!»"
        },
        {
            "chapter": 32,
            "verse": 29,
            "text": "بگو: «روز پیروزی، ایمان آوردن، سودی به حال کافران نخواهد داشت؛ و به آنها هیچ مهلت داده نمی‌شود!»"
        },
        {
            "chapter": 32,
            "verse": 30,
            "text": "حال که چنین است، از آنها روی بگردان و منتظر باش؛ آنها نیز منتظرند! (تو منتظر رحمت خدا و آنها هم منتظر عذاب او)"
        },
        {
            "chapter": 33,
            "verse": 1,
            "text": "ای پیامبر! تقوای الهی پیشه کن و از کافران و منافقان اطاعت مکن که خداوند عالم و حکیم است"
        },
        {
            "chapter": 33,
            "verse": 2,
            "text": "و از آنچه از سوی پروردگارت به تو وحی می‌شود پیروی کن که خداوند به آنچه انجام می‌دهید آگاه است"
        },
        {
            "chapter": 33,
            "verse": 3,
            "text": "و بر خدا توکّل کن، و همین بس که خداوند حافظ و مدافع (انسان) باشد"
        },
        {
            "chapter": 33,
            "verse": 4,
            "text": "خداوند برای هیچ کس دو دل در درونش نیافریده؛ و هرگز همسرانتان را که مورد «ظهار» قرارمی‌دهید مادران شما قرار نداده؛ و (نیز) فرزندخوانده‌های شما را فرزند حقیقی شما قرارنداده است؛ این سخن شماست که به دهان خود می‌گویید (سخنی باطل و بی‌پایه)؛ امّا خداوند حقّ را می‌گوید و او به راه راست هدایت می‌کند"
        },
        {
            "chapter": 33,
            "verse": 5,
            "text": "آنها را به نام پدرانشان بخوانید که این کار نزد خدا عادلانه‌تر است؛ و اگر پدرانشان را نمی‌شناسید، آنها برادران دینی و موالی شما هستند؛ امّا گناهی بر شما نیست در خطاهایی که از شما سرمی‌زند (و بی‌توجّه آنها را به نام دیگران صدا می‌زنید)، ولی آنچه را از روی عمد می‌گویید (مورد حساب قرار خواهد داد)؛ و خداوند آمرزنده و رحیم است"
        },
        {
            "chapter": 33,
            "verse": 6,
            "text": "پیامبر نسبت به مؤمنان از خودشان سزاوارتر است؛ و همسران او مادران آنها [= مؤمنان‌] محسوب می‌شوند؛ و خویشاوندان نسبت به یکدیگر از مؤمنان و مهاجران در آنچه خدا مقرّر داشته اولی هستند، مگر اینکه بخواهید نسبت به دوستانتان نیکی کنید (و سهمی از اموال خود را به آنها بدهید)؛ این حکم در کتاب (الهی) نوشته شده است"
        },
        {
            "chapter": 33,
            "verse": 7,
            "text": "(به خاطر آور) هنگامی را که از پیامبران پیمان گرفتیم، و (همچنین) از تو و از نوح و ابراهیم و موسی و عیسی بن مریم، و ما از همه آنان پیمان محکمی گرفتیم (که در ادای مسؤولیت تبلیغ و رسالت کوتاهی نکنند)"
        },
        {
            "chapter": 33,
            "verse": 8,
            "text": "به این منظور که خدا راستگویان را از صدقشان (در ایمان و عمل صالح) سؤال کند؛ و برای کافران عذابی دردناک آماده ساخته است"
        },
        {
            "chapter": 33,
            "verse": 9,
            "text": "ای کسانی که ایمان آورده‌اید! نعمت خدا را بر خود به یاد آورید در آن هنگام که لشکرهایی (عظیم) به سراغ شما آمدند؛ ولی ما باد و طوفان سختی بر آنان فرستادیم و لشکریانی که آنها را نمی‌دیدید (و به این وسیله آنها را در هم شکستیم)؛ و خداوند همیشه به آنچه انجام می‌دهید بینا بوده است"
        },
        {
            "chapter": 33,
            "verse": 10,
            "text": "(به خاطر بیاورید) زمانی را که آنها از طرف بالا و پایین (شهر) بر شما وارد شدند (و مدینه را محاصره کردند) و زمانی را که چشمها از شدّت وحشت خیره شده و جانها به لب رسیده بود، و گمانهای گوناگون بدی به خدا می‌بردید"
        },
        {
            "chapter": 33,
            "verse": 11,
            "text": "آنجا بود که مؤمنان آزمایش شدند و تکان سختی خوردند"
        },
        {
            "chapter": 33,
            "verse": 12,
            "text": "و (نیز) به خاطر آورید زمانی را که منافقان و بیماردلان می‌گفتند: «خدا و پیامبرش جز وعده‌های دروغین به ما نداده‌اند!»"
        },
        {
            "chapter": 33,
            "verse": 13,
            "text": "و (نیز) به خاطر آورید زمانی را که گروهی از آنها گفتند: «ای اهل یثرب (ای مردم مدینه)! اینجا جای توقف شما نیست؛ به خانه‌های خود بازگردید!» و گروهی از آنان از پیامبر اجازه بازگشت می‌خواستند و می‌گفتند: «خانه‌های ما بی‌حفاظ است!»، در حالی که بی‌حفاظ نبود؛ آنها فقط می‌خواستند (از جنگ) فرار کنند"
        },
        {
            "chapter": 33,
            "verse": 14,
            "text": "آنها چنان بودند که اگر دشمنان از اطراف مدینه بر آنان وارد می‌شدند و پیشنهاد بازگشت به سوی شرک به آنان می‌کردند می‌پذیرفتند، و جز مدّت کمی (برای انتخاب این راه) درنگ نمی‌کردند"
        },
        {
            "chapter": 33,
            "verse": 15,
            "text": "(در حالی که) آنان قبل از این با خدا عهد کرده بودند که پشت به دشمن نکنند؛ و عهد الهی مورد سؤال قرار خواهد گرفت (و در برابر آن مسؤولند)"
        },
        {
            "chapter": 33,
            "verse": 16,
            "text": "بگو: «اگر از مرگ یا کشته‌شدن فرار کنید، سودی به حال شما نخواهد داشت؛ و در آن هنگام جز بهره کمی از زندگانی نخواهید گرفت!»"
        },
        {
            "chapter": 33,
            "verse": 17,
            "text": "بگو: «چه کسی می‌تواند شما را در برابر اراده خدا حفظ کند اگر او بدی یا رحمتی را برای شما اراده کند؟!» و آنها جز خدا هیچ سرپرست و یاوری برای خود نخواهند یافت"
        },
        {
            "chapter": 33,
            "verse": 18,
            "text": "خداوند کسانی که مردم را از جنگ بازمی‌داشتند و کسانی را که به برادران خود می‌گفتند: «بسوی ما بیایید (و خود را از معرکه بیرون کشید)» بخوبی می‌شناسد؛ و آنها (مردمی ضعیفند و) جز اندکی پیکار نمی‌کنند"
        },
        {
            "chapter": 33,
            "verse": 19,
            "text": "آنها در همه چیز نسبت به شما بخیلند؛ و هنگامی که (لحظات) ترس (و بحرانی) پیش آید، می‌بینی آنچنان به تو نگاه می‌کنند، و چشمهایشان در حدقه می‌چرخد، که گویی می‌خواهند قالب تهی کنند! امّا وقتی حالت خوف و ترس فرو نشست، زبانهای تند و خشن خود را با انبوهی از خشم و عصبانیت بر شما می‌گشایند (و سهم خود را از غنایم مطالبه می‌کنند!) در حالی که در آن نیز حریص و بخیلند؛ آنها (هرگز) ایمان نیاورده‌اند، از این رو خداوند اعمالشان را حبط و نابود کرد؛ و این کار بر خدا آسان است"
        },
        {
            "chapter": 33,
            "verse": 20,
            "text": "آنها گمان می‌کنند هنوز لشکر احزاب نرفته‌اند؛ و اگر برگردند (از ترس آنان) دوست می‌دارند در میان اعراب بادیه‌نشین پراکنده (و پنهان) شوند و از اخبار شما جویا گردند؛ و اگر در میان شما باشند جز اندکی پیکار نمی‌کنند"
        },
        {
            "chapter": 33,
            "verse": 21,
            "text": "مسلّماً برای شما در زندگی رسول خدا سرمشق نیکویی بود، برای آنها که امید به رحمت خدا و روز رستاخیز دارند و خدا را بسیار یاد می‌کنند"
        },
        {
            "chapter": 33,
            "verse": 22,
            "text": "(امّا) مؤمنان وقتی لشکر احزاب را دیدند گفتند: «این همان است که خدا و رسولش به ما وعده داده، و خدا و رسولش راست گفته‌اند!» و این موضوع جز بر ایمان و تسلیم آنان نیفزود"
        },
        {
            "chapter": 33,
            "verse": 23,
            "text": "در میان مؤمنان مردانی هستند که بر سر عهدی که با خدا بستند صادقانه ایستاده‌اند؛ بعضی پیمان خود را به آخر بردند (و در راه او شربت شهادت نوشیدند)، و بعضی دیگر در انتظارند؛ و هرگز تغییر و تبدیلی در عهد و پیمان خود ندادند"
        },
        {
            "chapter": 33,
            "verse": 24,
            "text": "هدف این است که خداوند صادقان را بخاطر صدقشان پاداش دهد، و منافقان را هرگاه اراده کند عذاب نماید یا (اگر توبه کنند) توبه آنها را بپذیرد؛ چرا که خداوند آمرزنده و رحیم است"
        },
        {
            "chapter": 33,
            "verse": 25,
            "text": "خدا کافران را با دلی پر از خشم بازگرداند بی‌آنکه نتیجه‌ای از کار خود گرفته باشند؛ و خداوند (در این میدان)، مؤمنان را از جنگ بی‌نیاز ساخت (و پیروزی را نصیبشان کرد)؛ و خدا قوّی و شکست‌ناپذیر است"
        },
        {
            "chapter": 33,
            "verse": 26,
            "text": "و خداوند گروهی از اهل کتاب [= یهود] را که از آنان [= مشرکان عرب‌] حمایت کردند از قلعه‌های محکمشان پایین کشید و در دلهایشان رعب افکند؛ (و کارشان به جایی رسید که) گروهی را به قتل می‌رساندید و گروهی را اسیر می‌کردید"
        },
        {
            "chapter": 33,
            "verse": 27,
            "text": "و زمینها و خانه‌ها و اموالشان را در اختیار شما گذاشت، و (همچنین) زمینی را که هرگز در آن گام ننهاده بودید؛ و خداوند بر هر چیز تواناست"
        },
        {
            "chapter": 33,
            "verse": 28,
            "text": "ای پیامبر! به همسرانت بگو: «اگر شما زندگی دنیا و زرق و برق آن را می‌خواهید بیایید با هدیه‌ای شما را بهره‌مند سازم و شما را بطرز نیکویی رها سازم"
        },
        {
            "chapter": 33,
            "verse": 29,
            "text": "و اگر شما خدا و پیامبرش و سرای آخرت را می‌خواهید، خداوند برای نیکوکاران شما پاداش عظیمی آماده ساخته است.»"
        },
        {
            "chapter": 33,
            "verse": 30,
            "text": "ای همسران پیامبر! هر کدام از شما گناه آشکار و فاحشی مرتکب شود، عذاب او دوچندان خواهد بود؛ و این برای خدا آسان است"
        },
        {
            "chapter": 33,
            "verse": 31,
            "text": "و هر کس از شما برای خدا و پیامبرش خضوع کند و عمل صالح انجام دهد، پاداش او را دو چندان خواهیم ساخت، و روزی پرارزشی برای او آماده کرده‌ایم"
        },
        {
            "chapter": 33,
            "verse": 32,
            "text": "ای همسران پیامبر! شما همچون یکی از زنان معمولی نیستید اگر تقوا پیشه کنید؛ پس به گونه‌ای هوس‌انگیز سخن نگویید که بیماردلان در شما طمع کنند، و سخن شایسته بگویید"
        },
        {
            "chapter": 33,
            "verse": 33,
            "text": "و در خانه‌های خود بمانید، و همچون دوران جاهلیّت نخستین (در میان مردم) ظاهر نشوید، و نماز را برپا دارید، و زکات را بپردازید، و خدا و رسولش را اطاعت کنید؛ خداوند فقط می‌خواهد پلیدی و گناه را از شما اهل بیت دور کند و کاملاً شما را پاک سازد"
        },
        {
            "chapter": 33,
            "verse": 34,
            "text": "آنچه را در خانه‌های شما از آیات خداوند و حکمت و دانش خوانده می‌شود یاد کنید؛ خداوند لطیف و خبیر است"
        },
        {
            "chapter": 33,
            "verse": 35,
            "text": "به یقین، مردان مسلمان و زنان مسلمان، مردان با ایمان و زنان با ایمان، مردان مطیع فرمان خدا و زنان مطیع فرمان خدا، مردان راستگو و زنان راستگو، مردان صابر و شکیبا و زنان صابر و شکیبا، مردان با خشوع و زنان با خشوع، مردان انفاق کننده و زنان انفاق کننده، مردان روزه‌دار و زنان روزه‌دار، مردان پاکدامن و زنان پاکدامن و مردانی که بسیار به یاد خدا هستند و زنانی که بسیار یاد خدا می‌کنند، خداوند برای همه آنان مغفرت و پاداش عظیمی فراهم ساخته است"
        },
        {
            "chapter": 33,
            "verse": 36,
            "text": "هیچ مرد و زن با ایمانی حق ندارد هنگامی که خدا و پیامبرش امری را لازم بدانند، اختیاری (در برابر فرمان خدا) داشته باشد؛ و هر کس نافرمانی خدا و رسولش را کند، به گمراهی آشکاری گرفتار شده است"
        },
        {
            "chapter": 33,
            "verse": 37,
            "text": "(به خاطر بیاور) زمانی را که به آن کس که خداوند به او نعمت داده بود و تو نیز به او نعمت داده بودی [به فرزند خوانده‌ات «زید»] می‌گفتی: «همسرت را نگاه‌دار و از خدا بپرهیز!» (و پیوسته این امر را تکرار می‌کردی)؛ و در دل چیزی را پنهان می‌داشتی که خداوند آن را آشکار می‌کند؛ و از مردم می‌ترسیدی در حالی که خداوند سزاوارتر است که از او بترسی! هنگامی که زید نیازش را از آن زن به سرآورد (و از او جدا شد)، ما او را به همسری تو درآوردیم تا مشکلی برای مؤمنان در ازدواج با همسران پسر خوانده‌هایشان -هنگامی که طلاق گیرند- نباشد؛ و فرمان خدا انجام شدنی است (و سنّت غلط تحریم این زنان باید شکسته شود)"
        },
        {
            "chapter": 33,
            "verse": 38,
            "text": "هیچ گونه منعی بر پیامبر در آنچه خدا بر او واجب کرده نیست؛ این سنّت الهی در مورد کسانی که پیش از این بوده‌اند نیز جاری بوده؛ و فرمان خدا روی حساب و برنامه دقیقی است"
        },
        {
            "chapter": 33,
            "verse": 39,
            "text": "(پیامبران) پیشین کسانی بودند که تبلیغ رسالتهای الهی می‌کردند و (تنها) از او می ترسیدند، و از هیچ کس جز خدا بیم نداشتند؛ و همین بس که خداوند حسابگر (و پاداش‌دهنده اعمال آنها) است"
        },
        {
            "chapter": 33,
            "verse": 40,
            "text": "محمّد (ص) پدر هیچ یک از مردان شما نبوده و نیست؛ ولی رسول خدا و ختم‌کننده و آخرین پیامبران است؛ و خداوند به همه چیز آگاه است"
        },
        {
            "chapter": 33,
            "verse": 41,
            "text": "ای کسانی که ایمان آورده‌اید! خدا را بسیار یاد کنید،"
        },
        {
            "chapter": 33,
            "verse": 42,
            "text": "و صبح و شام او را تسبیح گویید"
        },
        {
            "chapter": 33,
            "verse": 43,
            "text": "او کسی است که بر شما درود و رحمت می‌فرستد، و فرشتگان او (نیز) برای شما تقاضای رحمت می‌کنند تا شما را از ظلمات (جهل و شرک گناه) به سوی نور (ایمان و علم و تقوا) رهنمون گردد؛ او نسبت به مؤمنان همواره مهربان بوده است"
        },
        {
            "chapter": 33,
            "verse": 44,
            "text": "تحیّت آنان در روزی که او را دیدار می‌کنند سلام است؛ و برای آنها پاداش پرارزشی فراهم ساخته است"
        },
        {
            "chapter": 33,
            "verse": 45,
            "text": "ای پیامبر! ما تو را گواه فرستادیم و بشارت‌دهنده و انذارکننده"
        },
        {
            "chapter": 33,
            "verse": 46,
            "text": "و تو را دعوت‌کننده بسوی خدا به فرمان او قرار دادیم، و چراغی روشنی‌بخش"
        },
        {
            "chapter": 33,
            "verse": 47,
            "text": "و مؤمنان را بشارت ده که برای آنان از سوی خدا فضل بزرگی است"
        },
        {
            "chapter": 33,
            "verse": 48,
            "text": "و از کافران و منافقان اطاعت مکن، و به آزارهای آنها اعتنا منما، و بر خدا توکّل کن، و همین بس که خدا حامی و مدافع (تو) است"
        },
        {
            "chapter": 33,
            "verse": 49,
            "text": "ای کسانی که ایمان آورده‌اید! هنگامی که با زنان با ایمان ازدواج کردید و قبل از همبستر شدن طلاق دادید، عدّه‌ای برای شما بر آنها نیست که بخواهید حساب آن را نگاه دارید؛ آنها را با هدیه مناسبی بهره‌مند سازید و بطرز شایسته‌ای رهایشان کنید"
        },
        {
            "chapter": 33,
            "verse": 50,
            "text": "ای پیامبر! ما همسران تو را که مهرشان را پرداخته‌ای برای تو حلال کردیم، و همچنین کنیزانی که از طریق غنایمی که خدا به تو بخشیده است مالک شده‌ای و دختران عموی تو، و دختران عمّه‌ها، و دختران دایی تو، و دختران خاله‌ها که با تو مهاجرت کردند (ازدواج با آنها برای تو حلال است) و هرگاه زن با ایمانی خود را به پیامبر ببخشد (و مهری برای خود نخواهد) چنانچه پیامبر بخواهد می‌تواند او را به همسری برگزیند؛ امّا چنین ازدواجی تنها برای تو مجاز است نه دیگر مؤمنان؛ ما می‌دانیم برای آنان در مورد همسرانشان و کنیزانشان چه حکمی مقرّر داشته‌ایم (و مصلحت آنان چه حکمی را ایجاب می‌کند)؛ این بخاطر آن است که مشکلی (در ادای رسالت) بر تو نباشد (و از این راه حامیان فزونتری فراهم سازی)؛ و خداوند آمرزنده و مهربان است"
        },
        {
            "chapter": 33,
            "verse": 51,
            "text": "(موعد) هر یک از همسرانت را بخواهی می‌توانی به تأخیر اندازی، و هر کدام را بخواهی نزد خود جای دهی؛ و هرگاه بعضی از آنان را که برکنار ساخته‌ای بخواهی نزد خود جای دهی، گناهی بر تو نیست؛ این حکم الهی برای روشنی چشم آنان، و اینکه غمگین نباشند و به آنچه به آنان می‌دهی همگی راضی شوند نزدیکتر است؛ و خدا آنچه را در قلوب شماست می‌داند، و خداوند دانا و بردبار است (از مصالح بندگان خود با خبر است، و در کیفر آنها عجله نمی‌کند)"
        },
        {
            "chapter": 33,
            "verse": 52,
            "text": "بعد از این دیگر زنی بر تو حلال نیست، و نمی‌توانی همسرانت را به همسران دیگری مبدّل کنی [= بعضی را طلاق دهی و همسر دیگری به جای او برگزینی‌] هر چند جمال آنها مورد توجّه تو واقع شود، مگر آنچه که بصورت کنیز در ملک تو درآید! و خداوند ناظر و مراقب هر چیز است (و با این حکم فشار قبایل عرب را در اختیار همسر از آنان، از تو برداشتیم)"
        },
        {
            "chapter": 33,
            "verse": 53,
            "text": "ای کسانی که ایمان آورده‌اید! در خانه‌های پیامبر داخل نشوید مگر به شما برای صرف غذا اجازه داده شود، در حالی که (قبل از موعد نیایید و) در انتظار وقت غذا ننشینید؛ امّا هنگامی که دعوت شدید داخل شوید؛ و وقتی غذا خوردید پراکنده شوید، و (بعد از صرف غذا) به بحث و صحبت ننشینید؛ این عمل، پیامبر را ناراحت می‌نماید، ولی از شما شرم می‌کند (و چیزی نمی‌گوید)؛ امّا خداوند از (بیان) حق شرم ندارد! و هنگامی که چیزی از وسایل زندگی را (بعنوان عاریت) از آنان [= همسران پیامبر] می‌خواهید از پشت پرده بخواهید؛ این کار برای پاکی دلهای شما و آنها بهتر است! و شما حق ندارید رسول خدا را آزار دهید، و نه هرگز همسران او را بعد از او به همسری خود درآورید که این کار نزد خدا بزرگ است"
        },
        {
            "chapter": 33,
            "verse": 54,
            "text": "اگر چیزی را آشکار کنید یا آن را پنهان دارید، خداوند از همه چیز آگاه است"
        },
        {
            "chapter": 33,
            "verse": 55,
            "text": "بر آنان [= همسران پیامبر] گناهی نیست در مورد پدران و فرزندان و برادران و فرزندان برادران و فرزندان خواهران خود و زنان مسلمان و بردگان خویش (که بدون حجاب و پرده با آنها تماس بگیرند)؛ و تقوای الهی را پیشه کنید که خداوند نسبت به هر چیزی شاهد و آگاه است"
        },
        {
            "chapter": 33,
            "verse": 56,
            "text": "خدا و فرشتگانش بر پیامبر درود می‌فرستند؛ ای کسانی که ایمان آورده‌اید، بر او درود فرستید و سلام گویید و کاملاً تسلیم (فرمان او) باشید"
        },
        {
            "chapter": 33,
            "verse": 57,
            "text": "آنها که خدا و پیامبرش را آزار می‌دهند، خداوند آنان را از رحمت خود در دنیا و آخرت دور ساخته، و برای آنها عذاب خوارکننده‌ای آماده کرده است"
        },
        {
            "chapter": 33,
            "verse": 58,
            "text": "و آنان که مردان و زنان باایمان را به خاطر کاری که انجام نداده‌اند آزار می‌دهند؛ بار بهتان و گناه آشکاری را به دوش کشیده‌اند"
        },
        {
            "chapter": 33,
            "verse": 59,
            "text": "ای پیامبر! به همسران و دخترانت و زنان مؤمنان بگو: «جلبابها [= روسری‌های بلند] خود را بر خویش فروافکنند، این کار برای اینکه شناخته شوند و مورد آزار قرار نگیرند بهتر است؛ (و اگر تاکنون خطا و کوتاهی از آنها سر زده توبه کنند) خداوند همواره آمرزنده رحیم است"
        },
        {
            "chapter": 33,
            "verse": 60,
            "text": "اگر منافقان و بیماردلان و آنها که اخبار دروغ و شایعات بی‌اساس در مدینه پخش می کنند دست از کار خود بر ندارند، تو را بر ضدّ آنان می‌شورانیم، سپس جز مدّت کوتاهی نمی‌توانند در کنار تو در این شهر بمانند"
        },
        {
            "chapter": 33,
            "verse": 61,
            "text": "و از همه جا طرد می‌شوند، و هر جا یافته شوند گرفته خواهند شد و به سختی به قتل خواهند رسید"
        },
        {
            "chapter": 33,
            "verse": 62,
            "text": "این سنّت خداوند در اقوام پیشین است، و برای سنّت الهی هیچ گونه تغییر نخواهی یافت"
        },
        {
            "chapter": 33,
            "verse": 63,
            "text": "مردم از تو درباره (زمان قیام) قیامت سؤال می‌کنند، بگو: «علم آن تنها نزد خداست!» و چه می‌دانی شاید قیامت نزدیک باشد"
        },
        {
            "chapter": 33,
            "verse": 64,
            "text": "خداوند کافران را لعن کرده (و از رحمت خود دور داشته) و برای آنان آتش سوزاننده‌ای آماده نموده است،"
        },
        {
            "chapter": 33,
            "verse": 65,
            "text": "در حالی که همواره در آن تا ابد می‌مانند، و ولیّ و یاوری نخواهند یافت"
        },
        {
            "chapter": 33,
            "verse": 66,
            "text": "در آن روز که صورتهای آنان در آتش (دوزخ) دگرگون خواهد شد (از کار خویش پشیمان می‌شوند و) می‌گویند: «ای کاش خدا و پیامبر را اطاعت کرده بودیم!»"
        },
        {
            "chapter": 33,
            "verse": 67,
            "text": "و می‌گویند: «پروردگارا! ما از سران و بزرگان خود اطاعت کردیم و ما را گمراه ساختند"
        },
        {
            "chapter": 33,
            "verse": 68,
            "text": "پروردگارا! آنان را از عذاب، دو چندان ده و آنها را لعن بزرگی فرما!»"
        },
        {
            "chapter": 33,
            "verse": 69,
            "text": "ای کسانی که ایمان آورده‌اید! همانند کسانی نباشید که موسی را آزار دادند؛ و خداوند او را از آنچه در حق او می‌گفتند مبرا ساخت؛ و او نزد خداوند، آبرومند (و گرانقدر) بود"
        },
        {
            "chapter": 33,
            "verse": 70,
            "text": "ای کسانی که ایمان آورده‌اید! تقوای الهی پیشه کنید و سخن حق بگویید"
        },
        {
            "chapter": 33,
            "verse": 71,
            "text": "تا خدا کارهای شما را اصلاح کند و گناهانتان را بیامرزد؛ و هر کس اطاعت خدا و رسولش کند، به رستگاری (و پیروزی) عظیمی دست یافته است"
        },
        {
            "chapter": 33,
            "verse": 72,
            "text": "ما امانت (تعهّد، تکلیف، و ولایت الهیّه) را بر آسمانها و زمین و کوه‌ها عرضه داشتیم، آنها از حمل آن سر برتافتند، و از آن هراسیدند؛ امّا انسان آن را بر دوش کشید؛ او بسیار ظالم و جاهل بود، (چون قدر این مقام عظیم را نشناخت و به خود ستم کرد)"
        },
        {
            "chapter": 33,
            "verse": 73,
            "text": "هدف این بود که خداوند مردان و زنان منافق و مردان و زنان مشرک را (از مؤمنان جدا سازد و آنان را) عذاب کند، و خدا رحمت خود را بر مردان و زنان باایمان بفرستد؛ خداوند همواره آمرزنده و رحیم است"
        },
        {
            "chapter": 34,
            "verse": 1,
            "text": "حمد (و ستایش) مخصوص خداوندی است که تمام آنچه در آسمانها و زمین است از آن اوست؛ و (نیز) حمد (و سپاس) برای اوست در سرای آخرت؛ و او حکیم و آگاه است"
        },
        {
            "chapter": 34,
            "verse": 2,
            "text": "آنچه در زمین فرومی‌رود و آنچه را از آن برمی‌آید می‌داند، و (همچنین) آنچه از آسمان نازل می‌شود و آنچه بر آن بالا می‌رود؛ و او مهربان و آمرزنده است"
        },
        {
            "chapter": 34,
            "verse": 3,
            "text": "کافران گفتند: «قیامت هرگز به سراغ ما نخواهد آمد!» بگو: «آری به پروردگارم سوگند که به سراغ شما خواهد آمد، خداوندی که از غیب آگاه است و به اندازه سنگینی ذرّه‌ای در آسمانها و زمین از علم او دور نخواهد ماند، و نه کوچکتر از آن و نه بزرگتر، مگر اینکه در کتابی آشکار ثبت است!»"
        },
        {
            "chapter": 34,
            "verse": 4,
            "text": "تا کسانی را که ایمان آورده و کارهای شایسته انجام داده‌اند پاداش دهد؛ برای آنان مغفرت و روزی پرارزشی است"
        },
        {
            "chapter": 34,
            "verse": 5,
            "text": "و کسانی که سعی در (تکذیب) آیات ما داشتند و گمان کردند می‌توانند از حوزه قدرت ما بگریزند، عذابی بد و دردناک خواهند داشت"
        },
        {
            "chapter": 34,
            "verse": 6,
            "text": "کسانی که به ایشان علم داده شده، آنچه را از سوی پروردگارت بر تو نازل شده حق می دانند و به راه خداوند عزیز و حمید هدایت می‌کند"
        },
        {
            "chapter": 34,
            "verse": 7,
            "text": "و کافران گفتند: «آیا مردی را به شما نشان دهیم که به شما خبر می‌دهد هنگامی که (مُردید و) سخت از هم متلاشی شدید، (بار دیگر) آفرینش تازه‌ای خواهید یافت؟"
        },
        {
            "chapter": 34,
            "verse": 8,
            "text": "آیا او بر خدا دروغ بسته یا به نوعی جنون گرفتار است؟!» (چنین نیست)، بلکه کسانی که به آخرت ایمان نمی‌آورند، در عذاب و گمراهی دوری هستند (و نشانه گمراهی آنها همین انکار شدید است)"
        },
        {
            "chapter": 34,
            "verse": 9,
            "text": "آیا به آنچه پیش رو و پشت سر آنان از آسمان و زمین قرار دارد نگاه نکردند (تا به قدرت خدا بر همه چیز واقف شوند)؟! اگر ما بخواهیم آنها را (با یک زمین‌لرزه) در زمین فرومی‌بریم، یا قطعه‌هایی از سنگهای آسمانی را بر آنها فرومی‌ریزیم؛ در این نشانه‌ای است (بر قدرت خدا) برای هر بنده توبه‌کار"
        },
        {
            "chapter": 34,
            "verse": 10,
            "text": "و ما به داوود از سوی خود فضیلتی بزرگ بخشیدیم؛ (ما به کوه‌ها و پرندگان گفتیم:) ای کوه‌ها و ای پرندگان! با او هم‌آواز شوید و همراه او تسبیح خدا گویید! و آهن را برای او نرم کردیم"
        },
        {
            "chapter": 34,
            "verse": 11,
            "text": "(و به او گفتیم:) زره‌های کامل و فراخ بساز، و حلقه‌ها را به اندازه و متناسب کن! و عمل صالح بجا آورید که من به آنچه انجام میدهید بینا هستم"
        },
        {
            "chapter": 34,
            "verse": 12,
            "text": "و برای سلیمان باد را مسخّر ساختیم که صبحگاهان مسیر یک ماه را می‌پیمود و عصرگاهان مسیر یک ماه را؛ و چشمه مس (مذاب) را برای او روان ساختیم؛ و گروهی از جنّ پیش روی او به اذن پروردگارش کار می‌کردند؛ و هر کدام از آنها که از فرمان ما سرپیچی می‌کرد، او را عذاب آتش سوزان می‌چشاندیم"
        },
        {
            "chapter": 34,
            "verse": 13,
            "text": "آنها هر چه سلیمان می‌خواست برایش درست می‌کردند: معبدها، تمثالها، ظروف بزرگ غذا همانند حوضها، و دیگهای ثابت (که از بزرگی قابل حمل و نقل نبود؛ و به آنان گفتیم:) ای آل داوود! شکر (این همه نعمت را) بجا آورید؛ ولی عده کمی از بندگان من شکرگزارند"
        },
        {
            "chapter": 34,
            "verse": 14,
            "text": "(با این همه جلال و شکوه سلیمان) هنگامی که مرگ را بر او مقرّر داشتیم، کسی آنها را از مرگ وی آگاه نساخت مگر جنبنده زمین [= موریانه‌] که عصای او را می‌خورد (تا شکست و پیکر سلیمان فرو افتاد)؛ هنگامی که بر زمین افتاد جنّیان فهمیدند که اگر از غیب آگاه بودند در عذاب خوارکننده باقی نمی‌ماندند"
        },
        {
            "chapter": 34,
            "verse": 15,
            "text": "برای قوم «سبا» در محل سکونتشان نشانه‌ای (از قدرت الهی) بود: دو باغ (بزرگ و گسترده) از راست و چپ (رودخانه عظیم با میوه‌های فراوان؛ و به آنها گفتیم:) از روزی پروردگارتان بخورید و شکر او را بجا آورید؛ شهری است پاک و پاکیزه، و پروردگاری آمرزنده (و مهربان)"
        },
        {
            "chapter": 34,
            "verse": 16,
            "text": "امّا آنها (از خدا) روی‌گردان شدند، و ما سیل ویرانگر را بر آنان فرستادیم، و دو باغ (پربرکت) شان را به دو باغ (بی‌ارزش) با میوه‌های تلخ و درختان شوره گز و اندکی درخت سدر مبدّل ساختیم"
        },
        {
            "chapter": 34,
            "verse": 17,
            "text": "این کیفر را بخاطر کفرانشان به آنها دادیم؛ و آیا جز کفران کننده را کیفر می‌دهیم؟"
        },
        {
            "chapter": 34,
            "verse": 18,
            "text": "و میان آنها و شهرهایی که برکت داده بودیم، آبادیهای آشکاری قرار دادیم؛ و سفر در میان آنها را بطور متناسب (با فاصله نزدیک) مقرّر داشتیم؛ (و به آنان گفتیم:) شبها و روزها در این آبادیها با ایمنی (کامل) سفر کنید"
        },
        {
            "chapter": 34,
            "verse": 19,
            "text": "ولی (این ناسپاس مردم) گفتند: «پروردگارا! میان سفرهای ما دوری بیفکن» (تا بینوایان نتوانند دوش به دوش اغنیا سفر کنند! و به این طریق) آنها به خویشتن ستم کردند! و ما آنان را داستانهایی (برای عبرت دیگران) قرار دادیم و جمعیّتشان را متلاشی ساختیم؛ در این ماجرا، نشانه‌های عبرتی برای هر صابر شکرگزار است"
        },
        {
            "chapter": 34,
            "verse": 20,
            "text": "(آری) بیقین، ابلیس گمان خود را درباره آنها محقّق یافت که همگی از او پیروی کردند جز گروه اندکی از مؤمنان"
        },
        {
            "chapter": 34,
            "verse": 21,
            "text": "او سلطه بر آنان نداشت جز برای اینکه مؤمنان به آخرت را از آنها که در شکّ هستند باز شناسیم؛ و پروردگار تو، نگاهبان همه چیز است"
        },
        {
            "chapter": 34,
            "verse": 22,
            "text": "بگو: «کسانی را که غیر از خدا (معبود خود) می‌پندارید بخوانید! (آنها هرگز گرهی از کار شما نمی‌گشایند، چرا که) آنها به اندازه ذرّه‌ای در آسمانها و زمین مالک نیستند، و نه در (خلقت و مالکیّت) آنها شریکند، و نه یاور او (در آفرینش) بودند"
        },
        {
            "chapter": 34,
            "verse": 23,
            "text": "هیچ شفاعتی نزد او، جز برای کسانی که اذن داده، سودی ندارد! (در آن روز همه در اضطرابند) تا زمانی که اضطراب از دلهای آنان زایل گردد (و فرمان از ناحیه او صادر شود؛ در این هنگام مجرمان به شفیعان) می‌گویند: «پروردگارتان چه دستوری داده؟» می‌گویند: «حقّ را (بیان کرد و اجازه شفاعت درباره مستحقّان داد)؛ و اوست بلندمقام و بزرگ‌مرتبه!»"
        },
        {
            "chapter": 34,
            "verse": 24,
            "text": "بگو: «چه کسی شما را از آسمانها و زمین روزی می‌دهد؟» بگو: «اللّه! و ما یا شما بر (طریق) هدایت یا در ضلالت آشکاری هستیم!»"
        },
        {
            "chapter": 34,
            "verse": 25,
            "text": "بگو: «شما از گناهی که ما کرده‌ایم سؤال نخواهید شد، (همان گونه که) ما در برابر اعمال شما مسؤول نیستیم!»"
        },
        {
            "chapter": 34,
            "verse": 26,
            "text": "بگو: «پروردگار ما همه ما را جمع می‌کند، سپس در میان ما بحق داوری می‌نماید (و صفوف مجرمان را از نیکوکاران جدا می‌سازد)، و اوست داور (و جداکننده) آگاه!»"
        },
        {
            "chapter": 34,
            "verse": 27,
            "text": "بگو: «کسانی را که بعنوان شریک به او ملحق ساخته‌اید به من نشان دهید! هرگز چنین نیست! (او شریک و شبیهی ندارد)، بلکه او خداوند عزیز و حکیم است"
        },
        {
            "chapter": 34,
            "verse": 28,
            "text": "و ما تو را جز برای همه مردم نفرستادیم تا (آنها را به پاداشهای الهی) بشارت دهی و (از عذاب او) بترسانی؛ ولی بیشتر مردم نمی‌دانند"
        },
        {
            "chapter": 34,
            "verse": 29,
            "text": "می‌گویند: «اگر راست می‌گویید، این وعده (رستاخیز) کی خواهد بود؟!»"
        },
        {
            "chapter": 34,
            "verse": 30,
            "text": "بگو: «وعده شما روزی خواهد بود که نه ساعتی از آن تأخیر می‌کنید و نه (بر آن) پیشی خواهید گرفت!»"
        },
        {
            "chapter": 34,
            "verse": 31,
            "text": "کافران گفتند: «ما هرگز به این قرآن و کتابهای دیگری که پیش از آن بوده ایمان نخواهیم آورد!» اگر ببینی هنگامی که این ستمگران در پیشگاه پروردگارشان (برای حساب و جزا) نگه داشته شده‌اند در حالی که هر کدام گناه خود را به گردن دیگری می‌اندازد (از وضع آنها تعجّب می‌کنی)! مستضعفان به مستکبران می‌گویند: «اگر شما نبودید ما مؤمن بودیم!»"
        },
        {
            "chapter": 34,
            "verse": 32,
            "text": "(امّا) مستکبران به مستضعفان پاسخ می‌دهند: «آیا ما شما را از هدایت بازداشتیم بعد از آنکه به سراغ شما آمد (و آن را بخوبی دریافتید)؟! بلکه شما خود مجرم بودید!»"
        },
        {
            "chapter": 34,
            "verse": 33,
            "text": "و مستضعفان به مستکبران می‌گویند: «وسوسه‌های فریبکارانه شما در شب و روز (مایه گمراهی ما شد)، هنگامی که به ما دستور می‌دادید که به خداوند کافر شویم و همتایانی برای او قرار دهیم!» و آنان هنگامی که عذاب (الهی) را می‌بینند پشیمانی خود را پنهان می‌کنند (تا بیشتر رسوا نشوند)! و ما غل و زنجیرها در گردن کافران می نهیم؛ آیا جز آنچه عمل می‌کردند به آنها جزا داده می‌شود؟"
        },
        {
            "chapter": 34,
            "verse": 34,
            "text": "و ما در هیچ شهر و دیاری پیامبری بیم‌دهنده نفرستادیم مگر اینکه مترفین آنها (که مست ناز و نعمت بودند) گفتند: «ما به آنچه فرستاده شده‌اید کافریم!»"
        },
        {
            "chapter": 34,
            "verse": 35,
            "text": "و گفتند: «اموال و اولاد ما (از همه) بیشتر است (و این نشانه علاقه خدا به ماست!)؛ و ما هرگز مجازات نخواهیم شد!»"
        },
        {
            "chapter": 34,
            "verse": 36,
            "text": "بگو: «پروردگار من روزی را برای هر کس بخواهد وسیع یا تنگ می‌کند، (این ربطی به قرب در درگاه او ندارد)؛ ولی بیشتر مردم نمی‌دانند"
        },
        {
            "chapter": 34,
            "verse": 37,
            "text": "اموال و فرزندانتان هرگز شما را نزد ما مقرّب نمی‌سازد، جز کسانی که ایمان بیاورند و عمل صالحی انجام دهند که برای آنان پاداش مضاعف در برابر کارهایی است که انجام داده‌اند؛ و آنها در غرفه‌های (بهشتی) در (نهایت) امنیّت خواهند بود"
        },
        {
            "chapter": 34,
            "verse": 38,
            "text": "و کسانی که برای انکار و ابطال آیات ما تلاش می‌کنند و می‌پندارند از چنگ قدرت ما فرار خواهند کرد، در عذاب (الهی) احضار می‌شوند"
        },
        {
            "chapter": 34,
            "verse": 39,
            "text": "بگو: «پروردگارم روزی را برای هر کس بخواهد وسعت می‌بخشد، و برای هر کس بخواهد تنگ (و محدود) می‌سازد؛ و هر چیزی را (در راه او) انفاق کنید، عوض آن را می‌دهد (و جای آن را پر می‌کند)؛ و او بهترین روزی‌دهندگان است!»"
        },
        {
            "chapter": 34,
            "verse": 40,
            "text": "(به خاطر بیاور) روزی را که خداوند همه آنان را بر می‌انگیزد، سپس به فرشتگان می‌گوید: «آیا اینها شما را پرستش می‌کردند؟!»"
        },
        {
            "chapter": 34,
            "verse": 41,
            "text": "آنها می‌گویند: «منزّهی (از اینکه همتایی داشته باشی)! تنها تو ولیّ مائی، نه آنها؛ (آنها ما را پرستش نمی‌کردند) بلکه جنّ را پرستش می‌نمودند؛ و اکثرشان به آنها ایمان داشتند!»"
        },
        {
            "chapter": 34,
            "verse": 42,
            "text": "(آری) امروز هیچ یک از شما نسبت به دیگری مالک سود و زیانی نیست! و به ظالمان می‌گوییم: «بچشید عذاب آتشی را که تکذیب می‌کردید!»"
        },
        {
            "chapter": 34,
            "verse": 43,
            "text": "و هنگامی که آیات روشنگر ما بر آنان خوانده می‌شود، می‌گویند: «او فقط مردی است که می‌خواهد شما را از آنچه پدرانتان می‌پرستیدند بازدارد!» و می‌گویند: «این جز دروغ بزرگی که (به خدا) بسته شده چیز دیگری نیست!» و کافران هنگامی که حق به سراغشان آمد گفتند: «این، جز افسونی آشکار نیست!»"
        },
        {
            "chapter": 34,
            "verse": 44,
            "text": "ما (قبلا) ً چیزی از کتابهای آسمانی را به آنان نداده‌ایم که آن را بخوانند (و به اتکّای آن سخنان تو را تکذیب کنند)، و پیش از تو هیچ بیم‌دهنده [= پیامبری] برای آنان نفرستادیم"
        },
        {
            "chapter": 34,
            "verse": 45,
            "text": "کسانی که پیش از آنان بودند (نیز آیات الهی را) تکذیب کردند، در حالی که اینها به یک دهم آنچه به آنان دادیم نمی‌رسند! (آری) آنها رسولان مرا تکذیب کردند؛ پس ببین مجازات من (نسبت به آنها) چگونه بود"
        },
        {
            "chapter": 34,
            "verse": 46,
            "text": "بگو: «شما را تنها به یک چیز اندرز می‌دهم، و آن اینکه: دو نفر دو نفر یا یک نفر یک نفر برای خدا قیام کنید، سپس بیندیشید این دوست و همنشین شما [= محمّد] هیچ گونه جنونی ندارد؛ او فقط بیم‌دهنده شما در برابر عذاب شدید (الهی) است!»"
        },
        {
            "chapter": 34,
            "verse": 47,
            "text": "بگو: «هر اجر و پاداشی از شما خواسته‌ام برای خود شماست؛ اجر من تنها بر خداوند است، و او بر همه چیز گواه است!»"
        },
        {
            "chapter": 34,
            "verse": 48,
            "text": "بگو: «پروردگار من حق را (بر دل پیامبران خود) می‌افکند، که او دانای غیبها (و اسرار نهان) است.»"
        },
        {
            "chapter": 34,
            "verse": 49,
            "text": "بگو: «حق آمد! و باطل (کاری از آن ساخته نیست و) نمی‌تواند آغازگر چیزی باشد و نه تجدیدکننده آن!»"
        },
        {
            "chapter": 34,
            "verse": 50,
            "text": "بگو: «اگر من گمراه شوم، از ناحیه خود گمراه می‌شوم؛ و اگر هدایت یابم، به وسیله آنچه پروردگارم به من وحی می‌کند هدایت می‌یابم؛ او شنوای نزدیک است!»"
        },
        {
            "chapter": 34,
            "verse": 51,
            "text": "اگر ببینی هنگامی که فریادشان بلند می‌شود امّا نمی‌توانند (از عذاب الهی) بگریزند، و آنها را از جای نزدیکی (که حتّی انتظارش را ندارند) می‌گیرند (از درماندگی آنها تعجّب خواهی کرد)"
        },
        {
            "chapter": 34,
            "verse": 52,
            "text": "و (در آن حال) می‌گویند: «به حقّ ایمان آوردیم!»، ولی چگونه می‌توانند از فاصله دور به آن دسترسی پیدا کنند"
        },
        {
            "chapter": 34,
            "verse": 53,
            "text": "آنها پیش از این (که در نهایت آزادی بودند) به آن کافر شدند و دورا دور، و غائبانه (و بدون آگاهی). نسبت‌های ناروا می‌دادند"
        },
        {
            "chapter": 34,
            "verse": 54,
            "text": "(سرانجام) میان آنها و خواسته‌هایشان جدایی افکنده شد، همان گونه که با پیروان (و هم‌مسلکان) آنها از قبل عمل شد، چرا که آنها در شک و تردید بودند"
        },
        {
            "chapter": 35,
            "verse": 1,
            "text": "ستایش مخصوص خداوندی است آفریننده آسمانها و زمین، که فرشتگان را رسولانی قرار داد دارای بالهای دوگانه و سه‌گانه و چهارگانه، او هر چه بخواهد در آفرینش می‌افزاید، و او بر هر چیزی تواناست"
        },
        {
            "chapter": 35,
            "verse": 2,
            "text": "هر رحمتی را خدا به روی مردم بگشاید، کسی نمی‌تواند جلو آن را بگیرد؛ و هر چه را امساک کند، کسی غیر از او قادر به فرستادن آن نیست؛ و او عزیز و حکیم است"
        },
        {
            "chapter": 35,
            "verse": 3,
            "text": "ای مردم! به یاد آورید نعمت خدا را بر شما؛ آیا آفریننده‌ای جز خدا هست که شما را از آسمان و زمین روزی دهد؟! هیچ معبودی جز او نیست؛ با این حال چگونه به سوی باطل منحرف می‌شوید؟"
        },
        {
            "chapter": 35,
            "verse": 4,
            "text": "اگر تو را تکذیب کنند (غم مخور، موضوع تازه‌ای نیست) پیامبران پیش از تو نیز تکذیب شدند؛ و همه کارها بسوی خدا بازمی‌گردد"
        },
        {
            "chapter": 35,
            "verse": 5,
            "text": "ای مردم! وعده خداوند حقّ است؛ مبادا زندگی دنیا شما را بفریبد، و مبادا شیطان شما را فریب دهد و به (کرم) خدا مغرور سازد"
        },
        {
            "chapter": 35,
            "verse": 6,
            "text": "البتّه شیطان دشمن شماست، پس او را دشمن بدانید؛ او فقط حزبش را به این دعوت می‌کند که اهل آتش سوزان (جهنّم) باشند"
        },
        {
            "chapter": 35,
            "verse": 7,
            "text": "کسانی که راه کفر پیش گرفتند، برای آنان عذابی سخت است؛ و کسانی که ایمان آوردند و کارهای شایسته انجام دادند، آمرزش و پاداش بزرگ از آن آنهاست"
        },
        {
            "chapter": 35,
            "verse": 8,
            "text": "آیا کسی که عمل بدش برای او آراسته شده و آن را خوب و زیبا می‌بیند (همانند کسی است که واقع را آنچنان که هست می‌یابد)؟! خداوند هر کس را بخواهد گمراه می سازد و هر کس را بخواهد هدایت می‌کند؛ پس جانت به خاطر شدّت تأسف بر آنان از دست نرود؛ خداوند به آنچه انجام می‌دهند داناست"
        },
        {
            "chapter": 35,
            "verse": 9,
            "text": "خداوند کسی است که بادها را فرستاد تا ابرهایی را به حرکت درآورند؛ سپس ما این ابرها را به سوی زمین مرده‌ای راندیم و به وسیله آن، زمین را پس از مردنش زنده می‌کنیم؛ رستاخیز نیز همین گونه است"
        },
        {
            "chapter": 35,
            "verse": 10,
            "text": "کسی که خواهان عزّت است (باید از خدا بخواهد چرا که) تمام عزّت برای خداست؛ سخنان پاکیزه به سوی او صعود می‌کند، و عمل صالح را بالا می‌برد؛ و آنها که نقشه‌های بد می‌کشند، عذاب سختی برای آنهاست و مکر (و تلاش افسادگرانه) آنان نابود می‌شود (و به جایی نمی‌رسد)"
        },
        {
            "chapter": 35,
            "verse": 11,
            "text": "خداوند شما را از خاکی آفرید، سپس از نطفه‌ای؛ سپس شما را بصورت زوجهایی قرار داد؛ هیچ جنس ماده‌ای باردار نمی‌شود و وضع حمل نمی‌کند مگر به علم او، و هیچ کس عمر طولانی نمی‌کند، یا از عمرش کاسته نمی‌شود مگر اینکه در کتاب (علم خداوند) ثبت است؛ اینها همه برای خداوند آسان است"
        },
        {
            "chapter": 35,
            "verse": 12,
            "text": "دو دریا یکسان نیستند: این یکی دریایی است که آبش گوارا و شیرین و نوشیدنش خوشگوار است، و آن یکی شور و تلخ و گلوگیر؛ (امّا) از هر دو گوشتی تازه می خورید و وسایل زینتی استخراج کرده می‌پوشید؛ و کشتیها را در آن می‌بینی که آنها را می‌شکافند (و به سوی مقصد پیش می‌روند) تا از فضل خداوند بهره‌گیرید، و شاید شکر (نعمتهای او را) بجا آورید"
        },
        {
            "chapter": 35,
            "verse": 13,
            "text": "او شب را در روز داخل می‌کند و روز را در شب؛ و خورشید و ماه را مسخّر (شما) کرده، هر یک تا سرآمد معیّنی به حرکت خود ادامه می‌دهد؛ این است خداوند، پروردگار شما؛ حاکمیّت (در سراسر عالم) از آن اوست: و کسانی را که جز او می‌خوانید (و می‌پرستید) حتی به اندازه پوست نازک هسته خرما مالک نیستند"
        },
        {
            "chapter": 35,
            "verse": 14,
            "text": "اگر آنها را بخوانید صدای شما را نمی‌شنوند، و اگر بشنوند به شما پاسخ نمی‌گویند؛ و روز قیامت، شرک (و پرستش) شما را منکر می‌شوند، و هیچ کس مانند (خداوند آگاه و) خبیر تو را (از حقایق) با خبر نمی‌سازد"
        },
        {
            "chapter": 35,
            "verse": 15,
            "text": "ای مردم شما (همگی) نیازمند به خدائید؛ تنها خداوند است که بی‌نیاز و شایسته هر گونه حمد و ستایش است"
        },
        {
            "chapter": 35,
            "verse": 16,
            "text": "اگر بخواهد شما را می‌برد و خلق جدیدی می‌آورد؛"
        },
        {
            "chapter": 35,
            "verse": 17,
            "text": "و این برای خداوند مشکل نیست"
        },
        {
            "chapter": 35,
            "verse": 18,
            "text": "هیچ گنهکاری بار گناه دیگری را بر دوش نمی‌کشد؛ و اگر شخص سنگین‌باری دیگری را برای حمل گناه خود بخواند، چیزی از آن را بر دوش نخواهد گرفت، هر چند از نزدیکان او باشد! تو فقط کسانی را بیم‌می‌دهی که از پروردگار خود در پنهانی می‌ترسند و نماز را برپا می‌دارند؛ و هر کس پاکی (و تقوا) پیشه کند، نتیجه آن به خودش بازمی‌گردد؛ و بازگشت (همگان) به سوی خداست"
        },
        {
            "chapter": 35,
            "verse": 19,
            "text": "و نابینا و بینا هرگز برابر نیستند،"
        },
        {
            "chapter": 35,
            "verse": 20,
            "text": "و نه ظلمتها و روشنایی،"
        },
        {
            "chapter": 35,
            "verse": 21,
            "text": "و نه سایه (آرامبخش) و باد داغ و سوزان"
        },
        {
            "chapter": 35,
            "verse": 22,
            "text": "و هرگز مردگان و زندگان یکسان نیستند! خداوند پیام خود را به گوش هر کس بخواهد می‌رساند، و تو نمی‌توانی سخن خود را به گوش آنان که در گور خفته‌اند برسانی"
        },
        {
            "chapter": 35,
            "verse": 23,
            "text": "تو فقط انذارکننده‌ای، (اگر ایمان نیاورند نگران نباش، وظیفه‌ات را انجام ده)"
        },
        {
            "chapter": 35,
            "verse": 24,
            "text": "ما تو را بحق برای بشارت و انذار فرستادیم؛ و هر امّتی در گذشته انذارکننده‌ای داشته است"
        },
        {
            "chapter": 35,
            "verse": 25,
            "text": "اگر تو را تکذیب کنند (عجیب نیست)؛ کسانی که پیش از آنان بودند (نیز پیامبران خود را) تکذیب کردند؛ آنها با دلایل روشن و کتابهای پند و موعظه و کتب آسمانی روشنگر (مشتمل بر معارف و احکام) به سراغ آنان آمدند (امّا کوردلان ایمان نیاوردند)"
        },
        {
            "chapter": 35,
            "verse": 26,
            "text": "سپس من کافران را (بعد از اتمام حجّت) گرفتم (و سخت مجازات کردم)؛ مجازات من نسبت به آنان چگونه بود؟"
        },
        {
            "chapter": 35,
            "verse": 27,
            "text": "آیا ندیدی خداوند از آسمان آبی فرو فرستاد که بوسیله آن میوه‌هایی رنگارنگ (از زمین) خارج ساختیم و از کوه‌ها نیز (به لطف پروردگار) جاده‌هایی آفریده شده سفید و سرخ و به رنگهای مختلف و گاه به رنگ کاملاً سیاه"
        },
        {
            "chapter": 35,
            "verse": 28,
            "text": "و از انسانها و جنبندگان و چهارپایان انواعی با رنگهای مختلف، (آری) حقیقت چنین است: از میان بندگان خدا، تنها دانشمندان از او می‌ترسند؛ خداوند عزیز و غفور است"
        },
        {
            "chapter": 35,
            "verse": 29,
            "text": "کسانی که کتاب الهی را تلاوت می‌کنند و نماز را برپا می‌دارند و از آنچه به آنان روزی داده‌ایم پنهان و آشکار انفاق می‌کنند، تجارتی (پرسود و) بی‌زیان و خالی از کساد را امید دارند"
        },
        {
            "chapter": 35,
            "verse": 30,
            "text": "(آنها این اعمال صالح را انجام می‌دهند) تا خداوند اجر و پاداش کامل به آنها دهد و از فضلش بر آنها بیفزاید که او آمرزنده و شکرگزار است"
        },
        {
            "chapter": 35,
            "verse": 31,
            "text": "و آنچه از کتاب به تو وحی کردیم حق است و تصدیق‌کننده و هماهنگ با کتب پیش از آن؛ خداوند نسبت به بندگانش خبیر و بیناست"
        },
        {
            "chapter": 35,
            "verse": 32,
            "text": "سپس این کتاب (آسمانی) را به گروهی از بندگان برگزیده خود به میراث دادیم؛ (امّا) از میان آنها عده‌ای بر خود ستم کردند، و عده‌ای میانه رو بودند، و گروهی به اذن خدا در نیکیها (از همه) پیشی گرفتند، و این، همان فضیلت بزرگ است"
        },
        {
            "chapter": 35,
            "verse": 33,
            "text": "(پاداش آنان) باغهای جاویدان بهشت است که در آن وارد می‌شوند در حالی که با دستبندهایی از طلا و مروارید آراسته‌اند، و لباسشان در آنجا حریر است"
        },
        {
            "chapter": 35,
            "verse": 34,
            "text": "آنها می‌گویند: «حمد (و ستایش) برای خداوندی است که اندوه را از ما برطرف ساخت؛ پروردگار ما آمرزنده و سپاسگزار است"
        },
        {
            "chapter": 35,
            "verse": 35,
            "text": "همان کسی که با فضل خود ما را در این سرای اقامت (جاویدان) جای داد که نه در آن رنجی به ما می‌رسد و نه سستی و واماندگی"
        },
        {
            "chapter": 35,
            "verse": 36,
            "text": "و کسانی که کافر شدند، آتش دوزخ برای آنهاست؛ هرگز فرمان مرگشان صادر نمی‌شود تا بمیرند، و نه چیزی از عذابش از آنان تخفیف داده می‌شود؛ این گونه هر کفران‌کننده‌ای را کیفر می‌دهیم"
        },
        {
            "chapter": 35,
            "verse": 37,
            "text": "آنها در دوزخ فریاد می‌زنند: «پروردگارا! ما را خارج کن تا عمل صالحی انجام دهیم غیر از آنچه انجام می‌دادیم!» (در پاسخ به آنان گفته می‌شود:) آیا شما را به اندازه‌ای که هر کس اهل تذکّر است در آن متذکّر می‌شود عمر ندادیم، و انذارکننده (الهی) به سراغ شما نیامد؟! اکنون بچشید که برای ظالمان هیچ یاوری نیست"
        },
        {
            "chapter": 35,
            "verse": 38,
            "text": "خداوند از غیب آسمانها و زمین آگاه است، و آنچه را در درون دلهاست می‌داند"
        },
        {
            "chapter": 35,
            "verse": 39,
            "text": "اوست که شما را جانشینانی در زمین قرار داد؛ هر کس کافر شود، کفر او به زیان خودش خواهد بود، و کافران را کفرشان جز خشم و غضب در نزد پروردگار چیزی نمی‌افزاید، و (نیز) کفرشان جز زیان و خسران چیزی بر آنها اضافه نمی‌کند"
        },
        {
            "chapter": 35,
            "verse": 40,
            "text": "بگو: «این معبودانی را که جز خدا می‌خوانید به من نشان دهید چه چیزی از زمین را آفریده‌اند، یا اینکه شرکتی در (آفرینش و مالکیّت) آسمانها دارند؟! یا به آنان کتابی (آسمانی) داده‌ایم و دلیلی از آن برای (شرک) خود دارند؟!» نه هیچ یک از اینها نیست، ظالمان فقط وعده‌های دروغین به یکدیگر می‌دهند"
        },
        {
            "chapter": 35,
            "verse": 41,
            "text": "خداوند آسمانها و زمین را نگاه می‌دارد تا از نظام خود منحرف نشوند؛ و هرگاه منحرف گردند، کسی جز او نمی‌تواند آنها را نگاه دارد، او بردبار و غفور است"
        },
        {
            "chapter": 35,
            "verse": 42,
            "text": "آنان با نهایت تأکید به خدا سوگند خوردند که اگر پیامبری انذارکننده به سراغشان آید، هدایت یافته‌ترین امّتها خواهند بود؛ امّا چون پیامبری برای آنان آمد، جز فرار و فاصله‌گرفتن از (حق) چیزی بر آنها نیفزود"
        },
        {
            "chapter": 35,
            "verse": 43,
            "text": "اینها همه بخاطر استکبار در زمین و نیرنگهای بدشان بود؛ امّا این نیرنگها تنها دامان صاحبانش را می‌گیرد؛ آیا آنها چیزی جز سنّت پیشینیان و (عذابهای دردناک آنان) را انتظار دارند؟! هرگز برای سنّت خدا تبدیل نخواهی یافت، و هرگز برای سنّت الهی تغییری نمی‌یابی"
        },
        {
            "chapter": 35,
            "verse": 44,
            "text": "آیا آنان در زمین نگشتند تا ببینند عاقبت کسانی که پیش از آنها بودند چگونه بود؟! همانها که از اینان قویتر (و نیرومندتر) بودند؛ نه چیزی در آسمانها و نه چیزی در زمین از حوزه قدرت او بیرون نخواهد رفت؛ او دانا و تواناست"
        },
        {
            "chapter": 35,
            "verse": 45,
            "text": "اگر خداوند مردم را به سبب کارهایی که انجام داده‌اند مجازات کند، جنبنده‌ای را بر پشت زمین باقی نخواهد گذاشت! ولی (به لطفش) آنها را تا سرآمد معیّنی تأخیر می‌اندازد (و مهلت اصلاح می‌دهد) امّا هنگامی که اجل آنان فرا رسد، (خداوند هر کس را به مقتضای عملش جزا می‌دهد) او نسبت به بندگانش بیناست (و از اعمال و نیّات همه آگاه است)"
        },
        {
            "chapter": 36,
            "verse": 1,
            "text": "یس"
        },
        {
            "chapter": 36,
            "verse": 2,
            "text": "سوگند به قرآن حکیم"
        },
        {
            "chapter": 36,
            "verse": 3,
            "text": "که تو قطعاً از رسولان (خداوند) هستی،"
        },
        {
            "chapter": 36,
            "verse": 4,
            "text": "بر راهی راست (قرار داری)؛"
        },
        {
            "chapter": 36,
            "verse": 5,
            "text": "این قرآنی است که از سوی خداوند عزیز و رحیم نازل شده است‌"
        },
        {
            "chapter": 36,
            "verse": 6,
            "text": "تا قومی را بیم دهی که پدرانشان انذار نشدند، از این رو آنان غافلند"
        },
        {
            "chapter": 36,
            "verse": 7,
            "text": "فرمان (الهی) درباره بیشتر آنها تحقق یافته، به همین جهت ایمان نمی‌آورند"
        },
        {
            "chapter": 36,
            "verse": 8,
            "text": "ما در گردنهای آنان غلهایی قرار دادیم که تا چانه‌ها ادامه دارد و سرهای آنان را به بالا نگاه داشته است"
        },
        {
            "chapter": 36,
            "verse": 9,
            "text": "و در پیش روی آنان سدّی قرار دادیم، و در پشت سرشان سدّی؛ و چشمانشان را پوشانده‌ایم، لذا نمی‌بینند"
        },
        {
            "chapter": 36,
            "verse": 10,
            "text": "برای آنان یکسان است: چه انذارشان کنی یا نکنی، ایمان نمی‌آورند"
        },
        {
            "chapter": 36,
            "verse": 11,
            "text": "تو فقط کسی را انذار می‌کنی که از این یادآوری (الهی) پیروی کند و از خداوند رحمان در نهان بترسد؛ چنین کسی را به آمرزش و پاداشی پرارزش بشارت ده"
        },
        {
            "chapter": 36,
            "verse": 12,
            "text": "به یقین ما مردگان را زنده می‌کنیم و آنچه را از پیش فرستاده‌اند و تمام آثار آنها را می نویسیم؛ و همه چیز را در کتاب آشکار کننده‌ای برشمرده‌ایم"
        },
        {
            "chapter": 36,
            "verse": 13,
            "text": "و برای آنها، اصحاب قریه (انطاکیه) را مثال بزن هنگامی که فرستادگان خدا به سوی آنان آمدند؛"
        },
        {
            "chapter": 36,
            "verse": 14,
            "text": "هنگامی که دو نفر از رسولان را بسوی آنها فرستادیم، امّا آنان رسولان (ما) را تکذیب کردند؛ پس برای تقویت آن دو، شخص سوّمی فرستادیم، آنها همگی گفتند: «ما فرستادگان (خدا) به سوی شما هستیم!»"
        },
        {
            "chapter": 36,
            "verse": 15,
            "text": "امّا آنان (در جواب) گفتند: «شما جز بشری همانند ما نیستید، و خداوند رحمان چیزی نازل نکرده، شما فقط دروغ می‌گویید!»"
        },
        {
            "chapter": 36,
            "verse": 16,
            "text": "(رسولان ما) گفتند: «پروردگار ما آگاه است که ما قطعاً فرستادگان (او) به سوی شما هستیم،"
        },
        {
            "chapter": 36,
            "verse": 17,
            "text": "و بر عهده ما چیزی جز ابلاغ آشکار نیست!»"
        },
        {
            "chapter": 36,
            "verse": 18,
            "text": "آنان گفتند: «ما شما را به فال بد گرفته‌ایم (و وجود شما را شوم می‌دانیم)، و اگر (از این سخنان) دست برندارید شما را سنگسار خواهیم کرد و شکنجه دردناکی از ما به شما خواهد رسید"
        },
        {
            "chapter": 36,
            "verse": 19,
            "text": "(رسولان) گفتند: «شومی شما از خودتان است اگر درست بیندیشید، بلکه شما گروهی اسرافکارید!»"
        },
        {
            "chapter": 36,
            "verse": 20,
            "text": "و مردی (با ایمان) از دورترین نقطه شهر با شتاب فرا رسید، گفت: «ای قوم من! از فرستادگان (خدا) پیروی کنید"
        },
        {
            "chapter": 36,
            "verse": 21,
            "text": "از کسانی پیروی کنید که از شما مزدی نمی‌خواهند و خود هدایت یافته‌اند"
        },
        {
            "chapter": 36,
            "verse": 22,
            "text": "من چرا کسی را پرستش نکنم که مرا آفریده، و همگی به سوی او بازگشت داده می‌شوید؟"
        },
        {
            "chapter": 36,
            "verse": 23,
            "text": "آیا غیر از او معبودانی را انتخاب کنم که اگر خداوند رحمان بخواهد زیانی به من برساند، شفاعت آنها کمترین فایده‌ای برای من ندارد و مرا (از مجازات او) نجات نخواهند داد"
        },
        {
            "chapter": 36,
            "verse": 24,
            "text": "اگر چنین کنم، من در گمراهی آشکاری خواهم بود"
        },
        {
            "chapter": 36,
            "verse": 25,
            "text": "(به همین دلیل) من به پروردگارتان ایمان آوردم؛ پس به سخنان من گوش فرا دهید!»"
        },
        {
            "chapter": 36,
            "verse": 26,
            "text": "(سرانجام او را شهید کردند و) به او گفته شد: «وارد بهشت شو!» گفت: «ای کاش قوم من می‌دانستند"
        },
        {
            "chapter": 36,
            "verse": 27,
            "text": "که پروردگارم مرا آمرزیده و از گرامی‌داشتگان قرار داده است!»"
        },
        {
            "chapter": 36,
            "verse": 28,
            "text": "و ما بعد از او بر قومش هیچ لشکری از آسمان نفرستادیم، و هرگز سنت ما بر این نبود؛"
        },
        {
            "chapter": 36,
            "verse": 29,
            "text": "(بلکه) فقط یک صیحه آسمانی بود، ناگهان همگی خاموش شدند"
        },
        {
            "chapter": 36,
            "verse": 30,
            "text": "افسوس بر این بندگان که هیچ پیامبری برای هدایت آنان نیامد مگر اینکه او را استهزا می‌کردند"
        },
        {
            "chapter": 36,
            "verse": 31,
            "text": "آیا ندیدند چقدر از اقوام پیش از آنان را (بخاطر گناهانشان) هلاک کردیم، آنها هرگز به سوی ایشان بازنمی‌گردند (و زنده نمی‌شوند)"
        },
        {
            "chapter": 36,
            "verse": 32,
            "text": "و همه آنان (روز قیامت) نزد ما احضار می‌شوند"
        },
        {
            "chapter": 36,
            "verse": 33,
            "text": "زمین مرده برای آنها آیتی است، ما آن را زنده کردیم و دانه‌های (غذایی) از آن خارج ساختیم که از آن می‌خورند؛"
        },
        {
            "chapter": 36,
            "verse": 34,
            "text": "و در آن باغهایی از نخلها و انگورها قرار دادیم و چشمه‌هایی از آن جاری ساختیم،"
        },
        {
            "chapter": 36,
            "verse": 35,
            "text": "تا از میوه آن بخورند در حالی که دست آنان هیچ دخالتی در ساختن آن نداشته است! آیا شکر خدا را بجا نمی‌آورند؟"
        },
        {
            "chapter": 36,
            "verse": 36,
            "text": "منزه است کسی که تمام زوجها را آفرید، از آنچه زمین می‌رویاند، و از خودشان، و از آنچه نمی‌دانند"
        },
        {
            "chapter": 36,
            "verse": 37,
            "text": "شب (نیز) برای آنها نشانه‌ای است (از عظمت خدا)؛ ما روز را از آن برمی‌گیریم، ناگهان تاریکی آنان را فرا می‌گیرد"
        },
        {
            "chapter": 36,
            "verse": 38,
            "text": "و خورشید (نیز برای آنها آیتی است) که پیوسته بسوی قرارگاهش در حرکت است؛ این تقدیر خداوند قادر و داناست"
        },
        {
            "chapter": 36,
            "verse": 39,
            "text": "و برای ماه منزلگاه‌هایی قرار دادیم، (و هنگامی که این منازل را طی کرد) سرانجام بصورت «شاخه کهنه قوسی شکل و زرد رنگ خرما» در می‌آید"
        },
        {
            "chapter": 36,
            "verse": 40,
            "text": "نه خورشید را سزاست که به ماه رسد، و نه شب بر روز پیشی می‌گیرد؛ و هر کدام در مسیر خود شناورند"
        },
        {
            "chapter": 36,
            "verse": 41,
            "text": "نشانه‌ای (دیگر از عظمت پروردگار) برای آنان است که ما فرزندانشان را در کشتیهایی پر (از وسایل و بارها) حمل کردیم"
        },
        {
            "chapter": 36,
            "verse": 42,
            "text": "و برای آنها مرکبهای دیگری همانند آن آفریدیم"
        },
        {
            "chapter": 36,
            "verse": 43,
            "text": "و اگر بخواهیم آنها را غرق می‌کنیم بطوری که نه فریادرسی داشته باشند و نه نجات داده شوند"
        },
        {
            "chapter": 36,
            "verse": 44,
            "text": "مگر اینکه رحمت ما شامل حال آنان شود، و تا زمان معیّنی از این زندگی بهره گیرند"
        },
        {
            "chapter": 36,
            "verse": 45,
            "text": "و هرگاه به آنها گفته شود: «از آنچه پیش رو و پشت سر شماست [= از عذابهای الهی‌] بترسید تا مشمول رحمت الهی شوید!» (اعتنا نمی‌کنند)"
        },
        {
            "chapter": 36,
            "verse": 46,
            "text": "و هیچ آیه‌ای از آیات پروردگارشان برای آنها نمی‌آید مگر اینکه از آن روی‌گردان می شوند"
        },
        {
            "chapter": 36,
            "verse": 47,
            "text": "و هنگامی که به آنان گفته شود: «از آنچه خدا به شما روزی کرده انفاق کنید!»، کافران به مؤمنان می‌گویند: «آیا ما کسی را اطعام کنیم که اگر خدا می‌خواست او را اطعام می‌کرد؟! (پس خدا خواسته است او گرسنه باشد)، شما فقط در گمراهی آشکارید»"
        },
        {
            "chapter": 36,
            "verse": 48,
            "text": "آنها می‌گویند: «اگر راست می‌گویید، این وعده (قیامت) کی خواهد بود؟"
        },
        {
            "chapter": 36,
            "verse": 49,
            "text": "(امّا) جز این انتظار نمی‌کشند که یک صیحه عظیم (آسمانی) آنها را فراگیرد، در حالی که مشغول جدال (در امور دنیا) هستند"
        },
        {
            "chapter": 36,
            "verse": 50,
            "text": "(چنان غافلگیر می‌شوند که حتّی) نمی‌توانند وصیّتی کنند یا به سوی خانواده خود بازگردند"
        },
        {
            "chapter": 36,
            "verse": 51,
            "text": "(بار دیگر) در «صور» دمیده می‌شود، ناگهان آنها از قبرها، شتابان به سوی (دادگاه) پروردگارشان می‌روند"
        },
        {
            "chapter": 36,
            "verse": 52,
            "text": "می‌گویند: «ای وای بر ما! چه کسی ما را از خوابگاهمان برانگیخت؟! (آری) این همان است که خداوند رحمان وعده داده، و فرستادگان (او) راست گفتند!»"
        },
        {
            "chapter": 36,
            "verse": 53,
            "text": "صیحه واحدی بیش نیست، (فریادی عظیم برمی‌خیزد) ناگهان همگی نزد ما احضار می‌شوند"
        },
        {
            "chapter": 36,
            "verse": 54,
            "text": "(و به آنها گفته می‌شود:) امروز به هیچ کس ذرّه‌ای ستم نمی‌شود، و جز آنچه را عمل می‌کردید جزا داده نمی‌شوید"
        },
        {
            "chapter": 36,
            "verse": 55,
            "text": "بهشتیان، امروز به نعمتهای خدا مشغول و مسرورند"
        },
        {
            "chapter": 36,
            "verse": 56,
            "text": "آنها و همسرانشان در سایه‌های (قصرها و درختان بهشتی) بر تختها تکیه زده‌اند"
        },
        {
            "chapter": 36,
            "verse": 57,
            "text": "برای آنها در بهشت میوه بسیار لذّت‌بخشی است، و هر چه بخواهند در اختیار آنان خواهد بود"
        },
        {
            "chapter": 36,
            "verse": 58,
            "text": "بر آنها سلام (و درود الهی) است؛ این سخنی است از سوی پروردگاری مهربان"
        },
        {
            "chapter": 36,
            "verse": 59,
            "text": "(و به آنها می‌گویند:) جدا شوید امروز ای گنهکاران"
        },
        {
            "chapter": 36,
            "verse": 60,
            "text": "آیا با شما عهد نکردم ای فرزندان آدم که شیطان را نپرستید، که او برای شما دشمن آشکاری است؟"
        },
        {
            "chapter": 36,
            "verse": 61,
            "text": "و اینکه مرا بپرستید که راه مستقیم این است؟"
        },
        {
            "chapter": 36,
            "verse": 62,
            "text": "او گروه زیادی از شما را گمراه کرد، آیا اندیشه نکردید؟"
        },
        {
            "chapter": 36,
            "verse": 63,
            "text": "این همان دوزخی است که به شما وعده داده می‌شد"
        },
        {
            "chapter": 36,
            "verse": 64,
            "text": "امروز وارد آن شوید و به خاطر کفری که داشتید به آتش آن بسوزید"
        },
        {
            "chapter": 36,
            "verse": 65,
            "text": "امروز بر دهانشان مُهر می‌نهیم، و دستهایشان با ما سخن می‌گویند و پاهایشان کارهایی را که انجام می‌دادند شهادت می‌دهند"
        },
        {
            "chapter": 36,
            "verse": 66,
            "text": "و اگر بخواهیم چشمانشان را محو کنیم؛ سپس برای عبور از راه، می‌خواهند بر یکدیگر پیشی بگیرند، امّا چگونه می‌توانند ببینند؟"
        },
        {
            "chapter": 36,
            "verse": 67,
            "text": "و اگر بخواهیم آنها را در جای خود مسخ می‌کنیم (و به مجسمه‌هایی بی‌روح مبدّل می‌سازیم) تا نتوانند راه خود را ادامه دهند یا به عقب برگردند"
        },
        {
            "chapter": 36,
            "verse": 68,
            "text": "هر کس را طول عمر دهیم، در آفرینش واژگونه‌اش می‌کنیم (و به ناتوانی کودکی باز می‌گردانیم)؛ آیا اندیشه نمی‌کنند؟"
        },
        {
            "chapter": 36,
            "verse": 69,
            "text": "ما هرگز شعر به او [= پیامبر] نیاموختیم، و شایسته او نیست (شاعر باشد)؛ این (کتاب آسمانی) فقط ذکر و قرآن مبین است"
        },
        {
            "chapter": 36,
            "verse": 70,
            "text": "تا افرادی را که زنده‌اند بیم دهد (و بر کافران اتمام حجّت شود) و فرمان عذاب بر آنان مسلّم گردد"
        },
        {
            "chapter": 36,
            "verse": 71,
            "text": "آیا ندیدند که از آنچه با قدرت خود به عمل آورده‌ایم چهارپایانی برای آنان آفریدیم که آنان مالک آن هستند؟"
        },
        {
            "chapter": 36,
            "verse": 72,
            "text": "و آنها را رام ایشان ساختیم، هم مرکب آنان از آن است و هم از آن تغذیه می‌کنند؛"
        },
        {
            "chapter": 36,
            "verse": 73,
            "text": "و برای آنان بهره‌های دیگری در آن (حیوانات) است و نوشیدنیهائی گوارا؛ آیا با این حال شکرگزاری نمی‌کنند؟"
        },
        {
            "chapter": 36,
            "verse": 74,
            "text": "آنان غیر از خدا معبودانی برای خویش برگزیدند به این امید که یاری شوند"
        },
        {
            "chapter": 36,
            "verse": 75,
            "text": "ولی آنها قادر به یاری ایشان نیستند، و این (عبادت‌کنندگان در قیامت) لشکری برای آنها خواهند بود که در آتش دوزخ احضار می‌شوند"
        },
        {
            "chapter": 36,
            "verse": 76,
            "text": "پس سخنانشان تو را غمگین نسازد، ما آنچه را پنهان می‌دارند و آنچه را آشکار می‌کنند می‌دانیم"
        },
        {
            "chapter": 36,
            "verse": 77,
            "text": "آیا انسان نمی‌داند که ما او را از نطفه‌ای بی‌ارزش آفریدیم؟! و او (چنان صاحب قدرت و شعور و نطق شد که) به مخاصمه آشکار (با ما) برخاست"
        },
        {
            "chapter": 36,
            "verse": 78,
            "text": "و برای ما مثالی زد و آفرینش خود را فراموش کرد و گفت: «چه کسی این استخوانها را زنده می‌کند در حالی که پوسیده است؟!»"
        },
        {
            "chapter": 36,
            "verse": 79,
            "text": "بگو: «همان کسی آن را زنده می‌کند که نخستین بار آن را آفرید؛ و او به هر مخلوقی داناست"
        },
        {
            "chapter": 36,
            "verse": 80,
            "text": "همان کسی که برای شما از درخت سبز، آتش آفرید و شما بوسیله آن، آتش می‌افروزید!»"
        },
        {
            "chapter": 36,
            "verse": 81,
            "text": "آیا کسی که آسمانها و زمین را آفرید، نمی‌تواند همانند آنان [= انسانهای خاک شده‌] را بیافریند؟! آری (می‌تواند)، و او آفریدگار داناست"
        },
        {
            "chapter": 36,
            "verse": 82,
            "text": "فرمان او چنین است که هرگاه چیزی را اراده کند، تنها به آن می‌گوید: «موجود باش!»، آن نیز بی‌درنگ موجود می‌شود"
        },
        {
            "chapter": 36,
            "verse": 83,
            "text": "پس منزّه است خداوندی که مالکیّت و حاکمیّت همه چیز در دست اوست؛ و شما را به سوی او بازمی‌گردانند"
        }
    ]
}
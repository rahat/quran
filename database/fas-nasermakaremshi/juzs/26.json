{
    "juzs": [
        {
            "chapter": 46,
            "verse": 1,
            "text": "حم‌"
        },
        {
            "chapter": 46,
            "verse": 2,
            "text": "این کتاب از سوی خداوند عزیز و حکیم نازل شده است"
        },
        {
            "chapter": 46,
            "verse": 3,
            "text": "ما آسمانها و زمین و آنچه را در میان این دو است جز بحق و برای سرآمد معیّنی نیافریدیم؛ امّا کافران از آنچه انذار می‌شوند روی گردانند"
        },
        {
            "chapter": 46,
            "verse": 4,
            "text": "به آنان بگو: «این معبودهایی را که غیر از خدا پرستش می‌کنید به من نشان دهید چه چیزی از زمین را آفریده‌اند، یا شرکتی در آفرینش آسمانها دارند؟ کتابی آسمانی پیش از این، یا اثر علمی از گذشتگان برای من بیاورید (که دلیل صدق گفتار شما باشد) اگر راست می‌گویید!»"
        },
        {
            "chapter": 46,
            "verse": 5,
            "text": "چه کسی گمراهتر است از آن کس که معبودی غیر خدا را می‌خواند که تا قیامت هم به او پاسخ نمی‌گوید و از خواندن آنها (کاملا) ً بی‌خبر است؟! (و صدای آنها را هیچ نمی‌شنود)"
        },
        {
            "chapter": 46,
            "verse": 6,
            "text": "و هنگامی که مردم محشور می‌شوند، معبودهای آنها دشمنانشان خواهند بود؛ حتّی عبادت آنها را انکار می‌کنند"
        },
        {
            "chapter": 46,
            "verse": 7,
            "text": "هنگامی که آیات روشن ما بر آنان خوانده می‌شود، کافران در برابر حقّی که برای آنها آمده می‌گویند: «این سحری آشکار است!»"
        },
        {
            "chapter": 46,
            "verse": 8,
            "text": "بلکه می‌گویند: «این آیات را بر خدا افترا بسته است!» بگو: «اگر من آن را بدروغ به خدا نسبت داده باشم (لازم است مرا رسوا کند و) شما نمی‌توانید در برابر خداوند از من دفاع کنید! او کارهایی را که شما در آن وارد می‌شوید بهتر می‌داند؛ همین بس که خداوند گواه میان من و شما باشد؛ و او آمرزنده و مهربان است!»"
        },
        {
            "chapter": 46,
            "verse": 9,
            "text": "بگو: «من پیامبر نوظهوری نیستم؛ و نمی‌دانم با من و شما چه خواهد شد؛ من تنها از آنچه بر من وحی می‌شود پیروی می‌کنم، و جز بیم‌دهنده آشکاری نیستم!»"
        },
        {
            "chapter": 46,
            "verse": 10,
            "text": "بگو: «به من خبر دهید اگر این قرآن از سوی خدا باشد و شما به آن کافر شوید، در حالی که شاهدی از بنی اسرائیل بر آن شهادت دهد، و او ایمان آورد و شما استکبار کنید (چه کسی گمراهتر از شما خواهد بود)؟! خداوند گروه ستمگر را هدایت نمی‌کند!»"
        },
        {
            "chapter": 46,
            "verse": 11,
            "text": "کافران درباره مؤمنان چنین گفتند: «اگر (اسلام) چیز خوبی بود، هرگز آنها (در پذیرش آن) بر ما پیشی نمی‌گرفتند!» و چون خودشان بوسیله آن هدایت نشدند می‌گویند: «این یک دروغ قدیمی است!»"
        },
        {
            "chapter": 46,
            "verse": 12,
            "text": "و پیش از آن، کتاب موسی که پیشوا و رحمت بود (نشانه‌های آن را بیان کرده)، و این کتاب هماهنگ با نشانه‌های تورات است در حالی که به زبان عربی و فصیح و گویاست، تا ظالمان را بیم دهد و برای نیکوکاران بشارتی باشد"
        },
        {
            "chapter": 46,
            "verse": 13,
            "text": "کسانی که گفتند: «پروردگار ما اللّه است»، سپس استقامت کردند، نه ترسی برای آنان است و نه اندوهگین می‌شوند"
        },
        {
            "chapter": 46,
            "verse": 14,
            "text": "آنها اهل بهشتند و جاودانه در آن می‌مانند؛ این پاداش اعمالی است که انجام می‌دادند"
        },
        {
            "chapter": 46,
            "verse": 15,
            "text": "ما به انسان توصیه کردیم که به پدر و مادرش نیکی کند، مادرش او را با ناراحتی حمل می‌کند و با ناراحتی بر زمین می‌گذارد؛ و دوران حمل و از شیر بازگرفتنش سی ماه است؛ تا زمانی که به کمال قدرت و رشد برسد و به چهل سالگی بالغ گردد می‌گوید: «پروردگارا! مرا توفیق ده تا شکر نعمتی را که به من و پدر و مادرم دادی بجا آورم و کار شایسته‌ای انجام دهم که از آن خشنود باشی، و فرزندان مرا صالح گردان؛ من به سوی تو بازمی‌گردم و توبه می‌کنم، و من از مسلمانانم!»"
        },
        {
            "chapter": 46,
            "verse": 16,
            "text": "آنها کسانی هستند که ما بهترین اعمالشان را قبول می‌کنیم و از گناهانشان می‌گذریم و در میان بهشتیان جای دارند؛ این وعده راستی است که وعده داده می‌شدند"
        },
        {
            "chapter": 46,
            "verse": 17,
            "text": "و کسی که به پدر و مادرش می‌گوید: «اف بر شما! آیا به من وعده می‌دهید که من روز قیامت مبعوث می‌شوم؟! در حالی که پیش از من اقوام زیادی بودند (و هرگز مبعوث نشدند)! و آن دو پیوسته فریاد می‌کشند و خدا را به یاری می‌طلبند که: وای بر تو، ایمان بیاور که وعده خدا حق است امّا او پیوسته می‌گوید:» اینها چیزی جز افسانه‌های پیشینیان نیست"
        },
        {
            "chapter": 46,
            "verse": 18,
            "text": "آنها کسانی هستند که فرمان عذاب درباره آنان همراه اقوام (کافری) که پیش از آنان از جنّ و انس بودند مسلّم شده، چرا که همگی زیانکار بودند"
        },
        {
            "chapter": 46,
            "verse": 19,
            "text": "و برای هر کدام از آنها درجاتی است بر طبق اعمالی که انجام داده‌اند، تا خداوند کارهایشان را بی‌کم و کاست به آنان تحویل دهد؛ و به آنها هیچ ستمی نخواهد شد"
        },
        {
            "chapter": 46,
            "verse": 20,
            "text": "آن روز که کافران را بر آتش عرضه می‌کنند (به آنها گفته می‌شود:) از طیّبات و لذائذ در زندگی دنیا خود استفاده کردید و از آن بهره گرفتید؛ اما امروز عذاب ذلّت‌بار بخاطر استکباری که در زمین بناحق کردید و بخاطر گناهانی که انجام می‌دادید؛ جزای شما خواهد بود"
        },
        {
            "chapter": 46,
            "verse": 21,
            "text": "(سرگذشت هود) برادر قوم عاد را یاد کن، آن زمان که قومش را در سرزمین «احقاف» بیم داد در حالی که پیامبران زیادی قبل از او در گذشته‌های دور و نزدیک آمده بودند که: جز خدای یگانه را نپرستید! (و گفت:) من بر شما از عذاب روزی بزرگ می‌ترسم"
        },
        {
            "chapter": 46,
            "verse": 22,
            "text": "آنها گفتند: «آیا آمده‌ای که ما را (با دروغهایت) از معبودانمان بازگردانی؟! اگر راست می‌گویی عذابی را که به ما وعده می‌دهی بیاور!»"
        },
        {
            "chapter": 46,
            "verse": 23,
            "text": "گفت: «علم (آن) تنها نزد خداست (و او می‌داند چه زمانی شما را مجازات کند)؛ من آنچه را به آن فرستاده شده‌ام به شما می‌رسانم، (وظیفه من همین است!) ولی شما را قومی می‌بینیم که پیوسته در نادانی هستید!»"
        },
        {
            "chapter": 46,
            "verse": 24,
            "text": "هنگامی که آن (عذاب الهی) را بصورت ابر گسترده‌ای دیدند که بسوی درّه‌ها و آبگیرهای آنان در حرکت است (خوشحال شدند) گفتند: «این ابری است که بر ما می‌بارد!» (ولی به آنها گفته شد:) این همان چیزی است که برای آمدنش شتاب می‌کردید، تندبادی است (وحشتناک) که عذاب دردناکی در آن است"
        },
        {
            "chapter": 46,
            "verse": 25,
            "text": "همه چیز را بفرمان پروردگارش در هم میکوبد و نابود میکند (آری) آنها صبح کردند در حالی که چیزی جز خانه‌هایشان به چشم نمی‌خورد؛ ما این‌گونه گروه مجرمان را کیفر می‌دهیم"
        },
        {
            "chapter": 46,
            "verse": 26,
            "text": "ما به آنها [= قوم عاد] قدرتی دادیم که به شما ندادیم، و برای آنان گوش و چشم و دل قرار دادیم؛ (امّا به هنگام نزول عذاب) نه گوشها و چشمها و نه عقلهایشان برای آنان هیچ سودی نداشت، چرا که آیات خدا را انکار می‌کردند؛ و سرانجام آنچه را استهزا می‌کردند بر آنها وارد شد"
        },
        {
            "chapter": 46,
            "verse": 27,
            "text": "ما آبادیهایی را که پیرامون شما بودند نابود ساختیم، و آیات خود را بصورتهای گوناگون (برای مردم آنها) بیان کردیم شاید بازگردند"
        },
        {
            "chapter": 46,
            "verse": 28,
            "text": "پس چرا معبودانی را که غیر از خدا برگزیدند -به گمان اینکه به خدا نزدیکشان سازد- آنها را یاری نکردند؟! بلکه از میانشان گم شدند! این بود نتیجه دروغ آنها و آنچه افترا می‌بستند"
        },
        {
            "chapter": 46,
            "verse": 29,
            "text": "(به یاد آور) هنگامی که گروهی از جنّ را به سوی تو متوجّه ساختیم که قرآن را بشنوند؛ وقتی حضور یافتند به یکدیگر گفتند: «خاموش باشید و بشنوید!» و هنگامی که پایان گرفت، به سوی قوم خود بازگشتند و آنها را بیم دادند"
        },
        {
            "chapter": 46,
            "verse": 30,
            "text": "گفتند: «ای قوم ما! ما کتابی را شنیدیم که بعد از موسی نازل شده، هماهنگ با نشانه‌های کتابهای پیش از آن، که به سوی حقّ و راه راست هدایت می‌کند"
        },
        {
            "chapter": 46,
            "verse": 31,
            "text": "ای قوم ما! دعوت کننده الهی را اجابت کنید و به او ایمان آورید تا گناهانتان را ببخشد و شما را از عذابی دردناک پناه دهد"
        },
        {
            "chapter": 46,
            "verse": 32,
            "text": "و هر کس به دعوت کننده الهی پاسخ نگوید، هرگز نمی‌تواند از چنگال عذاب الهی در زمین فرار کند، و غیر از خدا یار و یاوری برای او نیست؛ چنین کسانی در گمراهی آشکارند!»"
        },
        {
            "chapter": 46,
            "verse": 33,
            "text": "آیا آنها نمی‌دانند خداوندی که آسمانها و زمین را آفریده و از آفرینش آنها ناتوان نشده است، می‌تواند مُردگان را زنده کند؟! آری او بر هر چیز تواناست"
        },
        {
            "chapter": 46,
            "verse": 34,
            "text": "روزی را به یاد آور که کافران را بر آتش عرضه می‌دارند (و به آنها گفته می‌شود:) آیا این حقّ نیست؟! می‌گویند: «آری، به پروردگارمان سوگند (که حقّ است)!» (در این هنگام خداوند) می‌گوید: «پس عذاب را بخاطر کفرتان بچشید!»"
        },
        {
            "chapter": 46,
            "verse": 35,
            "text": "پس صبر کن آن‌گونه که پیامبران «اُولو العزم» صبر کردند، و برای (عذاب) آنان شتاب مکن! هنگامی که وعده‌هایی را که به آنها داده می‌شود ببینند، احساس می‌کنند که گویی فقط ساعتی از یک روز (در دنیا) توقّف داشتند؛ این ابلاغی است برای همگان؛ آیا جز قوم فاسق هلاک می‌شوند؟"
        },
        {
            "chapter": 47,
            "verse": 1,
            "text": "کسانی که کافر شدند و (مردم را) از راه خدا بازداشتند، (خداوند) اعمالشان را نابود می‌کند"
        },
        {
            "chapter": 47,
            "verse": 2,
            "text": "و کسانی که ایمان آوردند و کارهای شایسته انجام دادند و به آنچه بر محمد (ص) نازل شده -و همه حقّ است و از سوی پروردگارشان- نیز ایمان آوردند، خداوند گناهانشان را می‌بخشد و کارشان را اصلاح می‌کند"
        },
        {
            "chapter": 47,
            "verse": 3,
            "text": "این بخاطر آن است که کافران از باطل پیروی کردند، و مؤمنان از حقّی که از سوی پروردگارشان بود تبعیّت نمودند؛ این‌گونه خداوند برای مردم مثَلهای (زندگی) آنان را بیان می‌کند"
        },
        {
            "chapter": 47,
            "verse": 4,
            "text": "و هنگامی که با کافران (جنایت‌پیشه) در میدان جنگ روبه‌رو شدید گردنهایشان را بزنید، (و این کار را همچنان ادامه دهید) تا به اندازه کافی دشمن را در هم بکوبید؛ در این هنگام اسیران را محکم ببندید؛ سپس یا بر آنان منّت گذارید (و آزادشان کنید) یا در برابر آزادی از آنان فدیه [= غرامت‌] بگیرید؛ (و این وضع باید همچنان ادامه یابد) تا جنگ بار سنگین خود را بر زمین نهد، (آری) برنامه این است! و اگر خدا می‌خواست خودش آنها را مجازات می‌کرد، اما می‌خواهد بعضی از شما را با بعضی دیگر بیازماید؛ و کسانی که در راه خدا کشته شدند، خداوند هرگز اعمالشان را از بین نمی‌برد"
        },
        {
            "chapter": 47,
            "verse": 5,
            "text": "بزودی آنان را هدایت نموده و کارشان را اصلاح می‌کند؛"
        },
        {
            "chapter": 47,
            "verse": 6,
            "text": "و آنها را در بهشت (جاویدانش) که اوصاف آن را برای آنان بازگو کرده وارد می‌کند"
        },
        {
            "chapter": 47,
            "verse": 7,
            "text": "ای کسانی که ایمان آورده‌اید! اگر (آیین) خدا را یاری کنید، شما را یاری می‌کند و گامهایتان را استوار می‌دارد"
        },
        {
            "chapter": 47,
            "verse": 8,
            "text": "و کسانی که کافر شدند، مرگ بر آنان! و اعمالشان نابود باد"
        },
        {
            "chapter": 47,
            "verse": 9,
            "text": "این بخاطر آن است که از آنچه خداوند نازل کرده کراهت داشتند؛ از این رو خدا اعمالشان را حبط و نابود کرد"
        },
        {
            "chapter": 47,
            "verse": 10,
            "text": "آیا در زمین سیر نکردند تا ببینند عاقبت کسانی که قبل از آنان بودند چگونه بود؟! خداوند آنها را هلاک کرد؛ و برای کافران امثال این مجازاتها خواهد بود"
        },
        {
            "chapter": 47,
            "verse": 11,
            "text": "این برای آن است که خداوند مولا و سرپرست کسانی است که ایمان آوردند؛ امّا کافران مولایی ندارند"
        },
        {
            "chapter": 47,
            "verse": 12,
            "text": "خداوند کسانی را که ایمان آوردند و اعمال صالح انجام دادند وارد باغهایی از بهشت می‌کند که نهرها از زیر (درختانش) جاری است؛ در حالی که کافران از متاع زودگذر دنیا بهره می‌گیرند و همچون چهارپایان می‌خورند، و سرانجام آتش دوزخ جایگاه آنهاست"
        },
        {
            "chapter": 47,
            "verse": 13,
            "text": "و چه بسیار شهرهایی که از شهری که تو را بیرون کرد نیرومندتر بودند؛ ما همه آنها را نابود کردیم و هیچ یاوری نداشتند"
        },
        {
            "chapter": 47,
            "verse": 14,
            "text": "آیا کسی که دلیل روشنی از سوی پروردگارش دارد، همانند کسی است که زشتی اعمالش در نظرش آراسته شده و از هوای نفسشان پیروی می‌کنند؟"
        },
        {
            "chapter": 47,
            "verse": 15,
            "text": "توصیف بهشتی که به پرهیزگاران وعده داده شده، چنین است: در آن نهرهایی از آب صاف و خالص که بدبو نشده، و نهرهایی از شیر که طعم آن دگرگون نگشته، و نهرهایی از شراب (طهور) که مایه لذّت نوشندگان است، و نهرهایی از عسل مصفّاست، و برای آنها در آن از همه انواع میوه‌ها وجود دارد؛ و (از همه بالاتر) آمرزشی است از سوی پروردگارشان! آیا اینها همانند کسانی هستند که همیشه در آتش دوزخند و از آب جوشان نوشانده می‌شوند که اندرونشان را از هم متلاشی می‌کند؟"
        },
        {
            "chapter": 47,
            "verse": 16,
            "text": "گروهی از آنان به سخنانت گوش فرامی‌دهند، امّا هنگامی که از نزد تو خارج می‌شوند به کسانی که علم و دانش به آنان بخشیده شده (از روی استهزا) می‌گویند: «(این مرد) الان چه گفت؟!» آنها کسانی هستند که خداوند بر دلهایشان مُهر نهاده و از هوای نفسشان پیروی کرده‌اند (از این رو چیزی نمی‌فهمند)"
        },
        {
            "chapter": 47,
            "verse": 17,
            "text": "کسانی که هدایت یافته‌اند، خداوند بر هدایتشان می‌افزاید و روح تقوا به آنان می‌بخشد"
        },
        {
            "chapter": 47,
            "verse": 18,
            "text": "آیا آنها [= کافران‌] جز این انتظاری دارند که قیامت ناگهان فرا رسد (آنگاه ایمان آورند)، در حالی که هم‌اکنون نشانه‌های آن آمده است؛ اما هنگامی که بیاید، تذکّر (و ایمان) آنها سودی نخواهد داشت"
        },
        {
            "chapter": 47,
            "verse": 19,
            "text": "پس بدان که معبودی جز «اللّه» نیست؛ و برای گناه خود و مردان و زنان باایمان استغفار کن! و خداوند محل حرکت و قرارگاه شما را می‌داند"
        },
        {
            "chapter": 47,
            "verse": 20,
            "text": "کسانی که ایمان آورده‌اند می‌گویند: «چرا سوره‌ای نازل نمی‌شود (که در آن فرمان جهاد باشد)؟!» امّا هنگامی که سوره واضح و روشنی نازل می‌گردد که در آن سخنی از جنگ است، منافقان بیماردل را می‌بینی که همچون کسی که در آستانه مرگ قرار گرفته به تو نگاه می‌کنند؛ پس مرگ و نابودی برای آنان سزاوارتر است"
        },
        {
            "chapter": 47,
            "verse": 21,
            "text": "(ولی) اطاعت و سخن سنجیده برای آنان بهتر است؛ و اگر هنگامی که فرمان جهاد قطعی می‌شود به خدا راست گویند (و از در صدق و صفا درآیند) برای آنها بهتر می‌باشد"
        },
        {
            "chapter": 47,
            "verse": 22,
            "text": "اگر (از این دستورها) روی گردان شوید، جز این انتظار می‌رود که در زمین فساد و قطع پیوند خویشاوندی کنید؟"
        },
        {
            "chapter": 47,
            "verse": 23,
            "text": "آنها کسانی هستند که خداوند از رحمت خویش دورشان ساخته، گوشهایشان را کر و چشمهایشان را کور کرده است"
        },
        {
            "chapter": 47,
            "verse": 24,
            "text": "آیا آنها در قرآن تدبّر نمی‌کنند، یا بر دلهایشان قفل نهاده شده است؟"
        },
        {
            "chapter": 47,
            "verse": 25,
            "text": "کسانی که بعد از روشن شدن هدایت برای آنها، پشت به حق کردند، شیطان اعمال زشتشان را در نظرشان زینت داده و آنان را با آرزوهای طولانی فریفته است"
        },
        {
            "chapter": 47,
            "verse": 26,
            "text": "این بخاطر آن است که آنان به کسانی که نزول وحی الهی را کراهت داشتند گفتند: «ما در بعضی از امور از شما پیروی می‌کنیم؟» در حالی که خداوند پنهانکاری آنان را می‌داند"
        },
        {
            "chapter": 47,
            "verse": 27,
            "text": "حال آنها چگونه خواهد بود هنگامی که فرشتگان (مرگ) بر صورت و پشت آنان می‌زنند و جانشان را می‌گیرند؟"
        },
        {
            "chapter": 47,
            "verse": 28,
            "text": "این بخاطر آن است که آنها از آنچه خداوند را به خشم می‌آورد پیروی کردند، و آنچه را موجب خشنودی اوست کراهت داشتند؛ از این رو (خداوند) اعمالشان را نابود کرد"
        },
        {
            "chapter": 47,
            "verse": 29,
            "text": "آیا کسانی که در دلهایشان بیماری است گمان کردند خدا کینه‌هایشان را آشکار نمی‌کند؟"
        },
        {
            "chapter": 47,
            "verse": 30,
            "text": "و اگر ما بخواهیم آنها را به تو نشان می‌دهیم تا آنان را با قیافه‌هایشان بشناسی، هر چند می‌توانی آنها را از طرز سخنانشان بشناسی؛ و خداوند اعمال شما را می‌داند"
        },
        {
            "chapter": 47,
            "verse": 31,
            "text": "ما همه شما را قطعاً می‌آزمائیم تا معلوم شود مجاهدان واقعی و صابران از میان شما کیانند، و اخبار شما را بیازماییم"
        },
        {
            "chapter": 47,
            "verse": 32,
            "text": "آنان که کافر شدند و (مردم را) از راه خدا بازداشتند و بعد از روشن‌شدن هدایت برای آنان (باز) به مخالفت با رسول (خدا) برخاستند، هرگز زیانی به خدا نمی‌رسانند و (خداوند) بزودی اعمالشان را نابود می‌کند"
        },
        {
            "chapter": 47,
            "verse": 33,
            "text": "ای کسانی که ایمان آورده‌اید! اطاعت کنید خدا را، و اطاعت کنید رسول (خدا) را، و اعمال خود را باطل نسازید"
        },
        {
            "chapter": 47,
            "verse": 34,
            "text": "کسانی که کافر شدند و (مردم را) از راه خدا بازداشتند سپس در حال کفر از دنیا رفتند، خدا هرگز آنها را نخواهد بخشید"
        },
        {
            "chapter": 47,
            "verse": 35,
            "text": "پس هرگز سست نشوید و (دشمنان را) به صلح (ذلّت‌بار) دعوت نکنید در حالی که شما برترید، و خداوند با شماست و چیزی از (ثواب) اعمالتان را کم نمی‌کند"
        },
        {
            "chapter": 47,
            "verse": 36,
            "text": "زندگی دنیا تنها بازی و سرگرمی است؛ و اگر ایمان آورید و تقوا پیشه کنید، پاداشهای شما را می‌دهد و اموال شما را نمی‌طلبد،"
        },
        {
            "chapter": 47,
            "verse": 37,
            "text": "چرا که هر گاه اموال شما را مطالبه کند و حتّی اصرار نماید، بخل می‌ورزید؛ و کینه و خشم شما را آشکار می‌سازد"
        },
        {
            "chapter": 47,
            "verse": 38,
            "text": "آری، شما همان گروهی هستید که برای انفاق در راه خدا دعوت می‌شوید، بعضی از شما بخل می‌ورزند؛ و هر کس بخل ورزد، نسبت به خود بخل کرده است؛ و خداوند بی‌نیاز است و شما همه نیازمندید؛ و هرگاه سرپیچی کنید، خداوند گروه دیگری را جای شما می‌آورد پس آنها مانند شما نخواهند بود (و سخاوتمندانه در راه خدا انفاق می‌کنند)"
        },
        {
            "chapter": 48,
            "verse": 1,
            "text": "ما برای تو پیروزی آشکاری فراهم ساختیم"
        },
        {
            "chapter": 48,
            "verse": 2,
            "text": "تا خداوند گناهان گذشته و آینده‌ای را که به تو نسبت می‌دادند ببخشد (و حقّانیت تو را ثابت نموده) و نعمتش را بر تو تمام کند و به راه راست هدایتت فرماید؛"
        },
        {
            "chapter": 48,
            "verse": 3,
            "text": "و پیروزی شکست‌ناپذیری نصیب تو کند"
        },
        {
            "chapter": 48,
            "verse": 4,
            "text": "او کسی است که آرامش را در دلهای مؤمنان نازل کرد تا ایمانی بر ایمانشان بیفزایند؛ لشکریان آسمانها و زمین از آن خداست، و خداوند دانا و حکیم است"
        },
        {
            "chapter": 48,
            "verse": 5,
            "text": "هدف (دیگر از آن فتح مبین) این بود که مردان و زنان با ایمان را در باغهایی (از بهشت) وارد کند که نهرها از زیر (درختانش) جاری است، در حالی که جاودانه در آن می‌مانند، و گناهانشان را می‌بخشد، و این نزد خدا رستگاری بزرگی است"
        },
        {
            "chapter": 48,
            "verse": 6,
            "text": "و (نیز) مردان و زنان منافق و مردان و زنان مشرک را که به خدا گمان بد می‌برند مجازات کند؛ (آری) حوادث ناگواری (که برای مؤمنان انتظار می‌کشند) تنها بر خودشان نازل می‌شود! خداوند بر آنان غضب کرده و از رحمت خود دورشان ساخته و جهنم را برای آنان آماده کرده؛ و چه بد سرانجامی است"
        },
        {
            "chapter": 48,
            "verse": 7,
            "text": "لشکریان آسمانها و زمین تنها از آن خداست؛ و خداوند شکست‌ناپذیر و حکیم است"
        },
        {
            "chapter": 48,
            "verse": 8,
            "text": "به یقین ما تو را گواه (بر اعمال آنها) و بشارت‌دهنده و بیم‌دهنده فرستادیم،"
        },
        {
            "chapter": 48,
            "verse": 9,
            "text": "تا (شما مردم) به خدا و رسولش ایمان بیاورید و از او دفاع کنید و او را بزرگ دارید، و خدا را صبح و شام تسبیح گویید"
        },
        {
            "chapter": 48,
            "verse": 10,
            "text": "کسانی که با تو بیعت می‌کنند (در حقیّقت) تنها با خدا بیعت می‌نمایند، و دست خدا بالای دست آنهاست؛ پس هر کس پیمان‌شکنی کند، تنها به زیان خود پیمان شکسته است؛ و آن کس که نسبت به عهدی که با خدا بسته وفا کند، بزودی پاداش عظیمی به او خواهد داد"
        },
        {
            "chapter": 48,
            "verse": 11,
            "text": "بزودی متخلّفان از اعراب بادیه‌نشین (عذرتراشی کرده) می‌گویند: «(حفظ) اموال و خانواده‌های ما، ما را به خود مشغول داشت (و نتوانستیم در سفر حدیبیّه تو را همراهی کنیم)، برای ما طلب آمرزش کن!» آنها به زبان خود چیزی می‌گویند که در دل ندارند! بگو: «چه کسی می‌تواند در برابر خداوند از شما دفاع کند هرگاه زیانی برای شما بخواهد، و یا اگر نفعی اراده کند (مانع گردد)؟! و خداوند به همه کارهایی که انجام می‌دهید آگاه است!»"
        },
        {
            "chapter": 48,
            "verse": 12,
            "text": "ولی شما گمان کردید پیامبر و مؤمنان هرگز به خانواده‌های خود بازنخواهند گشت؛ و این (پندار غلط) در دلهای شما زینت یافته بود و گمان بد کردید؛ و سرانجام (در دام شیطان افتادید و) هلاک شدید"
        },
        {
            "chapter": 48,
            "verse": 13,
            "text": "آن کس که به خدا و پیامبرش ایمان نیاورده (سرنوشتش دوزخ است)، چرا که ما برای کافران آتش فروزان آماده کرده‌ایم"
        },
        {
            "chapter": 48,
            "verse": 14,
            "text": "مالکیت و حاکمیت آسمانها و زمین از آن خداست؛ هر کس را بخواهد (و شایسته بداند) می‌بخشد، و هر کس را بخواهد مجازات می‌کند؛ و خداوند آمرزنده و رحیم است"
        },
        {
            "chapter": 48,
            "verse": 15,
            "text": "هنگامی که شما برای به دست آوردن غنایمی حرکت کنید، متخلّفان (حدیبیّه) می‌گویند: «بگذارید ما هم در پی شما بیائیم، آنها می‌خواهند کلام خدا را تغییر دهند؛ بگو: «هرگز نباید بدنبال ما بیایید؛ این گونه خداوند از قبل گفته است!» آنها به زودی می‌گویند: «شما نسبت به ما حسد می‌ورزید!» ولی آنها جز اندکی نمی‌فهمند"
        },
        {
            "chapter": 48,
            "verse": 16,
            "text": "به متخلّفان از اعراب بگو: «بزودی از شما دعوت می‌شود که بسوی قومی نیرومند و جنگجو بروید و با آنها پیکار کنید تا اسلام بیاورند؛ اگر اطاعت کنید، خداوند پاداش نیکی به شما می‌دهد؛ و اگر سرپیچی نمایید -همان گونه که در گذشته نیز سرپیچی کردید- شما را با عذاب دردناکی کیفر می‌دهد!»"
        },
        {
            "chapter": 48,
            "verse": 17,
            "text": "بر نابینا و لنگ و بیمار گناهی نیست (اگر در میدان جهاد شرکت نکنند)؛ و هر کس خدا و رسولش را اطاعت نماید، او را در باغهای (از بهشت) وارد می‌کند که نهرها از زیر (درختانش) جاری است؛ و آن کس که سرپیچی کند، او را به عذاب دردناکی گرفتار می‌سازد"
        },
        {
            "chapter": 48,
            "verse": 18,
            "text": "خداوند از مؤمنان -هنگامی که در زیر آن درخت با تو بیعت کردند- راضی و خشنود شد؛ خدا آنچه را در درون دلهایشان (از ایمان و صداقت) نهفته بود می‌دانست؛ از این رو آرامش را بر دلهایشان نازل کرد و پیروزی نزدیکی بعنوان پاداش نصیب آنها فرمود؛"
        },
        {
            "chapter": 48,
            "verse": 19,
            "text": "و (همچنین) غنایم بسیاری که آن را به دست می‌آورید؛ و خداوند شکست ناپذیر و حکیم است"
        },
        {
            "chapter": 48,
            "verse": 20,
            "text": "خداوند غنایم فراوانی به شما وعده داده بود که آنها را به دست می‌آورید، ولی این یکی را زودتر برای شما فراهم ساخت؛ و دست تعدّی مردم [= دشمنان‌] را از شما بازداشت تا نشانه‌ای برای مؤمنان باشد و شما را به راه راست هدایت کند"
        },
        {
            "chapter": 48,
            "verse": 21,
            "text": "و نیز غنایم و فتوحات دیگری (نصیبتان می‌کند) که شما توانایی آن را ندارید، ولی قدرت خدا به آن احاطه دارد؛ و خداوند بر همه چیز تواناست"
        },
        {
            "chapter": 48,
            "verse": 22,
            "text": "و اگر کافران (در سرزمین حدیبیّه) با شما پیکار می‌کردند بزودی فرار می‌کردند، سپس ولیّ و یاوری نمی‌یافتند"
        },
        {
            "chapter": 48,
            "verse": 23,
            "text": "این سنّت الهی است که در گذشته نیز بوده است؛ و هرگز برای سنّت الهی تغییر و تبدیلی نخواهی یافت"
        },
        {
            "chapter": 48,
            "verse": 24,
            "text": "او کسی است که دست آنها را از شما، و دست شما را از آنان در دل مکّه کوتاه کرد، بعد از آنکه شما را بر آنها پیروز ساخت؛ و خداوند به آنچه انجام می‌دهید بیناست"
        },
        {
            "chapter": 48,
            "verse": 25,
            "text": "آنها کسانی هستند که کافر شدند و شما را از (زیارت) مسجد الحرام و رسیدن قربانیهایتان به محل قربانگاه بازداشتند؛ و هرگاه مردان و زنان با ایمانی در این میان بدون آگاهی شما، زیر دست و پا، از بین نمی‌رفتند که از این راه عیب و عاری ناآگاهانه به شما می‌رسید، (خداوند هرگز مانع این جنگ نمی‌شد)! هدف این بود که خدا هر کس را می‌خواهد در رحمت خود وارد کند؛ و اگر مؤمنان و کفّار (در مکه) از هم جدا می‌شدند، کافران را عذاب دردناکی می‌کردیم"
        },
        {
            "chapter": 48,
            "verse": 26,
            "text": "(به خاطر بیاورید) هنگامی را که کافران در دلهای خود خشم و نخوت جاهلیّت داشتند؛ و (در مقابل،) خداوند آرامش و سکینه خود را بر فرستاده خویش و مؤمنان نازل فرمود و آنها را به حقیقت تقوا ملزم ساخت، و آنان از هر کس شایسته‌تر و اهل آن بودند؛ و خداوند به همه چیز دانا است"
        },
        {
            "chapter": 48,
            "verse": 27,
            "text": "خداوند آنچه را به پیامبرش در عالم خواب نشان داد راست گفت؛ بطور قطع همه شما بخواست خدا وارد مسجد الحرام می‌شوید در نهایت امنیّت و در حالی که سرهای خود را تراشیده یا کوتاه کرده‌اید و از هیچ کس ترس و وحشتی ندارید؛ ولی خداوند چیزهایی را می‌دانست که شما نمی‌دانستید (و در این تأخیر حکمتی بود)؛ و قبل از آن، فتح نزدیکی (برای شما) قرار داده است"
        },
        {
            "chapter": 48,
            "verse": 28,
            "text": "او کسی است که رسولش را با هدایت و دین حق فرستاده تا آن را بر همه ادایان پیروز کند؛ و کافی است که خدا گواه این موضوع باشد"
        },
        {
            "chapter": 48,
            "verse": 29,
            "text": "محمّد (ص) فرستاده خداست؛ و کسانی که با او هستند در برابر کفّار سرسخت و شدید، و در میان خود مهربانند؛ پیوسته آنها را در حال رکوع و سجود می‌بینی در حالی که همواره فضل خدا و رضای او را می‌طلبند؛ نشانه آنها در صورتشان از اثر سجده نمایان است؛ این توصیف آنان در تورات و توصیف آنان در انجیل است، همانند زراعتی که جوانه‌های خود را خارج ساخته، سپس به تقویت آن پرداخته تا محکم شده و بر پای خود ایستاده است و بقدری نموّ و رشد کرده که زارعان را به شگفتی وامی‌دارد؛ این برای آن است که کافران را به خشم آورد (ولی) کسانی از آنها را که ایمان آورده و کارهای شایسته انجام داده‌اند، خداوند وعده آمرزش و اجر عظیمی داده است"
        },
        {
            "chapter": 49,
            "verse": 1,
            "text": "ای کسانی که ایمان آورده‌اید! چیزی را بر خدا و رسولش مقدّم نشمرید (و پیشی مگیرید)، و تقوای الهی پیشه کنید که خداوند شنوا و داناست"
        },
        {
            "chapter": 49,
            "verse": 2,
            "text": "ای کسانی که ایمان آورده‌اید! صدای خود را فراتر از صدای پیامبر نکنید، و در برابر او بلند سخن مگویید (و داد و فریاد نزنید) آن گونه که بعضی از شما در برابر بعضی بلند صدا می‌کنند، مبادا اعمال شما نابود گردد در حالی که نمی‌دانید"
        },
        {
            "chapter": 49,
            "verse": 3,
            "text": "آنها که صدای خود را نزد رسول خدا کوتاه می‌کنند همان کسانی هستند که خداوند دلهایشان را برای تقوا خالص نموده، و برای آنان آمرزش و پاداش عظیمی است"
        },
        {
            "chapter": 49,
            "verse": 4,
            "text": "(ولی) کسانی که تو را از پشت حجره‌ها بلند صدا می‌زنند، بیشترشان نمی‌فهمند"
        },
        {
            "chapter": 49,
            "verse": 5,
            "text": "اگر آنها صبر می‌کردند تا خود به سراغشان آیی، برای آنان بهتر بود؛ و خداوند آمرزنده و رحیم است"
        },
        {
            "chapter": 49,
            "verse": 6,
            "text": "ای کسانی که ایمان آورده‌اید! اگر شخص فاسقی خبری برای شما بیاورد، درباره آن تحقیق کنید، مبادا به گروهی از روی نادانی آسیب برسانید و از کرده خود پشیمان شوید"
        },
        {
            "chapter": 49,
            "verse": 7,
            "text": "و بدانید رسول خدا در میان شماست؛ هرگاه در بسیاری از کارها از شما اطاعت کند، به مشقّت خواهید افتاد؛ ولی خداوند ایمان را محبوب شما قرار داده و آن را در دلهایتان زینت بخشیده، و (به عکس) کفر و فسق و گناه را منفورتان قرار داده است؛ کسانی که دارای این صفاتند هدایت یافتگانند"
        },
        {
            "chapter": 49,
            "verse": 8,
            "text": "(و این برای شما بعنوان) فضل و نعمتی از سوی خداست؛ و خداوند دانا و حکیم است"
        },
        {
            "chapter": 49,
            "verse": 9,
            "text": "و هرگاه دو گروه از مؤمنان با هم به نزاع و جنگ پردازند، آنها را آشتی دهید؛ و اگر یکی از آن دو بر دیگری تجاوز کند، با گروه متجاوز پیکار کنید تا به فرمان خدا بازگردد؛ و هرگاه بازگشت (و زمینه صلح فراهم شد)، در میان آن دو به عدالت صلح برقرار سازید؛ و عدالت پیشه کنید که خداوند عدالت پیشگان را دوست می‌دارد"
        },
        {
            "chapter": 49,
            "verse": 10,
            "text": "مؤمنان برادر یکدیگرند؛ پس دو برادر خود را صلح و آشتی دهید و تقوای الهی پیشه کنید، باشد که مشمول رحمت او شوید"
        },
        {
            "chapter": 49,
            "verse": 11,
            "text": "ای کسانی که ایمان آورده‌اید! نباید گروهی از مردان شما گروه دیگر را مسخره کنند، شاید آنها از اینها بهتر باشند؛ و نه زنانی زنان دیگر را، شاید آنان بهتر از اینان باشند؛ و یکدیگر را مورد طعن و عیبجویی قرار ندهید و با القاب زشت و ناپسند یکدیگر را یاد نکنید، بسیار بد است که بر کسی پس از ایمان نام کفرآمیز بگذارید؛ و آنها که توبه نکنند، ظالم و ستمگرند"
        },
        {
            "chapter": 49,
            "verse": 12,
            "text": "ای کسانی که ایمان آورده‌اید! از بسیاری از گمانها بپرهیزید، چرا که بعضی از گمانها گناه است؛ و هرگز (در کار دیگران) تجسّس نکنید؛ و هیچ یک از شما دیگری را غیبت نکند، آیا کسی از شما دوست دارد که گوشت برادر مرده خود را بخورد؟! (به یقین) همه شما از این امر کراهت دارید؛ تقوای الهی پیشه کنید که خداوند توبه‌پذیر و مهربان است"
        },
        {
            "chapter": 49,
            "verse": 13,
            "text": "ای مردم! ما شما را از یک مرد و زن آفریدیم و شما را تیره‌ها و قبیله‌ها قرار دادیم تا یکدیگر را بشناسید؛ (اینها ملاک امتیاز نیست،) گرامی‌ترین شما نزد خداوند با تقواترین شماست؛ خداوند دانا و آگاه است"
        },
        {
            "chapter": 49,
            "verse": 14,
            "text": "عربهای بادیه‌نشین گفتند: «ایمان آورده‌ایم» بگو: «شما ایمان نیاورده‌اید، ولی بگویید اسلام آورده‌ایم، امّا هنوز ایمان وارد قلب شما نشده است! و اگر از خدا و رسولش اطاعت کنید، چیزی از پاداش کارهای شما را فروگذار نمی‌کند، خداوند، آمرزنده مهربان است.»"
        },
        {
            "chapter": 49,
            "verse": 15,
            "text": "مؤمنان واقعی تنها کسانی هستند که به خدا و رسولش ایمان آورده‌اند، سپس هرگز شکّ و تردیدی به خود راه نداده و با اموال و جانهای خود در راه خدا جهاد کرده‌اند؛ آنها راستگویانند"
        },
        {
            "chapter": 49,
            "verse": 16,
            "text": "بگو: «آیا خدا را از ایمان خود با خبر می‌سازید؟! او تمام آنچه را در آسمانها و زمین است می‌داند؛ و خداوند از همه چیز آگاه است!»"
        },
        {
            "chapter": 49,
            "verse": 17,
            "text": "آنها بر تو منّت می‌نهند که اسلام آورده‌اند؛ بگو: «اسلام آوردن خود را بر من منّت نگذارید، بلکه خداوند بر شما منّت می‌نهد که شما را به سوی ایمان هدایت کرده است، اگر (در ادّعای ایمان) راستگو هستید"
        },
        {
            "chapter": 49,
            "verse": 18,
            "text": "خداوند غیبت آسمانها و زمین را می‌داند و نسبت به آنچه انجام می‌دهید بیناست!»"
        },
        {
            "chapter": 50,
            "verse": 1,
            "text": "ق، سوگند به قرآن مجید (که قیامت و رستاخیز حقّ است)"
        },
        {
            "chapter": 50,
            "verse": 2,
            "text": "آنها تعجّب کردند که پیامبری انذارگر از میان خودشان آمده؛ و کافران گفتند: «این چیز عجیبی است"
        },
        {
            "chapter": 50,
            "verse": 3,
            "text": "آیا هنگامی که مُردیم و خاک شدیم (دوباره به زندگی بازمی‌گردیم)؟! این بازگشتی بعید است!»"
        },
        {
            "chapter": 50,
            "verse": 4,
            "text": "ولی ما می‌دانیم آنچه را زمین از بدن آنها می‌کاهد؛ و نزد ما کتابی است که همه چیز در آن محفوظ است"
        },
        {
            "chapter": 50,
            "verse": 5,
            "text": "آنها حقّ را هنگامی که به سراغشان آمد تکذیب کردند؛ از این رو پیوسته در کار پراکنده خود متحیّرند"
        },
        {
            "chapter": 50,
            "verse": 6,
            "text": "آیا آنان به آسمان بالای سرشان نگاه نکردند که چگونه ما آن را بنا کرده‌ایم، و چگونه آن را (بوسیله ستارگان) زینت بخشیده‌ایم و هیچ شکاف و شکستی در آن نیست؟"
        },
        {
            "chapter": 50,
            "verse": 7,
            "text": "و زمین را گسترش دادیم و در آن کوه‌هائی عظیم و استوار افکندیم و از هر نوع گیاه بهجت‌انگیز در آن رویاندیم،"
        },
        {
            "chapter": 50,
            "verse": 8,
            "text": "تا وسیله بینایی و یادآوری برای هر بنده توبه کاری باشد"
        },
        {
            "chapter": 50,
            "verse": 9,
            "text": "و از آسمان، آبی پربرکت نازل کردیم، و بوسیله آن باغها و دانه‌هایی را که درو می‌کند رویاندیم،"
        },
        {
            "chapter": 50,
            "verse": 10,
            "text": "و نخلهای بلندقامت که میوه‌های متراکم دارند؛"
        },
        {
            "chapter": 50,
            "verse": 11,
            "text": "همه اینها برای روزی‌بخشیدن به بندگان است و بوسیله باران سرزمین مرده را زنده کردیم؛ (آری) زنده‌شدن مُردگان نیز همین گونه است"
        },
        {
            "chapter": 50,
            "verse": 12,
            "text": "پیش از آنان قوم نوح و «اصحاب الرسّ» [= قومی که در یمامه زندگی می‌کردند و پیامبری به نام حنظله داشتند] و قوم ثمود (پیامبرانشان را) تکذیب کردند،"
        },
        {
            "chapter": 50,
            "verse": 13,
            "text": "و همچنین قوم عاد و فرعون و قوم لوط،"
        },
        {
            "chapter": 50,
            "verse": 14,
            "text": "و «اصحاب الایکه» [= قوم شعیب‌] و قوم تبّع (که در سرزمین یمن زندگی می‌کردند)، هر یک از آنها فرستادگان الهی را تکذیب کردند و وعده عذاب درباره آنان تحقّق یافت"
        },
        {
            "chapter": 50,
            "verse": 15,
            "text": "آیا ما از آفرینش نخستین عاجز ماندیم (که قادر بر آفرینش رستاخیز نباشیم)؟! ولی آنها (با این همه دلایل روشن) باز در آفرینش جدید تردید دارند"
        },
        {
            "chapter": 50,
            "verse": 16,
            "text": "ما انسان را آفریدیم و وسوسه‌های نفس او را می‌دانیم، و ما به او از رگ قلبش نزدیکتریم"
        },
        {
            "chapter": 50,
            "verse": 17,
            "text": "(به خاطر بیاورید) هنگامی را که دو فرشته راست و چپ که ملازم انسانند اعمال او را دریافت می‌دارند؛"
        },
        {
            "chapter": 50,
            "verse": 18,
            "text": "انسان هیچ سخنی را بر زبان نمی‌آورد مگر اینکه همان دم، فرشته‌ای مراقب و آماده برای انجام مأموریت (و ضبط آن) است"
        },
        {
            "chapter": 50,
            "verse": 19,
            "text": "و سرانجام، سکرات (و بیخودی در آستانه) مرگ بحق فرامی‌رسد (و به انسان گفته می‌شود:) این همان چیزی است که تو از آن می‌گریختی"
        },
        {
            "chapter": 50,
            "verse": 20,
            "text": "و در «صور» دمیده می‌شود؛ آن روز، روز تحقّق وعده وحشتناک است"
        },
        {
            "chapter": 50,
            "verse": 21,
            "text": "هر انسانی وارد محشر می‌گردد در حالی که همراه او حرکت دهنده و گواهی است"
        },
        {
            "chapter": 50,
            "verse": 22,
            "text": "(به او خطاب می‌شود:) تو از این صحنه (و دادگاه بزرگ) غافل بودی و ما پرده را از چشم تو کنار زدیم، و امروز چشمت کاملاً تیزبین است"
        },
        {
            "chapter": 50,
            "verse": 23,
            "text": "فرشته همنشین او می‌گوید: «این نامه اعمال اوست که نزد من حاضر و آماده است!»"
        },
        {
            "chapter": 50,
            "verse": 24,
            "text": "(خداوند فرمان می‌دهد:) هر کافر متکبّر لجوج را در جهنّم افکنید"
        },
        {
            "chapter": 50,
            "verse": 25,
            "text": "آن کسی که به شدّت مانع خیر و متجاوز و در شکّ و تردید است (حتی دیگران را به تردید می افکند)؛"
        },
        {
            "chapter": 50,
            "verse": 26,
            "text": "همان کسی که معبود دیگری با خدا قرار داده، (آری) او را در عذاب شدید بیفکنید"
        },
        {
            "chapter": 50,
            "verse": 27,
            "text": "و همنشینش (از شیاطین) می‌گوید: «پروردگارا! من او را به طغیان وانداشتم، لکن او خود در گمراهی دور و درازی بود!»"
        },
        {
            "chapter": 50,
            "verse": 28,
            "text": "(خداوند) می‌گوید: «نزد من جدال و مخاصمه نکنید؛ من پیشتر به شما هشدار داده‌ام (و اتمام حجّت کرده‌ام)"
        },
        {
            "chapter": 50,
            "verse": 29,
            "text": "سخن من تغییر ناپذیر است، و من هرگز به بندگان ستم نخواهم کرد!»"
        },
        {
            "chapter": 50,
            "verse": 30,
            "text": "(به خاطر بیاورید) روزی را که به جهنّم می‌گوییم: «آیا پر شده‌ای؟» و او می‌گوید: «آیا افزون بر این هم هست؟!»"
        },
        {
            "chapter": 50,
            "verse": 31,
            "text": "(در آن روز) بهشت را به پرهیزگاران نزدیک می‌کنند، و فاصله‌ای از آنان ندارد"
        },
        {
            "chapter": 50,
            "verse": 32,
            "text": "این چیزی است که به شما وعده داده می‌شود، و برای کسانی است که بسوی خدا بازمی‌گردند و پیمانها و احکام او را حفظ می‌کنند،"
        },
        {
            "chapter": 50,
            "verse": 33,
            "text": "آن کس که از خداوند رحمان در نهان بترسد و با قلبی پرانابه در محضر او حاضر شود"
        },
        {
            "chapter": 50,
            "verse": 34,
            "text": "(به آنان گفته می‌شود:) بسلامت وارد بهشت شوید، امروز روز جاودانگی است"
        },
        {
            "chapter": 50,
            "verse": 35,
            "text": "هر چه بخواهند در آنجا برای آنها هست، و نزد ما نعمتهای بیشتری است (که به فکر هیچ کس نمی‌رسد)"
        },
        {
            "chapter": 50,
            "verse": 36,
            "text": "چه بسیار اقوامی را که پیش از آنها هلاک کردیم، اقوامی که از آنان قویتر بودند و شهرها (و کشورها) را گشودند؛ آیا راه فراری (از عذاب الهی) وجود دارد"
        },
        {
            "chapter": 50,
            "verse": 37,
            "text": "در این تذکّری است برای آن کس که عقل دارد، یا گوش دل فرادهد در حالی که حاضر باشد"
        },
        {
            "chapter": 50,
            "verse": 38,
            "text": "ما آسمانها و زمین و آنچه را در میان آنهاست در شش روز [= شش دوران‌] آفریدیم، و هیچ گونه رنج و سختی به ما نرسید! (با این حال چگونه زنده‌کردن مُردگان برای ما مشکل است؟)"
        },
        {
            "chapter": 50,
            "verse": 39,
            "text": "در برابر آنچه آنها می‌گویند شکیبا باش، و پیش از طلوع آفتاب و پیش از غروب تسبیح و حمد پروردگارت را بجا آور،"
        },
        {
            "chapter": 50,
            "verse": 40,
            "text": "و در بخشی از شب او را تسبیح کن، و بعد از سجده‌ها"
        },
        {
            "chapter": 50,
            "verse": 41,
            "text": "و گوش فرا ده و منتظر روزی باش که منادی از مکانی نزدیک ندا می‌دهد،"
        },
        {
            "chapter": 50,
            "verse": 42,
            "text": "روزی که همگان صیحه رستاخیز را بحق می‌شنوند؛ آن روز، روز خروج (از قبرها) است"
        },
        {
            "chapter": 50,
            "verse": 43,
            "text": "ماییم که زنده می‌کنیم و می‌میرانیم، و بازگشت تنها بسوی ماست"
        },
        {
            "chapter": 50,
            "verse": 44,
            "text": "روزی که زمین به سرعت از روی آنها شکافته می‌شود و (از قبرها) خارج می‌گردند؛ و این جمع کردن برای ما آسان است"
        },
        {
            "chapter": 50,
            "verse": 45,
            "text": "ما به آنچه آنها می‌گویند آگاهتریم، و تو مأمور به اجبار آنها (به ایمان) نیستی؛ پس بوسیله قرآن، کسانی را که از عذاب من می‌ترسند متذکّر ساز (وظیفه تو همین است)"
        },
        {
            "chapter": 51,
            "verse": 1,
            "text": "سوگند به بادهایی که (ابرها را) به حرکت درمی‌آورند،"
        },
        {
            "chapter": 51,
            "verse": 2,
            "text": "سوگند به آن ابرها که بار سنگینی (از باران را) با خود حمل می‌کنند،"
        },
        {
            "chapter": 51,
            "verse": 3,
            "text": "و سوگند به کشتیهایی که به آسانی به حرکت درمی‌آیند،"
        },
        {
            "chapter": 51,
            "verse": 4,
            "text": "و سوگند به فرشتگانی که کارها را تقسیم می‌کنند،"
        },
        {
            "chapter": 51,
            "verse": 5,
            "text": "(آری سوگند به همه اینها) که آنچه به شما وعده شده قطعاً راست است؛"
        },
        {
            "chapter": 51,
            "verse": 6,
            "text": "و بی‌شکّ (رستاخیز) و جزای اعمال واقع‌شدنی است"
        },
        {
            "chapter": 51,
            "verse": 7,
            "text": "قسم به آسمان که دارای چین و شکنهای زیباست،"
        },
        {
            "chapter": 51,
            "verse": 8,
            "text": "که شما (درباره قیامت) در گفتاری مختلف و گوناگونید"
        },
        {
            "chapter": 51,
            "verse": 9,
            "text": "(تنها) کسی از ایمان به آن منحرف می‌شود که از قبول حقّ سرباز می‌زند"
        },
        {
            "chapter": 51,
            "verse": 10,
            "text": "کشته باد دروغگویان (و مرگ بر آنها)"
        },
        {
            "chapter": 51,
            "verse": 11,
            "text": "همانها که در جهل و غفلت فرو رفته‌اند،"
        },
        {
            "chapter": 51,
            "verse": 12,
            "text": "و پیوسته سؤال می‌کنند: «روز جزا چه موقع است؟!»"
        },
        {
            "chapter": 51,
            "verse": 13,
            "text": "(آری) همان روزی است که آنها را بر آتش می‌سوزانند"
        },
        {
            "chapter": 51,
            "verse": 14,
            "text": "(و گفته می‌شود:) بچشید عذاب خود را، این همان چیزی است که برای آن شتاب داشتید"
        },
        {
            "chapter": 51,
            "verse": 15,
            "text": "به یقین، پرهیزگاران در باغهای بهشت و در میان چشمه‌ها قرار دارند،"
        },
        {
            "chapter": 51,
            "verse": 16,
            "text": "و آنچه پروردگارشان به آنها بخشیده دریافت می‌دارند، زیرا پیش از آن (در سرای دنیا) از نیکوکاران بودند"
        },
        {
            "chapter": 51,
            "verse": 17,
            "text": "آنها کمی از شب را می‌خوابیدند،"
        },
        {
            "chapter": 51,
            "verse": 18,
            "text": "و در سحرگاهان استغفار می‌کردند،"
        },
        {
            "chapter": 51,
            "verse": 19,
            "text": "و در اموال آنها حقّی برای سائل و محروم بود"
        },
        {
            "chapter": 51,
            "verse": 20,
            "text": "و در زمین آیاتی برای جویندگان یقین است،"
        },
        {
            "chapter": 51,
            "verse": 21,
            "text": "و در وجود خود شما (نیز آیاتی است)؛ آیا نمی‌بینید؟"
        },
        {
            "chapter": 51,
            "verse": 22,
            "text": "و روزی شما در آسمان است و آنچه به شما وعده داده می‌شود"
        },
        {
            "chapter": 51,
            "verse": 23,
            "text": "سوگند به پروردگار آسمان و زمین که این مطلب حقّ است همان گونه که شما سخن می‌گویید"
        },
        {
            "chapter": 51,
            "verse": 24,
            "text": "آیا خبر مهمانهای بزرگوار ابراهیم به تو رسیده است؟"
        },
        {
            "chapter": 51,
            "verse": 25,
            "text": "در آن زمان که بر او وارد شدند و گفتند: «سلام بر تو!» او گفت: «سلام بر شما که جمعیّتی ناشناخته‌اید!»"
        },
        {
            "chapter": 51,
            "verse": 26,
            "text": "سپس پنهانی به سوی خانواده خود رفت و گوساله فربه (و بریان شده‌ای را برای آنها) آورد،"
        },
        {
            "chapter": 51,
            "verse": 27,
            "text": "و نزدیک آنها گذارد، (ولی با تعجّب دید دست بسوی غذا نمی‌برند) گفت: «آیا شما غذا نمی‌خورید؟!»"
        },
        {
            "chapter": 51,
            "verse": 28,
            "text": "و از آنها احساس وحشت کرد، گفتند: «نترس (ما رسولان و فرشتگان پروردگار توایم)!» و او را بشارت به تولّد پسری دانا دادند"
        },
        {
            "chapter": 51,
            "verse": 29,
            "text": "در این هنگام همسرش جلو آمد در حالی که (از خوشحالی و تعجّب) فریاد می‌کشید به صورت خود زد و گفت: «(آیا پسری خواهم آورد در حالی که) پیرزنی نازا هستم؟!»"
        },
        {
            "chapter": 51,
            "verse": 30,
            "text": "گفتند: «پروردگارت چنین گفته است، و او حکیم و داناست!»"
        }
    ]
}
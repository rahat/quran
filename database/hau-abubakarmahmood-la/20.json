{
    "chapter": [
        {
            "chapter": 20,
            "verse": 1,
            "text": "T,H"
        },
        {
            "chapter": 20,
            "verse": 2,
            "text": "Ba Mu saukar da Alƙur'ani a gare ka domin ka wahala ba"
        },
        {
            "chapter": 20,
            "verse": 3,
            "text": "Face domin tunatarwa ga wanda ke tsoron Allah"
        },
        {
            "chapter": 20,
            "verse": 4,
            "text": "(An saukar da shi) saukarwa daga wanda Ya halitta ƙasa da sammai maɗaukaka"
        },
        {
            "chapter": 20,
            "verse": 5,
            "text": "Mai rahama, Ya daidaita* a kan Al'arshi"
        },
        {
            "chapter": 20,
            "verse": 6,
            "text": "Abin da yake a cikin sammai nasa ne, da abin da yake a cikin ƙasa da abin da yake a tsakaninsu da abin da ke ƙarƙashin turɓaya"
        },
        {
            "chapter": 20,
            "verse": 7,
            "text": "Kuma idan ka bayyana da magana, to, lalle Shi, Yana sanin asiri da mafi boyuwa"
        },
        {
            "chapter": 20,
            "verse": 8,
            "text": "Allah babu abin bautawa face Shi. Yana da sunaye mafiya kyau"
        },
        {
            "chapter": 20,
            "verse": 9,
            "text": "Kuma shin, labarin Musa yaje maka"
        },
        {
            "chapter": 20,
            "verse": 10,
            "text": "A lokacin da ya ga wata wuta, sai ya ce wa iyalinsa, \"Ku dakata. Lalle ne ni, na tsinkayi wata wuta tsammanina in zo mukuda makamashi daga gare ta, ko kuwa in sami wata shiriya a kan wutar"
        },
        {
            "chapter": 20,
            "verse": 11,
            "text": "Sa'an nan a lokacin da ya je mata, aka kira shi, \"Ya Musa"
        },
        {
            "chapter": 20,
            "verse": 12,
            "text": "Lalle ne, Ni ne Ubangijnka, sai ka ɗebe takalmanka* Lalle ne kana a rafin nan abin tsarkakewa, ¦uwa"
        },
        {
            "chapter": 20,
            "verse": 13,
            "text": "Kuma Ni na zaɓe ka. Sai ka saurara ga abin da ake yin wahayi"
        },
        {
            "chapter": 20,
            "verse": 14,
            "text": "Lalle, Ni Ni ne Allah. Babu abin bautawa face Ni. Sai ka bauta Mini, kuma ka tsayar da salla domin tuna Ni"
        },
        {
            "chapter": 20,
            "verse": 15,
            "text": "Lalle ne Sa'a mai zuwa ce, lna kusa da In ɓoye ta domin a saka wa dukan rai da abin da yake aikatawa"
        },
        {
            "chapter": 20,
            "verse": 16,
            "text": "Saboda haka, kada wanda ba ya yin imani da ita kumaya bi son zuciyarsa, ya taushe ka daga gare ta har ka halaka"
        },
        {
            "chapter": 20,
            "verse": 17,
            "text": "Kuma wace ce waccan ga damanka ya Musa"
        },
        {
            "chapter": 20,
            "verse": 18,
            "text": "Ya ce: \"Ita sandata ce, ina dogara a kanta, kuma ina kakkaɓar ganye da ita a kan ƙananan bisashena kuma ina da waɗansu bukatoci* na dabam a gare ta"
        },
        {
            "chapter": 20,
            "verse": 19,
            "text": "Ya ce: \"Ka yi jifa da ita, ya Musa"
        },
        {
            "chapter": 20,
            "verse": 20,
            "text": "Sai ya jefa ta. Sai ga ta dabbar macijiya, tana tafiya da gaggawa"
        },
        {
            "chapter": 20,
            "verse": 21,
            "text": "Ya ce: \"Ka kama ta kuma kada ka ji tsoro. Za Mu mayar da ita ga halinta na farko"
        },
        {
            "chapter": 20,
            "verse": 22,
            "text": "Kuma ka haɗa hannunka zuwa ga damtsenka, ya fita yana fari, babu sofane, wata aya ta dabam"
        },
        {
            "chapter": 20,
            "verse": 23,
            "text": "Domin Mu nuna maka daga ayoyin Mu manya"
        },
        {
            "chapter": 20,
            "verse": 24,
            "text": "Ka tafi zuwa ga Fir'auna. Lalle shi ya ƙetare haddi (da girman kai)"
        },
        {
            "chapter": 20,
            "verse": 25,
            "text": "Ya ce: \"Ya Ubangiji! Ka buɗa* mini, ƙirjina"
        },
        {
            "chapter": 20,
            "verse": 26,
            "text": "kuma ka sawwake mun Al'amari na"
        },
        {
            "chapter": 20,
            "verse": 27,
            "text": "Kuma Ka warware mini wani ƙulli daga harshena"
        },
        {
            "chapter": 20,
            "verse": 28,
            "text": "Su fahimci maganata"
        },
        {
            "chapter": 20,
            "verse": 29,
            "text": "Kuma Ka sanya mini wani mataimaki daga mutanena"
        },
        {
            "chapter": 20,
            "verse": 30,
            "text": "Haruna ɗan uwana"
        },
        {
            "chapter": 20,
            "verse": 31,
            "text": "Ka ƙarfafa halittata da shi"
        },
        {
            "chapter": 20,
            "verse": 32,
            "text": "Kuma Ka shigar da shi a cikin al'amarina"
        },
        {
            "chapter": 20,
            "verse": 33,
            "text": "Domin mu tsarkake Ka da yawa"
        },
        {
            "chapter": 20,
            "verse": 34,
            "text": "Kuma mu tuna Ka da yawa"
        },
        {
            "chapter": 20,
            "verse": 35,
            "text": "Lalle Kai, Ka kasance Mai gani gare mu"
        },
        {
            "chapter": 20,
            "verse": 36,
            "text": "Ya ce: \"Lalle ne, an ba ka roƙonka, ya Musa"
        },
        {
            "chapter": 20,
            "verse": 37,
            "text": "Kuma lalle ne haƙiƙa, Mun yi wata baiwa gare ka a wani lokacin na dabam"
        },
        {
            "chapter": 20,
            "verse": 38,
            "text": "A lokacin da Muka yi wahayin abin da aka yi wahayi zuwa ga uwarka"
        },
        {
            "chapter": 20,
            "verse": 39,
            "text": "Cewa, Ki jefa shi a cikin akwatin nan, sa'an nan ki jefa shi a cikin kogi, sa'an nan kogin ya jefa shi a gaɓa, wani maƙiyi Nawa kuma maƙiyi nasa ya ɗauke shi.' Kuma Na jefa wani so daga gare Ni a kanka. Kuma domin a riƙe ka da kyau a kan gan iNa"
        },
        {
            "chapter": 20,
            "verse": 40,
            "text": "A sa'ad da 'yar'uwrka ke tafiya har ta ce, shin, in shiryar da ku ga wanda ke renonsa?' Sai Muka mayar da kai zuwa ga uwarka domin idonta ya yi sanyi* kuma ba za ta yi baƙin ciki ba. Kuma ka kashe wani rai, sa'an nan Muka tserar da kai daga baƙin ciki, kuma Muka fitine ka da waɗansu fitinoni. Sa'an nan ka zauna shekaru a cikin mutanen Madyana. Sa'an nan kuma ka zo a kan wata ƙaddara, ya Musa"
        },
        {
            "chapter": 20,
            "verse": 41,
            "text": "Kuma Na zaɓe ka domin Kaina"
        },
        {
            "chapter": 20,
            "verse": 42,
            "text": "Ka tafi kai da ɗan uwanka game da ayoyi Na, kuma kada ku yi rauni ga ambato Na"
        },
        {
            "chapter": 20,
            "verse": 43,
            "text": "Ku tafi ku biyu zuwa ga Fir'auna. Lalle shi ya ƙetare haddi (ga girman kai)"
        },
        {
            "chapter": 20,
            "verse": 44,
            "text": "Sai ku gaya masa magana mai laushi,* tsammaninsa yana tunawa ko kuwa ya ji tsoro"
        },
        {
            "chapter": 20,
            "verse": 45,
            "text": "Su biyu suka ce: \"Ya Ubangijinmu! Lalle ne muna tsoron ya yi gaggawa a kanmu, ko ya ƙetare haddi"
        },
        {
            "chapter": 20,
            "verse": 46,
            "text": "Ya ce: \"Kada ku ji tsoro. Lalle Ni, Ina tare da ku, Inaji, kuma Ina gani"
        },
        {
            "chapter": 20,
            "verse": 47,
            "text": "Sai ku je masa sa'an nan ku ce, Lalle mu, Manzanni biyune na Ubangijinka, sai ka saki Bani Isra'ila tare da mu. Kuma kada ka yi musu azaba. Haƙiƙa mun zomaka da wata aya daga, Ubangijinka. Kuma aminci ya tabbata ga wanda ya bi shiriya"
        },
        {
            "chapter": 20,
            "verse": 48,
            "text": "Lalle mu, haƙiƙa, an yi wahayi zuwa gare mu, cewa azaba tana a kan wanda ya ƙaryata, kuma ya juya baya"
        },
        {
            "chapter": 20,
            "verse": 49,
            "text": "Ya ce: \"To, wane ne Ubangijinku? Ya Musa"
        },
        {
            "chapter": 20,
            "verse": 50,
            "text": "Ya ce: \"Ubangijin mu Shi ne wanda Ya bai wa dukan kome halittarsa, sa'an nan Ya shiryar"
        },
        {
            "chapter": 20,
            "verse": 51,
            "text": "Ya ce: \"To, mene halin ƙarnonin farko"
        },
        {
            "chapter": 20,
            "verse": 52,
            "text": "Ya ce: \"Saninsu yana a wurin Ubangijina, Ubangijina ba Ya ɓacewa kuma ba Ya mantuwa"
        },
        {
            "chapter": 20,
            "verse": 53,
            "text": "Wanda Ya sanya muku ƙasa shimfiɗa, kuma Ya shigar muku da hanyoyi a cikinta, kuma Ya saukar da ruwa daga sama.\" Sa'an nan game da shi* Muka fitar da nau'i-nau'i daga tsiruruwa dabam-dabam"
        },
        {
            "chapter": 20,
            "verse": 54,
            "text": "Ku ci kuma ku yi kiwon dabbobin ni'imarku. Lalle ne, a cikin wannan akwai ayoyi ga masu hankali"
        },
        {
            "chapter": 20,
            "verse": 55,
            "text": "Daga gare ta* Muka halitta ku, kuma a cikinta Muke mayar da ku, kuma daga gare ta Muke fitar da ku a wani lokaci na dabam"
        },
        {
            "chapter": 20,
            "verse": 56,
            "text": "Kuma lalle, haƙiƙa, Mun nuna masa ayoyin Mu dukansu sai ya ƙaryata, kuma ya ƙiya"
        },
        {
            "chapter": 20,
            "verse": 57,
            "text": "Ya ce: \"Shin ka zo mana ne domin ka fitar da mu daga ƙasarmu game da sihirinka, ya Musa"
        },
        {
            "chapter": 20,
            "verse": 58,
            "text": "To, lalle ne muna zo maka da wani sihiri irinsa. Sai ka sanya wani wa'adi a tsakaninmu da tsakaninka ba mu saɓa masa mu kai kuma, ba ka saɓawa, a wani wuri mai dacewa"
        },
        {
            "chapter": 20,
            "verse": 59,
            "text": "Ya ce: \"Wa'adinku shi ne ranar ƙawa kuma a tara mutane da hantsi"
        },
        {
            "chapter": 20,
            "verse": 60,
            "text": "Sai Fir'auna ya juya, sa'an nan ya tara mugunyar dabararsa, sa'an nan kuma ya zo"
        },
        {
            "chapter": 20,
            "verse": 61,
            "text": "Musa ya ce musu, \"Kaitonku! Kada ku ƙirƙira ƙarya ga Allah har Ya tumɓuke ku da wata azaba. Kuma wanda ya ƙirƙira ƙarya, ya taɓe"
        },
        {
            "chapter": 20,
            "verse": 62,
            "text": "Sai suka yi jayayya ga al'amarinsu a tsakanin su kuma suka asirta ganawa"
        },
        {
            "chapter": 20,
            "verse": 63,
            "text": "Suka ce: \"Lalle ne waɗannan biyun, haƙiƙa masihirta ne suna nufin su fitar da ku daga ƙasarku* game da sihirinsu kuma su tafi da tabi'arku mafificiya"
        },
        {
            "chapter": 20,
            "verse": 64,
            "text": "Sai ku haɗa dabararku sa'an nan kuma ku tafi a sahu guda, kuma haƙiƙa, wanda ya rinjaya, a yau, ya rabbanta"
        },
        {
            "chapter": 20,
            "verse": 65,
            "text": "Suka ce: \"Ya Musa! Imma ka jefa, ko kuma mu kasance farkon mai jefawa"
        },
        {
            "chapter": 20,
            "verse": 66,
            "text": "Ya ce: \"A'a, ku jefa.\" Sai ga igiyoyinsu da sandunansu ana suranta su a gare shi, daga sihirinsu, lalle suna tafiya da sauri"
        },
        {
            "chapter": 20,
            "verse": 67,
            "text": "Sai Musa ya ji tsoro a cikin ransa"
        },
        {
            "chapter": 20,
            "verse": 68,
            "text": "Muka ce: \"Kada ka ji tsoro. lalle kai ne mafi ɗaukaka"
        },
        {
            "chapter": 20,
            "verse": 69,
            "text": "Kuma ka jefa abin da ke a cikin hannun damanka, ta cafe abin da suka aikata. Lalle ne abin da suka aikata makircin masihirci ne kuma masihirci ba ya cin nasara a duk inda ya je"
        },
        {
            "chapter": 20,
            "verse": 70,
            "text": "Sai aka jefar da masihirtan suna masu sujada, suka ce: \"Mun yi imani da Ubangijin Haruna da Musa"
        },
        {
            "chapter": 20,
            "verse": 71,
            "text": "Ya ce: \"Kun yi imani saboda shi a gabanin in yi muku izni? Lalle shi, haƙiƙa, babbanku ne wanda ya sanar da ku sihirin! To, lalle ne zan kakkatse hannayenku da ƙafafunku a tarnaƙi kuma lalle zan tsire ku a cikin kututturan itacen dabino, kuma lalle za ku sani wanenmu ne mafi tsananin azaba kuma wane ne mafi wanzuwar (azaba)"
        },
        {
            "chapter": 20,
            "verse": 72,
            "text": "Suka ce: \"Ba za mu fifita ka ba faufau a kan abin da ya zo mana na hujjoji. Muna rantsuwa da wanda Ya ƙaga halittarmu sai ka hukunta abin da kake mai hukuntawa, ai kana ƙare wannan rayuwar duniya kawai ne"
        },
        {
            "chapter": 20,
            "verse": 73,
            "text": "Lalle mu, mun yi imani da Ubangijinmu domin Ya gafarta mana laifuffukanmu da abin da ka tilasta mu a kansa na sihiri. Kuma Allah ne Mafi alheri, kuma Mafi wanzuwa"
        },
        {
            "chapter": 20,
            "verse": 74,
            "text": "Lalle* shi wanda ya je wa Ubangijinsa yana mai laifi, to lalle ne yana da Jahannama, ba ya mutuwa a cikinta kuma ba ya rayuwa"
        },
        {
            "chapter": 20,
            "verse": 75,
            "text": "Kuma wanda ya je Masa yana mai imani, alhali kuwaya aikata aikin ƙwarai to waɗannan suna da darajoji maɗaukaka"
        },
        {
            "chapter": 20,
            "verse": 76,
            "text": "Gidajen Aljannar zama koguna na gudana daga ƙarƙashinsu, suna madawwama a cikinsu. Kuma wannan ne sakamakon wanda ya tsarkaku"
        },
        {
            "chapter": 20,
            "verse": 77,
            "text": "Kuma lalle ne haƙiƙa Mun yi wahayi zuwa ga Musa cewa, \"Ka yi tafiyar dare da bayiNa. Sa'an nan ka doka musu hanya a cikin teku tana ƙeƙasasshiya, ba ka tsoron riska, kuma ba ka fargabar nutsewa"
        },
        {
            "chapter": 20,
            "verse": 78,
            "text": "Sai Fir'auna ya bi su game da rundunarsa. Sai abin da ya rufe su daga teku ya rufe su"
        },
        {
            "chapter": 20,
            "verse": 79,
            "text": "Kuma Fir'auna ya ɓatar da mutanensa, kuma bai shiryar (dasu) ba"
        },
        {
            "chapter": 20,
            "verse": 80,
            "text": "Ya Bani Isra'ila! Lalle Mun tserar da ku daga maƙiyinku, kuma mun yi muku wa'adi a gefen Dutsen nan na dama, kuma Mun sassaukar da darɓa da tattabaru dominku"
        },
        {
            "chapter": 20,
            "verse": 81,
            "text": "Ku ci daga masu daɗin abin da Muka azurta ku kuma kada ku ƙetare haddi a cikinsa har fushi Na ya sauka a kanku. Kuma wanda fushi Na ya sauka a kansa, to, lalle ne, ya faɗi"
        },
        {
            "chapter": 20,
            "verse": 82,
            "text": "Kuma lalle Ni haƙiƙa Mai gafara ne ga wanda ya tuba kuma ya yi imani, kuma ya aikata aikin ƙwarai, sa'an nan kuma ya nemi shiryuwa"
        },
        {
            "chapter": 20,
            "verse": 83,
            "text": "Kuma mene ne ya gaggautar* da kai ga barin mutanenka? Ya Musa"
        },
        {
            "chapter": 20,
            "verse": 84,
            "text": "Ya ce: \"Su ne waɗannan a kan sawuna, kuma na yi gaggawa zuwa gare Ka, ya Ubangiji! Domin Ka yarda"
        },
        {
            "chapter": 20,
            "verse": 85,
            "text": "Ya ce: \"To, lalle ne, haƙiƙa, Mun fitini, mutanenka daga bayanka, kuma samiri ya ɓatar da su"
        },
        {
            "chapter": 20,
            "verse": 86,
            "text": "Sai Musa ya koma zuwa ga mutanensa yana mai hushi, mai baƙin ciki, ya ce: \"Ya mutanena! shin, Ubangijinku bai yi muku wa'adi ba, wa'adi mai kyau? Shin, lokacin ya yi tsawo a kanku ne, ko kun yi nufi ne wani hushi ya sauka a kanku daga Ubangijinku, saboda haka kuka saɓa wa alkawarina"
        },
        {
            "chapter": 20,
            "verse": 87,
            "text": "Suka ce: \"Ba mu saɓa wa alkawarinka* ba da ikonmu kuma amma an ɗora mana waɗansu kaya masu nauyi daga abin ƙawar mutanen ne, sai muka jefar da su. Sa'an nan kamar haka ne samiri ya jefa"
        },
        {
            "chapter": 20,
            "verse": 88,
            "text": "Sai ya fitar musu da wani maraƙi, jikin mutane, yana ruri, sa'an nan suka ce: wannan ne gunkinku kuma gunkin Musa, sai ya manta"
        },
        {
            "chapter": 20,
            "verse": 89,
            "text": "Shin, to, ba su ganin cewaba ya mayar musu da magana, kuma ba ya mallakar wata cuta a gare su, kuma ba ya mallakar amfani"
        },
        {
            "chapter": 20,
            "verse": 90,
            "text": "Kuma, haƙiƙa, Haruna ya ce musu daga gabani, \"Ya mutanena! Lalle an fitine ku da shi ne kawai. Kuma lalle Ubangijinku Mai rahama ne, sai ku bi ni, kuma ku yi ɗa'a ga umarnina"
        },
        {
            "chapter": 20,
            "verse": 91,
            "text": "Suka ce ba zamu gushe ba muna bauta a gareshi ba har sai Musa dawo"
        },
        {
            "chapter": 20,
            "verse": 92,
            "text": "(Musa) ya ce: \"Ya Haruna! Me ya hane ka, sa'ad da kagan su sun ɓace"
        },
        {
            "chapter": 20,
            "verse": 93,
            "text": "Ba ka bi ni ba! Shin, to, ka saɓa wa umarnina ne"
        },
        {
            "chapter": 20,
            "verse": 94,
            "text": "(Haruna) ya ce: \"Ya ɗan'uwana! Kada ka yi kamu ga gemuna ko ga kaina. Lalle ni, na ji tsoron ka ce: Ka rarraba a tsakanin Bani Isra'ila kuma ba ka tsare maganata ba"
        },
        {
            "chapter": 20,
            "verse": 95,
            "text": "(Musa) ya ce: \"Mene ne babban al'amarinka? Kai Samiri"
        },
        {
            "chapter": 20,
            "verse": 96,
            "text": "(Samiri) ya ce: \"Na ga abin da ba su gan shi ba shi, sai na yi damƙa, damƙa guda daga kufan sawun Manzon, sa'an nan na jefa ta. Kuma haka dai raina ya ƙawata mini"
        },
        {
            "chapter": 20,
            "verse": 97,
            "text": "(Musa) ya ce: \"To, ka tafi, saboda haka lalle ne kana da a cikin rayuwarka, ka ce 'Babu shafa' kuma kana da wani ma'alkawarta, ba za a saɓa maka gare ta ba. Kuma ka duba zuwa ga gunkinka wanda ka yini a kansa kana mai lazimta. Lalle ne muna ƙone shi,* sa'an nan kuma muna sheƙe shi, a cikin teku, sheƙewa"
        },
        {
            "chapter": 20,
            "verse": 98,
            "text": "Abin sani kawai abin bautawarku Allah kawai ne wanda babu wani abin bautawa, face Shi kuma Ya yalwaci* dukkan kome da ilmi"
        },
        {
            "chapter": 20,
            "verse": 99,
            "text": "Kamar wancan ne Muke labartawa* a gare ka, daga labaran abin da ya gabata, alhali kuwa haƙiƙa, Mun ba ka zikiri (Alƙur'ani) daga gun Mu"
        },
        {
            "chapter": 20,
            "verse": 100,
            "text": "Wanda ya kau da kai daga gare shi, to, lalle shi, yana ɗaukar wani nauyi a Ranar ¡iyama"
        },
        {
            "chapter": 20,
            "verse": 101,
            "text": "Suna madawwama a cikinsa, kuma ya munana ya zama abin ɗauka, a Ranar ¡iyama"
        },
        {
            "chapter": 20,
            "verse": 102,
            "text": "A Ranar da ake hurawa a cikin ƙaho kuma Muna tara masu laifi, a ranar nan, suna masu shuɗayen idanu"
        },
        {
            "chapter": 20,
            "verse": 103,
            "text": "Suna ɓoye magana a tsakaninsu, (Suna ce wa juna) \"Ba ku zauna ba (a cikin duniya) face kwana goma"
        },
        {
            "chapter": 20,
            "verse": 104,
            "text": "Mu ne mafi sani ga abin da suke faɗa a sa'ad da mafificinsu ga hanya ke cewa, \"Ba ku zauna ba face a yini guda"
        },
        {
            "chapter": 20,
            "verse": 105,
            "text": "Kuma suna tambayar ka daga duwatsu* sai ka ce: \"Ubangijina Yana sheƙe su sheƙewa"
        },
        {
            "chapter": 20,
            "verse": 106,
            "text": "Sa'an nan Yana barin (wurinsu) faƙo mai santsi"
        },
        {
            "chapter": 20,
            "verse": 107,
            "text": "Ba ka ganin karkata a cikinsa, kuma ba ka ganin wani tudu"
        },
        {
            "chapter": 20,
            "verse": 108,
            "text": "A ranar nan suna biyar mai kira, babu karkata a gare shi, kuma sautuka suka yi kawaici ga Mai rahama, ba ka sauraren kome face sautin tafiya"
        },
        {
            "chapter": 20,
            "verse": 109,
            "text": "A yinin nan ceto ba ya yin amfani face wanda Mai rahama Ya yi masa izni kuma Ya yarda da shi, da ya yi magana"
        },
        {
            "chapter": 20,
            "verse": 110,
            "text": "Yana sanin* abin da ke a gaba gare su da abin da ke bayansu, kuma ba su kewayewa da shi ga sani"
        },
        {
            "chapter": 20,
            "verse": 111,
            "text": "Kuma fuskoki suka ƙanƙan da kai ga Rayayye, Tsayayye, alhali kuwa wanda ya ɗauko wani zalunci ya taɓe"
        },
        {
            "chapter": 20,
            "verse": 112,
            "text": "Kuma wanda ya aikata wani abu daga ayyukan ƙwarai alhali kuwa yana mai imani, to, ba ya tsoron wani zalunci ko wata naƙasa"
        },
        {
            "chapter": 20,
            "verse": 113,
            "text": "Kuma haka Muka saukar da shi, Alƙur'ani, yana abin karantawa, da Larabci kuma Muka jujjuya misalai, a cikinsa, na tsoratarwa, tsammaninsu, suna yin taƙawa ko ya sabbaba musu wata wa'aztuwa"
        },
        {
            "chapter": 20,
            "verse": 114,
            "text": "Sa'an nan Allah Mamallaki, Tabbatacce Ya ɗaukaka. Kuma kada ka yi gaggawa* da Alƙur'ani a gabanin a ƙare wahayinsa zuwa gare ka. Kuma ka ce: \"Ya Ubangiji! Ka ƙara mini ilmi"
        },
        {
            "chapter": 20,
            "verse": 115,
            "text": "Kuma lalle, haƙiƙa, Mun yi alkawari zuwa ga Adamu a gabanin wannan, sai ya manta, kuma ba Mu sami ƙarfin zuciya a gare shi ba"
        },
        {
            "chapter": 20,
            "verse": 116,
            "text": "Kuma sa'ad da Muka ce wa mala'iku, \"Ku yi sujada ga Adamu.\" Sai suka yi sujada, face Iblisa, ya ƙiya"
        },
        {
            "chapter": 20,
            "verse": 117,
            "text": "Sai Muka ce: \"Ya Adamu! Lalle ne wannan maƙiyi* ne gare ka da kuma ga matarka, saboda haka kada ya fitar da ku daga Aljanna har ku wahala"
        },
        {
            "chapter": 20,
            "verse": 118,
            "text": "Lalle ne ka samu ba za ka ji yunwa ba a cikinta, kuma ba za ka yi tsiraici ba"
        },
        {
            "chapter": 20,
            "verse": 119,
            "text": "Lalle kai, ba za ka ji ƙishirwa ba, kuma ba za ka shiga hantsi ba"
        },
        {
            "chapter": 20,
            "verse": 120,
            "text": "Sai shaiɗan ya sanya waswasi zuwa gare shi, ya ce: \"Ya Adamu! Shin, in shiryar da kai ga itaciyar dawwama da mulki wanda ba ya ƙarewa"
        },
        {
            "chapter": 20,
            "verse": 121,
            "text": "Sai suka ci daga gare ta, saboda haka al'aurunsu suka bayyana, kuma suka shiga suna lulluɓawa a kansu daga ganyen Aljanna. Kuma Adamu ya saɓa wa Ubangijinsa, saboda haka ya ɓace"
        },
        {
            "chapter": 20,
            "verse": 122,
            "text": "Sa'an nan kuma Ubangjinsa Ya zaɓe shi, Ya karɓi tuba gare shi, kuma Ya shiryar (da shi)"
        },
        {
            "chapter": 20,
            "verse": 123,
            "text": "Ya ce: \"Ku sauka ku biyu daga gare ta gaba ɗaya, sashenku yana maƙiyi ga sashe. To, imma dai wata shitiya ta je muku daga gare Ni, to, wanda ya bi shiryarwata, to, ba ya ɓacewa, kuma ba ya wahala"
        },
        {
            "chapter": 20,
            "verse": 124,
            "text": "Kuma wanda ya bijire* daga ambatoNa (Alƙur'ani) to, lalle ne rayuwa mai ƙunci ta tabbata a gare shi, kuma Muna tayar da shi a Ranar ¡iyama yana makaho"
        },
        {
            "chapter": 20,
            "verse": 125,
            "text": "Ya ce: \"Ya Ubangiji! Don me Ka tayar da ni makaho alhali kuwa na kasance mai gani"
        },
        {
            "chapter": 20,
            "verse": 126,
            "text": "Ya ce: \"Kamar wancan ne ayoyin Mu suka je maka sai ka mance su, kuma kamar hakar a yau ake mance ka"
        },
        {
            "chapter": 20,
            "verse": 127,
            "text": "Kuma kamar haka Muke saka wa wanda ya yawaita,* kuma bai yi imani da ayoyin Ubangijinsa ba. Kuma lalle ne azabar Lahira ce mafi tsanani, kuma mafi wanzuwa"
        },
        {
            "chapter": 20,
            "verse": 128,
            "text": "Shin, to, bai shiryar da su ba cewa da yawa Muka halakarda (kafirai) daga ƙarnuka, a gabaninsu, suna tafiya a cikin masaukansu? Lalle ne, a cikin wancan akwai ayoyi ga masu hankula"
        },
        {
            "chapter": 20,
            "verse": 129,
            "text": "Kuma ba domin wata kalma ba wadda ta gabata daga Ubangijinka, da kuma ajali ambatacce haƙiƙa, da azabarta kasance mai lazimta"
        },
        {
            "chapter": 20,
            "verse": 130,
            "text": "Sai ka yi haƙuri* a kan abin da suke cewa, kuma ka yi tasbihi da gode wa Ubangijinka a gabanin fitowar rana da gabanin ɓacewarta, kuma daga sa'o'in dare sai ka yi tasbihi da sasannin yini, tsammaninka za ka sami yarda"
        },
        {
            "chapter": 20,
            "verse": 131,
            "text": "Kuma kada ka miƙar da idanunka zuwa ga abin da Muka jiyar da su daɗi da shi, nau'i-nau'i daga gare su, kamar huren rayuwar duniya yake, domin Mu fitine su a cikin sa, alhali kuwa arzikin Ubangijinka, ne mafi alheri kuma mafi wanzuwa"
        },
        {
            "chapter": 20,
            "verse": 132,
            "text": "Kuma ka umurci iyalanka da salla, kuma ka yi haƙuri a kanta. Ba Mu tambayar ka wani Arziki Mu ne Muke azurta ka. Kuma aƙiba mai kyau tana ga taƙawa"
        },
        {
            "chapter": 20,
            "verse": 133,
            "text": "Kuma suka ce: \"Don me ba ya zo mana da wata aya daga Ubangijinsa?\" Shin, kuwa hujjar abin da ke a cikin littattafan farko, ba ta je musu ba"
        },
        {
            "chapter": 20,
            "verse": 134,
            "text": "Kuma da dai Mun halaka su da wata azaba daga gabaninsa, lalle ne da sun ce: \"Ya Ubangijinmu! Da Ka aiko da wani Manzo zuwa gare mu har mu bibiyi ayoyinKa daga gabanin mu ƙasƙanta, kuma mu wulakantu"
        },
        {
            "chapter": 20,
            "verse": 135,
            "text": "Ka ce: \"Kowa mai tsumaye ne. Sai ku yi tsumaye. Sa'an nan za ku san su wa ne ma'abuta tafarki madaidaici, kuma wane ne ya nemi shiryuwa"
        }
    ]
}
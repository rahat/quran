{
    "pages": [
        {
            "chapter": 4,
            "verse": 27,
            "text": "Kuma Allah Yana nufin Ya karɓi tubarku. Kuma waɗanda suke bin sha'awoyi suna nufin ku karkata, karkata mai girma"
        },
        {
            "chapter": 4,
            "verse": 28,
            "text": "Allah Yana nufin Ya yi muku sauƙi, kuma an halitta mutum yana mai rauni"
        },
        {
            "chapter": 4,
            "verse": 29,
            "text": "Ya ku waɗanda suka yi imani! Kada ku ci dukiyoyinku a tsakaninku da yaudara*, face idan ya kasance, daga fatauci ne, bisa yardatayya daga gare ku. Kuma kada ku kashe kanku. Lalle ne Allah Ya kasance, game da ku, Mai jin ƙai ne"
        },
        {
            "chapter": 4,
            "verse": 30,
            "text": "Wanda ya aikata wancan bisa ta'adi da zalunci, to, za Mu ƙone shi da Wuta. Kuma wannan ya kasance ga Allah (abu ne) mai sauƙi"
        },
        {
            "chapter": 4,
            "verse": 31,
            "text": "Idan kuka nisanci manyan abubuwan da ake hana ku aikatawa, to, za Mu kankare munanan ayyukanku daga gare ku, kuma Mu shigar da ku mashiga ta karimci"
        },
        {
            "chapter": 4,
            "verse": 32,
            "text": "Kuma kada ku yi gurin abin da Allah Ya fifita sashenku da shi a kan sashe; maza suna da rabo daga abin da suka tsirfanta, kuma mata suna da rabo daga abin da suka tsirfanta. Ku roƙi Allah daga falalar Sa. Lalle ne Allah Ya kasance ga dukkan kome, Masani"
        },
        {
            "chapter": 4,
            "verse": 33,
            "text": "Kuma ga kowa, Mun sanya magada daga abin da mahaifa da mafiya kusancin zumunta suka bari. Kuma waɗanda rantsuwoyinku suka ƙulla* ku ba su rabonsu. Lalle ne, Allah Ya kasance, a kan dukkan kome, Mahalarci"
        }
    ]
}
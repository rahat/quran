{
    "pages": [
        {
            "chapter": 42,
            "verse": 52,
            "text": "Kuma kamar wancan Mun aika wani ruhi (rai mai haɗa jama'a) zuwa gare ka, daga gare Mu. Ba ka kasance ka san abin da yake littafi ba, ko abin da Yake imani, kuma amma Mun sanya shi (ruhin, watau Alƙur'ani) wani haske ne, Muna shiryar da wanda Muke so daga cikin bayin Mu game da shi. Kuma Lalle kai, haƙiƙa, kana shiryarwa zuwa ga hanya, madaidaiciya"
        },
        {
            "chapter": 42,
            "verse": 53,
            "text": "Hanyar Allah wanda ke da mulkin abin da ke cikin sammai da abin da ke cikin ƙasa. To, zuwa ga Allah kawai al'amura ke komawa"
        },
        {
            "chapter": 43,
            "verse": 1,
            "text": "H. M"
        },
        {
            "chapter": 43,
            "verse": 2,
            "text": "Ina rantsuwa da Littafi Mabayyani"
        },
        {
            "chapter": 43,
            "verse": 3,
            "text": "Lalle Mu, Mun sanya shi abin karatu na Larabci, tsammaninku, kuna hankalta"
        },
        {
            "chapter": 43,
            "verse": 4,
            "text": "Kuma lalle, shi, a cikin uwar littafi a wurin Mu, haƙiƙa, maɗaukaki ne, bayyananne"
        },
        {
            "chapter": 43,
            "verse": 5,
            "text": "Shin, za Mu kau da kai daga saukar da hukunci daga gare ku ne domin kun kasance mutane masu ɓarna"
        },
        {
            "chapter": 43,
            "verse": 6,
            "text": "Alhali kuwa sau nawa Muka *aika wani Annabi a cikin mutanen farko"
        },
        {
            "chapter": 43,
            "verse": 7,
            "text": "Kuma wani Annabi bai je musu ba face sun kasance, game da shi, suna masu yin izgili"
        },
        {
            "chapter": 43,
            "verse": 8,
            "text": "Sai Muka halakar da waɗanda suke su ne mafiya ƙarfin damƙa daga gare su. Kuma abin misalin mutanen farkon ya shuɗe"
        },
        {
            "chapter": 43,
            "verse": 9,
            "text": "Kuma lalle ne, idan ka tambaye su, \"Wane ne ya halitta sammai da ƙasa?\" Lalle za su ce, \"Mabuwayi Mai ilmi ne Ya halitta su"
        },
        {
            "chapter": 43,
            "verse": 10,
            "text": "Wanda Ya sanya muku ƙasa shimfiɗa kuma Ya sanya muku hanyoyi a cikinta, tsammaninku za ku nemi shiryuwa"
        }
    ]
}
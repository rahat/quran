{
    "pages": [
        {
            "chapter": 70,
            "verse": 40,
            "text": "Saboda haka ba sai Na yi rantsuwa da Ubangijin wuraren ɓullowar rana da wuraren faɗuwarta ba, lalle Mu, Masu iyawa ne"
        },
        {
            "chapter": 70,
            "verse": 41,
            "text": "Ga Mu musanya waɗanda suke mafi alheri, daga gare su. Kuma ba Mu kasance waɗanda ake rinjaya ba"
        },
        {
            "chapter": 70,
            "verse": 42,
            "text": "Saboda haka ka bar su, su dulmuya, kuma su yi wasa, har su haɗu da ranarsu wadda ake yi musu alkawari (da ita)"
        },
        {
            "chapter": 70,
            "verse": 43,
            "text": "Ranar da suke fitowa daga kaburbura da gaugawa, kamar su, zuwa ga wata kafaffiyar (tuta), suke yin gaugawa"
        },
        {
            "chapter": 70,
            "verse": 44,
            "text": "Maƙaskanta ga idanunsu, wani walakanci yana rufe su. wannan shi ne yinin da suka kasance ana yi musa alkawari (a kansa)"
        },
        {
            "chapter": 71,
            "verse": 1,
            "text": "Lalle ne Mun aiki Nuhu zuwa ga mutanensa, cewa ka yi gargaɗi ga mutanenka gabanin wata azaba mai raɗaɗi ta zo musu"
        },
        {
            "chapter": 71,
            "verse": 2,
            "text": "Ya ce: \"Ya mutanena ni, a gare ku, mai gargaɗi ne, mai bayyanawa"
        },
        {
            "chapter": 71,
            "verse": 3,
            "text": "Cewa ku bauta wa Allah, ku ji tsoron Sa, kuma ku bi ni"
        },
        {
            "chapter": 71,
            "verse": 4,
            "text": "Allah zai gafarta muku daga zunubanku kuma Ya jinkirta muku zuwa ga ajalin da aka ambata. Lalle ne ajalin Allah idan ya zo, ba za a jinkirta Shi ba, da kun kasance masana (ga abin da nake faɗa da, kun bar kafirci)"
        },
        {
            "chapter": 71,
            "verse": 5,
            "text": "(Nuhu) ya ce: \"Ya Ubangijina! Lalle ne, na kirayi mutanena, a cikin dare da yini"
        },
        {
            "chapter": 71,
            "verse": 6,
            "text": "To, amma kirana bai ƙare su ba sai da, gudu (daga gare ni)"
        },
        {
            "chapter": 71,
            "verse": 7,
            "text": "Kuma lalle ne ni, ko da yaushe na kiraye su domin Ka gafarta musu, sai su sanya yatsunsu a cikin kunnuwansu, su lulluɓe da tufafinsu, su doge ga yin laifi. Sun yi girman kai iyakar girman kai"
        },
        {
            "chapter": 71,
            "verse": 8,
            "text": "Sa'an nan lalle ne ni, na kira su, a bayyane"
        },
        {
            "chapter": 71,
            "verse": 9,
            "text": "Sa'an nan lalle ne, na yi yekuwa saboda su, kuma na gana da su a cikin asiri"
        },
        {
            "chapter": 71,
            "verse": 10,
            "text": "Shi na ce, 'Ku nemi gafara daga Ubangijinku, lalle ne shi Ya kasance Mai gafara ne"
        }
    ]
}
{
    "pages": [
        {
            "chapter": 7,
            "verse": 44,
            "text": "Kuma 'yan Aljanna suka kirayi 'yan Wuta suka ce: \"Lalle ne mun sami abin da Ubangijinmu Ya yi mana wa'adi, gaskiya ne. To, shin, kun sami abin da Ubangijinku Ya yi muku wa'adi, gaskiya?\" Suka ce: \"Na'am.\" Sai mai sanarwa ya yi yekuwa, cewa: \"La'anar Allah ta tabbata a kan azzalumai"
        },
        {
            "chapter": 7,
            "verse": 45,
            "text": "Waɗanda suke kangewa daga hanyar Allah, kuma suna neman ta ta zama karkatacciya,. kuma su, game da Lahira, kafirai ne"
        },
        {
            "chapter": 7,
            "verse": 46,
            "text": "Kuma a tsakaninsu akwai wani shamaki,* kuma a kan A'araf akwai wasu maza suna sanin kowa da alamarsu; Kuma suka kirayi abokan Aljamia cewa: \"Aminci ya tabbata a kanku: \"Ba su shige ta ba, alhali kuwa su, suna tsammani"
        },
        {
            "chapter": 7,
            "verse": 47,
            "text": "Kuma idan an juyar da gannansu wajen abokan wuta, su ce: \"Ya Ubangijinmu! Kada Ka sanya mu tare da mutane Azzalumai"
        },
        {
            "chapter": 7,
            "verse": 48,
            "text": "Kuma abokan A'araf suka kirayi wasu maza, suna sanin su da alamarsu, suka ce: \"Tarawar dukiyarku da abin da kuka kasance kuna yi na girman kai, bai wadatar ba daga barinku"
        },
        {
            "chapter": 7,
            "verse": 49,
            "text": "Shin, waɗannan ne waɗanda kuka yi rantsuwa, Allah ba zai same su da rahama ba? Ku shiga Aljanna, babu tsoro akanku, kuma ba ku zama kuna baƙin ciki ba"
        },
        {
            "chapter": 7,
            "verse": 50,
            "text": "Kuma 'yan wuta suka kirayi 'yan Aljanna cewa: \"Ku zubo a kaumu daga ruwa ko kuwa daga abin da Allah Ya azurta ku.\" Su ce: \"Lalle ne Allah Ya haramta su a kan kafirai"
        },
        {
            "chapter": 7,
            "verse": 51,
            "text": "Waɗanda suka riƙi addininsu abin shagala da wasa, kuma rayuwar duniya ta ruɗe su.\" To, a yau Muna mantawa da su, kamar yadda suka manta da haɗuwa da yininsu wannan, da kuma abin da suka kasance da ayoyinMu suna musu"
        }
    ]
}
{
    "pages": [
        {
            "chapter": 43,
            "verse": 11,
            "text": "Kuma Wanda Ya saukar da ruwa daga sama, a kan wani gwargwado, sai Muka rayar da gari matacce game da shi. Kamar haka nan ake fitar da ku (daga kabari)"
        },
        {
            "chapter": 43,
            "verse": 12,
            "text": "Kuma Wanda Ya halitta ma'aura dukansu, kuma Ya sanya muku, daga jirgi da dabbobin ni'ima, abin da kuke hawa"
        },
        {
            "chapter": 43,
            "verse": 13,
            "text": "Domin ku daidaitu a kan bayansa, sa'an nan ku tuna ni'imar Ubangijinku a lokacin da kuka daidaita a kansa kuma ku ce, \"Tsarki ya tabbata ga Wanda Ya hore mana wannan alhali kuwa ba mu kasance masu iya rinjaya gare Shi ba"
        },
        {
            "chapter": 43,
            "verse": 14,
            "text": "Kuma lalle mu haƙiƙa masu* juyawa muke, zuwa ga Ubangijinmu"
        },
        {
            "chapter": 43,
            "verse": 15,
            "text": "Kuma suka sanya *Masa juz'i daga bayinsa. Lalle ne mutum, haƙiƙa, mai yawan kafirci ne, mai bayyanawar kafircin"
        },
        {
            "chapter": 43,
            "verse": 16,
            "text": "Ko za Ya ɗauki 'ya'ya mata daga abin da Yake halittawa ne, kuma Ya zaɓe ku da ɗiya maza"
        },
        {
            "chapter": 43,
            "verse": 17,
            "text": "Alhali kuwa idan an bayar da bushara ga ɗayansu da abin da ya buga misali da shi ga Mai rahama, sai fuskarsa ta yini tana wadda aka baƙanta launinta, kuma yana cike da baƙin ciki"
        },
        {
            "chapter": 43,
            "verse": 18,
            "text": "Ashe, kuma (Allah zai zaɓi) wanda ake reno a cikin ƙawa alhali kuwa ga shi a husuma ba mai iya bayyanawar magana ba"
        },
        {
            "chapter": 43,
            "verse": 19,
            "text": "Kuma suka mayar da mala'iku ('ya'ya) mata, alhali kuwa su, waɗanda suke bayin (Allah) Mai rahama ne! Shin, sun halarci halittarsu ne? za a rubuta shaidarsu kuma a tambaye su"
        },
        {
            "chapter": 43,
            "verse": 20,
            "text": "Kuma suka ce: \"Da Mai rahama ya so, da ba mu bauta musu ba.\" Ba su da wani ilmi game da wancan! Babu abin da suke yi face yanki-faɗi"
        },
        {
            "chapter": 43,
            "verse": 21,
            "text": "Ko Mun ba su wani littafi ne a gabaninsa (Alƙur'ani) saboda haka da shi suke riƙe"
        },
        {
            "chapter": 43,
            "verse": 22,
            "text": "A'a, sun ce dai, \"Lalle mu, mun sami ubanninmu a kan wani addini (na al'ada) kuma lalle mu, a kan gurabansu muke masu neman shiryuwa"
        }
    ]
}
{
    "rukus": [
        {
            "chapter": 7,
            "verse": 26,
            "text": "Ya ɗiyan Adam! Lalle ne Mun saukar da wata tufa* a kanku, tana rufe muku al'aurarku, kuma da ƙawa. Kuma tufar taƙawa wancan ce mafi alheri. Wancan daga ayoyin Allah ne, tsammaninsu suna tunawa"
        },
        {
            "chapter": 7,
            "verse": 27,
            "text": "Ya ɗiyan Adam! Kada Shaiɗan, lalle, ya fitine ku, kamar yadda ya fitar da iyayenku, biyu daga Aljanna, yana fizge tufarsu daga gare su, domin ya nuna musu al'aurarsu. Lalle ne shi, yana ganin ku, shi da rundunarsa, daga inda ba ku ganin su. Lalle ne Mu, Mun sanyaShaiɗan majiɓinci ga waɗanda ba su yin imani"
        },
        {
            "chapter": 7,
            "verse": 28,
            "text": "Kuma idan suka aikata alfasha* su ce: \"Mun sami ubanninmu akanta.\" Kuma Allah ne Ya umurce mu da ita.\"Ka ce: \"Lalle ne, Allah ba Ya umurni da alfasha. Shin kuna faɗar abin da ba ku da saninsa ga Allah"
        },
        {
            "chapter": 7,
            "verse": 29,
            "text": "Ka ce: \"Ubangjina Ya yi umurni da adalci; kuma ku tsayar da fuskokinku a wurin kowane masallaci, kuma ku roƙe Shi, kuna masu tsarkake addini gare Shi. Kamar yadda Ya fara halittarku kuke komawa"
        },
        {
            "chapter": 7,
            "verse": 30,
            "text": "Wata ƙungiya (Allah) Ya shiryar, kuma wata ƙungiya ɓata ta wajaba a kansu; lalle ne su, sun riƙi shaiɗanu majiɓinta, baicin Allah, kuma suna zaton, lalle su, masu shiryuwa ne"
        },
        {
            "chapter": 7,
            "verse": 31,
            "text": "Ya ɗiyan Adam! Ku riƙi ƙawarku a wurin kowane masallaci kuma ku ci, kuma ku sha; Kuma kada ku yi ɓarna. Lalle ne Shi (Allah), ba Ya son masu ɓarna"
        }
    ]
}
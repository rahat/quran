{
    "rukus": [
        {
            "chapter": 4,
            "verse": 60,
            "text": "Shin, ba ka gani ba, zuwa ga waɗanda suke riyawar cewa suna imani da abin da aka saukar zuwa gare ka da abin da aka saukar daga gabaninka, suna nufin su kai ƙara zuwa ga ¦agutu* alhali kuwa, lalle ne, an umurce su da su kafirta da shi, kuma Shaiɗan yana neman ya ɓatar da su, ɓatarwa mai nisa"
        },
        {
            "chapter": 4,
            "verse": 61,
            "text": "Kuma idan aka ce musu: \"Ku zo zuwa ga abin da Allah Ya saukar, kuma zuwa ga Manzo\" za ka ga munafukai* suna kange mutane daga gare ka, kangewa"
        },
        {
            "chapter": 4,
            "verse": 62,
            "text": "To, yaya, idan wata masifa ta same su, saboda abin da hannuwansu suka gabatar sa'an nan kuma su je maka suna rantsuwa da Allah cewa, \"Ba mu yi nufin kome ba sai kyautatawa da daidaitawa"
        },
        {
            "chapter": 4,
            "verse": 63,
            "text": "Waɗannan ne waɗanda Allah Ya san abin da ke cikin zukatansu. Saboda haka ka kau da kai daga gare su, kuma ka yi musu gargaɗi, kuma ka gaya musu, a cikin sha'anin kansu, magana mai nauyi da fasaha"
        },
        {
            "chapter": 4,
            "verse": 64,
            "text": "Kuma ba Mu aiki wani Manzo ba face domin a yi masa ɗa'a da izinin Allah. Kuma da dai lalle su a lokacin da suka zalunci kansu,* sun zo maka sa'an nan suka nemi gafarar Allah kuma Manzo ya nema musu gafara, haƙiƙa, da sun sami Allah Mai karɓar tuba Mai jin ƙai"
        },
        {
            "chapter": 4,
            "verse": 65,
            "text": "To, a'aha! Ina rantsuwa da Ubangijinka, ba za su yi imani ba, sai sun yarda da hukuncinka ga abin da ya saɓa a tsakaninsu, sa'an nan kuma ba su sami wani ƙunci a cikin zukatansu ba, daga abin da ka hukunta, kuma su sallama sallamawa"
        },
        {
            "chapter": 4,
            "verse": 66,
            "text": "Kuma da dai lalle Mu, Mun wajabta musu cewa, \"Ku kashe kanku, ko kuwa ku, fita daga gidajenku,\" da ba su aikata shi ba, face kaɗan daga gare su. Kuma da dai lalle su sun aikata abin da ake yi musu gargaɗi da shi, haƙiƙa, da ya kasance mafi alheri dagagare su, kuma mafi tsanani ga tabbatarwa"
        },
        {
            "chapter": 4,
            "verse": 67,
            "text": "Kuma a sa'an nan, haƙiƙa, da Mun ba su, lada mai girma, daga gun Mu"
        },
        {
            "chapter": 4,
            "verse": 68,
            "text": "Kuma lalle ne, da Mun shiryar da su hanya madaidaiciya"
        },
        {
            "chapter": 4,
            "verse": 69,
            "text": "Kuma waɗannan da suka yi ɗa'a ga Allah da Mazonsa, to, waɗannan suna tare da waɗanda Allah Ya yi ni'ima a kansu, daga annabawa da masu yawan gaskatawa, da masu shahada* da salihai. kuma waɗannan sun kyautatu ga zama abokan tafiya"
        },
        {
            "chapter": 4,
            "verse": 70,
            "text": "Waccan falalar daga Allah take, kuma Allah Ya isa zama Masani"
        }
    ]
}
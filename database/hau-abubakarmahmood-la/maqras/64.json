{
    "maqras": [
        {
            "chapter": 7,
            "verse": 65,
            "text": "Kuma zuwa ga Adawa, ɗan'uwansu Hudu, ya ce: \"Ya mutanena! Ku bauta wa Allah! Ba ku da wani abin bauta wa, waninSa. Shin fa, ba za ku yi taƙawa ba"
        },
        {
            "chapter": 7,
            "verse": 66,
            "text": "Mashawarta waɗanda suka kafirta daga mutanensa suka ce: \"Lalle ne mu, haƙiƙka, Muna ganin ka a cikin wata wauta! Kuma lalle ne mu, haƙiƙa, Muna zaton ka daga maƙaryata"
        },
        {
            "chapter": 7,
            "verse": 67,
            "text": "Ya ce: \"Ya mutanena! Babu wata wauta a gare ni, kuma amma ni, Manzo ne daga Ubangijin halittu"
        },
        {
            "chapter": 7,
            "verse": 68,
            "text": "Ina iyar muku da saƙonnin Ubangijina, kuma ni, gare ku, mai nasiha ne amintacce"
        },
        {
            "chapter": 7,
            "verse": 69,
            "text": "Shin, kuma kun yi mamaki cewa ambato daga Ubangijinku ya zo muku a kan wani namiji daga gare ku, domin ya yi muku gargaɗi? Kuma ku tuna a lokacin da Ya sanya ku masu mayewa daga bayan mutanen Nuhu, kuma Ya ƙara muku zati a cikin halitta. Saboda haka ku tuna ni'imomin Allah; tsammaninku kuna cin nasara"
        },
        {
            "chapter": 7,
            "verse": 70,
            "text": "Suka ce: \"Shin, ka zo mana ne domin mu bauta wa Allah Shi kaɗai, kuma mu bar abin da ubanninmu suka kasance suna bauta wa? To, ka zo mana da abin da kake yi mana wa'adi da shi idan ka kasance daga masu gaskiya"
        },
        {
            "chapter": 7,
            "verse": 71,
            "text": "Ya ce: \"Haƙiƙa azaba da fushi sun auku a kanku daga Ubangijinku! Shin, kuna jayayya da ni a cikin wasu sunaye waɗanda ku ne kuka yi musu sunayen, ku da ubanninku, Allah bai saukar da wani dalili ba a gare su? To, ku yi jira. Lalle ne ni, tare da ku mai jira ne"
        },
        {
            "chapter": 7,
            "verse": 72,
            "text": "To, sai Muka tsirar da shi, shi da waɗanda suke tare da shi saboda wata rahama daga gare Mu, kuma Muka katse ƙarshen waɗanda suka ƙaryata game da ayoyinMu, kuma ba su kasance muminaiba"
        },
        {
            "chapter": 7,
            "verse": 73,
            "text": "Kuma zuwa ga Samudawa ɗan'uwansu, Salihu, ya ce: \"Ya mutanena! Ku bauta wa Allah; ba ku da wani abin bauta wa wanninSa. Haƙiƙa hujja bayyananniya ta zo muku daga Ubangijinku! wannan raƙumar Allah ce, a gare ku, wata aya ce. Sai ku bar ta ta ci, a cikin ƙasar Allah, kuma kada ku shafe ta da wata cuta har azaba mai raɗaɗi ta kama ku"
        },
        {
            "chapter": 7,
            "verse": 74,
            "text": "Kuma ku tuna a lokacin da Ya sanya ku mamaya daga bayan Adawa kuma Ya zaunar da ku a cikin ƙasa, kuna riƙon manyan gidaje daga tuddanta, kuma kuna sassaƙar ɗakuna daga duwatsu; saboda haka ku tuna ni'imomin Allah, kuma kada ku yi ɓarna a cikin ƙasa kuna masu fasadi"
        },
        {
            "chapter": 7,
            "verse": 75,
            "text": "Mashawarta waɗanda suka yi girman kai daga mutanensa suka ce ga waɗanda aka raunanar*, ga waɗanda suka yi imani daga gare su: \"Shin, kuna sanin cewaSalihu manzo ne daga Ubangijinsa?\" Suka ce: \"Lalle ne mu, da abin daaka aiko shi, masu imani ne"
        },
        {
            "chapter": 7,
            "verse": 76,
            "text": "Waɗanda suka yi girman kai suka ce: \"Lalle ne mu, ga abin da kuka yi imani da shi kafirai ne"
        },
        {
            "chapter": 7,
            "verse": 77,
            "text": "Sai suka soke raƙumar, kuma suka kangare daga barin umurnin Ubangijinsu, kuma suka ce: \"Ya Salihu! Ka zo mana da abin da kake yi mana wa'adi da shi, idan ka kasance daga manzanni"
        },
        {
            "chapter": 7,
            "verse": 78,
            "text": "Sai tsawa ta kama su, saboda haka suka wayi gari a cikin gidansu guggurfane"
        },
        {
            "chapter": 7,
            "verse": 79,
            "text": "Sai ya juya daga barinsu, kuma ya ce: \"Ya mutanena! Lalle ne, haƙiƙa, na iyar muku damanzancin Ubangijina. Kuma na yi muku nasiha kuma amma ba ku son masu nasiha"
        },
        {
            "chapter": 7,
            "verse": 80,
            "text": "Da Luɗu, a lokacin daya ce wa mutanensa: \"Shin, kuna je wa alfasha, babu kowa da ya gabace ku da ita daga halittu"
        },
        {
            "chapter": 7,
            "verse": 81,
            "text": "Lalle ne ku, haƙiƙa kuna je wa maza da sha'awa, baicin mata; A'a, ku mutane ne maɓarnata"
        },
        {
            "chapter": 7,
            "verse": 82,
            "text": "Kuma babu abin da ya kasance jawabin mutanensa, face ɗai suka ce: \"Ku fitar da su daga alƙaryarku: lalle ne su, wasumutane ne masu da'awar tsarki"
        },
        {
            "chapter": 7,
            "verse": 83,
            "text": "Sai Muka tsirar da shi, shi da iyalansa, face matarsa, ta kasance daga masu wanzuwa"
        },
        {
            "chapter": 7,
            "verse": 84,
            "text": "Kuma Muka yi ruwa a kansu da wani irin ruwa; Sai ka duba yadda aƙibar masu laifi ta kasance"
        },
        {
            "chapter": 7,
            "verse": 85,
            "text": "Kuma zuwa Madayana ɗan'uwansu Shu'aibu, ya ce: \"Ya mutanena! Ku bauta wa Allah; ba ku da wani abin bauta wa waninSa. Lalle ne, wata hujja bayyananniya daga Ubangijinku ta zo muku! Sai ku cika mudu da sikeli kumakada ku nakasa wa mutane kayansu, kuma kada ku yi fasadi a cikin ƙasa a bayan gyaranta. Wannan ne mafi alheri a gare ku, idan kun kasance muminai"
        },
        {
            "chapter": 7,
            "verse": 86,
            "text": "Kuma kada ku zauna ga kowane tafarki kuna ƙyacewa, kuma kuna kangewa, daga hanyar Allah, ga wanda ya yi imani da shi, kuma kuna neman ta ta zama karkatacciya, kuma ku tuna, a lokacin da kuka kasance kaɗan, sai Ya yawaita ku, kuma ku duba yadda aƙibar masu fasadi ta kasance"
        },
        {
            "chapter": 7,
            "verse": 87,
            "text": "Kuma idan wata ƙungiya daga gare ku ta kasance ta yi imani da abin da aka aiko ni da shi, kuma wata ƙungiya ba ta yi imani ba, to, ku yi haƙuri, har Allah Ya yi hukunci a tsakaninmu; kuma Shi ne Mafi alherin masu hukunci"
        }
    ]
}
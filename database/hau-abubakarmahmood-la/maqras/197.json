{
    "maqras": [
        {
            "chapter": 43,
            "verse": 24,
            "text": "(Sai mai gargaɗin) ya ce: \"Shin, ban zo muku da abin da ya fi zama shiriya daga abin da kuka sami ubanninku a kansa ba?\" Suka ce, \"Lalle mu dai masu kafirta ne game da abin da aka aiko ku da shi"
        },
        {
            "chapter": 43,
            "verse": 25,
            "text": "Saboda haka Muka yi musu azabar ramuwa. To, ka dubi yadda aƙibar masu ƙaryatawa take"
        },
        {
            "chapter": 43,
            "verse": 26,
            "text": "Kuma (ka ambaci) lokacin da Ibrahim ya ce wa ubansada mutanensa, \"Lalle ni mai barranta ne daga abin da kuke bautawa"
        },
        {
            "chapter": 43,
            "verse": 27,
            "text": "Face wannan *da Ya ƙaga halittata, to, lalle Shi ne zai shiryar da ni"
        },
        {
            "chapter": 43,
            "verse": 28,
            "text": "Kuma (Ibrahim) ya sanya (ita wannan magana) kalma mai wanzuwa a cikin zuriyarsa, tsammaninsu su komo daga ɓata"
        },
        {
            "chapter": 43,
            "verse": 29,
            "text": "A'a, Na jiyar da waɗannan mutane daɗi su da ubanninsu har gaskiya, da Manzo mai bayyanawar gaskiyar, ya zo musu"
        },
        {
            "chapter": 43,
            "verse": 30,
            "text": "Kuma a lokacin da gaskiyar ta je musu sai suka ce: \"Wannan sihiri ne kuma mu masu kafirta da shi ne"
        },
        {
            "chapter": 43,
            "verse": 31,
            "text": "Kuma suka ce: \"Don me ba a saukar da wannan Alƙur'ani a kan wani mutum mai girma daga alƙaryun* nan biyu ba"
        },
        {
            "chapter": 43,
            "verse": 32,
            "text": "Shin, su ne ke raba rahamar Ubangijinka? Mu ne, Muka raba musu abincinsu a cikin rayuwar duniya, kuma Muka ɗaukaka waɗansunsu a kan waɗansu da darajoji domin waɗansunsu su riƙi waɗansu leburori kumarahamar Ubangijinka (ta Annabci*), ita ce mafificiya daga abin da suke tarawa"
        },
        {
            "chapter": 43,
            "verse": 33,
            "text": "Kuma ba domin mutane su kasance al'umma ɗaya ba, lalle ne, da Mun sanya wa masu kafirce wa Mai Rahama, a gidajensu, rufi na azurfa, kuma da matakalai, ya zama a kanta suke taƙawa"
        },
        {
            "chapter": 43,
            "verse": 34,
            "text": "(Kuma a gidajensu, Mu sanya) ƙyamare da gadaje, a kansu suke kishingiɗa"
        },
        {
            "chapter": 43,
            "verse": 35,
            "text": "Da zinariya. Kuma dukan wancan abu bai zama ba, sai jin daɗin rayuwar duniya nekawai' alhali kuwa Lahira, a wurin Ubangijinka, ta masu taƙawa ce"
        },
        {
            "chapter": 43,
            "verse": 36,
            "text": "Kuma wanda ya makanta daga barin hukuncin Mai rahama, to, za Mu lulluɓe shi da shaiɗan, watau shi ne abokinsa"
        },
        {
            "chapter": 43,
            "verse": 37,
            "text": "Kuma lalle su haƙiƙa suna kange su daga hanya, kuma suna Zaton cewa su masu shiryuwa ne"
        },
        {
            "chapter": 43,
            "verse": 38,
            "text": "Har a lokacin da (abokin Shaiɗan) ya zo Mana (ya mutu) sai ya ce: (wa Shaiɗan) \"Da dai a tsakanina da tsakaninka akwai nisan gabas da yamma, saboda haka, tir da kai ga zama abokin mutum"
        },
        {
            "chapter": 43,
            "verse": 39,
            "text": "Kuma (wannan magana) ba za ta amfane ku ba, a yau, domin kun yi zalunci, lalle ku masu tarewa ne a cikin azaba"
        },
        {
            "chapter": 43,
            "verse": 40,
            "text": "Shin to, kai kana jiyar da kurma ne, ko kana shiryar da makaho da wanda ke a cikin ɓata bayyananna"
        },
        {
            "chapter": 43,
            "verse": 41,
            "text": "To, ko dai Mu tafi *da kai to, lalle Mu, masu yin azabarramu, wa ne a kansu"
        },
        {
            "chapter": 43,
            "verse": 42,
            "text": "Ko kuma Mu nuna maka abin da Muka yi musu wa'adi, to, lalle Mu, Masu ikon tasarrufi a kansu ne"
        },
        {
            "chapter": 43,
            "verse": 43,
            "text": "Saboda haka, ka yi riƙo ga abin da aka yi wahayi da shi zuwa gaie ka. Lalle ne kai, kana a kan hanya madaidaiciya"
        },
        {
            "chapter": 43,
            "verse": 44,
            "text": "Kuma shi (abin wahayin) ambato (na ɗaukaka) ne a gare ka da kuma ga mutanenka, kuma za a tambaye ku"
        },
        {
            "chapter": 43,
            "verse": 45,
            "text": "Kuma ka tambayi waɗanda Muka aika a gabaninka daga Manzannin Mu, \"Shin, Mun sanya waɗansu gumaka, wasun (Allah), Mai rahama, ana bauta musu"
        },
        {
            "chapter": 43,
            "verse": 46,
            "text": "Kuma lalle ne, haƙiƙa, Mun aika Musa, game da ayoyin Mu, zuwa ga Fir'auna da mashawartansa, sai ya ce: \"Lalle ni, Manzo ne daga Ubangijin halittu"
        },
        {
            "chapter": 43,
            "verse": 47,
            "text": "To, a lokacin da ya je musu da ayoyin Mu, sai ga su suna yi musu dariya"
        },
        {
            "chapter": 43,
            "verse": 48,
            "text": "Kuma ba Mu nuna musu wata aya ba, face ita ce mafi girma daga 'yar'uwarta. Kuma Muka kama su da azaba, tsammaninsu ko suna komowa"
        },
        {
            "chapter": 43,
            "verse": 49,
            "text": "Kuma suka ce: \"Ya kai mai sihiri! Ka roƙa mana Ubangijinka da albarkacin abin da yi alkawari a wurinka, lalle mu, haƙiƙa, masu shiryuwa ne"
        },
        {
            "chapter": 43,
            "verse": 50,
            "text": "To, a lokacin da duk Muka kuranye musu azaba, sai ga su suna warware alkawarinsu"
        },
        {
            "chapter": 43,
            "verse": 51,
            "text": "Kuma Fir'auna ya yi kira a cikin mutanensa, ya ce: \"Ya mutanena! Ashe mulkin Masar ba a gare ni yake ba, kuma waɗannan koguna suna gudana daga ƙarƙashina? Ashe, ba ku gani ba"
        },
        {
            "chapter": 43,
            "verse": 52,
            "text": "Ko kuma ba ni ne mafifici ba daga wannan wanda yake shi wulakantacce ne kuma ba ya iya bayyanawar magana sai da ƙyar"
        },
        {
            "chapter": 43,
            "verse": 53,
            "text": "To, don me, ba a jefa mundaye na zinariya a kansaba, ko kuma mala'iku su taho tare da shi haɗe"
        },
        {
            "chapter": 43,
            "verse": 54,
            "text": "Sai ya sassabce hankalin mutanensa, saboda haka suka bi shi. Lalle su, sun kasance waɗansu irin mutane ne fasiƙai"
        },
        {
            "chapter": 43,
            "verse": 55,
            "text": "Saboda haka a lokacin da suka husatar da Mu, Muka yi musu azabar ramuwa sai Muka nutsar da su gaba ɗaya"
        },
        {
            "chapter": 43,
            "verse": 56,
            "text": "Sai Muka sanya su magabata kuma abin misali ga mutanen ƙarshe"
        }
    ]
}
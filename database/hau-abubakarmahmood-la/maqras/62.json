{
    "maqras": [
        {
            "chapter": 7,
            "verse": 31,
            "text": "Ya ɗiyan Adam! Ku riƙi ƙawarku a wurin kowane masallaci kuma ku ci, kuma ku sha; Kuma kada ku yi ɓarna. Lalle ne Shi (Allah), ba Ya son masu ɓarna"
        },
        {
            "chapter": 7,
            "verse": 32,
            "text": "Ka ce: \"Wane ne ya haramta ƙawar Allah, wadda Ya fitar saboda bayinSa, da masu daɗi daga abinci?\" Ka ce: \"Su, domin waɗanda suka yi imani suke a cikin rayuwar duniya, suna keɓantattu a Ranar Kiyama. \"Kamar wannan ne Muke bayyana ayoyi, daki-daki, ga mutanen da suke sani"
        },
        {
            "chapter": 7,
            "verse": 33,
            "text": "Ka ce: \"Abin sani kawai, Ubangijina Ya hana abubuwanalfasha; abin da ya bayyana daga gare su da abin da ya ɓoyu, da zunubi da rarraba jama'a, ba da wani hakki ba, kuma da ku yi shirki da Allah ga abin da bai saukar da wani dalili ba gare shi, kuma da ku faɗi abin da ba ku sani ba, ga Allah"
        },
        {
            "chapter": 7,
            "verse": 34,
            "text": "Kuma ga kowace al'umma akwai ajali. Sa'an nan idan ajalinsu ya je, ba za a yi musu jinkiri ba, sa'a guda, kuma ba za su gabace shi ba"
        },
        {
            "chapter": 7,
            "verse": 35,
            "text": "Ya ɗiyan Adam! Ko dai wasu manzanni, daga cikinku, su je muku, suna gaya muku ayoyiNato, wanda ya yi taƙawa, kuma ya gyara aikinsa, to, babu tsoro a kansu, kuma ba su yin baƙin ciki"
        },
        {
            "chapter": 7,
            "verse": 36,
            "text": "Kuma waɗanda suka ƙaryata game da ayoyinMu, kuma suka yi girman kai daga gare su, waɗannan su ne abokan wuta, su, a cikinta madawwama ne"
        },
        {
            "chapter": 7,
            "verse": 37,
            "text": "To, wane ne mafi zalunci daga wanda ya ƙirƙira ƙarya ga Allah, ko kuwa ya ƙaryata game da ayoyinSa? Waɗannan rabonsu daga Littafi yana samunsu, har a lokacin da ManzanninMu suka je musu, suna karɓar rayukansu, su ce: \"Ina abin da kuka kasance kuna kira, baicin Allah?\" Su ce: \"Sun ɓace daga gare mu, \"Kuma su yi shaida a kansu cewa lalle su, sun kasance kafirai"
        },
        {
            "chapter": 7,
            "verse": 38,
            "text": "Ya ce: \"Ku shiga a cikin al'ummai waɗanda, haƙiƙa, sun shige daga gabaninku, daga aljannu da mutane, a cikin Wuta. A ko da yaushe wata al'umma ta shiga sai ta la'ani 'yar'uwarta, har idan suka riski juna, a cikinta, gaba ɗaya, ta ƙarshensu ta ce wa ta farkonsu: \"Ya Ubangijinmu! Waɗannan ne suka ɓatar da mu, sai Ka kawo musu azaba ninki daga wuta.\" Ya ce: \"Ga kowane* akwai ninki; kuma amma ba ku sani ba"
        },
        {
            "chapter": 7,
            "verse": 39,
            "text": "Kuma ta farkonsu ta ce wa ta ƙarshe: \"To, ba ku da wata falala a kanmu, sai ku ɗanɗana azaba saboda abin da kuka kasance kuna tarawa"
        },
        {
            "chapter": 7,
            "verse": 40,
            "text": "Lalle ne waɗanda suka ƙaryata game da ayoyinMu, kuma suka yi girman kai daga barinsu, ba za a bubbuɗe musu kofofin sama ba, kuma ba su shiga Aljanna sai raƙumi ya shiga kafar allura, kuma kamar wannan ne Muke saka wa masu laifi"
        },
        {
            "chapter": 7,
            "verse": 41,
            "text": "Suna da wata shimfiɗa daga Jahannama kuma daga samansu akwai wasu murafai. Kuma kamar wancan ne Muke saka wa azzalumai"
        },
        {
            "chapter": 7,
            "verse": 42,
            "text": "Kuma waɗanda suka yi imani, kuma suka aikata ayyukan ƙwarai, ba Mu ƙallafa wa rai face iyawarsa, Waɗannan ne abokan Aljanna, su, a cikinta, madawwma ne"
        },
        {
            "chapter": 7,
            "verse": 43,
            "text": "Kuma Muka fitar da abin da yake a cikin ƙirazansu, daga ƙiyayya, ƙoramu suna gudana daga ƙarƙashinsu, kuma suka ce: \"Godiya ta tabbata ga Allah, wanda Ya shiryar da mu ga wannan. Kuma ba mu kasance muna iya shiryuwa ba, ba domin Allah Ya shiryar da mu ba. Lalle ne haƙiƙa, Manzannin Ubangjinmu, sun je mana da gaskiya.\" Kuma aka kira su, cewa: \"Waccan Aljlnna an gadar da ku ita, saboda abin da kuka kasance kuna aikatawa"
        },
        {
            "chapter": 7,
            "verse": 44,
            "text": "Kuma 'yan Aljanna suka kirayi 'yan Wuta suka ce: \"Lalle ne mun sami abin da Ubangijinmu Ya yi mana wa'adi, gaskiya ne. To, shin, kun sami abin da Ubangijinku Ya yi muku wa'adi, gaskiya?\" Suka ce: \"Na'am.\" Sai mai sanarwa ya yi yekuwa, cewa: \"La'anar Allah ta tabbata a kan azzalumai"
        },
        {
            "chapter": 7,
            "verse": 45,
            "text": "Waɗanda suke kangewa daga hanyar Allah, kuma suna neman ta ta zama karkatacciya,. kuma su, game da Lahira, kafirai ne"
        },
        {
            "chapter": 7,
            "verse": 46,
            "text": "Kuma a tsakaninsu akwai wani shamaki,* kuma a kan A'araf akwai wasu maza suna sanin kowa da alamarsu; Kuma suka kirayi abokan Aljamia cewa: \"Aminci ya tabbata a kanku: \"Ba su shige ta ba, alhali kuwa su, suna tsammani"
        }
    ]
}
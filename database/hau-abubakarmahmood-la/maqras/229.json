{
    "maqras": [
        {
            "chapter": 72,
            "verse": 1,
            "text": "Ka ce: \"An yi wahayi zuwa gare ni cewa wasu jama'a na aljannu sun saururi (karatuna), sai suka ce: Lalle ne mu mun ji wani abin karantawa (Alƙui'ani), mai ban mamaki"
        },
        {
            "chapter": 72,
            "verse": 2,
            "text": "Yana nuni zuwa ga hanyar ƙwarai, saboda haka mun yi imani da shi ba za mu koma bauta wa Ubangijinmu tare da kowa ba"
        },
        {
            "chapter": 72,
            "verse": 3,
            "text": "Kuma lalle ne shi girman Ubangijinmu, Ya ɗaukaka, bai riƙi mata ba, kuma bai riƙi ɗa ba"
        },
        {
            "chapter": 72,
            "verse": 4,
            "text": "Kuma lalle ne shi, wawanmu ya kasance yana faɗar abin da ya ƙetare haddi ga Allah"
        },
        {
            "chapter": 72,
            "verse": 5,
            "text": "Kuma lalle ne mu, mun yi zaton mutum da aljani ba za su iya faɗar ƙarya ba ga Allah"
        },
        {
            "chapter": 72,
            "verse": 6,
            "text": "Kuma lalle ne shi wasu maza daga cikin mutane, sun kasance suna neman tsari da wasu maza daga cikin aljannu, saboda haka suka ƙara musu girman kai"
        },
        {
            "chapter": 72,
            "verse": 7,
            "text": "Kuma lalle ne su, sun yi zato, kamar yadda kuka yi zato, cewa Allah ba zai aiko kowa ba"
        },
        {
            "chapter": 72,
            "verse": 8,
            "text": "Kuma lalle ne mu mun nemi (hawan) sama, sai muka, same ta an cika ta da tsaro mai tsanani da kuma yulaye"
        },
        {
            "chapter": 72,
            "verse": 9,
            "text": "Kuma lalle ne mu, mun kasance muna zama daga gareta, a wuraren zama domin saurare. To wanda ya yi saurare a yanzu, zai sami yula, mai dako dominsa"
        },
        {
            "chapter": 72,
            "verse": 10,
            "text": "Kuma lalle ne mu ba mu sani ba, shin, sharri ne aka yi nufi ga waɗanda ke cikin ƙasa, ko Ubangijinsu Ya yi nufin shiriya a gare su ne"
        },
        {
            "chapter": 72,
            "verse": 11,
            "text": "Kuma lalle ne mu, akwai salaihai a cikinmu, kuma akwai a cikinmu waɗanda ba haka ba mun kasance ƙungiyoyi dabam-dabam"
        },
        {
            "chapter": 72,
            "verse": 12,
            "text": "Kuma lalle ne mu mun tabbata ba za mu buwayi Allah ba, a cikin ƙasa, kuma ba za mu buwaye Shi da gudu ba"
        },
        {
            "chapter": 72,
            "verse": 13,
            "text": "Kuma lalle ne mu, a lokacin da muka ji shiriya, mun yi imani da ita. To wanda ya yi iimani da Uhangijinsa, ba zai ji tsoron nakkasa ba, kuma ba zai ji tsoron zalunci ba"
        },
        {
            "chapter": 72,
            "verse": 14,
            "text": "Kuma lalle ne mu akwai a cikinmu, waɗanda suka miƙa wuya, kuma akwai a cikinmu karkatattu. to, wanda ya miƙa wuya waɗancan kam sun nufi shiryuwa"
        },
        {
            "chapter": 72,
            "verse": 15,
            "text": "Kuma amma karkatattu sai suka kasance makamashi ga Jahannama"
        },
        {
            "chapter": 72,
            "verse": 16,
            "text": "Kuma da sun tsayu* sosai a kan hanya, da lalle Mun shayar da su ruwa mai yawa"
        },
        {
            "chapter": 72,
            "verse": 17,
            "text": "Domin Mu jarraba su a ciki, kuma wanda ya kau da kai daga tuna Ubangijinsa, Ubangijinsa zai shigar da shi azaba mai hauhawa"
        },
        {
            "chapter": 72,
            "verse": 18,
            "text": "Kuma lalle ne wuraren sujada na Allah ne, saboda haka kada ku kira kowa tare da Allah (da su, a cikinsu)"
        },
        {
            "chapter": 72,
            "verse": 19,
            "text": "Kuma, lalle ne shi, a lokacin da bawan Allah* ke kiran Sa sun yi kusa su zama kamar shirgi a kansa"
        },
        {
            "chapter": 72,
            "verse": 20,
            "text": "Ka ce: \"lna kiran Ubangijina ne kawai, kuma ba zan tara kowa da Shi ba"
        },
        {
            "chapter": 72,
            "verse": 21,
            "text": "Ka ce: \"Lalle ne, ni ba ni mallakar wata cuta gare ku, kuma ba ni mallakar wani alheri"
        },
        {
            "chapter": 72,
            "verse": 22,
            "text": "Ka ce: \"Lalle ne, ni kowa ba ya iya cetona daga Allah, kuma ba zan iya samun mafaka ba daga gare Shi"
        },
        {
            "chapter": 72,
            "verse": 23,
            "text": "Face iyarwa, daga Allah, da manzancinsa. To, wanda ya saɓa wa Allah da Manzon Sa, to, lalle yana da wutar Jahannama suna masu dawwama a cikinta, har abada"
        },
        {
            "chapter": 72,
            "verse": 24,
            "text": "Har idan sun ga abin da ake yi musu gargaɗi da shi, to, za su san wanda ya zama mafi raunin mataimaki da mafi ƙarancin adadi"
        },
        {
            "chapter": 72,
            "verse": 25,
            "text": "Ka ce: \"Ban sani ba a kusa ne abin da ake yi muku gargaɗi da shi, ko Ubangijina Ya sanya masa dogon ajali"
        },
        {
            "chapter": 72,
            "verse": 26,
            "text": "Shi ɗai ne Masanin fake saboda haka, ba Ya bayyana gaibinsa ga kowa"
        },
        {
            "chapter": 72,
            "verse": 27,
            "text": "Face ga wanda Ya yarda da shi, wato wani manzo sa'an nan lalle ne, zai sanya* gadi a gaba gare shi da baya gare shi"
        },
        {
            "chapter": 72,
            "verse": 28,
            "text": "Domin Ya san lalle, sun iyar da saƙonnin Ubangijinsu, kuma (Shi Ubangijin) Ya kewaye su da sani, kuma Ya lissafe dukan kome da ƙididdiga"
        },
        {
            "chapter": 73,
            "verse": 1,
            "text": "Ya wanda ya lulluɓe"
        },
        {
            "chapter": 73,
            "verse": 2,
            "text": "Ka tsayu domin yin salla a cikin dare (duka) face kaɗan"
        },
        {
            "chapter": 73,
            "verse": 3,
            "text": "Rabinsa, ko ka rage abu kaɗan daga gare shi"
        },
        {
            "chapter": 73,
            "verse": 4,
            "text": "Ko ka ƙara kansa kuma ka kyautata karanta Alƙu'ani, daki daki"
        },
        {
            "chapter": 73,
            "verse": 5,
            "text": "Lalle ne, Mu, za Mu jefa maka magana mai nauyi"
        },
        {
            "chapter": 73,
            "verse": 6,
            "text": "Lalle ne, tashin dare shi ne mafi tsananin natsuwa, kuma mafi daidaituwa ga magana"
        },
        {
            "chapter": 73,
            "verse": 7,
            "text": "Lalle ne, kana da, a cikin yini, wani tasihi mai tsawo"
        },
        {
            "chapter": 73,
            "verse": 8,
            "text": "Kuma ka ambaci sunan Ubangijinka, kuma ka yanke (ƙauna daga kowa ka koma) zuwa gare Shi, yankewa"
        },
        {
            "chapter": 73,
            "verse": 9,
            "text": "Shi ne Ubangijin mafitar rana da mafaɗarta, babu abin bautawa face Shi. Saboda haka ka riƙe Shi wakili"
        },
        {
            "chapter": 73,
            "verse": 10,
            "text": "Kuma ka yi haƙuri ga abin da suke faɗa, kuma ka ƙaurace musu, ƙauracewa mai kyawo"
        },
        {
            "chapter": 73,
            "verse": 11,
            "text": "Kuma ka bar Ni da masu ƙaryatawa, mawadata, kuma ka jinkirta musu kaɗan"
        },
        {
            "chapter": 73,
            "verse": 12,
            "text": "Lalle ne, a wurin Mu, akwai wasu maruruwa masu nauyi da Jahim"
        },
        {
            "chapter": 73,
            "verse": 13,
            "text": "Da wani abinci mai maƙara da azaba mai raɗaɗi"
        },
        {
            "chapter": 73,
            "verse": 14,
            "text": "Ranar da ƙasa ke raurawa, da duwatsu kuma duwatsu su kasance tudun rairayi mai malala"
        },
        {
            "chapter": 73,
            "verse": 15,
            "text": "Lalle ne, Mu. Mun aika zuwa gare ku, wani Manzo* mai shaida a kanku, kamar yadda Muka aika wani Manzo** zuwaga Fir'auna"
        },
        {
            "chapter": 73,
            "verse": 16,
            "text": "Sai Fir'auna ya saɓa wa Manzon, saboda haka Muka kama shi kamu mai tsanani"
        },
        {
            "chapter": 73,
            "verse": 17,
            "text": "To, yaya, idan kun kafirta, za ku kare (azabar) wani yini mai mayar da yara (tsofaffi) masu hurhura"
        },
        {
            "chapter": 73,
            "verse": 18,
            "text": "Sama za ta tsage a cikinsa, wa'adinsa ya kasance mai aukuwa"
        },
        {
            "chapter": 73,
            "verse": 19,
            "text": "Lalle ne, wannan wata tunatarwa ce, sai dai wanda ya so, ya kama hanyar ƙwarai zuwa ga Ubangijinsa"
        }
    ]
}
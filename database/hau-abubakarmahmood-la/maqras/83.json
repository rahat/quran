{
    "maqras": [
        {
            "chapter": 9,
            "verse": 122,
            "text": "Kuma ba ya kasancewa ga muminai su fita zuwa yaƙi gaba ɗaya.* Saboda haka, don me ne wata jama'a daga kowane ɓangare daga gare su ba ta fita (zuwa neman ilimi ba) domin su nemi ilimi ga fahimtar addini kuma domin su yi gargaɗi ga mutanen su idan sun koma zuwa gare su, tsammanin su, suna yin sauna"
        },
        {
            "chapter": 9,
            "verse": 123,
            "text": "Ya ku waɗanda suka yi imani! Ku yaƙi waɗanda suke kusantar* ku daga kafirai. Kuma su sami tsanani daga gare ku. Kuma ku sani cewa Allah Yana tare da masu taƙawa"
        },
        {
            "chapter": 9,
            "verse": 124,
            "text": "Kuma idan aka saukar* da wata sura, to, daga gare su akwai waɗanda suke cewa: \"Wane a cikinku wannan sura ta ƙara masa imani?\" To amma waɗanda suka yi imani, kuma su, suna yin bushara (da ita)"
        },
        {
            "chapter": 9,
            "verse": 125,
            "text": "Amma kuma waɗanda suke a cikin zukatansu akwai cuta, to, ta ƙara musu ƙazanta zuwa ga ƙazantarsu, kuma su mutu alhalin kuwa suna kafirai"
        },
        {
            "chapter": 9,
            "verse": 126,
            "text": "Shin, ba su ganin cewa ana fitinar su a cikin kowace shekara: Sau ɗaya ko kuwa sau biyu, sa'an nan kuma ba su tuba, kuma ba su zama suna tunani ba"
        },
        {
            "chapter": 9,
            "verse": 127,
            "text": "Kuma idan haƙiƙa, aka saukar da wata sura, sai sashensu ya yi dubi zuwa ga wani sashe, (su ce): \"Shin, wani mutum yana ganin ku?\" Sa'an nan kuma sai su juya. Allah Ya juyar da zukatan su, domin, haƙiƙa su mutane ne, ba su fahimta"
        },
        {
            "chapter": 9,
            "verse": 128,
            "text": "Lalle ne, haƙiƙa, Manzo* daga cikinku ya je muku. Abin da kuka wahala da shi mai nauyi ne a kansa. Mai kwaɗayi ne saboda ku. Ga muminai Mai tausayi ne, Mai jin ƙai"
        },
        {
            "chapter": 9,
            "verse": 129,
            "text": "To, idan sun juya, sai ka ce: Ma'ishina Allah ne. Babu abin bautawa face shi. A gare Shi nake dogara. Kuma Shi ne Ubangijin Al'arshi mai girma"
        },
        {
            "chapter": 10,
            "verse": 1,
            "text": "L.R. Waɗancan ayoyin littafi ne kyautatacce"
        },
        {
            "chapter": 10,
            "verse": 2,
            "text": "Shin, ya zama abin mamaki ga mutane domin Mun yi wahayi zuwa ga wani namiji daga gare su cewa, \"Ka yi gargaɗi ga mutane kuma ka yi bushara ga waɗanda suka yi imani da cewa: Lalle ne suna da abin gabatarwar gaskiya a wurin Ubangijinsu.\"Kafirai suka ce: \"Lalle ne wan nan, haƙiƙa, masihirci ne bayyananne"
        },
        {
            "chapter": 10,
            "verse": 3,
            "text": "Lalle Allah ne Ubangijinku wanda Ya halicci sammai da ƙasa a cikin kwana shida, sa'an nan kuma Ya daidaita a kan Al'arshi Yana gudanar da al'amari. Babu wani maceci face a bayan izninSa. Wannan ne Allah, Ubangijinku, sai ku bauta Masa. Shin fa, ba ku tunani"
        },
        {
            "chapter": 10,
            "verse": 4,
            "text": "zuwa gare Shi makomarku take gaba ɗaya, wa'adin Allah gaskiya ne. Haƙiƙa, Shi ne Yake fara halitta, sa'an nan kuma Ya mayar da ita domin Ya saka wa waɗanda suka yi imani kuma suka aikata ayyukan ƙwarai da adalci, kuma waɗanda suka kafirta suna da abin sha daga ruwan zafi, da azaba mai raɗaɗi, saboda abin da suka kasance suna yi na kafirci"
        },
        {
            "chapter": 10,
            "verse": 5,
            "text": "Shi ne wanda Ya sanya muku rana, babban haske, da wata mai haske, kuma Ya ƙaddara shi ga Manziloli, domin ku san ƙidayar shekaru da lissafi. Allah bai halitta wan nan ba, face da gaskiya, Yana bayyana ayoyi daki-daki domin mutane waɗan da suke sani"
        },
        {
            "chapter": 10,
            "verse": 6,
            "text": "Lalle ne a cikin saɓawar dare da yini, da abin da Allah Ya halitta a cikin sammai da ƙasa, haƙiƙaakwai ayoyi ga mutane waɗan da suke yin taƙawa"
        },
        {
            "chapter": 10,
            "verse": 7,
            "text": "Lalle ne waɗanda ba su ƙaunar gamuwa da Mu, kuma suka yarda da rayuwar duniya kuma suka natsu da ita, da waɗanda suke gafalallu ne daga ayoyin Mu"
        },
        {
            "chapter": 10,
            "verse": 8,
            "text": "Waɗannan matattararsu Jahannama ce saboda abin da suka kasance suna tsirfatawa"
        },
        {
            "chapter": 10,
            "verse": 9,
            "text": "Lalle ne waɗanda suka yi imani kuma suka aikata ayyukan ƙwarai, Ubangijinsu Yana shiryar da su saboda imaninsu, ƙoramu suna gudana daga ƙarƙashinsu, a cikin gidajen Aljannar ni'ima"
        },
        {
            "chapter": 10,
            "verse": 10,
            "text": "Kiransu a cikinta, \"Tsarkin Ka ya Allah!\" Kuma gaisuwarsu a cikinta,\"Salamun\", kuma ƙarshen kiransu, cewa, \"Godiya ta tabbata ga Allah Ubangijin halittu"
        }
    ]
}
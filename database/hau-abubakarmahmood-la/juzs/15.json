{
    "juzs": [
        {
            "chapter": 17,
            "verse": 1,
            "text": "Tsarki ya tabbata ga wanda Ya yi tafiyar dare* da bawanSa da dare daga Masallaci mai alfarma zuwa ga Masallaci mafi nisa** wanda Muka sanya albarka a gefensa domin Mu nuna masa daga ayoyinMu. Lalle ne Shi shi ne Mai ji, Mai gani"
        },
        {
            "chapter": 17,
            "verse": 2,
            "text": "Kuma Mun bai wa Musa* littafi, kuma Mun sanya shi shiriya ga Bani Isra'ila, cewa kada ku riƙi wani wakili baici Na"
        },
        {
            "chapter": 17,
            "verse": 3,
            "text": "Zuriyar waɗanda Muka ɗauka tare da Nuhu. Lalle ne shi ya kasance wani bawa mai godiya"
        },
        {
            "chapter": 17,
            "verse": 4,
            "text": "Kuma Mun hukunta zuwa ga Bani Isra'ila a cikin Littafi, cewa lalle ne, kuna yin ɓarna a cikin ƙasa sau biyu, kuma lalle ne kuna zalunci, zalunci mai girma"
        },
        {
            "chapter": 17,
            "verse": 5,
            "text": "To idan wa'adin na farkonsu yaje, za Mu aika, a kanku waɗansu bayi* Namu, ma'abuta yaƙi mafi tsanani, har su yi yawo a tsakanin gidajenku, kuma ya zama wa'adi abin aikatawa"
        },
        {
            "chapter": 17,
            "verse": 6,
            "text": "Sa'an nan kuma Mu nwayar da ɗauki a gare ku a kansu, kuma Mu taimake ku da dukiyoyi da ɗiya kuma Mu sanya ku mafiya yawan masu fita yaƙi"
        },
        {
            "chapter": 17,
            "verse": 7,
            "text": "Idan kun kyautata, kun kyautata domin kanku, kuma idan kun munana to dominsu. Sa'an nan idan wa'adin na ƙarshe* ya je, (za su je) domin su baƙanta fuskokinku, kuma su shiga masallaci kamar yadda suka shige shi a farkon lokaci, kuma domin su halakar da abin da suka rinjaya a kansa, halakarwa"
        },
        {
            "chapter": 17,
            "verse": 8,
            "text": "Akwai tsammanin Ubangijinku Ya yi muku rahama. Kuma idan kun sake Mu sake. Kuma Mun sanya Jahannama matsara ga kafirai"
        },
        {
            "chapter": 17,
            "verse": 9,
            "text": "Lalle ne wannan Alƙur'ani yana shiryarwa ga (halayen) waɗanda suke mafi daidaita* kuma yana bayar da bushara ga muminai waɗanda suke aikata ayyuka na ƙwarai (cewa) \"Lalle ne suna da wata ijara. mai girma"
        },
        {
            "chapter": 17,
            "verse": 10,
            "text": "Kuma lalle ne, waɗanda ba su yin imani da Lahira, Mun yimusu tattalin wata azaba mai raɗaɗi"
        },
        {
            "chapter": 17,
            "verse": 11,
            "text": "Kuma mutum yana* yin addu'a da sharri kamar addu'arsa da alheri, kuma mutum ya kasance mai gaggawa"
        },
        {
            "chapter": 17,
            "verse": 12,
            "text": "Kuma Mun sanya dare da rana, ayoyi biyu, sa'an nan Muka shafe ayar dare, kuma Muka sanya ayar rana mai sanyawa a yi gani, domin ku nemi falala daga Ubangijinku, kuma domin ku san ƙidayar shekara da lissafi. Kuma dukan kome Mun bayyana shi daki-dakin bayyanawa"
        },
        {
            "chapter": 17,
            "verse": 13,
            "text": "Kuma kowane mutum Mun lazimta masa abin rekodinsa a cikin wuyansa, kuma Mu fitar masa a Ranar ¡iyama da littafi wanda zai haɗu da shi buɗaɗɗe"
        },
        {
            "chapter": 17,
            "verse": 14,
            "text": "Karanta Littafinka. Ranka ya isa ya zama mai hisabi a kanka a yau"
        },
        {
            "chapter": 17,
            "verse": 15,
            "text": "Wanda ya nemi shiryuwa, to, ya nemi shiryuwa ne dominkansa kawai kuma wanda ya ɓace, to, ya ɓace ne a kansa kawai kuma rai mai ɗaukar nauyi ba ya ɗaukar nauyin wani ran, kuma ba Mu zama masu yin azaba ba, sai Mun aika wani Manzo"
        },
        {
            "chapter": 17,
            "verse": 16,
            "text": "Kuma idan Mun yi nufin Mu halakar da wata alƙarya, sai Mu umurci mawadatanta, har su yi fasadi a cikinta, sa'an nan maganar azaba ta wajaba a kanta, sa'an nan Mu darkake ta, darkakewa"
        },
        {
            "chapter": 17,
            "verse": 17,
            "text": "Kuma da yawa Muka halakar da al'ummomi a bayan Nuhu. Kuma Ubangijinka Ya isa ya zama Mai ƙididdigewa ga zunubban bayinSa, Mai gani"
        },
        {
            "chapter": 17,
            "verse": 18,
            "text": "Wanda ya kasance yana nufin mai gaggawa, sai Mu gaggauta masa a cikinta, abin da Muke so ga wanda Muke nufi, sa'an nan kuma Mu sanya masa Jahannama, ya ƙonu da ita, yana abin zargi kuma abin tunkuɗewa"
        },
        {
            "chapter": 17,
            "verse": 19,
            "text": "Kuma wanda ya nufi Lahira, kuma ya yi aiki saboda ita irin aikinta alhali kuwa yana mumini, to, waɗannan aikinsu ya kasance godadde"
        },
        {
            "chapter": 17,
            "verse": 20,
            "text": "Dukkansu Muna taimakon waɗannan da waɗancan daga kyautar Ubangijinka, kuma kyautar Ubangijinka ba ta kasance hananna ba"
        },
        {
            "chapter": 17,
            "verse": 21,
            "text": "Ka duba yadda Muka fifitar da sashensu a kan sashe! Kuma lalle ne Lahira ce mafi girman darajoji, kuma mafi girman fifitawa"
        },
        {
            "chapter": 17,
            "verse": 22,
            "text": "Kada ka sanya wani abin bautawa na daban tare da Allah har ka zauna kana abin zargi, yarɓaɓɓe"
        },
        {
            "chapter": 17,
            "verse": 23,
            "text": "Kuma Ubangijinka Ya hukunta kada ku bauta wa kowa face Shi, kum game da mahaifa biyu ku kyautata kyautatawa, ko dai ɗayansu ya kai ga tsufa a wurinka ko dukansu biyu, to, kada ka ce musu 'tir' kuma kada ka tsawace su kuma ka faɗa musu magana mai karimci"
        },
        {
            "chapter": 17,
            "verse": 24,
            "text": "Kuma ka sassauta musu fikafikan tausasawa na rahama. Kuma ka ce: \"Ya Ubangijina! Ka yi musu rahama, kamar yadda suka yi renona, ina ƙarami"
        },
        {
            "chapter": 17,
            "verse": 25,
            "text": "Ubangijin ku ne Mafi sani ga abin da yake a cikin rayukanku. Idan kun kasan ce salihai to lalle ne shi Ya kasance ga masu komawa gare Shi, Mai gafara"
        },
        {
            "chapter": 17,
            "verse": 26,
            "text": "Kuma ka bai wa ma'abucin zumunta hakkinsa* da miskina da ɗan hanya. Kuma kada ka bazzara dukiyar ka, bazzarawa"
        },
        {
            "chapter": 17,
            "verse": 27,
            "text": "Lalle ne mubazzarai sun kasance 'yan'uwan shaiɗanu. Kuma Shaiɗan ya kasance ga Ubangijinsa, mai yawan kafirci"
        },
        {
            "chapter": 17,
            "verse": 28,
            "text": "Ko dai ka kau da kai daga gare su domin neman rahama daga Ubangijinka, wadda kake fatanta, to sai ka gaya musu magana mai laushi"
        },
        {
            "chapter": 17,
            "verse": 29,
            "text": "Kuma kada ka sanya hannunka ƙuƙuntacce zuwa ga wuyanka, kuma kada ka shimfiɗa shi dukan shimfiɗawa har ka zama abin zargi, wanda ake yanke wa"
        },
        {
            "chapter": 17,
            "verse": 30,
            "text": "Lalle ne Ubangijinka Yana shimfiɗa arziki ga wanda Yake so, kuma Yana ƙuƙuntawa. Lalle Shi, Ya kasance Mai sani ga bayinSa, Mai gani"
        },
        {
            "chapter": 17,
            "verse": 31,
            "text": "Kuma kada ku kashe 'ya'yanku domin tsoron talauci. Mu ne ke arzuta su, su da ku. Lalle ne kashe su ya kasance kuskure babba"
        },
        {
            "chapter": 17,
            "verse": 32,
            "text": "Kuma kada ku kusanci zina. Lalle ne ita ta kasance alfasha ce kuma ta munana ga zama hanya"
        },
        {
            "chapter": 17,
            "verse": 33,
            "text": "Kuma kada ku kashe rai wanda Allah Ya haramta face da haƙƙi, kuma wanda aka kashe, yana wanda aka zalunta to, haƙiƙa Mun sanya hujja ga waliyyinsa, sai dai kada ya ƙetare haddi a cikin kashewar. Lalle shi ya kasance wanda ake taimako"
        },
        {
            "chapter": 17,
            "verse": 34,
            "text": "Kuma kada ku kusanci dukiyar maraya face dai da sifa wadda take ita ce mafi kyau, har ya isa ga mafi ƙarfinsa. Kuma ku cika alkawari. Lalle alkawari ya kasance abin tambayawa ne"
        },
        {
            "chapter": 17,
            "verse": 35,
            "text": "Kuma ku cika mudu idan kun yi awo, kuma ku auna nauyi da sikeli madaidaici. Wancan ne mafi alheri, kuma mafi kyau ga fassara"
        },
        {
            "chapter": 17,
            "verse": 36,
            "text": "Kuma kada ka bi abin da ba ka da ilmi game da shi. Lalle ne ji da gani da zuciya, dukan waɗancan (mutum) ya kasance daga gare shi wanda ake tambaya"
        },
        {
            "chapter": 17,
            "verse": 37,
            "text": "Kuma kada ka yi tafiya a cikin ƙasa da alfahari. Lalle kai ba za ka huda ƙasa ba kuma ba za ka kai a duwatsu ba ga tsawo"
        },
        {
            "chapter": 17,
            "verse": 38,
            "text": "Dukan wancan mli muninsa ya kasance abin ƙyama a wurin Ubangijin ka"
        },
        {
            "chapter": 17,
            "verse": 39,
            "text": "Wancan yana daga abin da Ubangijinka Ya yi wahayi zuwa gare ka na hikima. Kuma kada ka sanya wani abin bautawa na daban tare da Allah har a jefa ka a cikin Jahannama kana wanda ake zargi, wanda ake tunkuɗewa"
        },
        {
            "chapter": 17,
            "verse": 40,
            "text": "Shin fa, Ubangijinku Ya zaɓe ku da ɗiya maza ne, kuma Ya riƙi 'ya'ya mata daga mala'iku?* Lalle ne ku, haƙiƙa, kuna faɗar magana mai girma"
        },
        {
            "chapter": 17,
            "verse": 41,
            "text": "Kuma lalle ne haƙiƙa, Mun sarrafa bayani a cikin wannan Alƙur'ani domin su yi tunani, kuma ba ya ƙara musu kome face gudu"
        },
        {
            "chapter": 17,
            "verse": 42,
            "text": "Ka ce: \"Da akwai waɗansu abubuwan bautawa tare da shi, kamar yadda suka faɗa, a lokacin, da (abubuwan bautawar) sun nemi wata hanya* zuwa ga Ma'abucin Al'arshi"
        },
        {
            "chapter": 17,
            "verse": 43,
            "text": "TsarkinSa ya tabbata kuma Ya ɗaukaka daga abin da suke faɗa, ɗaukaka mai girma"
        },
        {
            "chapter": 17,
            "verse": 44,
            "text": "Sammai bakwai da ƙasa da wanda yake a cikinsu suna yi Masa tasbihi. Kuma babu wani abu face yana tasbihi game da gode Masa, kuma amma ba ku fahimtar tasbihinsu. Lalle ne shi, Ya kasance Mai haƙuri ne, Mai gafara"
        },
        {
            "chapter": 17,
            "verse": 45,
            "text": "Kuma idan ka karanta Alƙur'ani,* sai Mu sanya a tsakaninka da tsakanin waɗanda ba su yin imani da Lahira wani shamaki mai suturcewa"
        },
        {
            "chapter": 17,
            "verse": 46,
            "text": "Kuma Mu sanya marufai a kan zukatansu domin kada su fahimce shi, da, wani nauyi a cikin kunnuwansu, kuma idan ka ambaci Ubangijinka, a cikin Alƙur'ani shi kaɗai, sai su juya a kan bayayyakinsu domin gudu"
        },
        {
            "chapter": 17,
            "verse": 47,
            "text": "Mu ne Mafi sani game da abin da suke saurare da shi a lokacin da suke yin sauraren zuwa gare ka, kuma a lokacin da suke masu ganawa a tsakaninsu a lokacin da azzalumai suke cewa, \"Ba ku biyar kowa face wani namiji sihirtacce"
        },
        {
            "chapter": 17,
            "verse": 48,
            "text": "Ka duba yadda suka buga maka misalai, sai suka ɓace ba su iya samun hanya"
        },
        {
            "chapter": 17,
            "verse": 49,
            "text": "Kuma suka ce: \"Shin, idan mun kasance ƙasusuwa da, niƙaƙƙun gaɓaɓuwa ashe, lalle ne mu haƙiƙa, waɗanda ake tayarwa ne a wata halitta sabuwa"
        },
        {
            "chapter": 17,
            "verse": 50,
            "text": "Ka ce: \"Ku kasance duwatsu ko kuwa baƙin ƙarfe"
        },
        {
            "chapter": 17,
            "verse": 51,
            "text": "Ko kuwa wata halitta daga abin da yake da girma a cikin ƙirazanku.\" To za su ce \"Wane ne zai mayar da mu?\" Ka ce: \"Wanda Ya ƙaga halittarku a fabkon lokaci.\" To, za su gyaɗa kansu zuwa gare ka, kuma suna cewa, \"A yaushene shi?\" Ka ce: \"Akwai tsammaninsa ya kasance kusa"
        },
        {
            "chapter": 17,
            "verse": 52,
            "text": "A ranar da Yake kiran ku, sa'an nan ku riƙa karɓawa game da gode Masa, kuma kuna zaton ba ku zauna ba face kaɗan"
        },
        {
            "chapter": 17,
            "verse": 53,
            "text": "Kuma ka ce wa bayiNa, su faɗi kalma* wadda take mafi kyau. Lalle ne Shaiɗan yana sanya ɓarna a tsakaninsu. Lalle ne Shaiɗan ya kasance ga mutum, maƙiyi bayyanan ne"
        },
        {
            "chapter": 17,
            "verse": 54,
            "text": "Ubangijinku ne Mafi sani game da ku. Idan Ya so, zai yi muku rahama, ko kuwa idan Ya so zai azabtaku. Kuma ba Mu aika ka kana wakili a kansu ba"
        },
        {
            "chapter": 17,
            "verse": 55,
            "text": "Kuma Ubangijinka ne Mafi sani game da wanda yake a cikin sammai da ƙasa. Kuma lalle ne, haƙiƙa, Mun fifita sashen Annabawa a kan sashe kuma Mun bai wa Dawuda zabura"
        },
        {
            "chapter": 17,
            "verse": 56,
            "text": "Ka ce: \"Ku kirayi waɗanda kuka riya, baicinSa.\" To, ba su mallakar kuranyewar cuta daga gare ku, kuma haka juyarwa"
        },
        {
            "chapter": 17,
            "verse": 57,
            "text": "Waɗancan, waɗanda suke kiran*, suna neman tsani zuwa ga Ubangijinsu. Waɗanne ne suke mafifita a kusanta? Kuma suna fatan samun rahamarSa, kuma suna tsoron azabarSa. Lalle ne azabar Ubangijinka ta kasance abar tsoro ce"
        },
        {
            "chapter": 17,
            "verse": 58,
            "text": "Kuma babu wata alƙarya face, Mu ne masu halaka ta a gabanin Ranar ¡iyama ko kuwa Mu masu azabta ta ne da azaba mai tsanani. Wancan ya kasance a cikin littafi rubutacce"
        },
        {
            "chapter": 17,
            "verse": 59,
            "text": "Kuma babu abin da ya hana Mu, Mu aika da ayoyi face saboda mutanen farko sun ƙaryata game da su. Kuma Mun bai wa Samudawa taguwa, aya bayyananna, sai suka yi zalunci game da ita. Kuma ba Mu aikawa da ayoyi face domin tsoratarwa"
        },
        {
            "chapter": 17,
            "verse": 60,
            "text": "Kuma a lokacin da Muka ce maka, \"Lalle ne Ubangijinka Ya kewaye mutane.\" Kuma ba Mu sanya abin da ya gani wanda* Muka nuna maka ba, face domin fitina ga mutane, da itaciya wadda aka la'anta a cikin Alƙur'ani. Kuma Muna tsoratar da su, sa'an nan (tsoratarwar) ba ta ƙara su face da kangara mai girma"
        },
        {
            "chapter": 17,
            "verse": 61,
            "text": "Kuma a lokacin* da Muka ce wa mala'iku, \"Ku yi sujada ga Adamu,\" sai suka yi sujada, face Ibilisa, ya ce: \"shin, zan yi sujada ga wanda ka** halitta shi yana laka"
        },
        {
            "chapter": 17,
            "verse": 62,
            "text": "Ya ce: \"Shin, ka gan ka*! Wannan wanda ka girmama a kaina, lalle ne idan ka jinkirta mini zuwa ga Ranar ¡iyama lalle ne, zan tumɓuke zuriyarsa, face kaɗan"
        },
        {
            "chapter": 17,
            "verse": 63,
            "text": "Ya ce: \"Ka tafi. Sa'an nan wanda ya bi ka daga gare su, to, Jahannama ce sakamakonku, (Mu ba ku shi) sakamako cikakke"
        },
        {
            "chapter": 17,
            "verse": 64,
            "text": "Kuma ka rikitar da wanda ka sami iko a kansa, daga gare su, da sautinka, kuma ka yi hari a kansu da dawakinka da dakarunka kuma ka yi tarewa da su a cikin dukiyoyi da ɗiya, kumaka yi musu wa'adi. Alhali kuwa Shaiɗan ba ya yi musu wa'adin kome face da ruɗi"
        },
        {
            "chapter": 17,
            "verse": 65,
            "text": "Lalle ne bayiNa, ba ka da wani ƙarfi a kansu. Kuma Ubangijinka Ya isa Ya zama wakili"
        },
        {
            "chapter": 17,
            "verse": 66,
            "text": "Ubangijinku ne Yake gudanar da jirgi a cikin teku, domin ku nema daga falalarSa. Lalle ne Shi, Ya kasance a gare ku Mai jin ƙai"
        },
        {
            "chapter": 17,
            "verse": 67,
            "text": "Kuma idan cuta ta shafe ku, a cikin teku, sai wanda kuke kira ya ɓace face Shi. To, a lokacin da Ya tsira da ku zuwa, ga tudu sai kuka bijire. Kuma mutum ya kasance mai yawan butulci"
        },
        {
            "chapter": 17,
            "verse": 68,
            "text": "Shin fa kun amince cewa (Allah) ba Ya shafe gefen ƙasa game da ku ko kuwa Ya aika da iska mai tsakuwa a kanku, sa'an nan kuma ba za ku sami wani wakili ba dominku"
        },
        {
            "chapter": 17,
            "verse": 69,
            "text": "Ko kun amince ga Ya mayar da ku a cikin tekun a wani lokaci na dabam, sa'an na Ya aika wata guguwa mai karya abubuwa daga iska, har ya nutsar da ku saboda abin da kuka yi na kafirci? Sa'an nan kuma ba ku samun mai bin hakki saboda ku, a kanMu, game da Shi"
        },
        {
            "chapter": 17,
            "verse": 70,
            "text": "Kuma lalle ne Mun girmama 'yan Adam*, kuma Muka ɗauke su a cikin ƙasa da teku kuma Muka azurta su daga abubuwa masu daɗi kuma Muka fifita su a kan masu yawa daga waɗanda Muka halitta, fifitawa"
        },
        {
            "chapter": 17,
            "verse": 71,
            "text": "A ranar da Muke kiran* kowane mutane da limaminsu to, wanda aka bai wa littafinsa a da, mansa, to, waɗannan suna karatun littafinsu, kuma ba a zaluntar su da zaren bakin gurtsin dabino"
        },
        {
            "chapter": 17,
            "verse": 72,
            "text": "Kuma wanda ya kasance makaho* a cikin wannan saboda haka shi a Lahira makaho ne kuma mafi ɓata ga hanya"
        },
        {
            "chapter": 17,
            "verse": 73,
            "text": "Kuma lalle ne sun yi kusa haƙiƙa, su fitine ka daga abin da Muka yi wahayi zuwa gare ka, domin ka ƙirƙira waninsa a gare Mu, a lokacin, haƙiƙa, da sun riƙe ka masoyi"
        },
        {
            "chapter": 17,
            "verse": 74,
            "text": "Kuma ba domin* Mun tabbatar da kai ba, lalle ne, haƙiƙa, da ka yi kusa ka karkata zuwa gare su ta wani abu kaɗan"
        },
        {
            "chapter": 17,
            "verse": 75,
            "text": "A lokacin, lalle ne, da Mun ɗanɗana maka ninkin azabar rayuwa da ninkin azabar mutuwa, sa'an nan kuma ba za ka sami mataimaki ba a kanMu"
        },
        {
            "chapter": 17,
            "verse": 76,
            "text": "Kuma lalle ne, sun* yi kusa, haƙiƙa, su tayar da hankalinka daga ƙasar, domin su fitar da kai daga gare ta. Kuma a lokacin, ba za su zauna ba a kan saɓaninka face kaɗan"
        },
        {
            "chapter": 17,
            "verse": 77,
            "text": "Hanyar waɗanda, haƙiƙa, Muka aika a gabaninka, daga ManzanninMu, kuma ba za ka sami juyarwa ba ga hanyar Mu"
        },
        {
            "chapter": 17,
            "verse": 78,
            "text": "Ka tsayar da salla* a karkatar rana zuwa ga duhun dare da lokacin fitar alfijir** lalle ne karatun fitar alfijir ya kasance wanda ake halarta"
        },
        {
            "chapter": 17,
            "verse": 79,
            "text": "Kuma da dare, sai ka yi hira* da shi (Alƙur'ani) akan ƙari gare ka. Akwai tsammanin Ubangijin ka Ya tayar da kai a wani matsayi godadde"
        },
        {
            "chapter": 17,
            "verse": 80,
            "text": "Kuma ka ce: \"Ya Ubangijina*! Ka shigar, da ni shigar gaskiya, kuma Ka fitar da ni fitar gaskiya. Kuma Ka sanya mini, daga gun Ka, wani ƙarfi mai taimako"
        },
        {
            "chapter": 17,
            "verse": 81,
            "text": "Kuma ka ce: \"Gaskiya ta zo, kuma ƙarya ta lalace. Lalle ne ƙarya ta kasance lalatacciya"
        },
        {
            "chapter": 17,
            "verse": 82,
            "text": "Kuma Muna sassaukarwa daga Alƙur'ani, abin da yake waraka ne da rahama ga muminai. Kuma ba ya ƙara wa azzalumai (kome) face hasara"
        },
        {
            "chapter": 17,
            "verse": 83,
            "text": "Kuma idan Muka yi ni'ima a kan mutum,* sai ya hinjire, kuma ya nisanta da gefensa, kuma idan sharri ya shafe shi, sai ya kasance mai yanke ƙauna"
        },
        {
            "chapter": 17,
            "verse": 84,
            "text": "Ka ce: \"Kowa ya yi aiki a kan hanyarsa. Sa'an nan Ubangijinka ne Mafi sani ga wanda yake mafi shiryuwa ga Hanya"
        },
        {
            "chapter": 17,
            "verse": 85,
            "text": "Suna tambayar ka ga ruhi. Ka ce: \"Ruhi daga al'amarin Ubangijina ne, kuma ba a ba ku (kome) ba daga ilmi face kaɗan"
        },
        {
            "chapter": 17,
            "verse": 86,
            "text": "Kuma lalle ne idan Mun so, haƙiƙa, Muna tafiya da abinda Muka yi wahayi zuwa gare ka. Sa'an nan kuma ba za ka sami wani wakili ba dominka game da shi a kanMu"
        },
        {
            "chapter": 17,
            "verse": 87,
            "text": "Face da rahama daga Ubangijinka. Lalle ne falalarSa ta kasance mai girma a kanka"
        },
        {
            "chapter": 17,
            "verse": 88,
            "text": "Ka ce: \"Lalle ne idan mutane da aljannu sun taru a kan su zo da misalin wannan Alƙur'ani ba za su zo da misalinsa ba, kuma ko da sashinsu ya kasance, mataimaki ga sashi"
        },
        {
            "chapter": 17,
            "verse": 89,
            "text": "Kuma lalle ne, haƙiƙa, Mun caccanza domin mutane, a cikin wannan Alƙur'ani, daga kowane misali sai mafi yawan mutane suka ƙi (kome) face kafirci"
        },
        {
            "chapter": 17,
            "verse": 90,
            "text": "Kuma suka ce: \"Ba za mu yi imani ba dominka sai ka ɓuɓɓugar* da idan ruwa daga ƙasa"
        },
        {
            "chapter": 17,
            "verse": 91,
            "text": "Ko kuma wata gona daga dabinai da inabi ta kasance a gare ka. Sa'an nan ka ɓuɓɓugar da ƙoramu a tsakaninta ɓuɓɓugarwa"
        },
        {
            "chapter": 17,
            "verse": 92,
            "text": "Ko kuwa ka kayar da sama a kanmu kaɓukka ko kuwa ka zo da Allah, da mala'iku banga-banga"
        },
        {
            "chapter": 17,
            "verse": 93,
            "text": "Ko kuwa wani gida na zinariya ya kasance a gare ka, ko kuwa ka taka a cikin sama. Kuma ba za mu yi imani ba ga takawarka, sai ka sassauko da wani littafi a kanmu, muna karanta shi.\" Ka ce: \"Tsarki ya tabbata ga Ubangijina! Ban kasance ba face mutum, Manzo"
        },
        {
            "chapter": 17,
            "verse": 94,
            "text": "Kuma babu abin da ya hana mutane su yi imani, a lokacin da shiriya ta je musu, face sunce, \"Shin, Allah zai aiko mutum ya zamo yana Manzo"
        },
        {
            "chapter": 17,
            "verse": 95,
            "text": "Ka ce: \"Da mala'iku sun kasance a cikin ƙasa, kuma suna tafiya, suna masu natsuwa, lalle ne da mun saukar da mala'ika daga sama ya zama manzo a kansu"
        },
        {
            "chapter": 17,
            "verse": 96,
            "text": "Ka ce: \"Allah Ya isa zama shaida a tsakanina da ku. Lalle Shi Ya kasance ga bayinsa, mai ƙididdigewa ne Mai gani"
        },
        {
            "chapter": 17,
            "verse": 97,
            "text": "Kuma wanda Allah Ya shiryar, to, shi ne shiryayye, kuma wanda Ya ɓatar to ba za ka sami waɗansu masoya gare su ba baicinSa. Kuma Muna tara su a Ranar ¡iyama a kan fuskokinsu, suna makafi, kuma bebaye da kurame. Matattararsu Jahannama ce, ko da yaushe ta bice, sai Mu ƙara musu wata wuta mai tsanani"
        },
        {
            "chapter": 17,
            "verse": 98,
            "text": "Wancan ne sakamakonsu saboda lalle su, sun kafirta da ayo yinMu, kuma suka ce: \"Shin idan muka kasance ƙasusuwa da niƙaƙƙun gaɓuɓuwa, shin lalle mu, haƙi ka, waɗanda ake tayarwa ne a cikin wata halitta sabuwa"
        },
        {
            "chapter": 17,
            "verse": 99,
            "text": "Shin, kuma ba su gani* ba (cewa) lalle ne Allah, wandaYa halicci sammai da ƙasa, Mai ikon yi ne a kan Ya halicci misalinsu? Kuma Ya sanya wani ajali wanda babu kokwanto a cikinsa? Sai azzalumai suka ƙi face kafirci"
        },
        {
            "chapter": 17,
            "verse": 100,
            "text": "Ka ce: \"Da dai ku, kuna mallakar* taskokin rahamar Ubangijina, a lokacin, haƙiƙa da kun kame domin tsoron ƙarewar taskokin. Kuma mutum ya kasance mai ƙwauro ne"
        },
        {
            "chapter": 17,
            "verse": 101,
            "text": "Kuma lalle ne haƙiƙa Mun bai wa Musa ayoyi* guda tara bayyanannu, sai ka tambayi Bani Isra'ila, a lokacin da ya je musu, sai Fir'auna ya ce masa, \"Lalle ni, ina zaton ka, ya Musa, sihirtacce"
        },
        {
            "chapter": 17,
            "verse": 102,
            "text": "Ya ce: \"lalle ne haƙiƙa ka sani babu wanda ya saukar da waɗannan, face Ubangijin sammai da ƙasa domin su zama abubuwan lura. Kuma lalle ne ni, haƙiƙa, ina zaton ka, ya Fir'auna, halakakke"
        },
        {
            "chapter": 17,
            "verse": 103,
            "text": "Sai ya yi nufin fitar da su daga ƙasar, sai Muka nutsar da shi, shi da wanda yake tare da shi gaba ɗaya"
        },
        {
            "chapter": 17,
            "verse": 104,
            "text": "Kuma Muka ce: daga bayansa ga Bani Isra'ila, \"Ku zauni ƙasar. Sa'an nan idan wa'adin ƙarshe ya zo, za Mu je da ku jama'a-jama'a"
        },
        {
            "chapter": 17,
            "verse": 105,
            "text": "Kuma da gaskiya Muka saukar da shi, kuma da gaskiya ya sauka. Kuma ba Mu aike ka ba face kana mai bayar da bushara kuma mai gargaɗi"
        },
        {
            "chapter": 17,
            "verse": 106,
            "text": "Kuma yana abin karatu Mun rarraba shi domin ka karanta shi ga mutane a kan jinkiri kuma Mun sassaukar da shi sassaukarwa"
        },
        {
            "chapter": 17,
            "verse": 107,
            "text": "Ka ce: \"Ku yi imani* da Shi, ko kuwa kada ku yi imani, lalle ne waɗanda aka bai wa ilmi daga gabaninsa, idan ana karatunsa a kansu, suna faɗuwa ga haɓoɓinsu, suna masu sujada"
        },
        {
            "chapter": 17,
            "verse": 108,
            "text": "Kuma suna cewa: Tsarki ya tabbata ga Ubangijinmu! Lalle ne wa'adin Ubangijinmu ya kasance, haƙiƙa, abin aikatawa"
        },
        {
            "chapter": 17,
            "verse": 109,
            "text": "Kuma suna faɗuwa ga haɓoɓinsu suna kuka, kuma yana ƙara musu tsoro"
        },
        {
            "chapter": 17,
            "verse": 110,
            "text": "Ka ce: \"Ku kirayi Allah* ko kuwa ku kirayi Mai rahama. Kowane kuka kira to Yana da sunaye mafi kyau. Kuma, kada ka bayyana** ga sallarka, kuma kada ka ɓoye ta. Ka nemi hanya a tsakanin wancan"
        },
        {
            "chapter": 17,
            "verse": 111,
            "text": "Kuma ka ce: \"Godiya* ta tabbata ga Allah wanda bai riƙi ɗa ba kuma abokin tarayya bai kasance a gare Shi ba a cikin mulkinSa, kuma wani masoyi saboda wulakancin bai kasance a gare Shi ba.\" Kuma ka girmama Shi, girmamawa"
        },
        {
            "chapter": 18,
            "verse": 1,
            "text": "Godiya ta tabbata ga Allah wanda Ya saukar da Littafi a kan bawansa kuma bai sanya karkata ba a gare shi"
        },
        {
            "chapter": 18,
            "verse": 2,
            "text": "Madaidaici, domin Ya yi gargaɗi da azaba mai tsanani daga gare shi, kuma Ya yi bushara ga muminai, waɗanda suke aikata ayyuka na ƙwarai da (cewa) suna da wata lada mai kyau"
        },
        {
            "chapter": 18,
            "verse": 3,
            "text": "Suna masu zama a cikinta har abada"
        },
        {
            "chapter": 18,
            "verse": 4,
            "text": "Kuma Ya yi gargaɗi ga waɗanda* suka ce: \"Allah yana da ɗa"
        },
        {
            "chapter": 18,
            "verse": 5,
            "text": "Ba su da wani ilmi game da wannan magana, kuma iyayensu ba su da shi, abin da ke fita daga bakunansu ya girma ga ya zama kalmar faɗa! Ba su faɗan kome face ƙarya"
        },
        {
            "chapter": 18,
            "verse": 6,
            "text": "To, ka yi kusa ka halaka ranka a gurabbansu, wai domin ba su yi imani da wannan labari ba saboda baƙin ciki"
        },
        {
            "chapter": 18,
            "verse": 7,
            "text": "Lalle ne Mu, Mun sanya abin da ke kan ƙasa wata ƙawa* ce gare ta, domin Mu jarraba su; wanne daga cikinsu zai zama mafi kyau ga aiki"
        },
        {
            "chapter": 18,
            "verse": 8,
            "text": "Kuma lalle Mu, Masu sanya abin da ke a kanta (ya zama) turɓaya ƙeƙasasshiya ne"
        },
        {
            "chapter": 18,
            "verse": 9,
            "text": "Ko kuwa ka yi zaton cewa ma'abuta kogo* da allo sun kasance abin mamaki daga ayoyin Allah"
        },
        {
            "chapter": 18,
            "verse": 10,
            "text": "A lokacin da samarin suka tattara zuwa ga kogon, sai suka ce: \"Ya Ubangijinmu*! Ka ba mu wata rahama daga gare Ka, kuma Ka sauƙaƙe mana (samun) shiriya daga al'amarinmu"
        },
        {
            "chapter": 18,
            "verse": 11,
            "text": "Sai Muka yi duka a kan kunnunwansu,* a cikin kogon, shekaru masu yawa"
        },
        {
            "chapter": 18,
            "verse": 12,
            "text": "Sa'an nan Muka tayar da su, domin Mu san wane ɗayan ƙungiyoyin biyu suka fi lissafi ga abin da suka zauna na lokacin"
        },
        {
            "chapter": 18,
            "verse": 13,
            "text": "Mu ne ke jeranta maka labarinsu da gaskiya. Lalle ne su, waɗansu samari ne. Sun yi imani da Ubangijinsu, kuma Muka ƙara musu wata shiriya"
        },
        {
            "chapter": 18,
            "verse": 14,
            "text": "Kuma Muka ɗaure a kan zukatansu, a lokacin da suka tsayu, sa'an nan suka ce: \"Ubangijinmu Shi ne Ubangijin sammai daƙasa. Ba za mu kirayi wanin Sa abin bautawa ba. (Idan mun yi haka) lalle ne, haƙiƙa, mun faɗi abin da ya ƙetare haddi a sa'an nan"
        },
        {
            "chapter": 18,
            "verse": 15,
            "text": "Ga waɗannan mutanenmu sun riƙi waninSa abin bautawa! Don me ba su zuwa da wata hujja bayyananna a kansu (waɗanda ake bautawar)? To, wane ne mafi zalunci daga wanda ya ƙaga ƙarya ga Allah"
        },
        {
            "chapter": 18,
            "verse": 16,
            "text": "Kuma idan kun nisance su su da abin da suke bautawa, face Allah, to, ku tattara zuwa ga kogon sai Ubangijinku Ya watsa muku daga rahamar Sa kuma Ya sauƙaƙe muku madogara daga al'amarinku"
        },
        {
            "chapter": 18,
            "verse": 17,
            "text": "Kuma kana ganin rana idan ta fito tana karkata daga kogonsu wajen dama kuma idan ta faɗi tana gurgura su wajen hagu, kuma su, suna a cikin wani fili daga gare shi. Wannan abu yana daga ayoyin Allah. Wanda Allah Ya shiryar, to shi ne mai shiryuwa, kuma wanda Allah Ya ɓatar to ba za ka samar masa wani majiɓinci mai shiryarwa ba"
        },
        {
            "chapter": 18,
            "verse": 18,
            "text": "Kuma kana zaton su farkakku ne, alhali kuwa su masu barci ne. Muna juya su wajen dama da wajen hagu, kuma karensu yana shimfiɗe da zira'o'in ƙafafuwansa ga farfajiya (ta kogon). Da ka leka (a kan) su (da) lalle ne, ka juya daga gare su a guje kuma (da) lalle ne ka cika da tsoro daga gare su"
        },
        {
            "chapter": 18,
            "verse": 19,
            "text": "Kuma kamar wannan ne Muka tayar da su, domin* su tambayi juna a tsakaninsu. Wani mai magana daga cikinsu ya ce: \"Mene ne lokacin da kuka zauna?\" suka ce: \"Mun zauna yini ɗaya ko sashen yini.\" Suka ce: \"Ubangijinku ne Mafi sani ga abin da kuka zauna. To, ku aika da ɗayanku, game da azurfarku wannan, zuwa ga birnin**. Sai ya duba wanne ne mafi tsarki ga abin dafawa, sai ya zo muku da abinci daga gare shi. Kuma sai ya yi da hankali, kada ya sanar da ku ga wani mutum"
        },
        {
            "chapter": 18,
            "verse": 20,
            "text": "Lalle ne su idan sun kama ku, za su jefe ku, ko kuwa su mayar da ku a cikin addininsu kuma ba za ku sami babban rabo, ba, a sa'an nan har abada"
        },
        {
            "chapter": 18,
            "verse": 21,
            "text": "Kuma kamar wancan ne, Muka nuna su (gare su) domin su san lalle wa'adin Allah gaskiya ne, kuma lalle ne Sa'a babu shakka a cikinta. A lokacin da suke jayayyar al'amarinsu a tsakaninsu* sai suka ce: \"Ku gina wani gini a kansu, Ubangijinsu ne Mafi sani game da su.\" Waɗanda suka rinjaya a kan al'amarinsu suka ce: \"Lalle mu riƙi masallaci a kansu"
        },
        {
            "chapter": 18,
            "verse": 22,
            "text": "Za su ce: \"Uku ne da na huɗunsu karensu.\"Kuma suna cewa, \"Biyar ne da na shidansu karensu,\" a kan jifa a cikin duhu. Kuma suna cewa, \"Bakwaine da na takwas ɗinsu karensu.\"Ka ce: \"Ubangijina* ne Mafi saniga ƙidayarsu, babu wanda ya san su face kaɗan.\"Kada ka yi jayayya bayyananna. Kuma kada ka yi fatawa** ga kowa daga gare su a cikin al'amarinsu"
        },
        {
            "chapter": 18,
            "verse": 23,
            "text": "Kuma kada lalle ka ce ga wani abu, \"Lalle ni, mai aikatawa ne ga wancan a gobe"
        },
        {
            "chapter": 18,
            "verse": 24,
            "text": "Face idan Allah Ya so. Kuma ka ambaci Ubangijinka idan ka manta, kuma ka ce: \"¦ammani ga Ubangijina, Ya shiryar da ni ga abin da yake shi ne mafi kusa ga wannan na shiriya"
        },
        {
            "chapter": 18,
            "verse": 25,
            "text": "Kuma suka zauna a cikin kogonsu shekaru ɗari uku kuma suka daɗa tara"
        },
        {
            "chapter": 18,
            "verse": 26,
            "text": "Ka ce: \"Allah ne Mafi sani ga abin da suka zauna. Shi ne da (sanin) gaibin sammai da ƙasa. Mune ne ya yi ganin Sa da jin Sa! Ba su da wani majiɓinci baicin Sa kuma ba Ya tarayya da kowa a cikin hukuncinsa"
        },
        {
            "chapter": 18,
            "verse": 27,
            "text": "Ka karanta abin da aka yi wahayi zuwa gare ka, na littafin Ubangijinka. Babu mai musanyawa ga kalmominSa kuma ba za ka sami wata madogara ba daga waninsa"
        },
        {
            "chapter": 18,
            "verse": 28,
            "text": "Ka haƙurtar da ranka tare da waɗanda ke kiran Ubangijinsu, safe da maraice, suna nufin yardar Sa. Kuma kada idanunka su juya daga barinsu, kana nufin ƙawar rayuwar duniya.* Kuma kada ka biwanda Muka shagaltar da zuciyarsa daga hukuncin Mu, kuma ya bi son zuciyarsa, alhali kuwa al'amarinsa ya kasance yin ɓarna"
        },
        {
            "chapter": 18,
            "verse": 29,
            "text": "Kuma ka ce: \"Gaskiya daga Ubangijinku take.\" Saboda haka wanda ya so, to, ya yi imani, kuma wanda ya so, to, ya kafirta. Lalle ne Mu, Mun yi tattali domin azzalumai wata wuta wadda shamakunta, sun ƙewaye da su. Kuma idan sun nemi taimako sai a taimake su da wani ruwa kamar dabzar mai, yana soye fuskoki. Tir da abin shansu, kuma wutar ta yi munin zama mahutarsu"
        },
        {
            "chapter": 18,
            "verse": 30,
            "text": "Lalle ne waɗanda suka yi imani kuma suka aikata ayyukan ƙwarai lalle ne Mu ba Mu tozartar da ladar wanda ya kyautata aiki"
        },
        {
            "chapter": 18,
            "verse": 31,
            "text": "Waɗannan suna da gidajen Aljannar zama, ƙoramu na gudana daga ƙarƙashinsu, ana sanya musu ƙawa, a cikinsu, daga mundaye na zinariya, kuma suna tufantar waɗansu tufafi kore, na alharini raƙiƙi da alharini mai kauri suna kishingiɗe a cikinsu, a kan, karagu. Madalla da sakamakonsu. Kuma Aljanna ta kyautatu da zama wurin hutawa"
        },
        {
            "chapter": 18,
            "verse": 32,
            "text": "Kuma ka buga musu misali* da waɗansu maza biyu. Mun sanya wa ɗayansu gonaki biyu na inabobi, kuma Muka kewayesu da itacen dabinai, kuma Muka sanya shuka a tsakaninsu (su gonakin)"
        },
        {
            "chapter": 18,
            "verse": 33,
            "text": "Kowace gona daga biyun, ta bayar da amfaninta, kuma ba ta yi zaluncin kome ba daga gare shi. Kuma Muka ɓuɓɓugar da ƙoramu a tsakaninsu"
        },
        {
            "chapter": 18,
            "verse": 34,
            "text": "Kuma ɗan itace ya kasance gare shi. Sai ya ce wa abokinsa, alhali kuwa yana muhawara da shi, \"Ni ne mafifici daga gare ka a wajen dukiya, kuma mafi izza a wajen jama'a"
        },
        {
            "chapter": 18,
            "verse": 35,
            "text": "Kuma ya shiga gonarsa, alhali yana mai zalunci ga kansa, ya ce: \"Ba ni zaton wannan za ta halaka har abada"
        },
        {
            "chapter": 18,
            "verse": 36,
            "text": "Kuma ba ni zaton sa'a mai tsayuwa ce, kuma lalle ne, idan an mayar da ni zuwa ga Ubangijiina, to, lalle ne, zan sami abin da yake mafi alheri daga gare ta ya zama makoma"
        },
        {
            "chapter": 18,
            "verse": 37,
            "text": "Abokinsa ya ce masa, alhali kuwa yana muhawara da shi, \"Ashe ka kafirta da wanda Ya halitta ka daga turɓaya, sa'an nan daga ɗigon maniyi, sa, an nan Ya daidaita ka, ka zama mutum"
        },
        {
            "chapter": 18,
            "verse": 38,
            "text": "Amma ni, shi ne Allah Ubangijina, kuma ba zan tara kowa da Ubangijina ba"
        },
        {
            "chapter": 18,
            "verse": 39,
            "text": "Kuma don me, a lokacin da ka shiga gonarka, ka, ce, 'Abin da Allah ya so (shi ke tabbata) babu wani ƙarfi face game da Allah.' Idan ka gan ni, ni ne mafi ƙaranci daga gare ka a wajen dukiya da ɗiya"
        },
        {
            "chapter": 18,
            "verse": 40,
            "text": "To, akwai fatan Ubangijina Ya ba ni abin da yake mafi alheri daga gonarka, kuma ya aika azaba a kanta (ita gonarka) daga sama, sai ta wayi gari turɓaya mai santsi"
        },
        {
            "chapter": 18,
            "verse": 41,
            "text": "Ko kuma ruwanta ya wayi gari faƙaƙƙe, saboda haka, ba za ka iya nemo shi ba dominta"
        },
        {
            "chapter": 18,
            "verse": 42,
            "text": "Kuma aka halaka dukan 'ya'yan itacensa, sai ya wayi gari yana juyar da tafunansa biyu, saboda abin da ya kashe a cikinta, alhali kuwa ita tana kwance a kan rassanta, kuma yana cewa, \"Kaitona, da dai ban tara* wani da Ubangijina ba"
        },
        {
            "chapter": 18,
            "verse": 43,
            "text": "Kuma wata jama'a ba ta kasance a gare shi ba, waɗanda ke taimakon sa, baicin Allah, kuma bai kasance mai taimakon kansa ba"
        },
        {
            "chapter": 18,
            "verse": 44,
            "text": "A can taimako da jiɓinta ga Allah yake. Shi ne kawai Gaskiya, shi ne Mafifici ga lada kuma Mafi fici ga aƙiba"
        },
        {
            "chapter": 18,
            "verse": 45,
            "text": "Ka buga musu misalin rayuwar duniya, kamar ruwane wanda Muka saukar da shi daga sama sa'an nan tsirin ƙasa ya garwaya da shi, sa'an nan ya wayi gari dudduga, iska tana shiƙar sa. Kuma Allah Ya kasance Mai yawan ikon yi ne a kan dukan kome"
        },
        {
            "chapter": 18,
            "verse": 46,
            "text": "Dukiya da ɗiya,* su ne ƙawar rayuwar duniya, kuma ayyuka masu wanzuwa na ƙwarai sun fi zama alheri a wurin Ubangijinka ga lada kuma sun fi alheri ga buri"
        },
        {
            "chapter": 18,
            "verse": 47,
            "text": "Kuma a ranar da Muke tafiyar da duwatsu, kuma ka ga ƙasa bayyane, kuma Mu tara su har ba Mu bar kowa ba daga gare su"
        },
        {
            "chapter": 18,
            "verse": 48,
            "text": "Kuma a gitta* su ga Ubangijinka suna sahu guda, (Mu ce musu), \"Lalle ne haƙiƙa kun zo Mana, kamar yadda Muka halitta ku a farkon lokaci. A'a, kun riya cewa ba za Mu sanya mukuwani lokacin haɗuwa ba"
        },
        {
            "chapter": 18,
            "verse": 49,
            "text": "Kuma aka aza littafin ayyuka, sai ka ga masu laifi suna masu jin tsoro daga abin da ke cikinsa, kuma suna cewa \"Kaitonmu! Mene ne ga wannan littafi, ba ya barin ƙarama, kuma ba ya barin babba, face ya ƙididdige ta?\" Kuma suka sami abin da suka aikata halarce. Kuma Ubangijinka ba Ya zaluntar kowa"
        },
        {
            "chapter": 18,
            "verse": 50,
            "text": "Kuma a lokacin da Muka ce wa malaiku, \"Ku yi sujada ga Adamu.\" Sai suka yi sujada face Iblisa, ya kasance daga aljannu sai ya yi fasiƙanci ga barin umurnin Ubangijinsa, To fa, ashe, kuna riƙon sa, shi da zuriyarsa, su zama majiɓinta baicin Ni, alhali kuwa su maƙiya ne a gare ku? Tir da ya zama musanya ga azzalumai"
        },
        {
            "chapter": 18,
            "verse": 51,
            "text": "Ban shaida musu halittar sammai da ƙasa ba, kuma ban (shaida musu) halittar rayukansu ba kuma ban kasance mai riƙon masu ɓatarwa (da wani) su zama mataimaka ba"
        },
        {
            "chapter": 18,
            "verse": 52,
            "text": "Kuma da ranar da Allah Yake cewa, \"Ku kirayi abokan tarayyaTa, waɗanda kuka riya.\" Sai su kiraye su, sai ba za su karɓa musu ba, kuma Mu sanya Maubiƙa* (Mahalaka) a tsakaninsu"
        },
        {
            "chapter": 18,
            "verse": 53,
            "text": "Kuma masu laifi suka ga wuta suka tabbata lalle ne, su masu, auka mata ne, kuma ba su sami majuya ba daga gare ta"
        },
        {
            "chapter": 18,
            "verse": 54,
            "text": "Kuma lalle ne, haƙiƙa, Mun jujjuya, a cikin wannan Alƙur'ani, daga kowane irin misali ga mutane (domin su gane, su bi shari'a), kuma mutum ya kasance mafi yawan abu ga jidali"
        },
        {
            "chapter": 18,
            "verse": 55,
            "text": "Kuma babu abin da ya hana mutane su yi imani a lokacinda shiriya ta zo musu, kuma su nemi gafara daga Ubangijinsu, face hanyar farko* ta je musu ko kuma azaba ta je musu nau'i-nau'i"
        },
        {
            "chapter": 18,
            "verse": 56,
            "text": "Kuma ba Mu aika Manzanni ba face suna masu bayar da bushara kuma masu gargaɗi, kuma waɗanda suka kafirta suna jidali da ƙarya domin su ɓata gaskiya da ita, kuma suka riƙi ayoyi Na da abin da aka yi musu gargaɗi da shi abin izgili"
        },
        {
            "chapter": 18,
            "verse": 57,
            "text": "Kuma wane ne mafi zalunci daga wanda aka tunatar game da ayoyin Ubangijinsa, sai ya bijire daga barinsu, kuma ya manta abin da hannayensa suka gabatar? Lalle ne Mu, Mun sanya abubuwan rufi a kan zukatansu domin kada su fahimce shi, kuma a cikin kunnuwansu (Mun sanya) wani nauyi, kuma idan ka kiraye su zuwa ga shiriya, to, ba za su shiryu ba, a sa'an nan, har abada"
        },
        {
            "chapter": 18,
            "verse": 58,
            "text": "Kuma Ubangijinka Mai gafara ne, Ma'abucin rahama. Da Yana kama su saboda abin da suka sana'anta, lalle ne, da Ya gaggauta azaba a gare su. A'a, suna da lokacin alkawari, (wanda) ba za su sami wata makoma ba, baicinSa"
        },
        {
            "chapter": 18,
            "verse": 59,
            "text": "Kuma waɗancan alƙaryu* Mun halaka su, a lokacin da suka yi zalunci, kuma Muka sanya lokacin alkawarin, ga halaka** su"
        },
        {
            "chapter": 18,
            "verse": 60,
            "text": "Kuma a lokacin da Musa* ya ce wa yaronsa, \"Ba zan gushe ba sai na isa mahaɗar teku biyu, ko in shuɗe da tafiya shekara da shekaru"
        },
        {
            "chapter": 18,
            "verse": 61,
            "text": "To, a lokacin da suka isa mahaɗar tsakaninsu sai suka manta kifinsu, sai ya kama tafarkinsa a cikin teku kamar biga"
        },
        {
            "chapter": 18,
            "verse": 62,
            "text": "To, a lokacin da suka wuce ya ce wa yaronsa, \"Ka kawo mana kalacinmu. Lalle ne haƙiƙa mun haɗu da wahala daga tafiyarmu wannan"
        },
        {
            "chapter": 18,
            "verse": 63,
            "text": "(Yaron) ya ce: \"Ka gani! A lokacin da muka tattara zuwa ga falalen nan to, lalle ni, na manta kifin, kuma babu abin da yamantar da ni shi, face Shaiɗan, domin kada in tuna shi, sai ya kama tafarkinsa a cikin teku, da mamaki"
        },
        {
            "chapter": 18,
            "verse": 64,
            "text": "Ya ce: \"Wancan ne abin da muka kasance muna biɗa.\" Sai suka koma a kan gurabunsu, suna bibiya"
        },
        {
            "chapter": 18,
            "verse": 65,
            "text": "Sai suka sami wani bawa daga bayin Mu, Mun ba shi wata rahama* daga wurin Mu, kuma Mun sanar da shi wani ilmi daga gun Mu"
        },
        {
            "chapter": 18,
            "verse": 66,
            "text": "Musa ya ce masa, \"Ko in bi ka a kan ka sanar da ni daga abin da aka sanar da kai na shiriya"
        },
        {
            "chapter": 18,
            "verse": 67,
            "text": "Ya ce: \"Lalle ne kai ba za ka iya yin haƙuri tare da ni, ba"
        },
        {
            "chapter": 18,
            "verse": 68,
            "text": "Kuma yaya za ka yi haƙuri a kan abin da ba ka kewayeda shi ba ga jarrabawa"
        },
        {
            "chapter": 18,
            "verse": 69,
            "text": "Ya ce: \"Za ka same ni, in Allah Ya so mai haƙuri kuma ba zan saɓa maka ba ga wani umurni"
        },
        {
            "chapter": 18,
            "verse": 70,
            "text": "Ya ce: \"To idan ka bi ni to kada ka tambaye ni daga kome sai na labarta maka ambato* daga gare shi"
        },
        {
            "chapter": 18,
            "verse": 71,
            "text": "Sai suka tafi har a lokacin da suka hau a cikin jirgi, ya huje shi, ya ce, \"Ka huje shi domin ya nutsar da mutanensa? Lalle ne, haƙiƙa, ka zo da wani babban abu"
        },
        {
            "chapter": 18,
            "verse": 72,
            "text": "Ya ce: \"Ashe ban ce, lalle kai, ba za ka iya yin haƙuri tare da ni ba"
        },
        {
            "chapter": 18,
            "verse": 73,
            "text": "Ya ce: \"Kada ka kama ni da abin da na manta kuma kada ka kallafa mini tsanani ga al'amarina"
        },
        {
            "chapter": 18,
            "verse": 74,
            "text": "Sai suka tafi, har suka haɗu da wani yaro, sai ya kashe shi. Ya ce: \"Ashe ka kashe rai tsarkakakke, ba da wani rai ba? Lalle ne haƙiƙa ka zo da wani abu na ƙyama"
        }
    ]
}
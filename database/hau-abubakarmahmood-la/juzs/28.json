{
    "juzs": [
        {
            "chapter": 58,
            "verse": 1,
            "text": "Lalle Alla Ya ji maganar* wadda ke yi maka jayayya game da mijinta, tana kai ƙara ga Allah, kuma Allah na jin muhawararku. Lalle Allah Mai ji ne, Mai gani"
        },
        {
            "chapter": 58,
            "verse": 2,
            "text": "Waɗanda ke yin zihari daga cikinku game da matansu, sumatan nan ba uwayensu ba ne, babu uwayensu face waɗanda suka haife su. Lalle su, suna faɗar abin ƙyama na magana da ƙarya, kuma lalle Allah haƙiƙa Mai yafewa ne, Mai gafara"
        },
        {
            "chapter": 58,
            "verse": 3,
            "text": "Waɗanda ke yin zihari game da matansu, sa'an nan su koma wa abin da suka faɗa, to, akwai 'yanta wuya a gabanin su shafi juna. Wannan ana yi muku wa'azi da shi. Kuma Allah Mai ƙididdigewa ne ga abin da kuke aikatawa"
        },
        {
            "chapter": 58,
            "verse": 4,
            "text": "To, wanda bai samu ba, sai azumin wata biyu jere a gabanin su shafi juna, sa'an nan wanda bai sami ikon yi ba, to, sai ciyar da miskinai sittin. Wannan domin ku yi imani da Allah da Manzonsa. Kuma waɗannan hukunce-hukunce haddodin Allah ne. Kuma kafirai, suna da azaba mai raɗadi"
        },
        {
            "chapter": 58,
            "verse": 5,
            "text": "Lalle waɗanda ke saɓa wa Allah da ManzonSa, an wulakanta su kamar yadda aka wulakantar da waɗanda ke a gabaninsu, kuma lalle Mun saukar da ayoyi bayyanannu, kuma kafirai na da azaba mai wulakantawa"
        },
        {
            "chapter": 58,
            "verse": 6,
            "text": "Ranar da Allah zai tayar da su gaba ɗaya, sa'an nan Ya ba su labari game da abin da suka aikata, Allah Ya lissafa shi, alhali kuwa su, sun manta da shi, kuma a kan kome Allah Halartacce ne"
        },
        {
            "chapter": 58,
            "verse": 7,
            "text": "Ashe, ba ka ga cewa lalle Allah Yana sane da abin da yake a cikin sammai da abin da ke cikin ƙasa ba? Wata ganawa* ta mutum uku ba za ta kasance ba face Allah Shi ne na huɗu ɗinta, kuma babu ta mutum biyar face Shi ne na shida ɗinta, kuma babu abin da ya kasa wannan kuma babu abin da yake mafi yawa face Shi Yana tare da su duk inda suka kasance, sa'an nan Ya ba su labari game da abin da suka aikata a Ranar ¡iyama. Lalle Allah Masani ne ga dukkan kome"
        },
        {
            "chapter": 58,
            "verse": 8,
            "text": "Ashe, ba ka ga waɗanda aka hane su ba daga ganawar, sa'an nan suna koma wa abin da aka hane su daga gare shi, kuma suna ganawa game da zunubi da zalunci da saɓa wa Manzon Allah, kuma idan sun zo maka sai su gasihe ka da abin da Allah bai gaishe ka da shi ba, kuma suna cewa a cikin zukatansu: \"Don me Allah ba Ya yi mana azaba saboda abin da muke faɗi?\" Jahannama ita ce mai isarsu, za su shigeta. Saboda haka makomarsu ta munana"
        },
        {
            "chapter": 58,
            "verse": 9,
            "text": "Ya ku waɗanda suka yi imani! Idan za ku yi ganawa, to, kada ku gana game da zunubi da zalunci da saɓa wa Manzon Allah, kuma ku yi ganawa game da alheri da taƙawa. Ku bi Allah da taƙawa wanda za a tattara ku zuwa gare, shi"
        },
        {
            "chapter": 58,
            "verse": 10,
            "text": "Ganawar daga Shaiɗan take kawai domin ya munana wa waɗanda suka yi imani, alhali kuwa ba zai iya cutar su da kome ba face da iznin Allah. Kuma sai muminai su dogara ga Allah"
        },
        {
            "chapter": 58,
            "verse": 11,
            "text": "Ya ku waɗanda suka yi imani! Idan an ce muka, *\"Ku yalwata a cikin majalisai,\" to, ku yalwata, sai Allah Ya yalwata muku, kuma idan an ce muku, \"Ku tashi\" to, ku tashi. Allah na ɗaukaka waɗanda suka yi imani daga cikinku da waɗanda aka bai wa ilim wasu darajoji masu yawa, kuma, Allah Mai ƙididdigewa ne ga dukan kome"
        },
        {
            "chapter": 58,
            "verse": 12,
            "text": "Ya ku waɗanda suka yi imani! Idan za ku ganawa da Manzon Allah, to, ku gabatar da 'yar sadaka* a gabanin ganawarku, wannan ne mafi alheri a gare ku, kuma mafi tsarki. Sai idan ba ku sami (abin sadakar ba), to, lalle, Allah, Mai gafara ne, Mai jin ƙai"
        },
        {
            "chapter": 58,
            "verse": 13,
            "text": "Ashe, kun ji tsoron ku gabatar da sadakoki a gabanin ganawarku? To, idan ba ku aikata ba, kuma Allah Ya komo da ku zuwa ga sauƙi, sai ku tsai da salla, kuma ku bayar da zakka, kuma ku yi ɗa'a ga Allah da Manzon Sa. Kuma Allah ne Mai ƙididdigewa ga abin da kuke aikatawa"
        },
        {
            "chapter": 58,
            "verse": 14,
            "text": "Ashe, baka ga waɗanda* suka jiɓinci waɗansu mutane da Allah Ya yi hushi a kansu ba, ba su cikinku, kuma ba su a cikinsu kuma suna rantsuwa a kan ƙarya, alhali kuwa suna sane"
        },
        {
            "chapter": 58,
            "verse": 15,
            "text": "Allah Ya yi musu tattalin azaba mai tsanani. Lalle su abin da suka kasance suna aikatawa ya munana"
        },
        {
            "chapter": 58,
            "verse": 16,
            "text": "Sun riƙi rantsuwowinsu garkuwa, saboda haka suka kange (muminai) daga jihadin ɗaukaka tafarkin Allah. To, suna da azaba mai wulakantawa"
        },
        {
            "chapter": 58,
            "verse": 17,
            "text": "Dukiyoyinsu ba su wadatar musu kome ba daga Allah, haka kuma ɗiyansu. Waɗannan 'yan wuta ne. Su, masu dawwama ne a cikinta"
        },
        {
            "chapter": 58,
            "verse": 18,
            "text": "Ranar da Allah ke tayar da su gaba ɗaya, sai su yi Masa rantsuwa kamar yadda suke yi muku rantsuwa (a nan duniya) kuma suna zaton cewa su a kan wani abu suke! To, lalle su, su ne maƙaryata"
        },
        {
            "chapter": 58,
            "verse": 19,
            "text": "Shaiɗan ya rinjaya a kansu, sai ya mantar da su ambaton Allah, waɗannan ƙungiyar Shaiɗan ne. To, lalle ƙungiyar Shaiɗan, su ne masu hasara"
        },
        {
            "chapter": 58,
            "verse": 20,
            "text": "Lalle, waɗanda ke saɓa wa Allah da ManzonSa waɗannan suna a cikin (mutane) mafi ƙasƙanci"
        },
        {
            "chapter": 58,
            "verse": 21,
            "text": "Allah Ya rubuta cewa,\" Lalle zan rinjaya, Ni da Manzanni Na.\" Lalle Allah Mai ƙarfi ne, Mabuwayi"
        },
        {
            "chapter": 58,
            "verse": 22,
            "text": "Ba za ka sami mutane masu yin imani da Allah da RanarLahira suna soyayya da wanda ya saɓa wa Allah da ManzonSa ba, ko da sun kasance ubanninsu ne, ko ɗiyansu ko 'yan'uwansu, ko danginsu. waɗannan Allah Ya rubuta imani a cikin zukatansu, kuma Ya ƙarfafa su da wani ruhi* daga gare Shi, kuma zai shigar da su a gidajen Aljanna, ƙoramu na gudana ƙarƙashinsu suna masu dawwama a cikinsu. Allah Ya yarda da su, kuma sun yarda da Shi. Waɗannan ƙungiyar Allah ne. To, lalle ƙungiyar Allah su ne masu babban rabo"
        },
        {
            "chapter": 59,
            "verse": 1,
            "text": "Abin da ke cikin sammai da abin da ke cikin ƙasa ya yi tasbihi ga Allah, alhali kuwa, Shi ne Mabuwayi, Mai hikima"
        },
        {
            "chapter": 59,
            "verse": 2,
            "text": "Shi ne wanda Ya fitar da waɗanda suka kafirta daga Mazowa Littafi,* daga gidajensu da kora** ta farko. Ba ku yi zaton suna fita ba, kuma sun tabbata cewa ganuwowinsu masu tsare su ne daga Allah, sai Allah Ya je musu daga wajen da ba su yi zato ba, kuma Ya jefa tsoro a cikin zukatansu, suna rushe gidajensu da hannayensu da kuma hannayen muminai. To, ku lura fa, ya masu basirori"
        },
        {
            "chapter": 59,
            "verse": 3,
            "text": "Kuma ba domin Allah Ya rubuta musu korar ba, da Ya azabta su a cikin duniya, kuma a Lahira suna da azabar wuta"
        },
        {
            "chapter": 59,
            "verse": 4,
            "text": "Wannan domin lalle su, sun saɓa wa Allah, da ManzonSa alhali kuwa wanda ya saɓa wa Allah, to, lalle Allah, Mai tsananin uƙuba ne"
        },
        {
            "chapter": 59,
            "verse": 5,
            "text": "Abin da kuka sare na dabiniya, ko kuka bar ta tsaye a kan asallanta, to da iznin Allah ne, kuma domin Ya wulakanta fasiƙai"
        },
        {
            "chapter": 59,
            "verse": 6,
            "text": "Kuma abin da Allah Ya sanya ya zama ganima ga Manzon Sa, daga gare su, to, ba ku yi hari a kansa da dawaki ko raƙuma ba amma Allah ne Ya rinjayar da Manzannin Sa a kan wanda Yake so, kuma Allah Mai ikon yi ne a kan kome"
        },
        {
            "chapter": 59,
            "verse": 7,
            "text": "Abin da Allah Ya sanya shi ganima ga Manzon Sa dagamutanen ƙauyukan nan, to, na Allah ne, kuma na Manzon Sa ne kuma na masu dangantaka da marayu da miskinai da ɗan hanya* (matafiyi) ne domin kada ya kasance abin shawagi a tsakanin mawadata daga cikinku kuma abin da Manzo ya ba ku, to, ku kama shi, kuma abin da ya hane ku, to, ku bar shi. Kuma ku bi Allah da taƙawa. Lalle, Allah, Mai tsananin uƙuba ne"
        },
        {
            "chapter": 59,
            "verse": 8,
            "text": "(Ku yi mamaki) Ga matalauta masu hijira waɗanda aka fitar daga gidajensu da dukiyoyinsu, suna neman falala daga Allah da kuma yarda, kuma suna taimakon Allah da Manzon Sa! Waɗannan su ne masu gaskiya"
        },
        {
            "chapter": 59,
            "verse": 9,
            "text": "Da waɗanda suka zaunar da gidajensu (ga Musulunci) kuma (suka zaɓi) imani, a gabanin zuwansu,* suna son wanda ya yi hijira zuwa gare su, kuma ba su tunanin wata bukata a cikin ƙirazansu daga abin da aka bai wa muhajirina, kuma suna fifita waɗansu a kan kawunansu, kuma ko da suna da wata larura. Wanda ya saɓa wa rowar ransa, to, waɗannan su ne masu babban rabo"
        },
        {
            "chapter": 59,
            "verse": 10,
            "text": "Kuma waɗanda suka zo daga bayansu, suna cewa, \"Ya Ubangijinmu! Ka yi gafara a gare mu, kuma ga 'yan'uwanmu, waɗanda da suka riga mu yin imani, kada Ka sanya wani ƙulli a cikin zukatanmu ga waɗanda suka yi imani. Ya Ubangijinmu! Lalle Kai ne Mai tausayi, Mai jin ƙai"
        },
        {
            "chapter": 59,
            "verse": 11,
            "text": "Ashe, ba ka ga waɗanda suka yi munafinci*ba, suna cewa ga 'yan'uwansu, waɗanda suka kafirta daga Mazowa Littafi, \"Lalle idan an fitar da ku, lalle za mu fita tare da ku, kuma ba za mu yi ɗa'a ga kowa ba game da ku, har abada, kuma lalle idan an yaƙe ku, lalle za mu taimake ku haƙiƙatan?\" Alhali kuwa Allah na shaidar cewa lalle su tabbas, maƙaryata ne"
        },
        {
            "chapter": 59,
            "verse": 12,
            "text": "Lalle idan an fitar da su, ba za su fita tare da su ba kuma lalle idan an yaƙe su ba za su taimake su ba, kuma lalle idan sun taimake su lalle ne, haƙiƙatan, za su juyar da bayansu domin gudu, sa'an nan kuma ba za a taimake su ba"
        },
        {
            "chapter": 59,
            "verse": 13,
            "text": "Lalle ku ne kuka fi bayar da firgita a cikin zukatansu bisa ga Allah, wannan kuwa domin su lalle waɗansu irin mutane ne da ba su ganewa"
        },
        {
            "chapter": 59,
            "verse": 14,
            "text": "Ba su iya yaƙar ku gaba ɗaya, face a cikin garuruwa masu ganuwa da garuna, ko kuma daga bayan katangu. Yakinsu a tsakaninsu mai tsanani ne, kana zaton su a haɗe, alhali kuwa zukatansu dabam- dabam suke. Wannan kuwa domin su, lalle wasu irin mutane ne da ba su hankalta"
        },
        {
            "chapter": 59,
            "verse": 15,
            "text": "Kamar misalin waɗanda* ke a gabaninsu, ba da daɗewa ba, sun ɗanɗani kuɗar al'amarinsu, kuma suna da wata azaba mai radaɗi"
        },
        {
            "chapter": 59,
            "verse": 16,
            "text": "Kamar misalin Shaiɗan a lokacin da yake ce wa mutum, \"Ka kafirta,\" To, a lokacin da ya kafirta ɗin, ya ce (masa): \"Lalle babu ruwana da kai. Lalle ni ina tsoron Allah Ubangijin halitta"
        },
        {
            "chapter": 59,
            "verse": 17,
            "text": "Sai aƙibarsu ta kasance cewa su biyun duka suna a cikin wuta, suna masu dawwama a cikinta. \"Kuma wannan shi ne sakamakon masu zalunci"
        },
        {
            "chapter": 59,
            "verse": 18,
            "text": "Ya ku waɗanda suka yi imani! Ku bi Allah da taƙawa kuma rai ya dubi abin da ya gabatar domin gobe, kuma ku bi Allah da taƙawa. lalle Allah, Mai ƙididdigewa ne ga abin da kuke aikatawa"
        },
        {
            "chapter": 59,
            "verse": 19,
            "text": "Kuma kada ku kasance kamar waɗanda suka manta Allah shi kuma Ya mantar da su rayu, kansu. Waɗannan su ne fasiƙai"
        },
        {
            "chapter": 59,
            "verse": 20,
            "text": "Yan Wuta da 'yan Aljanna ba su daidaita. 'Yan Aljanna, su ne masu babban rabo"
        },
        {
            "chapter": 59,
            "verse": 21,
            "text": "Da Mun saukar da wannan Alƙur'ani a kan dutse, da lalle ka ga dutsen yana mai tawali'u, mai tsattsagewa saboda tsoron Allah, kuma waɗancan misalai Muna bayyana su ne ga mutane, da fatan za su yi tunani"
        },
        {
            "chapter": 59,
            "verse": 22,
            "text": "(Wanda Ya saukar da Alƙur'ani) Shi ne Allah, wanda babu wani abin bautawa face Shi Masanin fake da bayyane, Shi ne Mai rahama, Mai jin ƙai"
        },
        {
            "chapter": 59,
            "verse": 23,
            "text": "Shi ne Allah, wanda babu abin bautawa face shi, Mai mulki, Mai tsarki, Aminci, Mai amintarwa, Mai Tsarewa, Mabuwayi, Mai tastawa Mai nuna isa, tsarki ya tabbata a gare Shi daga abin da suke yi na shirki da Shi"
        },
        {
            "chapter": 59,
            "verse": 24,
            "text": "Shi ne Allah, Mai halitta, Mai ginawa, Mai surantawa. Yana da sunaye masu kyau, abin da ke a cikin sammai da ƙasa suna tsarkake Shi, kuma Shi ne Mabuwayi, Mai hikima"
        },
        {
            "chapter": 60,
            "verse": 1,
            "text": "Ya ku waɗanda suka yi imani! Kada ku riƙi maƙiyi Na kuma maƙiyinku masoyi, . Kuna jefa soyayya* zuwa gare su, alhali kuwa haƙiƙa sun kafirta da abin da ya zo muku, na gaskiya, suna fitar da Manzon Allah tare da ku (daga gidajenku) domin kun yi imani da Allah, Ubangijinku, idan kun fito domin jihadi saboda ɗaukaka kalmaTa da neman yardaTa, kuna asirta soyayya zuwa gare su alhali kuwa Ni ne Mafi sani ga abin da kuka ɓoye da abin da kuka bayyana, kuma duk wanda ya aikata shi daga cikinku, to, lalle ya ɓace daga tsakar hanya"
        },
        {
            "chapter": 60,
            "verse": 2,
            "text": "Idan sun kama ku, za su kasance maƙiya a gare ku, kuma su shimfiɗa hannuwansu da harsunan gurin ku kafirta"
        },
        {
            "chapter": 60,
            "verse": 3,
            "text": "Zumuntarku ba za ta amfane ku ba, haka kuma ɗiyanku, a Ranar Kiyama. (Allah) zai* rarrabe tsakaninku, kuma Allah Mai gani ne ga abin da kuke aikatawa"
        },
        {
            "chapter": 60,
            "verse": 4,
            "text": "Lalle abin koyi mai kyau ya kasance a gare ku game da Ibrahim da waɗanda ke tare da shi a lokacin da suka ce wa mutnensu, \"Lalle mu babu ruwanmu daku, kuma da abin da kuke bautawa, baicin Allah, mun fita batunku, kuma ƙiyayya da jiyewa juna sun bayyana a tsakaninmu, sai kun yi imani da Allah Shi kaɗai.\" Face maganar Ibrahim ga ubansa (da yace), \"Lalle za ni nema maka gafara kuma ban mallaki kome ba daga Allah saboda kai.\" \"Ya Ubangijinmu! A gare Ka muka dogara, kuma gare Ka muka mayar da al' amuranmu, kuma zuwa gare Ka makoma take"
        },
        {
            "chapter": 60,
            "verse": 5,
            "text": "Ya Ubangijinmu! Kada Ka sanya mu fitina ga waɗanda suka kafirta, kuma Ka yi gafara gare Mu. Ya Ubangijinmu! Kai ne Mabuwayi, Mai hikima"
        },
        {
            "chapter": 60,
            "verse": 6,
            "text": "Lalle, haƙiƙa, abin koyi mai kyau ya kasance a gare ku daga cikinsu, ga wanda ya kasance yana fatan (rahamar) Allah da Ranar Lahira, kuma wanda ya juya baya, to, lalle Allah, Shi ne wadatacce, Godadde"
        },
        {
            "chapter": 60,
            "verse": 7,
            "text": "Ana tsammanin Allah Ya sanya, a tsakaninku da tsakanin waɗanda kuka yi ƙiyayya da su, wata soyaya daga gare su, kuma Allah Mai ikon yi ne, kuma Allah Mai gafara ne, Mai jin ƙai"
        },
        {
            "chapter": 60,
            "verse": 8,
            "text": "Allah ba Ya hana ku, daga waɗanda ba su yaƙe ku ba saboda addini kuma ba su fitar da ku ba daga gidajenku, ga ku kyautata musu kuma ku yi musu adalci. Lalle Allah Yana son masu adalci"
        },
        {
            "chapter": 60,
            "verse": 9,
            "text": "Allah Yana hana ku kawai daga waɗanda suka yake ku saboda addini kuma suka fitar da ku daga gidajenku, kuma suka taimaki juna ga fitar da ku, karku jiɓince su, kuma wanda ya jiɓince su, to waɗannan su ne azzalumai"
        },
        {
            "chapter": 60,
            "verse": 10,
            "text": "Ya ku waɗanda suka yi imani! Idan mata muminai suka zo muku, suna masu hijira, to, ku jarraba su. Allah Shi ne mafi sani ga imaninsu. To, idan kun san su muminai ne, kada ku mayar da su zuwa ga kafirai. Su matan ba su halatta ga aurensu, su kuma kafiran ba su halatta ga auren matan. Ku ba su abin da suka ɓatar na dukiya. Kuma babu laifi a kanku ga ku aure su idan kun ba su sadakokinsu. Kuma kada ku riƙe auren mata kafirai, kuma ku tambayi abin da kuka ɓatar daga dukiya, su kuma kafirai su tambayi abin da suka ɓatar na dukiya. Wannan hukuncin Allah ne Yana hukunci a tsakaninku. kuma Allah, Masani ne, Mai hikima"
        },
        {
            "chapter": 60,
            "verse": 11,
            "text": "Kuma idan wani abu ya kuɓuce muku daga matanku zuwa ga kafirai sa'an nan kuma kuka ɗauki fansa, to, sai ku bai wa waɗanda matansu suka tafi kwatankwacin abin da suka ɓatar na dukiya. Kuma ku yi biyayya da taƙawa ga Allah wanda kuke masu imani da Shi, Shi Kaɗai"
        },
        {
            "chapter": 60,
            "verse": 12,
            "text": "Ya kai Annabi! Idan mata muminai suka zo maka suna yi maka mubaya'a a kan ba za su yi shirki da Allah ba ga kome, kuma ba su yin sata, kuma ba su yin zina, kuma ba su kashe,* ya'yansu, kuma ba su zuwa da ƙarya da suke ƙirƙirawa** a tsakanin hannuwansu da ƙafafunsu kuma ba su saɓa maka ga wani abu da aka sani na shari'a, to, ka karɓi mubaya'arsu, kuma ka nemi Allah Ya gafarta musu. Lalle Allah Mai gafara ne, Mai jin ƙai"
        },
        {
            "chapter": 60,
            "verse": 13,
            "text": "Ya ku waɗanda suka yi imani! Kada ku jiɓinci waɗansu mutane* da Allah Ya yi hushi a kansu. Lalle sun yanke tsammani daga (rahamar) Lahira, kamar yadda kafirai suka yanke tsammani daga mazowa** kaburbura"
        },
        {
            "chapter": 61,
            "verse": 1,
            "text": "Abin da ke cikin sammai da abin da ke cikin ƙasa ya yi tasbihi ga Allah alhali kuwa, Shi ne Mabuwayi, Mai hikima"
        },
        {
            "chapter": 61,
            "verse": 2,
            "text": "Ya ku waɗanda suka yi imani! Don me kuke faɗin abin da ba ku aikatawa"
        },
        {
            "chapter": 61,
            "verse": 3,
            "text": "Ya girma ga zama abin ƙyama awurin Allah, ku faɗi abin da ba ku aikatawa"
        },
        {
            "chapter": 61,
            "verse": 4,
            "text": "Lalle Allah Yana son waɗanda ke yin yaƙi domin ɗaukaka Kalmar Sa, a cikin safu kamar su gini ne mai ɗamfarar juna"
        },
        {
            "chapter": 61,
            "verse": 5,
            "text": "Kuma a lokacin da Musa ya ce wa mutanensa: \"Ya mutanena! saboda me kuke cutar da ni, alhali kuwa lalle kun sani cewa lalle ni Manzon Alah ne zuwa gare ku?\" To, a lokacin da suka karkace, Allah Ya karkatar da zukatansu. Kuma Allah ba Ya shiryar da mutane fasiƙai"
        },
        {
            "chapter": 61,
            "verse": 6,
            "text": "Kuma a lokacin da Isa ɗan Maryama ya ce: \"Ya BaniIsra'ila! Lalle ni Manzon Allah ne zuwa gare ku, mai gaskata abin da ke gaba gare ni na Attaura, kuma mai bayar da bushara da wani Manzo da ke zuwa a bayana, Sunansa Ahmad (Mashayabo).\" To, a lokacin da ya je musu da hujjoji, suka ce: \"Wannan sihiri ne, bayyananne"
        },
        {
            "chapter": 61,
            "verse": 7,
            "text": "Kuma wane ne mafi zalunci daga wanda ya ƙirƙira ƙarya ya Jingina ta ga Allah, alhali kuwa shi, ana kiran sa zuwa ga Musulunci? Kuma Allah ba Ya shiryar da mutane azzalumai"
        },
        {
            "chapter": 61,
            "verse": 8,
            "text": "Suna nufin su bice hasken Allah da bakunansu alhali kuwa Allah Mai kammala hasken Sa ne, kuma ko da kafirai sun ƙi"
        },
        {
            "chapter": 61,
            "verse": 9,
            "text": "Shi ne wanda Ya aiko Manzon Sa da shiriya da addinin gakiya, domin Ya ɗaukaka shi a kan wani addini dukansa kuma ko da mushirikai sun ƙi"
        },
        {
            "chapter": 61,
            "verse": 10,
            "text": "Ya ku waɗanda suka yi imani! Shin, in nuna muku wani fatauci wanda zai tsarshe ku daga wata azaba mai raɗaɗi"
        },
        {
            "chapter": 61,
            "verse": 11,
            "text": "Ku yi imani da Allah da Manzon Sa, kuma ku yi jihadi ga ɗaukaka kalmar Allah game da dukiyoyinku da rayukanku. Wannan shi ne alheri a gare ku idan kun kasance kuna da sani"
        },
        {
            "chapter": 61,
            "verse": 12,
            "text": "Sai Allah Ya gafarta muku zunubbanku, kuma Ya shigar da ku gidajen Aljanna, ƙoramu na gudana daga ƙarƙashinsu, da waɗansu ɗakuna masu daɗi a cikin gidajen Aljannar zama. Wannan shi ne babban rabo, mai girma"
        },
        {
            "chapter": 61,
            "verse": 13,
            "text": "Da wata (falala) da yake kuna son ta; taimako daga Allah da cin nasara wanda yake kusa. Kuma ka yi bushara ga muminai"
        },
        {
            "chapter": 61,
            "verse": 14,
            "text": "Ya ku waɗanda suka yi imani! Ku kasance mataimakan Allah kamar abin da Isa ɗanMaryama ya ce ga Hawariyawa, \"Waɗanne ne mataimakana zuwa ga (aikin) Allah?\" Sai wata ƙungiya daga Bani Isra'ila ta yi imani, kuma wata ƙungiya ta kafirta. Sai muka ƙarfafa waɗanda suka yi imani a kan maƙiyansu, saboda haka suka wayi gari marinjaya"
        },
        {
            "chapter": 62,
            "verse": 1,
            "text": "Abin da yake a cikin sammai da abin da yake a cikin kasa suna tasbihi ga Allah, Mamallaki, Mai tsarki' Mabuwayi, Mai hikima"
        },
        {
            "chapter": 62,
            "verse": 2,
            "text": "Shi ne wanda Ya aika, a cikin mabiya al'adu,* wani Manzo daga gare su yana karanta ayoyin Sa a kansu, kuma yana tsarkake su, kuma yana sanar da su littafin da hikimarsa ko da yake sun kasance daga gabaninsa lalle suna a cikin ɓata bayyananna"
        },
        {
            "chapter": 62,
            "verse": 3,
            "text": "Da waɗansu mutane* daga gare su, ba su i da riskuwa da su ba, alhali kuwa shi ne Mabuwayi, Mai hikima"
        },
        {
            "chapter": 62,
            "verse": 4,
            "text": "Waccan wata falalar Allah ce Yana bayar da ita ga wanda Yake so. Kuma Allah ne Ma'abucin dukan falala mai girma"
        },
        {
            "chapter": 62,
            "verse": 5,
            "text": "Misalin waɗanda aka ɗora wa ɗaukar Attaura sa'an nan ba su ɗauke ta ba, kamar misalin jaki ne Yana ɗaukar littattafai. Tir da misalin mutanen* nan da suka ƙaryata game da ayoyin Allah! Kuma Allah ba Ya shiryar da mutane azzalumai"
        },
        {
            "chapter": 62,
            "verse": 6,
            "text": "Ka ce: \"Ya ku waɗanda suka tuba (Yahudu)! Idan kun riya cewa ku ne zaɓaɓɓun Allah ba sauran mutane ba, sai ku yi gurin mutuwa* idan kun kasance masu gaskiya"
        },
        {
            "chapter": 62,
            "verse": 7,
            "text": "Kuma ba za su yi gurinta ba har abada saboda abin da hannayen su suka gabatar. Kuma Allah ne masani ga azzalumai"
        },
        {
            "chapter": 62,
            "verse": 8,
            "text": "Ka ce \"Lalle mutuwar nan da kuke gudu daga gareta, to, lalle ita mai haɗuwa da ku ce sa'an nan kuma ana mayar da ku zuwa ga masanin fake da bayyane, domin Ya baku labari game da abin da kuka kasance kuna aikatawa"
        },
        {
            "chapter": 62,
            "verse": 9,
            "text": "Ya ku waɗanda suka yi imani! Idan anyi kira zuwa ga salla a ranar Jumu'a, sai ku yi aiki zuwa ga ambaton Allah, kuma ku bar* ciniki. Wancan ɗinku ne mafi alheri a gare ku idan kun kasance kuna sani"
        },
        {
            "chapter": 62,
            "verse": 10,
            "text": "Sa'an nan idan an ƙare salla, Sai ku watsu a cikin ƙasa kuma ku nema daga falalar Allah, kuma ku ambaci sunan Allah da yawa ɗammaninku, ku sami babban rabo"
        },
        {
            "chapter": 62,
            "verse": 11,
            "text": "Kuma idan suka ga wani fatauci ko kuma wani wasan shagala, sai su yi ruguguwar fita zuwa gare su, kuma su bar ka kana tsaye. Ka ce: \"Abin da yake a wurin Allah ne mafi alheri daga fataucin, alhali kuwa Allah ne Mafi alherin masu arzutawa"
        },
        {
            "chapter": 63,
            "verse": 1,
            "text": "Idan munafukai* suka je maka suka ce: \"Mune shaidar lalle kai haƙiƙa Manzon Allah ne,\" Kuma Allah Yana sane da lalle Kai, haƙiƙa Manzon Sa ne, kuma Allah Yana shaida lalle munafukan haƙiƙa, maƙaryata ne"
        },
        {
            "chapter": 63,
            "verse": 2,
            "text": "Sun riƙi rantsuwowinsu garkuwa, sai suka taushe daga tafarkin Allah. Lalle su abin da suka kasance suna aikatawa ya munana"
        },
        {
            "chapter": 63,
            "verse": 3,
            "text": "Wancan, domin lalle su, sun yi imani, sa'an nan kuma suka kafirta, sai aka yunƙe a kan zukatansu. Saboda su, ba su fahimta"
        },
        {
            "chapter": 63,
            "verse": 4,
            "text": "Kuma idan ka gan su, sai jikunansu su ba ka sha'awa kuma idan sun faɗa,* za ka saurara ga maganarsu. Kamar dai su ƙyami ne wanda aka jingine. Suna zaton kowace tsawa a kansu take. Su ne maƙiyan, sai ka yi saunarsu. Allah Ya la'ane su. Yaya ake karkatar da su"
        },
        {
            "chapter": 63,
            "verse": 5,
            "text": "Kuma idan aka ce musu \"Ku zo Manzon Allah ya nema maku gafara,\" Sai su gyaɗa kawunansu, kuma ka gan su suna kangewa, alhali kuwa suna masu girman kai"
        },
        {
            "chapter": 63,
            "verse": 6,
            "text": "Daidai ne a kansu, ka nema musu gafara ko ba ka nemamusu ba. faufau Allah ba zai gafarta musu ba. Lalle Allah, ba zai shiryar da mutane fasiƙai ba"
        },
        {
            "chapter": 63,
            "verse": 7,
            "text": "Su ne waɗanda ke cewa \"Kada ku ciyar a kan wanda ke wurin Manzon Allah har su watse,\" alhali kuwa taskokin sammai da ƙasa ga Allah suke kuma amma munafukai ba su fahimta"
        },
        {
            "chapter": 63,
            "verse": 8,
            "text": "Suna cewa \"Lalle ne idan mun koma* zuwa Madinar, haƙiƙa mafi rinjaya zai fitar da mafi ƙasƙanta daga gare ta, alhali kuwa rinjayar ga Allah take kuma da ManzonSa, kuma da muminai, kuma amma munafikai ba su sani ba"
        },
        {
            "chapter": 63,
            "verse": 9,
            "text": "Ya ku waɗanda suka yi imani! Kada dukiyoyinku da ɗiyanku su shagaltar da ku daga ambaton Allah. Kuma wanda ya yi haka, to, waɗannan su ne masu hasara"
        },
        {
            "chapter": 63,
            "verse": 10,
            "text": "Kuma ku ciyar daga abin da Muka azurta ku daga gabanin mutuwa ta je wa ɗayanku har ya ce: \"Ya Ubangijina! Don me ba Ka yi mini jinkiri ba zuwa ga wani ajali makusanci domin in gaskata kuma in kasance daga salihai"
        },
        {
            "chapter": 63,
            "verse": 11,
            "text": "Kuma Allah ba zai jinkirta wa wani rai ba idan ajalinsa ya je. Kuma Allah Masani ne ga abin da suke aikatawa"
        },
        {
            "chapter": 64,
            "verse": 1,
            "text": "Abin da yake a cikin sammai da wanda yake a cikin ƙasa suna tasbihi ga Allah. Gare Shi mulki yake, kuma gare Shi godiya take. Kuma Shi, a kan kome, Mai ikon yi ne"
        },
        {
            "chapter": 64,
            "verse": 2,
            "text": "Shi ne wanda Ya halitta ku. Sa'an nan daga gare ku akwai kafiri kuma daga gare ku akwai mumini. Kuma Allah Mai gani ne ga abin da kuke aikatawa"
        },
        {
            "chapter": 64,
            "verse": 3,
            "text": "Ya halitta sammai da ƙasa da abin da yake hakkin Sa. Kuma Ya suranta ku, sa'an nan Ya kyautata surorinku. Kuma zuwa gare Shi makoma take"
        },
        {
            "chapter": 64,
            "verse": 4,
            "text": "Yana sanin abin da ke a cikin sammai da ƙassai. Kuma Yana sanin abin da kuke boyewa da abin da kuke bayyanawa. Kuma Allah Masani ne ga abin da ke cikin ƙiraza"
        },
        {
            "chapter": 64,
            "verse": 5,
            "text": "Shin, babban labari bai je muku ba na waɗanda suka kafirta daga gabani, sai suka ɗanɗani uƙubar al'amarinsu kuma suna da wata azaba mai raɗaɗi"
        },
        {
            "chapter": 64,
            "verse": 6,
            "text": "Wancan saboda lalle su Manzanninsu sun kasance suna je musu da hujjoji bayyanannu, sai suka ce: \"Ashe, wasu mutane za su shiryar da mu?\" Sai suka kafirta kuma suka juya baya, kuma Allah Ya wadatu (daga gare su). Kuma Allah wadatacce ne, Godadde"
        },
        {
            "chapter": 64,
            "verse": 7,
            "text": "Waɗanda suka kafirta sun riya cewa ba za a tayar da su ba. Ka ce: \"Ni, ina rantsuwa da Ubangijina. Lalle za a tayar da ku haƙiƙatan, sa'an nan kuma lalle ana ba ku labari game da abin da kuka aikata. Kuma wannan ga Allah mai sauƙi ne"
        },
        {
            "chapter": 64,
            "verse": 8,
            "text": "Saboda haka ku yi imani da Allah da ManzonSa da hasken nan da Muka saukar. Kuma Allah, ga abin da kuke aikatawa, Mai labartawa ne"
        },
        {
            "chapter": 64,
            "verse": 9,
            "text": "A ranar da Yake tattara ku domin ranar taruwa. Wancan ne ranar kamunga. Kuma wanda ya yi imani da Allah, kuma ya aikata aikin ƙwarai, zai kankare masa munanan ayyukansa, kuma Yashigar da shi gidajen Aljanna, ƙoramu na gudana daga ƙarƙashinsu, suna madawwama a cikinsu har abada. Wannan ne babban rabo mai girma"
        },
        {
            "chapter": 64,
            "verse": 10,
            "text": "Kuma waɗanda suka kafirta, kuma suka ƙaryata game da ayoyin Mu, waɗannan sune'yan wuta, suna madawwama a cikinta. Kuma tir da makoma, ita"
        },
        {
            "chapter": 64,
            "verse": 11,
            "text": "Wata masifa ba za ta samu ba face da iznin Allah. Kuma wanda ya yi imani da Allah, Allah zai shiryar da zuciyarsa. Kuma Allah, ga dukan kome, Masani ne"
        },
        {
            "chapter": 64,
            "verse": 12,
            "text": "Kuma ku yi ɗa'a ga Allah, kuma ku yi ɗa'a ga Manzo. Sa'an nan idan kun juya baya, to, abin sani kawai, akwai iyarwa bayyananna a kan Manzon Mu"
        },
        {
            "chapter": 64,
            "verse": 13,
            "text": "Allah babu wani abin bauta wa face Shi. Kuma ga Allah, sai muminai su dogara"
        },
        {
            "chapter": 64,
            "verse": 14,
            "text": "Ya ku waɗanda suka yi imani! Lalle ne daga matanku da ɗiyanku akwai wani maƙiyi* a gare ku, sai ku yi saunarsu. Kuma idan kuka yafe, kuma kuka kau da kai, kuma kuka gafarta, to, lalle Allah Mai gafara ne, Mai jin ƙai"
        },
        {
            "chapter": 64,
            "verse": 15,
            "text": "Dukiyoyinku da ɗiyanku fitina* ɗai ne. Kuma Allah, a wurin Sa akwai wani sakamako mai girma"
        },
        {
            "chapter": 64,
            "verse": 16,
            "text": "Sai ku bi Allah da taƙawa gwargwadon abin da kuka sami iko. Kuma ku saurara kuma ku yi ɗa'a, kuma ku ciyar, ya fi zama alheri gare ku. Kuma wandaya saɓa wa rowar ransa, to, waɗannan su ne masu babban rabo"
        },
        {
            "chapter": 64,
            "verse": 17,
            "text": "Idan kun bai wa Allah rance, rance mai kyau, (Allah) zai ninka shi a gare ku kuma Ya gafarta muku. Kuma Allah Mai yawan godiya ne, Mai haƙuri"
        },
        {
            "chapter": 64,
            "verse": 18,
            "text": "Shi ne Masanin fake da bayyane, Mabuwayi, Mai hikima"
        },
        {
            "chapter": 65,
            "verse": 1,
            "text": "Ya kai Annabi! Idan kun saki mata, sai ku sake su ga iddarsu,* kuma ku ƙididdige iddar. Kuma ku bi Allah Ubangijinku da taƙawa. Kada ku fitar da su daga gidajensu, kuma kada su fita face idan suna zuwa da wata alfasha bayyananna. Kuma waɗancan iyakokin Allah ne. Kuma wanda ya ƙetare iyakokin Allah, to, lalle ya zalunci kansa. Ba ka sani ba ɗammanin Allah zai fitar da wani al'amari a bayan haka"
        },
        {
            "chapter": 65,
            "verse": 2,
            "text": "Sa'an nan idan sun isa ga ajalinsu (na idda) sai ku riƙe su da abin da aka sani ko ku rabu da su da abin da aka sani kuma ku shaidar da masu adalci biyu daga gare ku. Kuma ku tsayar da shaidar domin Allah. Wancan ɗinku ana yin wa'azi da shi ga wanda ya kasance yana yin imani da Allah da Ranar Lahira. Kuma wanda ya bi Allah da taƙawa, Allah zai sanya masa mafita"
        },
        {
            "chapter": 65,
            "verse": 3,
            "text": "Kuma Ya arzuta shi daga inda ba ya zato. Kuma wanda ya dogara ga Allah, to, Allah ne Ma'ishinsa. Lalle Allah Mai iyar da umurninSa ne. Haƙiƙa Allah Ya sanyama'auni ga dukan kome"
        },
        {
            "chapter": 65,
            "verse": 4,
            "text": "Kuma waɗanda suka yanke* ɗammani daga haila daga matanku, idan kun yi shakka, to, iddarsu wata uku ce da waɗanda ba su yi haila ba. Kuma ma'abuta cikinna ajalinsu, (shi ne) cewa su haifi cikinnansu. Kuma wanda ya bi Allah da taƙawa, (Allah) zai sanya masa wani sauƙi daga al'amarinsa"
        },
        {
            "chapter": 65,
            "verse": 5,
            "text": "Wancan umurnin Allah ne, Ya saukar da shi zuwa gare ku. Kuma wanda ya bi Allah da taƙawa, Allah zai kankare masa munanan ayyukansa, kuma Ya girmama masa sakamako"
        },
        {
            "chapter": 65,
            "verse": 6,
            "text": "Ku zaunar da su daga inda kuka zaunar* daga gwargwadon samunku. Kuma kada ku cuce su domin ku ƙuntata a kansu. Kuma idan sun kasance ma'abuta ciki, sai ku ciyar da su har su haifi cikinsu. Sa'an nan idan sun shayar da mama saboda ku, sai ku ba su tsadodinsu. Kuma ku yi shawara a tsakaninku bisa abin da aka sani. Kuma idan kun nuna talauci to wata mace za ta shayar da mama saboda shi (mijin)"
        },
        {
            "chapter": 65,
            "verse": 7,
            "text": "Sai mawadaci ya ciyar daga wadatarsa kuma wanda aka ƙuntata masa arzikinsa, to, sai ya ciyar daga abin da Allah Ya ba shi. Allah ba Ya kallafa wa wani rai face abin da Ya ba shi. Allah zai sanya sauƙi a bayan tsanani"
        },
        {
            "chapter": 65,
            "verse": 8,
            "text": "Kuma da yawa* daga alƙarya wadda ta yi tsaurin kai daga barin umurnin Ubangijinta da ManzanninSa, sai Muka yi mata hisabi, hisabi mai tsanani, kuma Muka, azabtar da ita azaba abar ƙyama"
        },
        {
            "chapter": 65,
            "verse": 9,
            "text": "Sa'an nan ta ɗanɗana masifar al'amarinta. kuma ƙarshen al'amarinta ya kasance hasara"
        },
        {
            "chapter": 65,
            "verse": 10,
            "text": "Allah Ya yi musu tattalin wata azaba mai tsanani. Saboda haka ku bi Allah da taƙawa, ya ma'abuta hankula, waɗanda suka yi imani! Haƙiƙa Allah Ya saukar da wata tunatarwa zuwa gare ku"
        },
        {
            "chapter": 65,
            "verse": 11,
            "text": "Manzo, yana karatun ayoyin Allah bayyananu a kanku domin Ya fitar da waɗanda suka yi imani kuma suka aikata ayyukan ƙwarai daga duffai zuwa ga haske. Kuma wanda ya yi imani da Allah ya aikata aikin ƙwarai Allah zai shigar da shi gidajen Aljanna ƙoramu na gudana daga ƙarƙashinsu suna masu dawwama a cikinsu har abada. Haƙiƙa Allah Ya kyautata* masa arziki"
        },
        {
            "chapter": 65,
            "verse": 12,
            "text": "Allah, wanda Ya halitta bakwai ɗin sammai kuma daga ƙasa kwatankwacinsu, umuruin Sa yana ta sauka a tsakaninsu domin ku san lalle Allah Mai ikon yi ne akan dukan kome, kuma lalle Allah, haƙiƙa Ya kewaye ga dukan kome da sani"
        },
        {
            "chapter": 66,
            "verse": 1,
            "text": "Ya kai Annabi! Don me kake haramta abin da Allah Ya halatta maka,* kana neman yardar matanka, alhali kuwa Allah Mai gafara ne, Mai jin ƙai"
        },
        {
            "chapter": 66,
            "verse": 2,
            "text": "Haƙiƙa Allah ya faralta muku warware* rantsuwoyinku, kuma Allah ne Mataimakinku kuma shi ne Masani, Mai hikima"
        },
        {
            "chapter": 66,
            "verse": 3,
            "text": "Kuma a sa'ilin da Annabi ya asirta wani labari zuwa ga sashen matansa, to, a lokacin da ta ba da labari da shi. Kuma Allah Ya bayyana shi a gare shi, ya sanar da sashensa kuma ya kau da kai daga wani sashe. To, a lokacin da ya ba ta labari da shi, ta ce: \"Wane ne ya gaya maka wannan?\" Ya ce: \"Masani, Mai labartawa, Ya gaya mini"
        },
        {
            "chapter": 66,
            "verse": 4,
            "text": "Idan ku biyu kuka tuba zuwa ga Allah, to, haƙiƙa zukatanku sun karkata. Kuma idan kun taimaki juna a kansa to, lalle Allah Shi ne Mataimakinsa, da Jibrilu da salihan muminai. Kuma mala'iku a bayan wancan, mataimaka ne"
        },
        {
            "chapter": 66,
            "verse": 5,
            "text": "Mai yiwuwa ne Ubangijinsa, idan ya sake ku, Ya musanya masa waɗansu matan aure mafiya alheri daga gare ku, Musulmai muminai masu tawali'u, masu tuba, masu ibada, masu, azumi, zawarori da 'yammata"
        },
        {
            "chapter": 66,
            "verse": 6,
            "text": "Ya ku waɗanda suka yi imani! Ku kare wa kanku* (da iyalinku wata wuta makamashinta mutane da duwatsu ne. A kanta akwai waɗansu mala'iku masu kauri, masu ƙarfi. Ba su saɓa wa Allah ga abin da Ya umarce su, kuma suna aikata abin da ake umarnin su)"
        },
        {
            "chapter": 66,
            "verse": 7,
            "text": "Ya ku waɗanda suka kafirta!* Kada ku kawo wani uzuri a yau. Ana yi muku sakamakon abin da kuka kasance kuna aikatawa kawai ne"
        },
        {
            "chapter": 66,
            "verse": 8,
            "text": "Ya ku waɗanda suka yi imani! Ku koma zuwa ga Allah komawar gaskiya. Mai yiwuwa Ubangjinku Ya kankare muku miyagun ayyukanku kuma Ya shigar da ku a gidajen Aljanna, ƙoramu na gudana daga ƙarƙashinsu a ranar da Allah ba Ya kunyatar da Annabi *da wadanda suka yi imani tare da shi. Haskensu yana tafiya a gaba gare su da jihohin damansu, suna cewa, \"Ya Ubangijiumu! Ka cika mana haskenmu, kuma Ka yi mana gafara. Lalle Kai, a kan dukkan kome, Ya kai Mai ikon yi ne"
        },
        {
            "chapter": 66,
            "verse": 9,
            "text": "Ya kai Annabi! Ka yaki kafirai da munafwkai. Kuma ka tsananta a kansu. Kuma matattararsu Jahannama ce, kuma tir da makoma, ita"
        },
        {
            "chapter": 66,
            "verse": 10,
            "text": "Allah Ya buga wani misali domin waɗanda suka kafirta*: matar Nuhu da matar Luɗu, sun kasance a ƙarƙashin wasu bayi biyu daga bayin Mu salihai, sai suka yaudare su, saboda haka ba su wadatar musu da kome daga Allah ba. Kuma aka ce: \"Ku shiga, ku biyu, wuta tare da masu shiga"
        },
        {
            "chapter": 66,
            "verse": 11,
            "text": "Kuma Allah Ya buga wani misali domin waɗanda suka yi imani; matar Fir'auna,* sa'ad da ta ce \"Ya Ubangiji! Ka gina mini wani gida a wurin Ka a cikin Aljanna. Kuma Ka tsirar da ni daga Fir'auna da aikinsa. Kuma Ka tsirar da ni daga mutanen nan azzalumai"
        },
        {
            "chapter": 66,
            "verse": 12,
            "text": "Da Maryama* ɗiyar Imrana wadda ta tsare farjinta, sai Muka hura a cikinsa daga ruhinMu. Kuma ta gaskata game da ayoyin Ubangijinta da Littattafan Sa alhali kuwa ta kasance daga masu tawali'u"
        }
    ]
}
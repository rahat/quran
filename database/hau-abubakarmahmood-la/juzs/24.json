{
    "juzs": [
        {
            "chapter": 39,
            "verse": 32,
            "text": "To, wane ne mafi zalunci daga wanda ya yi ƙarya ga Allah, kuma ya ƙaryata gaskiya a lokacin da ta je masa? Shin babu mazauni a cikin Jahannama ga kafirai"
        },
        {
            "chapter": 39,
            "verse": 33,
            "text": "Kuma wanda ya zo da gaskiya, kuma ya gaskata a game da ita, waɗancan su ne masu taƙawa"
        },
        {
            "chapter": 39,
            "verse": 34,
            "text": "Suna da abin da suke so wajen Ubangijinsu. Wancan shi ne sakamakon masu kyautatawa"
        },
        {
            "chapter": 39,
            "verse": 35,
            "text": "Domin Allah Ya kankare musu mafi munin abin da suka aikata, kuma Ya saka musu ijararsu da mafi kyaun abin da suka kasance suna aikatawa"
        },
        {
            "chapter": 39,
            "verse": 36,
            "text": "Ashe Allah bai zama Mai isa ga BawanSa ba? Kuma suna tsoratar da kai ga waɗanda suke wanin Sa, kuma wanda Allah Ya ɓatar to, ba, shi da mai shiryarwa"
        },
        {
            "chapter": 39,
            "verse": 37,
            "text": "Kuma wanda Allah Ya shiryar, to, ba shi da mai ɓatarwa. Ashe, Allah bai zama Mabuwayi ba, Mai azabar ramuwa"
        },
        {
            "chapter": 39,
            "verse": 38,
            "text": "Kuma lalle idan ka tambaye su: \"Wane ne ya halitta sammai da ƙasa?\" Haƙiƙa, za su ce, \"Allah ne.\" Ka ce: \"Ashe, to, kun gani abin da kuke kira, waɗanda suke wanin Allah ne, idan Allah Ya nufe ni da wata cuta, shin su abubuwan nan masu kuranye, cutarsa ne? Ko kuma Ya nufe ni da wata rahama, shin, su abubuwan nan masu kame rahamarSa ne?\" Ka ce: \"Mai isata Allah ne, gare Shi masu tawakkali ke dogara"
        },
        {
            "chapter": 39,
            "verse": 39,
            "text": "Ka ce: \"Ya mutanena! Ku yi aiki a kan halinku, lalle ni, ina aiki a kan halina. Sa'an nan za ku sani"
        },
        {
            "chapter": 39,
            "verse": 40,
            "text": "Wanda azaba ta je masa, za ta wulakanta shi, kuma wata azaba mai dawwama za ta sauka a kansa"
        },
        {
            "chapter": 39,
            "verse": 41,
            "text": "Lalle Mu Mun saukar da littafi a gare ka domin mutane da gaskiya. Sa'an nan wanda ya nemi shiriya, to, domin kansa, kuma wanda ya ɓace, to, yana ɓacewa ne a kanta. Kuma ba ka zama wakili a kansu ba"
        },
        {
            "chapter": 39,
            "verse": 42,
            "text": "Allah ne ke karɓar rayuka a lokacin mutuwarsu, da waɗannan da ba su mutu ba, a cikin barcinsu. Sa'an nan Ya riƙe wanda Ya hukunta mutuwa a kansa kuma Ya saki gudar, har zuwa ga ajali ambatacce. Lalle a cikin wancan, haƙiƙa, akwai ayoyi ga mutane waɗanda ke yin tunani"
        },
        {
            "chapter": 39,
            "verse": 43,
            "text": "Ko kuma sun riƙi masu ceto ne, waɗansun Allah? Ka ce: \"Shin, kuma ko da sun kasance ba su da mallakar kome, kuma ba su hankalta"
        },
        {
            "chapter": 39,
            "verse": 44,
            "text": "Ka ce: \"Ceto gaba ɗaya ga Allah yake. Mulkin sammai da ƙasa Nasa ne. Sa'an nan zuwa gare Shi ake mayar da ku"
        },
        {
            "chapter": 39,
            "verse": 45,
            "text": "Kuma idan aka ambaci Allah Shi kaɗai zukatan waɗanda ba su yi imani ba da Lahira, su yi ƙiyama, kuma idan an ambaci waɗanda suke kiran, wasun Sa, sai gasu suna yin busharar farin ciki"
        },
        {
            "chapter": 39,
            "verse": 46,
            "text": "Ka ce: \"Ya Allah, Mai ƙaga halittar sammai da ƙasa, Masanin gaibi da bayyane! Kai ne ke yin hukunci a tsakanin bayinKa a cikin abin da suka kasance suna saɓa wa juna a cikinsa"
        },
        {
            "chapter": 39,
            "verse": 47,
            "text": "Kuma da waɗanda suka yi zalunci suna da abin da ke cikin ƙasa gaba ɗaya, da misalinsa a tare da shi lalle da sun yi fansa da shi daga mummunar azaba, a Ranar ¡iyama. Kuma abin da ba su kasance suna zato ba, daga Allah, ya bayyana a gare su"
        },
        {
            "chapter": 39,
            "verse": 48,
            "text": "Munanan ayyuka da suka aikata, suka bayyana a gare su, kuma abin da suka kasance suna yi, na izgili, ya wajaba a kansu"
        },
        {
            "chapter": 39,
            "verse": 49,
            "text": "To, idan wata cuta ta shafi mutum, sai ya kiraye Mu, sa'an nan idan Muka canza masa ita, ya sami ni'ima daga gare Mu, sai ya ce: \"An ba ni ita ne a kan wani ilmi nawa kawai.\" A'a ita wannan (magana) fitina ce, kuma amma mafi yawansu ba su sani ba"
        },
        {
            "chapter": 39,
            "verse": 50,
            "text": "Lalle waɗanda ke a gabaninsu, sun faɗe ta, saboda haka abin da suka kasance suna aikatawa bai wadatar da su da kome ba"
        },
        {
            "chapter": 39,
            "verse": 51,
            "text": "Sai (sakamakon) munanan abin da suka aikata ya same su. Kuma waɗanda suka yi zalunci daga waɗannan, (sakamakon) munanan abin da suka aikata zai same su, kuma ba su zama mabuwaya ba"
        },
        {
            "chapter": 39,
            "verse": 52,
            "text": "Ashe kuma ba su sani ba cewa Allah, na shimfiɗa arziƙi ga wanda Yake so, kuma Yana ƙuƙuntawa? Lalle a cikin wancan akwai ayoyi ga mutane waɗanda ke yin imani"
        },
        {
            "chapter": 39,
            "verse": 53,
            "text": "Ka ce: (Allah Ya ce): \"Ya bayi Na waɗanda suka yi barna a kan rayukansu! Kada ku yanke ƙauna daga rahamar Allah. Lalle Allah na gafarta zunubai gaba ɗaya. Lalle Shi, Shi ne Mai gafara, Mai jin ƙai"
        },
        {
            "chapter": 39,
            "verse": 54,
            "text": "Kuma ku mayar da al'amari zuwa ga Ubangijinku, kuma ku sallama Masa, a gabanin azaba ta zo muku, sa'an nan kuwa ba za a taimake ku ba"
        },
        {
            "chapter": 39,
            "verse": 55,
            "text": "Kuma ku bi mafi kyaun abin da aka saukar zuwa gare ku daga Ubangijinku, a gabanin azaba ta zo muku, bisa auke, kuma ku ba ku sani ba"
        },
        {
            "chapter": 39,
            "verse": 56,
            "text": "Kada wani rai ya ce: 'Ya nadamata a kan abin da na yi sakaci a cikin sashen Allah' kuma lalle na kasance, haƙiƙa, daga masu izgili"
        },
        {
            "chapter": 39,
            "verse": 57,
            "text": "Ko kuma (kada) ya ce: 'Da Allah Ya shiryar da ni, da na kasance daga masu taƙawa"
        },
        {
            "chapter": 39,
            "verse": 58,
            "text": "Ko kuma (kada (ya ce: a lokacin da yake ganin azaba, 'Da lalle a ce ina da wata komawa (zuwa duniya) domin in kasance daga masu kyautatawa"
        },
        {
            "chapter": 39,
            "verse": 59,
            "text": "Na'am! Lalle ne ayoyiNa sun je maka, sai ka ƙaryata a game da su, kuma ka yi girman kai, kuma ka kasance daga kafirai"
        },
        {
            "chapter": 39,
            "verse": 60,
            "text": "Kuma a Ranar ¡iyama kana ganin waɗanda suka yi ƙarya ga Allah fuskokinsu suna masu yin baƙi. Ashe babu mazauni a cikin Jahannama ga masu girman kai"
        },
        {
            "chapter": 39,
            "verse": 61,
            "text": "Kuma Allah na tsirar da waɗanda suka yi taƙawa a game da wurin samun babban rabonsu, cuta ba za tashafe su ba, kuma ba su zama suna baƙin ciki ba"
        },
        {
            "chapter": 39,
            "verse": 62,
            "text": "Allah ne Mai halitta dukan kome, kuma Shi ne Wakili a kan kome"
        },
        {
            "chapter": 39,
            "verse": 63,
            "text": "Shi ke da mabuɗan sammai da ƙasa. Kuma waɗanda suka kafirta da ayoyin Allah, waɗannan su nemasu hasara"
        },
        {
            "chapter": 39,
            "verse": 64,
            "text": "Ka ce: \"Shin, wanin Allah kuke umurni na da in bauta wa? Ya ku jahilai"
        },
        {
            "chapter": 39,
            "verse": 65,
            "text": "Kuma an yi wahayi zuwa gare ka da kuma zuwa ga waɗanda suke a gabaninka, \"Lalle idan ka yi shirki haƙiƙa aikinka zai ɓaci, kuma lalle za ka kasance daga masu hasara"
        },
        {
            "chapter": 39,
            "verse": 66,
            "text": "A'aha! Ka bauta wa Allah kaɗai, kuma ka kasance daga masu godiya"
        },
        {
            "chapter": 39,
            "verse": 67,
            "text": "Kuma ba su ƙaddara Allah a kan haƙiƙanin* ikon yinsa ba: ¡asa duka damƙarSa ce, a Ranar ¡iyama, kuma sammai abubuwan naɗewa ne ga damanSa. Tsarki ya tabbata a gare Shi, kuma Ya ɗaukaka daga barin abin da suke shirki da shi"
        },
        {
            "chapter": 39,
            "verse": 68,
            "text": "Kuma aka busa a cikin ƙaho, sai waɗanda ke a cikin sammai da ƙasa suka suma sai wanda Allah Ya so (rashin sumansa) sa'an nan aka hura a cikinsa, wata hurawa, sai ga su tsaitsaye, suna kallo"
        },
        {
            "chapter": 39,
            "verse": 69,
            "text": "Kuma ƙasa ta yi haske da hasken Ubangijinta, kuma aka aza littafi, kuma aka zo da Annabawa da masu shaida, kuma aka yi hukunci a tsakaninsu, da gaskiya, alhali kuwa, su, ba za a zalunce su ba"
        },
        {
            "chapter": 39,
            "verse": 70,
            "text": "Kuma aka cika wa kowane rai abin da ya aikata. Kuma (Allah) Shi ne Mafi sani game da abin da suke aikatawa"
        },
        {
            "chapter": 39,
            "verse": 71,
            "text": "Kuma aka kora waɗanda suka kafirta zuwa Jahannama, jama'a-jama'a har a lokacin da suka je mata, sai aka buɗe ƙofofinta, kuma matsaranta suka ce musu, \"Ashe, waɗansu Manzanni, daga cikinku ba su je muku ba, suna karanta ayoyin Ubangijinku a kanku, kuma suna yi muku gargaɗin gamuwa da yininku wannan?\" Suka ce, \"Na'am, \"kuma amma kalmar azaba ita ce ta wajaba a kan kafirai"
        },
        {
            "chapter": 39,
            "verse": 72,
            "text": "Aka ce, \"Ku shiga ƙofofin Jahannama, kauna madawwama a cikinta. Sa'an nan mazaunin makangara ya munana"
        },
        {
            "chapter": 39,
            "verse": 73,
            "text": "Kuma aka kora waɗanda suka bi Ubangijinsu da taƙawa zuwa Aljanna jama'a-jama'a har a lokacin da suka je mata, alhali kuwa an buɗe kofofinta, kuma matsaranta suka ce musu, \"Aminci ya tabbata a gare ku, kun ji daɗi, saboda haka ku shige ta, kuna madawwama (a cikinta)"
        },
        {
            "chapter": 39,
            "verse": 74,
            "text": "Kuma suka ce: \"Godiya ta tabbata ga Allah Wanda Ya yi mana gaskiya ga wa'adinSa, kuma Ya gadar da mu ƙasa, muna zama a cikin Aljanna a inda muke so.\" To, madalla da ijarar ma'aikata"
        },
        {
            "chapter": 39,
            "verse": 75,
            "text": "Kuma kana ganin mala'iku suna masu tsayawa da haƙƙoƙin da aka ɗora musu daga kewayen Al'arshi, suna tasbihi game da gode wa Ubangijinsu. Kuma aka yi hukunci a tsakaninsu da gaskiya. Kuma aka ce, \"Godiya ta tabbata ga Allah, Ubangijin halittu"
        },
        {
            "chapter": 40,
            "verse": 1,
            "text": "H. M"
        },
        {
            "chapter": 40,
            "verse": 2,
            "text": "Saukar da Littafi daga Allah ne, Mabuwayi, Masani"
        },
        {
            "chapter": 40,
            "verse": 3,
            "text": "Mai gafarta zunubi kuma Mai karɓar tuba Mai tsananin azaba, Mai wadatarwa babu abin bautawa face Shi, zuwa gare Shi makoma take"
        },
        {
            "chapter": 40,
            "verse": 4,
            "text": "Babu mai jayayya a cikin ayoyin Allah, face waɗanda suka kafirta. Saboda haka kada juyawarsu a cikin garuruwa ta ruɗe ka"
        },
        {
            "chapter": 40,
            "verse": 5,
            "text": "Mutanen Nuhu sun ƙaryata a gabaninsu, da ƙungiyoyin da suke a bayansu, kuma kowace al'umma ta yi nufi game da Manzonsu, domin su kama shi. Kuma suka yi jayayya da ƙarya domin su gusar da gaskiya da ita. Sai Na kama su. To, yaya azaba Ta take"
        },
        {
            "chapter": 40,
            "verse": 6,
            "text": "Kuma kamar haka kalmar Ubangijinka ta wajaba a kan waɗanda suka kafirta, domin su 'yan wuta ne"
        },
        {
            "chapter": 40,
            "verse": 7,
            "text": "Waɗanda ke ɗaukar Al'arshi da waɗanda ke kewayenta, suna tasbihi game da gode wa Ubangijinsu, kuma suna yin imani da Shi, kuma suna yin istigfari domin waɗanda suka yi imani, (suna cewa), \"Ya Ubangijinmu! Ka yalwaci dukan kome da rahama da ilmi to Ka yi gafara ga waɗanda suka tuba kuma suka bi hanyarKa, kuma Ka tsare musu azabar Jahim"
        },
        {
            "chapter": 40,
            "verse": 8,
            "text": "Ya Ubangijinmu! Kuma Ka shigar da su a gidajen Aljannar zama, wannan da Ka yi musu wa'adi, su da wanda ya kyautatu daga ubanninsu da matan aurensu da zurriyarsu. Lalle Kai, Kai ne Mabuwayi, Mai hikima"
        },
        {
            "chapter": 40,
            "verse": 9,
            "text": "Kuma Ka tsare su daga munanan ayyuka, kuma wanda Ka tsare shi daga munanan ayyuka a ranarnan, to, lalle, Ka yi masa rahama kuma wancan shi ne babban rabo mai girma"
        },
        {
            "chapter": 40,
            "verse": 10,
            "text": "Lalle waɗanda suka kafirta, ana kiran su, \"Haƙiƙa, ƙin Allah (a gare ku) shi ne mafi girma daga ƙinku ga kanku a lokacin da ake kiran ku zuwa ga imani, sai kuna ta kafircewa"
        },
        {
            "chapter": 40,
            "verse": 11,
            "text": "Suka ce: \"Ya Ubangijinmu! Ka matar da mu sau biyu, kuma Ka rayar da mu sau biyu, saboda haka mun yarda da laifuffukan mu. To, shin, akwai wata hanya zuwa ga fita"
        },
        {
            "chapter": 40,
            "verse": 12,
            "text": "Wancan sababinsa, lalle (shi ne) idan an kirayi Allah Shi kaɗai, sai ku kafirta, kuma idan aka yi shirki game da Shi, sai ku yi imani. To, hukuncin fa, na Allah Maɗaukaki, Mai girma ne"
        },
        {
            "chapter": 40,
            "verse": 13,
            "text": "Shi ne Wanda ke nuna muku ayoyin Sa, kuma Ya saukar da arziki daga sama saboda ku, kuma babu mai yin tunani face mai mayar da al'amari ga Allah"
        },
        {
            "chapter": 40,
            "verse": 14,
            "text": "Saboda haka ku kirayi Allah, kuna masu tsarkake addini a gare Shi, kuma ko da kafirai sun ƙi"
        },
        {
            "chapter": 40,
            "verse": 15,
            "text": "Mai ɗaukaka darajoji (domin muminai), Mai Al'arshi, Yana jefa ruhi *daga al'amarinSa a kan wanda Ya so daga bayinSa, domin ya yi gargaɗi kan ranar gamuwa"
        },
        {
            "chapter": 40,
            "verse": 16,
            "text": "Ranar da suke bayyanannu, babu wani abu daga gare su wanda yake iya boyuwa ga Allah. \"Mulki ga wa ya ke a yau?\" Yana ga Allah, Makaɗaici, Mai tilastawa"
        },
        {
            "chapter": 40,
            "verse": 17,
            "text": "Yau ana saka wa kowane rai a game da abin da ya aikata, babu zalunci a yau. Lalle Allah Mai gaggawar hisabi ne"
        },
        {
            "chapter": 40,
            "verse": 18,
            "text": "Kuma ka yi musu gargaɗi kan ranar (Sa'a) makusanciya, a lokacin da zukata suke masu cika da bakin ciki, ga maƙosansu. Babu wani masoyi ga azzalumai, kuma babu wani mai ceto da za a yi wa da'a (ga cetonsu)"
        },
        {
            "chapter": 40,
            "verse": 19,
            "text": "(Allah) Ya san yaudarar idanu da abin da ƙiraza ke ɓoyewa"
        },
        {
            "chapter": 40,
            "verse": 20,
            "text": "Kuma Allah Shi ke yin hukunci da gaskiya, waɗannan da kuke kira, wanin Sa, ba su yin hukunci da kome. Lalle Allah, Shi ne Mai ji, Mai gani"
        },
        {
            "chapter": 40,
            "verse": 21,
            "text": "Ashe, ba su yi tafiya ba, a cikin ƙasa, domin su duba ga yadda aƙibar waɗanda suka kasance a gabaninsu ta zama? Sun kasance su ne mafi tsananin ƙarfi daga gare su, da kufaifan aiki a cikin ƙasa, sai Allah Ya kama su da laifuffukansu. Kuma ba su da wani mai tsarewa daga Allah"
        },
        {
            "chapter": 40,
            "verse": 22,
            "text": "Wancan sababinsa, domin su Manzanninsu sun kasance suna zuwa gare su da hujjoji bayyanannu, sai suka kafirta, sai Allah Ya kama su. Lalle Shi Mai ƙarfi ne, Mai tsananin azaba"
        },
        {
            "chapter": 40,
            "verse": 23,
            "text": "Kuma lalle ne, haƙiƙa, Mun aika Musa a game da ayoyinMu da wani dalili bayyananne"
        },
        {
            "chapter": 40,
            "verse": 24,
            "text": "Zuwa ga Fir'auna da Hamana da Karuna, sai suka ce: \"Mai sihiri ne, maƙaryaci"
        },
        {
            "chapter": 40,
            "verse": 25,
            "text": "Sa'an nan, a lokacin da ya je musu da gaskiya daga wurinMu, suka ce: \"Ku kashe ɗiyan waɗanda suka yi imani tare da shi, kuma ku rayar da matansu.\" Kuma mugun shirin kafirai, bai zama ba face a cikin bata"
        },
        {
            "chapter": 40,
            "verse": 26,
            "text": "Kuma Fir'auna ya ce: \"Ku bar ni in kashe Musa, kuma shi, ya kirayi Ubangijinsa. Lalle ne ni, ina tsoron ya musanya addininku, ko kuwa ya bayyana ɓarna a cikin kasa"
        },
        {
            "chapter": 40,
            "verse": 27,
            "text": "Kuma Musa ya ce: \"Lalle ni, na nemi tsari da Ubangijina kuma Ubangijinku, daga dukan makangari, wanda ba ya imani da ranar Hisabi"
        },
        {
            "chapter": 40,
            "verse": 28,
            "text": "Kuma wani namiji mumini daga dangin Fir'auna, yana boye imaninsa, ya ce: \"Ashe, za ku kashe mutum domin ya ce Ubangijina Allah ne, alhali kuwa haƙiƙa ya zo muku da hujjoji bayyanannu daga Ubangijinku? Idan ya kasance maƙaryaci ne, to, ƙaryarsa na kansa, kuma idan ya kasance mai gaskiya ne, sashen abin da yake yi muku wa'adi zai same ku. Lalle ne Allah ba Ya shiryar da wanda yake mai barna, mai yawan ƙarya"
        },
        {
            "chapter": 40,
            "verse": 29,
            "text": "Ya ku mutanena! Kuna da mulki a yau, kuma ku ne marinjaya a cikin kasa to wane ne zai taimake mu daga azabar Allah idan ta zo mana?\" Fir'auna ya ce: \"Ba ni nunamuku kome face abin da na gani, kuma ba ni shiryar da ku, sai ga hanyar shiryuwa"
        },
        {
            "chapter": 40,
            "verse": 30,
            "text": "Kuma wannan da ya yi imani ya ce: \"Ya mutanena! Lallene, ni, ina yi muku tsoron kwatankwacin ranar ƙungiyoyi"
        },
        {
            "chapter": 40,
            "verse": 31,
            "text": "Kwatankwacin al'adar mutanen Nuhu da Adawa da Samudawa da waɗanda ke a bayansu. Kuma Allah ba Ya nufin zalunci ga bayin Sa"
        },
        {
            "chapter": 40,
            "verse": 32,
            "text": "Kuma ya mutanena! Lalleni, ina yi muku tsoron ranar kiran juna"
        },
        {
            "chapter": 40,
            "verse": 33,
            "text": "A ranar da za ku juya, kuna masu bayar da baya (gudane) ba ku da wani mai tsaro daga Allah. Kuma wanda Allah Ya ɓatar, to, ba shi da wani mai shiryarwa"
        },
        {
            "chapter": 40,
            "verse": 34,
            "text": "Kuma lalle ne, haƙiƙa, Yusufu ya zo muku daga gabani, da hujjoji bayyanannu, ba ku gushe ba kuna a cikin shakka daga abin da ya zo muku da shi, har a lokacin da ya halaka kuka ce, 'Allah ba zai aiko wani Manzo ba, a bayansa.' Kamar haka Allah ke ɓatar da wanda yake mai ɓarna, mai shakka"
        },
        {
            "chapter": 40,
            "verse": 35,
            "text": "Waɗanda kejayayya a cikin ayoyin Allah, ba da wani dalili da ya zo musu ba. Jidalin ya girma ga zamansa abin ki a wurin Allah da wurin waɗanda suka yi imani. Kamar haka Allah ke bicewar haske a kan zuciyar dukan makangari, mai tilastawa"
        },
        {
            "chapter": 40,
            "verse": 36,
            "text": "Kuma Fir'auna ye ce, \"Ya Hamana! Ka gina mini bene, dammanina za ni isa ga ƙofofi"
        },
        {
            "chapter": 40,
            "verse": 37,
            "text": "¡ofofin sammai domin in yi ninƙaya zuwa ga abin bautawar Musa. Kuma lalle ni haƙiƙa ina zaton sa maƙaryaci.\" Kuma haka dai aka ƙawace wa Fir'auna munanan aikinsa kuma aka danne shi daga barin tafarki. Kuma mugun nufin Fir'auna bai zama ba face yana a cikin hasara"
        },
        {
            "chapter": 40,
            "verse": 38,
            "text": "Kuma wannan da ya yi imani ya ce: \"Ya mutanena! Ku bi ni, in shiryar da ku tafarkin shiryuwa"
        },
        {
            "chapter": 40,
            "verse": 39,
            "text": "Kuma ya mutanena! Wannan rayuwa ta duniya dan jin daɗi ne kawai, kuma lalle Lahira ita ce gidan tabbata"
        },
        {
            "chapter": 40,
            "verse": 40,
            "text": "Wanda ya aikata mummunan aiki to, ba za a saka masa ba face da misalinsa, kuma wanda ya aikata aiki na ƙwarai daga namiji ko mace alhali kuwa shi mumini ne, to, waɗannan suna shiga Aljanna, ana ciyar da su a cikinta, ba da lissafi ba"
        },
        {
            "chapter": 40,
            "verse": 41,
            "text": "Kuma ya mutanena! Me ya same ni, ina kiran ku zuwa ga tsira, kuma kuna kira na zuwa ga wuta"
        },
        {
            "chapter": 40,
            "verse": 42,
            "text": "Kuna kira na zuwa ga in kafirta da Allah, kuma in yi shirki, game da Shi, da abin da babu wani ilmi game da shi gare ni, kuma ni ina kiran ku zuwa ga Mabuwayi, Mai gafara"
        },
        {
            "chapter": 40,
            "verse": 43,
            "text": "Haƙƙan ne abin da kawai kuke kira na zuwa gare shi, ba ya da wani kira a cikin duniya, kuma ba shi da shi a Lahira kuma lalle makomarmu zuwa ga Allah take, kuma lalle mabarnata su ne 'yan wuta"
        },
        {
            "chapter": 40,
            "verse": 44,
            "text": "To za ku ambaci abin da nake gaya muku, kuma ina fawwala al'amarina zuwa ga Allah. Lalle Allah Mai gani ne ga bayin Sa"
        },
        {
            "chapter": 40,
            "verse": 45,
            "text": "Sai Allah Ya tsare shi daga munanan abubuwa da suka yi na makirci, kuma mummunar azaba ta wajaba ga mutanen Fir'auna"
        },
        {
            "chapter": 40,
            "verse": 46,
            "text": "Wuta, ana gitta su a kanta, safe da maraice, kuma a ranar da Sa'a take tsayuwa, ana cewa, \"Ku shigar da mutanen Fir'auna a mafi tsananin azaba"
        },
        {
            "chapter": 40,
            "verse": 47,
            "text": "Kuma a lokacin da suke husuma a cikin wuta, sai raunana (mabiya) su ce wa waɗanda suka kangara (shugabanni), \"Lalle mu, mun kasance mabiya gare ku, to, shin ku masu wadatar da mu ne daga barin wani rabo daga wuta"
        },
        {
            "chapter": 40,
            "verse": 48,
            "text": "Waɗanda suka kangara suka ce: \"Lalle mu duka muna a cikinta. Lalle ne, Allah Ya yi hukunci a tsakanin bayin Sa"
        },
        {
            "chapter": 40,
            "verse": 49,
            "text": "Kuma waɗanda suke a cikin wuta suka ce wa matsaran Jahannama, \"Ku roki Ubangijinku Ya sauƙaƙa mana, a yini ɗaya, daga azaba"
        },
        {
            "chapter": 40,
            "verse": 50,
            "text": "Suka ce: \"Ashe, Manzanninku ba su je muku da hujjoji bayyanannu ba?\" Suka ce: \"Na'am, sun je!\" Suka ce: \"To, ku roƙa.\" Kuma roƙon kafirai bai zamo ba face a cikin ɓata"
        },
        {
            "chapter": 40,
            "verse": 51,
            "text": "Lalle Mu, hakika, Muna taimakon ManzanninMu da waɗanda suka yi imani, a cikin rayuwar duniya da ranar da shaidu ke tsayawa"
        },
        {
            "chapter": 40,
            "verse": 52,
            "text": "Ranar da uzurin azzalumai ba ya amfaninsu, kuma suna da la'ana, kuma suna da munin gida"
        },
        {
            "chapter": 40,
            "verse": 53,
            "text": "Kuma lalle haƙiƙa, Mun bai wa Musa shiriya, kuma Mun gadar da Bani Isra'ila Littafi"
        },
        {
            "chapter": 40,
            "verse": 54,
            "text": "Shiryarwa da tunawa ga ma'abuta hankali"
        },
        {
            "chapter": 40,
            "verse": 55,
            "text": "Saboda haka, ka yi haƙuri, lalle wa'adin Allah gaskiya ne. Kuma ka nemi gafara ga zunubinka, kuma ka yi tasbihi game da gode wa Ubangijinka, maraice da kuma wayewar safiya"
        },
        {
            "chapter": 40,
            "verse": 56,
            "text": "Lalle waɗanda ke jayayya a cikin ayoyin Allah, ba game da wani dalili wanda ya je musu ba, babu kome a cikin kirazansu, face girman kai, ba su zama masu isa ga gurinsu ba, saboda haka ka nemi tsari daga Allah. Lalle Shi, Shi ne Mai ji, Mai gani"
        },
        {
            "chapter": 40,
            "verse": 57,
            "text": "Lalle halittar sammai da ƙasa, ita ce mafi girma daga halittar mutane, kuma amma mafi yawan mutane ba su sani ba"
        },
        {
            "chapter": 40,
            "verse": 58,
            "text": "Kuma makaho da mai gani ba su daidaita kuma waɗanda suka yi imani suka, aikata ayyukan ƙwarai da mai munanawa ba su daidaita. Kaɗan ƙwarai, kuke yin tunani"
        },
        {
            "chapter": 40,
            "verse": 59,
            "text": "Lalle Sa'a, haƙiƙa mai zuwa ce, babu shakka a gare ta, kuma amma mafi yawan mutane ba su yin imani"
        },
        {
            "chapter": 40,
            "verse": 60,
            "text": "Kuma Ubangijinku ya ce: \"Ku kira Ni in karɓa muku. Lalle waɗannan da ke kangara daga barin bauta Mini, za su shiga Jahannama suna ƙasƙantattu"
        },
        {
            "chapter": 40,
            "verse": 61,
            "text": "Allah ne Wanda Ya sanya muku dare domin ku natsu a cikinsa, da rana mai ganarwa. Lalle Allah, haƙiƙa, Ma'abucin falala ne a kan mutane, kuma amma mafi yawan mutane ba su godewa"
        },
        {
            "chapter": 40,
            "verse": 62,
            "text": "Wancan shine Allah Ubangijinku, Mahaliccin dukan kome, babu abin bautawa face Shi. To, yaya ake karkatar da ku"
        },
        {
            "chapter": 40,
            "verse": 63,
            "text": "Kamar haka ake karkatar da waɗanda suka kasance suna jayayya game da ayoyin Allah"
        },
        {
            "chapter": 40,
            "verse": 64,
            "text": "Allah ne Ya sanya muku kasa tabbatacciya, da sama ginanniya, kuma Ya suranta ku, sa'an nan Ya kyautata surorinku,, kuma Ya azurta ku daga abubuwa masu daɗi. Wancan Shine Allah Ubangijinku. To, albarkar Allah Ubangijin halittu ta bayyana"
        },
        {
            "chapter": 40,
            "verse": 65,
            "text": "Shi ne Mai rai, babu abin bautawa face Shi. Saboda haka ku kira Shi, kuna masu tsarkake addini a gare Shi. Godiya ta tabbata ga Allah Ubangijin halittu"
        },
        {
            "chapter": 40,
            "verse": 66,
            "text": "Ka ce: \"Lalle ni, an hana ni in bauta wa waɗanda kuke kira waɗansun Allah a lokacin da hujjoji bayyanannu suka zo mini daga Ubangijina, kuma an umurce ni in sallama ga Ubangijin halittu"
        },
        {
            "chapter": 40,
            "verse": 67,
            "text": "Shi ne Wanda Ya halitta ku daga turɓaya, sa'an nan daga maniyyi, sa'an nan daga saren jini, sa'an nan Ya fitar da ku kuna jariri, sa'an nan domin ku isa ga cikar ƙarfinku sa'an nan domin ku kasance tsofaffi, kuma daga cikinku, akwai wanda ake karɓar ransa a gabanin haka, kuma domin ku isa ga ajali ambatacce, kuma dammaninku ko za ku hankalta"
        },
        {
            "chapter": 40,
            "verse": 68,
            "text": "Shi ne Wanda ke rayarwa kuma Yana kashewa. To, idan Ya hukunta wani al'amari, to, Yana cewa kawai gare shi, ka kasance sai yana kasancewa (kamar yadda ake bukatar sa)"
        },
        {
            "chapter": 40,
            "verse": 69,
            "text": "Ashe, ba ka gani ba ga waɗanda ke jayayya a cikin ayoyin Allah, yadda ake karkatar da su"
        },
        {
            "chapter": 40,
            "verse": 70,
            "text": "Waɗanda suka ƙaryata, game da Littafin, kuma da abin da Muka aika Manzanninmu da shi. To, za su sani"
        },
        {
            "chapter": 40,
            "verse": 71,
            "text": "A lokacin da ƙuƙumma suke a cikin wuyoyinsu, da sarƙoƙi ana jan su"
        },
        {
            "chapter": 40,
            "verse": 72,
            "text": "A cikin ruwan zafi, sa'an nan a cikin wuta ana babbaka su"
        },
        {
            "chapter": 40,
            "verse": 73,
            "text": "Sa'an nan a ce musu, \"Ina abin da kuka kasance kuna shirki da shi"
        },
        {
            "chapter": 40,
            "verse": 74,
            "text": "Wanin Allah?\" Suka ce: \"Sun ɓace mana. A'a, ba mu kasance muna kiran kome ba a gabani.\"Kamar wancan ne Allah Yake ɓatar da kafirai"
        },
        {
            "chapter": 40,
            "verse": 75,
            "text": "Wancan domin abin da kuka kasance ne kuna farin ciki da shi, a cikin ƙasa, ba da hakki ba, kuma da abin da kuka kasance kuna yi na nishaɗi"
        },
        {
            "chapter": 40,
            "verse": 76,
            "text": "Ku shiga kofofin Jahannama kuna madawwama a cikinta. To, mazaunin masu girman kai ya munana"
        },
        {
            "chapter": 40,
            "verse": 77,
            "text": "Saboda haka ka yi haƙuri. Lalle wa'adin Allah gaskiya ne. To, ko dai lalle Mu nuna maka sashen abin da Muka yi musu wa'adi da shi ko kuwa lalle Mu karɓi ranka, to, zuwa gare Mu ake mayar da su"
        },
        {
            "chapter": 40,
            "verse": 78,
            "text": "Kuma lalle haƙiƙa, Mun aika wasu Manzanni daga gabaninka, daga cikinsu akwai wanda Muka ƙissanta maka labarinsa kuma daga cikinsu akwai wanda ba Mu ƙissanta labarinsa ba a gare ka. Ba ya yiwuwa ga wani Manzo ya je da wata ayar mu'ujiza face da iznin Allah. Sa'an nan idan umurnin Allah ya je, sai a yi hukunci da gaskiya, masu ɓatawa sun yi hasara a can"
        },
        {
            "chapter": 40,
            "verse": 79,
            "text": "Allah ne Wanda Ya sanya muku dabbobi domin ku hau daga gare su, kuma daga gare su kuke ci"
        },
        {
            "chapter": 40,
            "verse": 80,
            "text": "Kuma kuna da abubuwan amfani a cikinsu, kuma domin ku isar da wata buƙata, a cikin ƙirazanku a kansu kuma a kansu da a kan jirage ake, ɗaukar ku"
        },
        {
            "chapter": 40,
            "verse": 81,
            "text": "Kuma Ya nuna muku ayoyin Sa. To, wane ayoyin Allah kuke musu"
        },
        {
            "chapter": 40,
            "verse": 82,
            "text": "Ashe fa, ba su yi tafiya a cikin ƙasa ba, domin su duba yadda aƙibar waɗanda ke a gabaninsu ta kasance? Sun kasance mafi yawa daga gare su. Kuma sun fi tsananin ƙarfi, da (yawan) gurabun sana'o'i a cikin ƙasa. To, abin da suka kasance suna aikatawa bai wadatar da su ba"
        },
        {
            "chapter": 40,
            "verse": 83,
            "text": "A lokacin da Manzanninsu suka je musu da hujjoji bayyanannu, suka yi farin ciki da abin da ke wurinsu na ilmi* kuma abin da suka kasance suna yi na izgili da shi ya wajaba a kansu"
        },
        {
            "chapter": 40,
            "verse": 84,
            "text": "Sa'an nan a lokacin da suka ga azabarMu, suka ce: \"Mun yi imani da Allah, Shi kaɗai, kuma mun kafirta da abin da muka kasance muna shirki da shi"
        },
        {
            "chapter": 40,
            "verse": 85,
            "text": "To imaninsu bai kasance yana amfaninsu ba a lokacin da suka ga azabarMu. Hanyar Allah wadda ta gabata a cikin bayin Sa. Kuma kafirai sun yi hasara a can"
        },
        {
            "chapter": 41,
            "verse": 1,
            "text": "H. M"
        },
        {
            "chapter": 41,
            "verse": 2,
            "text": "Saukarwa (da Alƙur' ani) daga Mai rahama ne, Mai jin ƙai"
        },
        {
            "chapter": 41,
            "verse": 3,
            "text": "Littafi ne, an bayyana ayoyinsa daki-daki, yana abin karantawa na Larabci, domin mutanen dake sani"
        },
        {
            "chapter": 41,
            "verse": 4,
            "text": "Yana mai bayar da bushara kuma mai gargaɗi. Sai mafi yawansu suka bijire. Saboda haka su, ba su saurarawa"
        },
        {
            "chapter": 41,
            "verse": 5,
            "text": "Kuma suka ce: \"Zukatanmu na a cikin kwasfa daga abin da kake Kiran mu zuwa gare shi, kuma a cikin kunnuwanmu akwai wani nauyi, kuma daga tsakaninmu da tsakaninka akwai wani shamaki. sahoda haka ka yi aiki, lalle mu masu aiki ne"
        },
        {
            "chapter": 41,
            "verse": 6,
            "text": "Ka ce: \"Ni mutum kawai ne kamarku, ana yin wahayi zuwa gare ni cewa abin bautawarku, abin bautawa guda ne. Sai ku daidaitu zuwa gare Shi, kuma ku nemi gafararSa.\" Kuma bone ya tabbata ga masu yin shirki"
        },
        {
            "chapter": 41,
            "verse": 7,
            "text": "Waɗanda ba su bayar da zakka, kuma su a game da Lahira su kafirai ne"
        },
        {
            "chapter": 41,
            "verse": 8,
            "text": "Lalle wɗdanda suka yi imani, Kuma suka aikata ayyukan ƙwarai, suna da wani sakamako wanda bai yankewa"
        },
        {
            "chapter": 41,
            "verse": 9,
            "text": "Ka ce: \"Ashe lalle ku, haƙiƙa, kuna kafurta a game da wanda Ya halitta kasa a cikin kwanuka biyu, kuma kuna sanya Masa kishiyoyi? Wancan fa, shi ne Ubangijin halittu"
        },
        {
            "chapter": 41,
            "verse": 10,
            "text": "Kuma Ya sanya, a cikinta, duwatsu kafaffu daga samanta, kuma Ya sanya albarka a cikinta, kuma Ya ƙaddara abubuwan cinta a cikinta a cikin kwanuka huɗu masu daidaita, domin matambaya"
        },
        {
            "chapter": 41,
            "verse": 11,
            "text": "Sa'an nan Ya daidaita zuwa ga sama alhali kuwa ita (a lokacin) hayaƙi ce, sai Ya ce mata, ita da ƙasa \"Ku zo, bisa ga yarda ko a kan tilas.\" Suka ce: \"Mun zo, muna masu ɗa'a"
        },
        {
            "chapter": 41,
            "verse": 12,
            "text": "Sai Ya hukunta su sammai bakwai a cikin kwanuka biyu. Kuma Ya yi wahayi, a cikin kowace sama da al'amarinta, kuma Muka kawata sama ta kusa da fitilu kuma don tsari. Wancan ƙaddarawar Mabuwayi ne, Masani"
        },
        {
            "chapter": 41,
            "verse": 13,
            "text": "To, idan sun bijire sai ka ce: \"Na yi muku gargaɗi ga wata tsawa kamar irin tsawar Adawa da samudawa"
        },
        {
            "chapter": 41,
            "verse": 14,
            "text": "A lokacin da Manzanninsu suka je musu daga gaba gare su kuma daga bayansu, \"Kada ku bauta wa kowa face Allah.\" suka ce: \"Da UbangiJinmu Ya so, lalle da Ya saukar da mala' iku, saboda haka lalle mu, masu kafirta ne a game da abin da aka aiko ku da shi"
        },
        {
            "chapter": 41,
            "verse": 15,
            "text": "To, amma Adawa, sai suka yi girman kai a cikin kasa, ba da wani hakki ba, suka ce: \"Wane ne mafi tsananin ƙarfi daga gare mu?\" Ashe, kuma ba su gani ba cewa Allah, wanda Ya halitta su Shine Mafi ƙarfi daga gare su, kuma sun kasance a game da ayoyin Mu suna yin musu"
        },
        {
            "chapter": 41,
            "verse": 16,
            "text": "Sai Muka aika, a kansu, da iska mai tsananin sauti da sanyi, a cikin kwanuka na shu'umci, domin Mu ɗanɗana musu azabar wulaƙanci, a cikin rayuwar duniya, kuma lalle azabar Lahira ita ce mafi wulaƙantarwa, kuma su ba za a taimake su ba"
        },
        {
            "chapter": 41,
            "verse": 17,
            "text": "Kuma amma Samudawa, sai Muka shiryar da su, sai suka fi son makanta a kan shiriya, domin haka tsawar azabar wulakanci, ta kama su saboda abin da suka kasance suna aikatawa (domin neman wata fa'ida)"
        },
        {
            "chapter": 41,
            "verse": 18,
            "text": "Kuma Muka tsirar da waɗanda suka yi imani kuma suka kasance suna yin taƙawa"
        },
        {
            "chapter": 41,
            "verse": 19,
            "text": "Kuma ranar da ake tara maƙiyan Allah zuwa wuta, to, su ana kakkange su"
        },
        {
            "chapter": 41,
            "verse": 20,
            "text": "Har idan sun je mata, sai jinsu da ganinsu da fatunsu, su yi shaida a kansu a game da abin da suka kasance suna aikatawa"
        },
        {
            "chapter": 41,
            "verse": 21,
            "text": "Kuma suka ce wa fatunsu, \"Don me kuka yi shaida a kanmu?\" Suka ce: \"Allah, Wanda ke sanya kowane abu ya yi furuci, Shi ne Ya sanya mu mu yi furuci, kuma Shi ne Ya halitta ku can da farko, kuma zuwa gare Shi ake mayar da ku"
        },
        {
            "chapter": 41,
            "verse": 22,
            "text": "Ba ku kasance kuna sani ba a ɓoye, cewa jinku zai yi shaida a kanku kuma ganinku zai yi, kuma fatunku za su yi. Kuma amma kun yi zaton cewa Allah bai san abubuwa masu yawa daga abin da kuke aikatawa ba"
        },
        {
            "chapter": 41,
            "verse": 23,
            "text": "Kuma wancan zaton naku wanda kuka yi zaton shi, game da Ubangijinku, ya halakar da ku, sai kuka wayi gari a cikin masu hasara"
        },
        {
            "chapter": 41,
            "verse": 24,
            "text": "Saboda haka idan sun yi hakuri, to, wutar, ita ce mazauni a gare su, kuma idan sun nemi yarda, to, ba su zama daga waɗanda ake yardwa ba"
        },
        {
            "chapter": 41,
            "verse": 25,
            "text": "Kuma Muka sallaɗar da mabiya* a gare su, sai suka ƙawata musu abin da ke a gabansu da abin da ke a bayansu. Kuma kalmar azaba ta wajaba a kansu, a cikin wasu al'ummomi da suka shuɗe a gabaninsu daga aljannu da mutane. Lalle su, sun kasance masu hasara"
        },
        {
            "chapter": 41,
            "verse": 26,
            "text": "Kuma waɗanda suka kafirta suka cc, \"Kada ku saurara ga wannan Alkur' ani, kuma ku yi ta yin kuwwa a ckin (lokacin karatun) sa, tsammaninku za ku rinjaya"
        },
        {
            "chapter": 41,
            "verse": 27,
            "text": "Saboda haka, lalle za Mu ɗanɗana wa waɗanda suka kafirta wata azaba mai tsanani, kuma lalle za Mu saka musu da mafi munin abin da suka kasance suna aikatawa"
        },
        {
            "chapter": 41,
            "verse": 28,
            "text": "Wancan shi ne sakamakon makiyan Allah, watau wuta. Suna a gidan dawwama a cikinta, domin sakamako ga abin da suka kasance suna yin musu game da ayoyin Mu"
        },
        {
            "chapter": 41,
            "verse": 29,
            "text": "Kuma waɗanda suka kafirta suka ce: \"Ya Ubangijinmu! Ka nuna mana wadannan biyun da suka batar da mu daga aljannu da mutane, mu sanya su a karkashin, ƙafafunmu, domin su kasance daga ƙaskantattu"
        },
        {
            "chapter": 41,
            "verse": 30,
            "text": "Lalle waɗannan da suka ce: \"Ubangjinmu, shi ne Allah,\" sa'an nan suka daidaitu, mala'iku na sassauka a kansu (a lokacin saukar ajalinsu suna ce musu) \"Kada ku ji tsoro, kuma kada ku yi baƙin ciki, kuma ku yi bushara da Aljanna, wadda kun kasance ana yi muku wa'adi da ita"
        },
        {
            "chapter": 41,
            "verse": 31,
            "text": "Mu ne majibintanku a cikin rayuwar duniya da kuma a cikin Lahira, kuma a cikinta kuna da abin da rayukanku ke sha'awa, kuma kuna da abin da kuke kira (akawo muku) a cikinta"
        },
        {
            "chapter": 41,
            "verse": 32,
            "text": "A kan liyafa daga Mai gafara, Mai jin ƙai"
        },
        {
            "chapter": 41,
            "verse": 33,
            "text": "Kuma wane ne mafi kyau ga magana daga wanda ya yi kira zuwa ga Allah, kuma ya aikata aiki na ƙwarai kuma ya ce: \"Lalle niina daga masu sallamawar al'amari zuwa ga Allah"
        },
        {
            "chapter": 41,
            "verse": 34,
            "text": "Kuma kyautatawa ba ta daidaita kuma haka munanawa. Ka tunkuɗe cuta da abin da yake mafi kyau, sai ga shi wanda akwai ƙiyayya a tsakaninka da tsakaninsa, kamar dai shi majibinci ne, masoyi"
        },
        {
            "chapter": 41,
            "verse": 35,
            "text": "Kuma ba za a cusa wa kowa wannan hali ba face waɗanda suka yi haƙuri, kuma ba za a cusa shi ba face ga mai rabo mai gima"
        },
        {
            "chapter": 41,
            "verse": 36,
            "text": "Kuma idan wata fizga ta fizge ka daga Shaiɗan, to ka nemi tsari ga Allah. Lalle Shi, Shi ne Mai ji, Masani"
        },
        {
            "chapter": 41,
            "verse": 37,
            "text": "Kuma akwai daga ayoyin Sa, dare da yini, da rana da wata. Kada ku yi sujada ga rana, kuma kada ku yi ga wata. Kuma ku yi sujada ga Allah wanda Ya halitta su, idan kun kasance Shi ne kuke bauta wa"
        },
        {
            "chapter": 41,
            "verse": 38,
            "text": "To, idan sun yi girman kai, to, waɗanda ke a wurin Ubangijinka, suna tasbihi a gare Shi, a dare da rana, alhali kuwa su, ba su ƙosawa"
        },
        {
            "chapter": 41,
            "verse": 39,
            "text": "Kuma akwai daga ayoyinSa cewa lalle kai kana ganin ƙasa ƙeƙasasshiya, to, idan Mun saukar da ruwa a kanta, sai ta girgiza kuma ta kumbura. Lalle wannan da Ya raya ta, haƙiƙa, Mai rayar da matattu ne. Lalle Shi Mai ikon yi ne a kan kowane abu"
        },
        {
            "chapter": 41,
            "verse": 40,
            "text": "Lalle waɗannan da ke karkacewa a cikin ayoyinMu, ba su fakuwa a gare Mu. Ashe fa, wanda ake jefawa a cikin Wuta ne mafifici ko kuwa wanda zai je amintacce a Ranar ¡iyama? Ku aikata abin da kuke so! Lalle Shi Mai gani ne ga abin da kuke aikatawa"
        },
        {
            "chapter": 41,
            "verse": 41,
            "text": "Waɗannan da suka kafirta game da Alkur'ani a lokacin da ya je musu, kuma lalle shi haƙiƙa littafi ne mabuwayi"
        },
        {
            "chapter": 41,
            "verse": 42,
            "text": "¥arna ba za ta je masa ba daga gaba gare shi. kuma ba za ta zo ba daga baya gare shi. Saukarwa ce daga Mai hikima, Godadde"
        },
        {
            "chapter": 41,
            "verse": 43,
            "text": "Ba za a fada maka ba face abin da aka riga aka faɗa ga Manzannin da suke a gabaninka. Lalle Ubangijinka, haƙiƙa, Ma'abucin gafara ne, kuma Ma'abucin azaba mai raɗaɗi ne"
        },
        {
            "chapter": 41,
            "verse": 44,
            "text": "Kuma da Mun sanya shi abin karatu na ajamanci, lalle da sun ce, \"Don me ba a bayyana ayoyinsa ba? Ashe, zai yiwu a sami littafi ba'ajame da Manzo Balarabe?\" Ka ce: \"Shi, shiriya ne da warkewa ga waɗanda suka yi imani. Kuma wadanda ba su yi imani ba akwai wani nauyi a cikin kunnuwansu, kuma shi wata makanta ne a kansu. Waɗannan ana kiran su daga wuri mai nisa"
        },
        {
            "chapter": 41,
            "verse": 45,
            "text": "Kuma lalle Mun bai wa Musa Littafi, sai aka yi ɗaɓani a cikinsa, Kuma ba domin wata kalma da ta gabata ba daga Ubangijinka, lalle da an yi hukunci a tsakaninsu. Kuma lalle su, haƙiƙa suna a cikin shakka daga, gare shi, mai sanya kokanto"
        },
        {
            "chapter": 41,
            "verse": 46,
            "text": "Wanda ya aikata aiki na ƙwarai to saboda kansa ne, kuma wanda ya munana, to, yana akansa. Kuma Ubangiwinka, ba Mai zalunci ga bayin Sa ne ba"
        }
    ]
}
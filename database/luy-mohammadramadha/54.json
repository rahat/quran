{
    "chapter": [
        {
            "chapter": 54,
            "verse": 1,
            "text": "Indukho ilihambi, ne omwesi kwabuukhemwo"
        },
        {
            "chapter": 54,
            "verse": 2,
            "text": "Ne nibalola eshimanyisio shiosi shiosi bashifutarira nibaboola mbu “ buno nobulosi butsilililanga”"
        },
        {
            "chapter": 54,
            "verse": 3,
            "text": "Ne baingasia ne nibaloonda okhwenya khwabu, ne buli likhuwa liemekhwa"
        },
        {
            "chapter": 54,
            "verse": 4,
            "text": "Netoto kamala okhuboolela amakhuwa kalimwo obwalaba"
        },
        {
            "chapter": 54,
            "verse": 5,
            "text": "Amachesi kafung’anile, halali amekanyilisio shikakhoonya eshindu khubo tawe"
        },
        {
            "chapter": 54,
            "verse": 6,
            "text": "Mana lekhana ninabo. Inyanga yalilaanga omulaanji okhutsiila likhuwa lio mwoyo kwakhaya"
        },
        {
            "chapter": 54,
            "verse": 7,
            "text": "Tsimoni tsiabwe tsilihenga hasi, Balirula mubilindwa opara mbu nitsisiche tsisaalanibwe"
        },
        {
            "chapter": 54,
            "verse": 8,
            "text": "Nibelushila Omulaanji, ne Abakhayi baliboola mbu: “Inyanga ino ni indinyu.”"
        },
        {
            "chapter": 54,
            "verse": 9,
            "text": "Abandu ba Nuh bakhaya bo nibashili, nibayingasia\tOmusumba\twefu, nibamuboolela mbu nomulalu mana nibamwalabila.(nibamululila)"
        },
        {
            "chapter": 54,
            "verse": 10,
            "text": "Mana nasaba Nyasaye wuwe; naboola mbu: Toto esie ekhailwe, kho habine"
        },
        {
            "chapter": 54,
            "verse": 11,
            "text": "Mana nikhwikula emiliango chomwikulu khu maatsi kayombokhanga"
        },
        {
            "chapter": 54,
            "verse": 12,
            "text": "Ne nikhufutula liloba nikhukhola emialo (emichela), amatsi nikabukanana khulikhuwa liali niliburire"
        },
        {
            "chapter": 54,
            "verse": 13,
            "text": "Ne nikhubachinga khushietsimbao nende imikoye. (Isafina)"
        },
        {
            "chapter": 54,
            "verse": 14,
            "text": "Yatsitsanga nikhuyihenga, okhuba ni omurungo khu kalia kabamuingasinjia"
        },
        {
            "chapter": 54,
            "verse": 15,
            "text": "Ne toto bwene khwachikhola okhuba eshimanyisio, ne koo khuliwo nende witsulila"
        },
        {
            "chapter": 54,
            "verse": 16,
            "text": "kho eshinyasio shianje shiali shirie, nende okhwikannyilisia khwanje"
        },
        {
            "chapter": 54,
            "verse": 17,
            "text": "Ne toto efwe khwakhola Ikurani ibe inyangu okhumanya, ne koo khuliwo nende witsulila"
        },
        {
            "chapter": 54,
            "verse": 18,
            "text": "Babu A’di bakhaya, kho eshinyasio shianje shiali shirie nende okhwikanyilisia khwanje"
        },
        {
            "chapter": 54,
            "verse": 19,
            "text": "Toto efwekhwabarumila omuyeka kweyimbumbuyeka khutsinyanga tsimbi tsilondokhaane"
        },
        {
            "chapter": 54,
            "verse": 20,
            "text": "Nikusiula Abandu opara mbu nebisichiri biemisala chisiulilwe"
        },
        {
            "chapter": 54,
            "verse": 21,
            "text": "Mana eshinyasio shianje shiali shirie nende amekanyilisio kanje"
        },
        {
            "chapter": 54,
            "verse": 22,
            "text": "Netoto efwe khwakhola Ikurani ibe inyangu okhuyimanya, Ne koo khuliwo nende witsulila"
        },
        {
            "chapter": 54,
            "verse": 23,
            "text": "Abandu ba Thamudi bayingasia Abekanyilisi"
        },
        {
            "chapter": 54,
            "verse": 24,
            "text": "Nibaboola mbu : “Khuloonde Omundu namundu urula mwifwe, efwe mana khuba khulaba mubokori bwahabulalu.”"
        },
        {
            "chapter": 54,
            "verse": 25,
            "text": "Niye butswa yenyene okhurula mwifwe wamakanyiliso keshela ? halali uno nomubeyi omukhongo omufuru"
        },
        {
            "chapter": 54,
            "verse": 26,
            "text": "Nibamanye mutsuli niwina umubeeyi omukhongo omufuru"
        },
        {
            "chapter": 54,
            "verse": 27,
            "text": "Toto efwe khwitsa okhubarumila ingamia ikhasi kulwa okhubatema, mana obahenge butswa mana wifwile"
        },
        {
            "chapter": 54,
            "verse": 28,
            "text": "Ne baboolele mbu amatsi kalakabulwamwo hakari wabu, balakabukhasibwa khulwa okhukanywa"
        },
        {
            "chapter": 54,
            "verse": 29,
            "text": "Mana nibalaanga Omundu wabu, niyetsa nayisinza"
        },
        {
            "chapter": 54,
            "verse": 30,
            "text": "Ne eshinyasio shianje shiali shirie nende okhwikanyilisia khwanje"
        },
        {
            "chapter": 54,
            "verse": 31,
            "text": "Toto efwe khwabarumila oluyoka lulala lwonyene, nibabashinga abitiisi biokhumbashila olukaka"
        },
        {
            "chapter": 54,
            "verse": 32,
            "text": "Ne toto efwe khwakhola Ikurani okhuba Inyangu, ne koo khuliwo nende witsulila"
        },
        {
            "chapter": 54,
            "verse": 33,
            "text": "Abandu ba Lut bayingasia abekanyilisi"
        },
        {
            "chapter": 54,
            "verse": 34,
            "text": "Toto efwe khwabarumila eshifulumutu shiamachina halali abaloondi ba Lut, khwabahabina mumabwibwi"
        },
        {
            "chapter": 54,
            "verse": 35,
            "text": "Tsimbabasi okhurulu khwifwe, Endio nilwakhurunganga ulia ukhupanga orio muno"
        },
        {
            "chapter": 54,
            "verse": 36,
            "text": "Ne toto yabekanyilisilia eshinyasio shiefu, halali bo bali netsinganakani khumekanyilisio ako"
        },
        {
            "chapter": 54,
            "verse": 37,
            "text": "Ne toto benya mbu abahelesie abacheni be, mana nikhubawofusia tsimoni tsiabu , nikhubaboolela mbu: “pile eshinyasio shianje namekanyilisio.”"
        },
        {
            "chapter": 54,
            "verse": 38,
            "text": "Ne toto shiabeeshela eshinyasio shitsilila mumabwibi"
        },
        {
            "chapter": 54,
            "verse": 39,
            "text": "Kho mana pile eshinyasio shianje namekanyilisio"
        },
        {
            "chapter": 54,
            "verse": 40,
            "text": "Netoto khwakhola Ikurani okhuba inyangu, ne koo khiliwo nende witsulila"
        },
        {
            "chapter": 54,
            "verse": 41,
            "text": "Netoto Abekanyilisi betsela Abandu ba Firaun"
        },
        {
            "chapter": 54,
            "verse": 42,
            "text": "Bakhaya ebimanyisio biefu biosi pe, mana nikhubatila omutilo kwa amaani kwobunyali"
        },
        {
            "chapter": 54,
            "verse": 43,
            "text": "Ne Abakhayi benyu bali nende amani okhushila abo baranjilila nohomba kahandikwa mubitabu mbu enywe mubule okhufunaanibwa"
        },
        {
            "chapter": 54,
            "verse": 44,
            "text": "Nohomba baboolanga mbu: ‘‘efwe khuli abaanji khulishila butswa.’’"
        },
        {
            "chapter": 54,
            "verse": 45,
            "text": "Abanji abo balashilwa ne balakalukha inyuma tsimbilo"
        },
        {
            "chapter": 54,
            "verse": 46,
            "text": "Halali inyanga yeyindukho niyabalakwa, Ne indukho ni isiro muno mana khandi indulu pa"
        },
        {
            "chapter": 54,
            "verse": 47,
            "text": "Toto Abetsimbi balimubukori nende mubulalu"
        },
        {
            "chapter": 54,
            "verse": 48,
            "text": "Inyanga yabaliswerululwa mafumama nibasukunwa mumulilo, baliboolelwa mbu : ‘‘pile omulilo kwa Jahanam.’’"
        },
        {
            "chapter": 54,
            "verse": 49,
            "text": "Ne toto buli eshindu khwaloonga khushichelo"
        },
        {
            "chapter": 54,
            "verse": 50,
            "text": "Ne likhuwa liefu nililala butwa, shinga okhulimba no khulimbula tsimoni"
        },
        {
            "chapter": 54,
            "verse": 51,
            "text": "Ne toto khwasishia abashienywe alikho mwinywe uparanga"
        },
        {
            "chapter": 54,
            "verse": 52,
            "text": "Ne koosi kabakhola kali mubitabu"
        },
        {
            "chapter": 54,
            "verse": 53,
            "text": "Liosi liosi lititi nende likhonga liahandikwa"
        },
        {
            "chapter": 54,
            "verse": 54,
            "text": "Toto balia baria Nyasaye baliba mwikulu mumikunda chilimwo emialo"
        },
        {
            "chapter": 54,
            "verse": 55,
            "text": "Mushikhalo shiatoto, ewo Omwami Omunyali"
        }
    ]
}
{
    "pages": [
        {
            "chapter": 52,
            "verse": 15,
            "text": "Koo buno ni obulosi nohomba shimulolangasa tawe"
        },
        {
            "chapter": 52,
            "verse": 16,
            "text": "Injilemwo, mwifwile nohomba mukhaye okhwifwila ninashilala, toto enywe murungungwa kamwakholanga"
        },
        {
            "chapter": 52,
            "verse": 17,
            "text": "Toto balia baria Nyasaye baliba mwikulu mumikunda nende mubwokholo"
        },
        {
            "chapter": 52,
            "verse": 18,
            "text": "Nibasangalila khuka Nyasaye wabu abahele, ne Nyasaye wabu alibahonokosia khu shinyasio shiomulilo"
        },
        {
            "chapter": 52,
            "verse": 19,
            "text": "Lie ne munywe mumwikhoyo khukalia kamwakholanga"
        },
        {
            "chapter": 52,
            "verse": 20,
            "text": "Ne baliyekha khubifumbi bwoluyali, bilondokhane khulunyaali, ne khulibabashila Abakhana bomwikulu (Hurul ain)"
        },
        {
            "chapter": 52,
            "verse": 21,
            "text": "Ne balia basuubila mana olwibulo lwabu nilubaloonda khukhusuubila khulibabukanania, ne shikhulibalemilia khubikhole biabu shiosishiosi tawe, buli Omundu alirungwa shiayakhola"
        },
        {
            "chapter": 52,
            "verse": 22,
            "text": "Ne khulibametela buli imbia yebiamo nende yeyinyama shingala benya"
        },
        {
            "chapter": 52,
            "verse": 23,
            "text": "Balihelesaniamwo tsigilasi tsilimwo eshinywebwa shibulamwo eshifwabi nohomba obwonooni"
        },
        {
            "chapter": 52,
            "verse": 24,
            "text": "Ne Abakholi babu balibabotokhana, bang’enang’ena opara mbu ebisole bifunikhwe mugilasi"
        },
        {
            "chapter": 52,
            "verse": 25,
            "text": "Ne balihengana nibareebana"
        },
        {
            "chapter": 52,
            "verse": 26,
            "text": "Baliboola mbu: “Toto efwe khwali khale nabandu befu nikhwaria.”"
        },
        {
            "chapter": 52,
            "verse": 27,
            "text": "Mana Nyasaye nakhukhonya, nakhuhonia okhurulana nende eshinyasio shiomulilo"
        },
        {
            "chapter": 52,
            "verse": 28,
            "text": "Toto efwe khwamulanganga Ye yenyene butswa. Toto ye niye omulayi wobukoosia"
        },
        {
            "chapter": 52,
            "verse": 29,
            "text": "Kho yitsulisia, ne khutsimbaasi tsia Nyasaye wo sholi Omulosi nohomba Omulalu tawe"
        },
        {
            "chapter": 52,
            "verse": 30,
            "text": "Nohomba boboolanga mbu uno ni omukaasia wetsinyimbo, wakhulindanga lifwa limuulile"
        },
        {
            "chapter": 52,
            "verse": 31,
            "text": "Boola mbu: “Lindilisie toto esie siesi endi halala ninanyu mukhulindilisia.”"
        }
    ]
}
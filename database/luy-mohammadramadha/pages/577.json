{
    "pages": [
        {
            "chapter": 74,
            "verse": 48,
            "text": "Kho okhusabilwa khwomusabi shikhulibakhoonya shiosi shiosi tawe"
        },
        {
            "chapter": 74,
            "verse": 49,
            "text": "Mana\tbalibarieena\tabalawulila amekanyilisio kano"
        },
        {
            "chapter": 74,
            "verse": 50,
            "text": "Opara mbu tsisishili tsisundusibwe"
        },
        {
            "chapter": 74,
            "verse": 51,
            "text": "Tsilukhanga Italanyi"
        },
        {
            "chapter": 74,
            "verse": 52,
            "text": "Mbu buli Omundu mubo yenya ehebwe eshitabu shishie okhurula mwikulu"
        },
        {
            "chapter": 74,
            "verse": 53,
            "text": "Shikali kario tawe, halali shibaritsanga Mwikulu tawe"
        },
        {
            "chapter": 74,
            "verse": 54,
            "text": "Shikali kario tawe , toto kano ni ametsulisio"
        },
        {
            "chapter": 74,
            "verse": 55,
            "text": "Khu ulia wenya yetsulile"
        },
        {
            "chapter": 74,
            "verse": 56,
            "text": "Ne shibakhetsulila tawe okhuula Nyasaye achame, Eshiribwa neshishie. Nobulesheli nobuubwe"
        },
        {
            "chapter": 75,
            "verse": 1,
            "text": "Nditsuba khuinyanga yeyinduukho"
        },
        {
            "chapter": 75,
            "verse": 2,
            "text": "Ne nditsuba khu Mwoyo kwo khwifunaania"
        },
        {
            "chapter": 75,
            "verse": 3,
            "text": "Omundu aparanga mbu shikhulibusia halala ebikumba bibie tawe"
        },
        {
            "chapter": 75,
            "verse": 4,
            "text": "Khulwa shina! efwe khunyala okhura habwene tsinyali tsie tsinzala tsisie"
        },
        {
            "chapter": 75,
            "verse": 5,
            "text": "Habula Omundu yenyangasa okhutsilila okhukhola amabii, khutsinyanga tsili imbeli waye"
        },
        {
            "chapter": 75,
            "verse": 6,
            "text": "Arebanga mbu: “iliba lina inyanga yeyindukho?”"
        },
        {
            "chapter": 75,
            "verse": 7,
            "text": "Mana olwe Imoni iling’ang’aala"
        },
        {
            "chapter": 75,
            "verse": 8,
            "text": "Ne olwa Omwesi kulitilana"
        },
        {
            "chapter": 75,
            "verse": 9,
            "text": "Ne olwe Eliuba nende Omwesi bilihambasibwa"
        },
        {
            "chapter": 75,
            "verse": 10,
            "text": "Inyanga eyo Omundu aliboola mbu: “amelushilo kali yena"
        },
        {
            "chapter": 75,
            "verse": 11,
            "text": "Tawe, okhwilushila abulaho"
        },
        {
            "chapter": 75,
            "verse": 12,
            "text": "Inyanga eyo abulaho awundi wokhutsia halali wa Nyasaye wuwo Omulesi yenyene"
        },
        {
            "chapter": 75,
            "verse": 13,
            "text": "Inyanga eyo\tOmundu aliboolelwa, kayaranjilila nende kayamalilikha"
        },
        {
            "chapter": 75,
            "verse": 14,
            "text": "Halali buli Omundu amanyile omwoyo kukwe muno"
        },
        {
            "chapter": 75,
            "verse": 15,
            "text": "Kata nalarusia ebichila ebiinja"
        },
        {
            "chapter": 75,
            "verse": 16,
            "text": "Olayungubasia\tulimi\tlulwo, khulwokhusooma lwangu lwangu tawe"
        },
        {
            "chapter": 75,
            "verse": 17,
            "text": "Toto kalikhifwe okhubuusilia halala nende okhukhwibaalila"
        },
        {
            "chapter": 75,
            "verse": 18,
            "text": "Nikhuyisooma, olondelele okhusooma khukhwe"
        },
        {
            "chapter": 75,
            "verse": 19,
            "text": "Mana kali khwifwe okhukhwinoosilia"
        }
    ]
}
{
    "juzs": [
        {
            "chapter": 27,
            "verse": 56,
            "text": "Ne likalusio lia Abandu bebe shiliali halali okhuboola mbu: “tafie abaloondi ba Luti mulitokho lienyu, abo ni Abandu betswenulanga.”"
        },
        {
            "chapter": 27,
            "verse": 57,
            "text": "Mana nikhumuhabina nende Abandu bebe, halali omukhasi wuwe, nikhumuhandichila khubalia abatong’a inyuma"
        },
        {
            "chapter": 27,
            "verse": 58,
            "text": "Mana nikhubakwisilia ifula, ne yali ifula ifwana irie ino ya Abandu bekanyilisibwa"
        },
        {
            "chapter": 27,
            "verse": 59,
            "text": "Boola: “oluyali nilwa Nyasaye ne omulembe kube khubasumba bebe abayalobola. Kho Koo Nyasaye niye Omulayi nohomba balia abamumusanjinjia ninaye?”"
        },
        {
            "chapter": 27,
            "verse": 60,
            "text": "Nohomba ulia waloonga likulu nende eshialo mana nabeshilia amatsi okhurula mwikulu, ne khu ako nikhumesilia emikunda chilolekha obulayi, enywe mubula obunyali bwokhumesia emisala chakwo. Nyasaye wundi halala nende Nyasaye? Halali abo ni Abandu bokhutsia bushiama"
        },
        {
            "chapter": 27,
            "verse": 61,
            "text": "Nohomba ulia wabakholela liloba okhuba habundu weshimenyo , mana naramwo emialo nende tsingulu ne naraho eshikalilo hakari wetsinyanza tsibili. Koo aliho Nyasaye wundi halala nende Nyasaye? Halali abanji mubo shibamanyile tawe"
        },
        {
            "chapter": 27,
            "verse": 62,
            "text": "Nohomba ulia uwulilanga amalilo ka ulia ukhayilwe, olwa amusabanga, mana namurusiliakhwo obutinyu obo, ne nabakhola okhuba abalindi beshialo, Nyasaye wundi halala nende Nyasaye? Okhwitsulila khwenyu ni okhutiti"
        },
        {
            "chapter": 27,
            "verse": 63,
            "text": "Nohomba ulia ubarunjisinjia khushilima shokhushialo nende shiomunyanza, ne ulia uyilanga omuyeka okhurera amakhuwa amalayi tsimbabaasi tsitsie nitsishili okhuula (ifula), koo Nyasaye wundi halala nende Nyasaye ? Nyasaye ali hekulu muno nende kabamutsokasinjia ninako"
        },
        {
            "chapter": 27,
            "verse": 64,
            "text": "Nohomba ulia wachachia ebiloonje , mana alibikalusia, nende ulia ubakabilanga okhurula mwikulu nende khushialo.. koo Nyasaye wundi halala nende Nyasaye? Boola mbu : “rere ebifune bienyu nikali mbu toto muboolanga obulaamba.”"
        },
        {
            "chapter": 27,
            "verse": 65,
            "text": "Boola mbu: “abulaho uli mwikulu nende khushialo umanyile akefisile halali Nyasaye, nabo shibamanyile mbu ni liina wabakhalamusibwe tawe"
        },
        {
            "chapter": 27,
            "verse": 66,
            "text": "Bubetsele burie obumanyi (bwokhumanya) komwikulu? halali bo bali mubukanakani bwabu, halali bo ni abawofu khubwo"
        },
        {
            "chapter": 27,
            "verse": 67,
            "text": "Ne balia bakhaya nibaboola mbu: “olwakhuliba liloba nende bapapa befu mbu khulilamusibwa?”"
        },
        {
            "chapter": 27,
            "verse": 68,
            "text": "Toto khwalakwa kano efwe nende bapapa befu bakhale. Kano shinishiosi shiosi tawe halali tsingano tsiakhale"
        },
        {
            "chapter": 27,
            "verse": 69,
            "text": "Boola mbu: “ chende khushialo mana mulole shinga indukho yabandu ababii yali.”"
        },
        {
            "chapter": 27,
            "verse": 70,
            "text": "Ne olabeelela tawe ne olabamubutinyu tawe khulwa ebifwanga biabu biabakholanga"
        },
        {
            "chapter": 27,
            "verse": 71,
            "text": "Ne baboolanga mbu; “ ne indache ino iliula liina? Toto nimuli mbu muboolanga obulaamba.”"
        },
        {
            "chapter": 27,
            "verse": 72,
            "text": "Boola mbu: “ nikaboolele ahambi hano ebuleka khumakhuwa kamuyungubalilanga.”"
        },
        {
            "chapter": 27,
            "verse": 73,
            "text": "Ne toto Nyasaye wuwo niwetsimbabaasi khubandu halali abaanji mubo shibakhupanga orio tawe"
        },
        {
            "chapter": 27,
            "verse": 74,
            "text": "Netoto Nyasaye wuwo amanyile muno akebilifu biabu bifisanga nende akabaretsanga habulafu"
        },
        {
            "chapter": 27,
            "verse": 75,
            "text": "Ne libulaho liefisa mwikulu nende khushialo halali lili mushitabu eshiokhwinoosia"
        },
        {
            "chapter": 27,
            "verse": 76,
            "text": "Toto Ikurani ino ikananga khu baana ba Isarail amanji kalia akabawukhanangamwo"
        },
        {
            "chapter": 27,
            "verse": 77,
            "text": "Ne toto Ikurani ino ni obulunjifu nende tsimbabaasi khubalia abasuubila"
        },
        {
            "chapter": 27,
            "verse": 78,
            "text": "Toto Nyasaye alibusia hakari wabu khukhubusia khukhwe, naye niye Owamani Omumanyi muno"
        },
        {
            "chapter": 27,
            "verse": 79,
            "text": "Kho wisiche Nyasaye toto ewe oli khubwatoto bulolekha"
        },
        {
            "chapter": 27,
            "verse": 80,
            "text": "Toto ewe shonyala okhukhola abafu bawulile omulango tawe nohomba okhole abekala amarwi bawulila tawe olwabakalukhanaga nibabwao"
        },
        {
            "chapter": 27,
            "verse": 81,
            "text": "Nohomba shonyala okhulunjisia abawofu mubukori bwabu, ne shiwakhakhola bawulila halali balia abasuubila tsinyaali tsiefu, nabo nibo abawulili"
        },
        {
            "chapter": 27,
            "verse": 82,
            "text": "Ne olwelikhuwa lilibarulila, khulibarusilia isolo okhurula mwiloba, ibalomalomie, toto Abandu bakhaya okhusuubila tsinyaali tsiefu"
        },
        {
            "chapter": 27,
            "verse": 83,
            "text": "Ne inyanga yakhulikhung’asia buli Abandu emikanda chiabalia abayingasinjia ebimanyisio biefu, ne baliemibwa ebituche ebituche"
        },
        {
            "chapter": 27,
            "verse": 84,
            "text": "Okhula shingala baliula mana (Nyasaye) aboole mbu: “koo enywe mwayingana ebimanyisio bianje nimulabimanyile obulayi tawe, nohomba nishina shiamwakholanga?.”"
        },
        {
            "chapter": 27,
            "verse": 85,
            "text": "Mana likhuwa nilibakwila khumabii kabakhola, ne baliwulela tsi"
        },
        {
            "chapter": 27,
            "verse": 86,
            "text": "Koo, shibalolangakhwo mbu efwe khwakhola eshilo okhuba shiokhwihotselesiamwo, nende eshitere okhubakhonya okhulola. Toto mu ako khulimwo nende ameeko khubandu basuubilanga"
        },
        {
            "chapter": 27,
            "verse": 87,
            "text": "Ne inyanga yolwika lulikhupwa, mana bibeyebeye bioosi ebili mwikulu nende khushialo halali ulia wa Nyasaye alichama, ne boosi bakhamwitsile nibali abateshele"
        },
        {
            "chapter": 27,
            "verse": 88,
            "text": "Ne olilola tsingulu nopara mbu tsiemele natsio tsichendanga shinga amaleesi. Nibo obwiranyi bwa Nyasaye, obwayakasilia obulayi buli eshindu, toto ye amanyile muno akamukholanga"
        },
        {
            "chapter": 27,
            "verse": 89,
            "text": "Abaliitsa namalayi balinyoola amalayi muno okhushilakhwo ako, nabo khushibeyibeyi shieyinyanga eyo baliba nomulembe"
        },
        {
            "chapter": 27,
            "verse": 90,
            "text": "Ne abalitsa nende amabii, obweni bwabu bulisindikhwa mumulilo (mana boboolelwe mbu) “shimurungungwa tawe halali kalia akamwakholanga.”"
        },
        {
            "chapter": 27,
            "verse": 91,
            "text": "Toto elomesibwe okhulaama Nyasaye omulesi welitokho lino eliahebwa oluyali, ne buli eshindu ni eshishie ne elomesibwe okhuba mubasalamu"
        },
        {
            "chapter": 27,
            "verse": 92,
            "text": "Ne osoome Ikurani , kho ulia ulunjikha alunjikhanga khulwa ye omwene, ne ulia ukora boola mbu: “ toto esie endisa mubekanyilisi.”"
        },
        {
            "chapter": 27,
            "verse": 93,
            "text": "Ne boola Mbu: “oluyali lwosi ni lwa Nyasaye yetsa okhubechesia ebimanyisio bibie mwitsa okhubimanya, ne Nyasaye shang’ang’alinga kamukholanga tawe.”"
        },
        {
            "chapter": 28,
            "verse": 1,
            "text": "Taa sin Mym"
        },
        {
            "chapter": 28,
            "verse": 2,
            "text": "Etso ni tsinyaali tsieshitabu shinoosinjia"
        },
        {
            "chapter": 28,
            "verse": 3,
            "text": "Khukhusomelanga amakhuwa ka Musa nende Firauni khubwatoto khubandu basuubilanga"
        },
        {
            "chapter": 28,
            "verse": 4,
            "text": "Toto Firauni yelola khushialo nokhola Abandu bokhushialo emikanda emikanda. Niyelesia obuteshele omukanda mulala mwicho, yasinzanga Abana babu abasiani ne nalekha abeshikhasi, toto ye yali muboononi"
        },
        {
            "chapter": 28,
            "verse": 5,
            "text": "Ne khwenya okhukholela amalayi balia bakholelwa obubii khushialo, ne khubakhole okhuba abemilisi, ne khubakhole babe nibo abeeneshio"
        },
        {
            "chapter": 28,
            "verse": 6,
            "text": "Ne khulabahelesia amaani khushialo kho khwechesie Firauni nende Hamana nende omukanda kwabu kweliyie kalia akabaritsanga"
        },
        {
            "chapter": 28,
            "verse": 7,
            "text": "Ne khwafimbulila Nyinamwana Musa mbu “ munuunie ne noba nomuririra omusukune mumwalo, ne olaria tawe nohomba alabeelela tawe, toto efwe khwitsa okhumukalusia khwiwe, ne khwitsa okhumukhola okhuba mubarumwa.’’"
        },
        {
            "chapter": 28,
            "verse": 8,
            "text": "Mana Abandu ba Firaun nibamutoola, kho abe omusuku khubo nende eshibeela, toto Firauni nende Hamana nende omukanda kukwe kwa balwaani bali abetsimbii"
        },
        {
            "chapter": 28,
            "verse": 9,
            "text": "Ne omukhasi wa Firaun naboola mbu: “ eshisangasia tsimoni tsianje nende etsitsio, olamwiira tawe, anyala okhuba wobukhoonyi khwifwe nohomba khwamukhola okhuba omwana wefu nabo nibakorerwe.”"
        },
        {
            "chapter": 28,
            "verse": 10,
            "text": "Ne omwayo kwa Nyina Musa nikuba omukhaya, yali ahambi okhura amakhuwa habulafu, khukhayanga okhura mumwoyo kukwe amaani, kho anyoole okhuba mubalia basuubilanga"
        },
        {
            "chapter": 28,
            "verse": 11,
            "text": "Ne naboolela omukhana wabu (Musa) mbu : “muloondelele” mana nahenga mubwifisi abalamulola tawe"
        },
        {
            "chapter": 28,
            "verse": 12,
            "text": "Mana nikhumwikalila abanunia okhurula mukhuchaka, ne (omukhana wabu) naboola mbu: “abechesiekhwo Abandu beyinzu abanyala okhumulela, ne betsa okhuba abalayi khuye"
        },
        {
            "chapter": 28,
            "verse": 13,
            "text": "Mana nikhumukalusia khunyinamwana khotsimoni tsitsie tsinyoole okhusangala ne akhaye okhubeelela, ne amanye mbu indache ya Nyasaye niyatoto halali Abandu abaanji shibamanyile tawe"
        },
        {
            "chapter": 28,
            "verse": 14,
            "text": "Ne olwa yakubuya mana naba omukhongo, khwamuhelesia amachesi nende obumanyi, ne endio nilwakhurunganga abakholi abamalayi"
        },
        {
            "chapter": 28,
            "verse": 15,
            "text": "Niyenjila mwitokho olwa abeenelio nibali mukhung’ang’aala, nanyoolamwo Abandu babili nibakhupananga, mulala okhurula mubandu bebe ne owundi okhurula mubasuku bebe. Kho ulia okhurula mubandu bebe namusaba mbu amukhonye khumusuku wuwe ulia. Musa namukhupa eshifusi shiokhushilifu mana namumala. Naboola mbu: “ chino ni milala khumilimo chia shetani, toto ye ni omusuku ukosinjia owahabulafu.”"
        },
        {
            "chapter": 28,
            "verse": 16,
            "text": "Naboola mbu: “ Nyasaye wanje , toto esie ekholeele obubii omwoyo kwanje, kho undeshele” mana nikhumuleshela , toto ye niye Omulesheli muno Owetsimbabaasi muno"
        },
        {
            "chapter": 28,
            "verse": 17,
            "text": "Naboola mbu:“Nyasaye wanje shingala umbeelele tsimbabaasi shinditsa okhukhoonya Abandu ababii tawe"
        },
        {
            "chapter": 28,
            "verse": 18,
            "text": "Nibumushiela mwitokho naye nali nende oburi, nalindanga. Mana khandi Omundu wamwenyelekhwo obukhoonyi mungolobe amulanganga. Musa namuboolela mbu: “ toto ewe oli omushiamu owahabulafu.”"
        },
        {
            "chapter": 28,
            "verse": 19,
            "text": "Kho olwa yenya okhura mumukhono ulia uli omusuku wabu, ulia naboola mbu: “ ewe Musa wenya okhunzira shingala werere Omundu mungolobe? Ewe shiwenya halali okhuba omufuru khushialo ne shiwenya okhuba mubandu abalayi tawe?’’"
        },
        {
            "chapter": 28,
            "verse": 20,
            "text": "Mana Omundu niyetsa okhurula mumbeka etsia ehale welitookho nasesemanga, naboola mbu : “ ewe Musa! Toto abakhongo basanjilananga okhwira, kho rula, esie endi mubakhwenyelanga amalayi.”"
        },
        {
            "chapter": 28,
            "verse": 21,
            "text": "Mana narula naririre, nahengahenga naboola mbu: “ Nyasaye wanje habine okhurulana nende Abandu ababii.”"
        },
        {
            "chapter": 28,
            "verse": 22,
            "text": "Ne olwa yatsiila ebuleka wa Madyana naboola mbu: “ Nyasaye wanje yetsa okhununjisia injila ya habwene.”"
        },
        {
            "chapter": 28,
            "verse": 23,
            "text": "Ne olwayoola khumaatsi ka Madyana, yanyoola omukanda kwa Abandu nikunywesinjia, na nanyoola mumbeka wabu abakhasi babili bekalilanga (emiruko chiabu okhunywa) Musa naboola mbu: “mukhabeele murie?” boosi babili nibaboola mbu: “shikhwakhanywesia tawe okhula shingala abandi abo banywesia, mana bakalusieyo emiruko chiabu ne papa wefu ni omukofu muno.”"
        },
        {
            "chapter": 28,
            "verse": 24,
            "text": "Mana (Musa) nabanywesila, nenakalukha okhwikhala mushinikha, naboola mbu: “Nyasaye wanje esie toto endi omutakha muno wobulayi bwawitsa okhunzishilia.”"
        },
        {
            "chapter": 28,
            "verse": 25,
            "text": "Mulala khubeshikhana babili balia namwitsila nachenda nalola tsisoni, naboola mbu; “ papa akhulanganga mbu akhurunge omurungo kwokhunywesiliye.” Mana shingala 28. yamuulila mana namukanila omakhuwa kaye, yaboola mbu: “olaria tawe omalile okhuhonokokha okhurulana nende Abandu ababii.”"
        },
        {
            "chapter": 28,
            "verse": 26,
            "text": "Mulala khubakhaana babili balia naboola mbu; “ ewe papa wanje muhandiche emilimo, toto omulayi wokhoyeshele okhuhandika ni ulia Owaamaani Omwisikwa.”"
        },
        {
            "chapter": 28,
            "verse": 27,
            "text": "Naboola mbu: “esie ndenya ekhubashile mulala khubakhana banje babili bano, khulwa okhukholela emilimo emika munane, ne niwusia ekhumi ni okhwenya khukhwo, ne esie shindenya okhunichilisia tawe, witsa okhunyoola nendi omundu omulayi.”"
        },
        {
            "chapter": 28,
            "verse": 28,
            "text": "Naboola mbu: “ kano kali hakari wanje ninawe, ebise biosi biosi biemala ndalakholelwa obubii tawe, ne Nyasaye nomuliindi wakakhuboolanga kano.’’"
        },
        {
            "chapter": 28,
            "verse": 29,
            "text": "Olwa Musa yamala ebise ebo, yarula nende Abandu bebe yalola omulilo elubeka wetsingulu naboolela Abandu bebe mbu: ‘‘muninde hano toto esie endutsi omulilo, awundi ndalabarerera amacheni kakwo nohomba eshichenga munyoole okhwoora.”"
        },
        {
            "chapter": 28,
            "verse": 30,
            "text": "Olwa yakuulakhwo nalaangwa ebuleka womukhono musatsa mushikuri shietsimbabaasi okhurula khumusaala “ ewe Musa ! toto esie nesie Nyasaye webiloonje bioosi.”"
        },
        {
            "chapter": 28,
            "verse": 31,
            "text": "“Ne sukuna indabushi yiyio,” mana shingala yayilola niyikotiombola shinga inzokha yakalukhana niyelukha ne shiyahenga inyuma tawe. Nikhumuboolela mbu: “ ewe Musa! Sita imbeli ne olaria tawe, toto ewe oli mubalia bahonokoshe.”"
        },
        {
            "chapter": 28,
            "verse": 32,
            "text": "Injisia omukhono kukwo mushifuko, kwitsa okhurula nikuli omulafu tswe kulali khububii tawe, ne wifumbarire omukhono kukwo nowulila oburi. Kho bino bitsa okhuba ebimanyisio bibili birula khu Nyasaye wuwo khulwa Firauni nende abakhongo bebe, toto bo ni Abandu ababii"
        },
        {
            "chapter": 28,
            "verse": 33,
            "text": "Musa naboola mbu: “ Nyasaye wanje , toto esie ndera mubo omundu, kho eritsanga mbu betsa okhunzira.”"
        },
        {
            "chapter": 28,
            "verse": 34,
            "text": "Ne Omusiani wefu Haruni ni Omulomalomi omulayi muno okhushila esie, kho murume halala ninasi abe omukhonyelesi wanje, toto esie eritsanga mbu betsa okhuyingasia.”"
        },
        {
            "chapter": 28,
            "verse": 35,
            "text": "(Nyasaye) naboola mbu: “khwitsa okhura amaani mumukhono kukwo okhuburira khumusiani wenyu, ne khwitsa okhubahelesia obushili neshibalanyala okhuboolakhwo tawe, khulwe ebimanyisio biefu nende abaloondi benyu nenywe mulishila"
        },
        {
            "chapter": 28,
            "verse": 36,
            "text": "Kho olwa Musa yabeetsela nende ebimanyisio bibie ebili habulafu baboola mbu: “ kano shinishiosi shiosi tawe halali obulosi obuchikhwa, shikhwawulilakhwo kano khubapapa befu bakhale tawe.”"
        },
        {
            "chapter": 28,
            "verse": 37,
            "text": "Ne Musa naboola mbu: “Nyasaye wanje amanyile muno ulia witsa nende obulunjifu okhurula khuye, nende ulia uliba nende akhumalilikha okhulayi khweshimenyo, toto abamabii shibalibura tawe"
        },
        {
            "chapter": 28,
            "verse": 38,
            "text": "Firauni naboola mbu: “enywe abakhongo! shebamanyilekhwo Nyasaye wundi owulali esie tawe. Kho ewe Hamana nzashilie omulilo khwiloba unyumbashile munara enyoole okhulenjelela Nyasaye wa Musa, ne esie embara mbu aboolanga obubeyi butswa.’’"
        },
        {
            "chapter": 28,
            "verse": 39,
            "text": "Mana niyelola ye nende omukanda kukwe kwabalwani khushialo khunjila ilali yatoto tawe, ne nibapara mbu toto shibalikalusibwa khwifwe tawe"
        },
        {
            "chapter": 28,
            "verse": 40,
            "text": "Mana nikhumutila halala nende omukanda kukwe kwokhulwana nikhubasukuna munyanza, kho henga shingala indukho yababii yalii"
        },
        {
            "chapter": 28,
            "verse": 41,
            "text": "Nikhubakhola abemilisi balanganga mumulilo, ne inyanga yeyindukho shibali honokokha tawe"
        },
        {
            "chapter": 28,
            "verse": 42,
            "text": "Ne nikhubaloondiakhwo eshilaamo khushialo khuno, ne inyanga yeyindukho bo balikhupa khushibii"
        },
        {
            "chapter": 28,
            "verse": 43,
            "text": "Ne toto khwahelesia Musa eshitabu nikhumalile okhusishia emikanda chiaranjilila , mbu shibe eshilafusia tsimoni tsiabu, neshibe obulunjifu nende tsimbabaasi kho banyoole okhwitsulila"
        },
        {
            "chapter": 28,
            "verse": 44,
            "text": "Ne ewe shiwali ebuleka wemumbo olwa khwayilila Musa amalomesio ne shiwali mubalia baliho tawe"
        },
        {
            "chapter": 28,
            "verse": 45,
            "text": "Halali efwe khwaloonga emikanda eminji ne emika nichibabeela eminji, ne shiwali omumenyanwa nende Abandu ba Madyana tawe, osomanga khubo tsinyaali tsiefu halali nefwe khwatsishinjia"
        },
        {
            "chapter": 28,
            "verse": 46,
            "text": "Nohomba ewe shiwali ebuleka we shikulu owakhwamulanjila tawe, halali nitsimbabaasi tsia Nyasaye wuwo kho wikanyilisilie abandu bashili okhulilwa nende Omwikanyilisi, ewe noshili okhwitsa, bakhaba bario betsulila"
        },
        {
            "chapter": 28,
            "verse": 47,
            "text": "Ne kaletsa okhubanyoola amasila khukalia kemikhono chiabu chiaranjilisia, mana baboole mbu: “ Nyasaye wefu! Shichila shina nalakhurumila efwe omurumwa khwaloonda tsinyaali tsitsio mana khwaba mubalia basuubila.?”"
        },
        {
            "chapter": 28,
            "verse": 48,
            "text": "Halali olwa obwatoto bwabetsela okhurula khwifwe, baboola mbu: “shichila shina nalahebwa shingala kalia aka Musa yahebwa?” koo shibakakhaya tawe kalia aka Musa yahebwa khale, mana nibaboola mbu:” abalosi babili baloleshe,” ne nibaboola mbu: “toto efwe mukabu koosi khubakhayile.”"
        },
        {
            "chapter": 28,
            "verse": 49,
            "text": "Boola mbu: “ mana nekhamurere eshitabo okhurula khu Nyasaye eshili nende obulunjifu obulayi muno okhushila bibili bino eshiloonde, toto nimuli ababoolanga obwatoto.”"
        },
        {
            "chapter": 28,
            "verse": 50,
            "text": "Ne nibalakhukalusia tawe , kho manya mbu bo baloondanga butswa obwikombi bwe emioyo chiabu. Ne niwina wakora muno okhushila ulia uloondanga obwikombi bwomwoyo kukwe, obubula obulunjifu oburulanga khu Nyasaye. Toto Nyasaye shalunjisinjia Abandu ababii tawe"
        },
        {
            "chapter": 28,
            "verse": 51,
            "text": "Ne toto khwabalondokhanilia amakhuwa , kho banyoole okhwitsulila"
        },
        {
            "chapter": 28,
            "verse": 52,
            "text": "Balia bakhweshila eshitabu imbeli washio bo bashisuubilanga mwo"
        },
        {
            "chapter": 28,
            "verse": 53,
            "text": "Ne nibasoomelwa baboolanga mbu : “khushisuubile toto sho ni obwatoto okhurula khu Nyasaye wefu, toto khwali nikhumalile okhusilima embeli wakano"
        },
        {
            "chapter": 28,
            "verse": 54,
            "text": "Abo balihebwa omurungo kwabu okhuula khabili khulwa okhwifwila khwabu ne barusinjia obubii khubulayi, ne barusinjia (eshihanwa) khubiakhubakabiile"
        },
        {
            "chapter": 28,
            "verse": 55,
            "text": "Ne nibawulila amakhuwa kabulamwo oluchendo beretsanga ehale ninako nebaboola mbu: “ khuli nende ebikhole biefu nanyu muli nende ebienyu, omulembe kube ninanyu shikhwenyanga okhuyingana nabasilu tawe.”"
        },
        {
            "chapter": 28,
            "verse": 56,
            "text": "Ewe shiwakhalunjisia owawachama tawe halali Nyasaye nulunjisinjia owayenya , naye niye umanyile muno abalunjikhanga"
        },
        {
            "chapter": 28,
            "verse": 57,
            "text": "Ne abakhayi nibaboola mbu: “nikhuloonda obulunjifu halala ninawe khwitsa okhukamulwa okhurula hasi wefu” koo shikhwabekhasia habundu woluyali nende omulembe, abiamanga ebiamo bietsimbia tsiosi, okhuba omukabo okhurula khwifwe, halali abaanji mubo shibamanyile tawe"
        },
        {
            "chapter": 28,
            "verse": 58,
            "text": "Ne tsingongo tsinga tsiakhwasishia etsielolanga khubulamu bwatsio. Ne kalia niko amatala kabu akalekhalwamwo tawe bo nibakharula halali hatiti, nafu nefwe abakabukula"
        },
        {
            "chapter": 28,
            "verse": 59,
            "text": "Ne Nyasaye shiyali usishia tsingongo tawe okhula arume Omurumwa mwitokho liatsio likhongo, abasoomele tsinyaali tsiefu, ne shikhwali abasishia tsingongo tawe halali Abandu batsio nibali ababii"
        },
        {
            "chapter": 28,
            "verse": 60,
            "text": "Ne shiosi shiosi eshiamwahelesibwa nishiobwikhoonyi bwobulamu bwokhushialo, nende oburone bwashio. Ne eshili ewa Nyasaye nishio eshilayi muno nenishio shilitong’a, shibaparangakhwo tawe"
        },
        {
            "chapter": 28,
            "verse": 61,
            "text": "Koo ulia wakhulaka indache indayi eyalinyoola, alishinga ulia wakhwahelesia obwokholo bwomushialo, mana inyanga yeyindukho aliba mubalia abalirebwa mumulilo"
        },
        {
            "chapter": 28,
            "verse": 62,
            "text": "Ne inyanga yalibalanga mana abareebe mbu : ‘bali hena abamwanzokasinjia ninabo abamwaboolanga?”"
        },
        {
            "chapter": 28,
            "verse": 63,
            "text": "Belikhuwa liakwila baliboola mbu: “Nyasaye wefu , bano nibo bakhukosia, khwabakosia shingala khwakora, khubeekana imbeli wuwo, shibalaamanga efwe tawe.”"
        },
        {
            "chapter": 28,
            "verse": 64,
            "text": "Ne liliboolwa mbu: “ mulaanje Abanyasaye benyu abo abamwanzokasinjia” mana balibalanga ne shibalifuchilila tawe, ne balilola eshinyasio. Abayie babetsanga balunjikha"
        },
        {
            "chapter": 28,
            "verse": 65,
            "text": "Ne Inyanga yalibalanga mana abarebe mbu: “ni shina shamwakalusia Abarumwa?”"
        },
        {
            "chapter": 28,
            "verse": 66,
            "text": "Amakhuwa kalibakora inyanga eyo koosi. Nabo shibalirebana tawe"
        },
        {
            "chapter": 28,
            "verse": 67,
            "text": "Ne ulia wasaba eshileshelo mana nasuubila nenakhola amalayi, oyo aliba mubalia babura"
        },
        {
            "chapter": 28,
            "verse": 68,
            "text": "Ne Nyasaye wuwo omulesi oloonganga shia yenya ne alobolanga, ebilonje bibula okhwiyawulila, oluyali ni lwa Nyasaye owehekulu muno khukabamutsokasinjia ninako"
        },
        {
            "chapter": 28,
            "verse": 69,
            "text": "Ne Nyasaye wuwo omulesi amanyile kebilifu biabu bifisanga nende akabaretsanga habulafu"
        },
        {
            "chapter": 28,
            "verse": 70,
            "text": "Naye niye Nyasaye, abulaho Nyasaye wundu owulali ye tawe, ali nende oluyali mukhuchaka nende mukhumalilikha, ne okhubusia khwoosi ni okhukhwe,ne ni ewuwe niyo amulikalusibwa"
        },
        {
            "chapter": 28,
            "verse": 71,
            "text": "Boola mulolala murie Nyasaye nabakholela eshilo okhutsililila ukhula inyanga yeyindukho, kho ni Nyasaye shina owulali ye ulabarerera obulafu, koo shimuwulilanga tawe"
        },
        {
            "chapter": 28,
            "verse": 72,
            "text": "Boola “ mulola murie Nyasaye nabakholela eshitere okhutsilila okhula inyanga yeyindukho, kho ni Nyasaye shina owulali Ye ulabarerera eshilo eshiamwihotselesiamwo, shimulolangakhwo tawe"
        },
        {
            "chapter": 28,
            "verse": 73,
            "text": "Ne okhurulana nende tsimbabaasi tsitsie yabakasilia eshilo neshitere, mwihotselesiemwo nemukhabemwo emikabo chichie, ne muba murio khomwanyoola okhumupila orio"
        },
        {
            "chapter": 28,
            "verse": 74,
            "text": "Ne inyanga yalibalaanga mana abareebe mbu: “bali hena abamwanzokasinjia ninabo abamwaboolanga?”"
        },
        {
            "chapter": 28,
            "verse": 75,
            "text": "Ne khulirusia buli mumukanda omuloli ne khuliboola mbu: “rere eshifune shienyu “ Ne balimanya mbu abwatoto ni bwa Nyasaye ne kalibakora koosi pe akabachikhanga"
        },
        {
            "chapter": 28,
            "verse": 76,
            "text": "Toto Karuni yali mulala khubandu ba Musa, mana nabakholela amabii, ne khwamuhelesia amabishilo ketsifunguo tsiako tsisitoyela Abandu ba amaani. Olwa Abandu bebe bamuboolela mbu : “olelola tawe toto Nyasaye shiyachama abelolanga tawe.”"
        },
        {
            "chapter": 28,
            "verse": 77,
            "text": "“Ne okoonye khu kalia aka Nyasaye yakhuhelesia eshimenyo shiomwikulu, ne olebilila omukabo kukwo kwokhushialo tawe, ne khola amalayi shinga Nyasaye yakhukholela amalayi, ne olakhaaba okhukhola obwonooni khushialo tawe, toto Nyasaye shiyachama aboononi tawe.”"
        },
        {
            "chapter": 28,
            "verse": 78,
            "text": "Yaboola mbu:“esie kano ndahebwa okhurulana nende obumanyi bwanje’’ shamanyilekhwo mbu toto Nyasaye yamala okhusishia imbeli wuwe emikanda eminji balia abali nende omwandu omunji okhumushila. Ne aboononi shibalirebwa tsimbi tsiabu tawe"
        },
        {
            "chapter": 28,
            "verse": 79,
            "text": "Mana niyetsela Abandu bebe nafwalile obulayi. Balia abachama obulamu bwokhushialo nibaboola mbu: ‘‘abayie khubakho mbu nefwe abahelesibwa omwandu shingala kwa Karuni yahelesibwa, toto bwene ye niweyikhabi ikhongo,”"
        },
        {
            "chapter": 28,
            "verse": 80,
            "text": "Ne abahelesibwa obumanyi nibaboola mbu: “abaane enywe, omurungo kwa Nyasaye 28. ni omulayi muno khu ulia wasuubila mana nakhola amalayi , ne shibanyoola ako tawe halali ebesumulisi"
        },
        {
            "chapter": 28,
            "verse": 81,
            "text": "Mana nikhumukhola ye namilwa neliloba halala nende inzu yiyie, mana nalabakhwo nende omukanda kumuhabina khu Nyasaye tawe, ne shiyali mubahabinwa tawe"
        },
        {
            "chapter": 28,
            "verse": 82,
            "text": "Mana balia abekoombanga okhuba shinga ye olwabeele nibachaaka okhuwuka mbu: “eeh koo khane Nyasaye ametanga omukabo ulia owayenya mubasumba bebe, ne atutuyilinjia owayenya, Nyasaye akhayanga okhukholela amalayi liloba liakhakhumilile ninaye, oh toto khane Nyasaye shabusinjia Abakhayi tawe"
        },
        {
            "chapter": 28,
            "verse": 83,
            "text": "Esho nisho eshimenyo shomwikulu, khwakholela balia abalenyanga obukhongo khushialo khuno nohomba obwoononi, ne indukho indayi niyabalia abaria Nyasaye"
        },
        {
            "chapter": 28,
            "verse": 84,
            "text": "Ulia ulakhola amalayi alinyoola omurungo omulayi okhushila amalayi ako akayakhola, ne ulia ukhola amabii shibalirungwa balia bakholanga amabii halali kalia akabakholanga"
        },
        {
            "chapter": 28,
            "verse": 85,
            "text": "Toto ulia wakhulomesia okhuloonda Ikurani alikhukalusia habundu wokhukalukha. Boola mbu: “Nyasaye wanje omulesi amanyile muno ulia witsa khubulunjifu nende ulia uli mubukori bulolekha.”"
        },
        {
            "chapter": 28,
            "verse": 86,
            "text": "Ne ewe shiwali niwamanya mbu olirererwa eshitabu tawe halali nitsimbabaasi tsia Nyasaye wuwo Omulesi, kho olaba omukhonyi khubakhayi tawe"
        },
        {
            "chapter": 28,
            "verse": 87,
            "text": "Ne balakhwikalila okhuloonda tsinyaali tsia Nyasaye nomalile okhufimbulilwa, ne olanje khunjila ya Nyasaye wuwo, ne olabakhwo mubatsokaasi tawe"
        },
        {
            "chapter": 28,
            "verse": 88,
            "text": "Ne olalaama halala nende Nyasaye nyasaye wundi tawe. Abulaho Nyasaye wundi owulali Ye. Buli eshindu shilisikha halali ye. Okhubusia khwosi khuli khuye, ne ewuwe namulikalusibwa"
        },
        {
            "chapter": 29,
            "verse": 1,
            "text": "ALif Lam Mym"
        },
        {
            "chapter": 29,
            "verse": 2,
            "text": "Koo, Abandu baparanga mbu balalekhwa butswa shichila baboolanga mbu “khwasuubila” Kho shibatemwa tawe"
        },
        {
            "chapter": 29,
            "verse": 3,
            "text": "Toto khwatema balia abaali imbeli wabu, ne toto Nyasaye alabamanya balia abahabwene ne toto alamanya ababeeyi"
        },
        {
            "chapter": 29,
            "verse": 4,
            "text": "Koo, balia bakholanga amabii baparanga mbu balakhushila efwe. Okhubusia okhubii muno khwababusinjia"
        },
        {
            "chapter": 29,
            "verse": 5,
            "text": "Ulia wenya okhubukanana nende Nyasaye, Toto ebise bia Nyasaye bitsa okhuula, naye niye omuwulili muno, omumanyi po"
        },
        {
            "chapter": 29,
            "verse": 6,
            "text": "Ne ulia ukhalabana toto yekhalabanila omwene, Toto Nyasaye nomuyinda khubiloonje bioosi"
        },
        {
            "chapter": 29,
            "verse": 7,
            "text": "Ne balia basuubila mana nibakhola amalayi, toto khulibaleshela amabii kabu ne khulibarunga amalayi kabu kabakholanga"
        },
        {
            "chapter": 29,
            "verse": 8,
            "text": "Ne khwebaalila Omundu mbu akhole amalayi khubeebusi beebe, ne nibakhunichilisia okhusanjia nende shiosishiosi eshiobula nashio obumanyi, alabawulilatawe, ewanjenehoamulikalukha ne ndilibaboolela akamwakholanga"
        },
        {
            "chapter": 29,
            "verse": 9,
            "text": "Ne balia basuubila mana nibakhola amalayi toto khulibenjisia mubandu abalayi"
        },
        {
            "chapter": 29,
            "verse": 10,
            "text": "Ne mubandu baliho ababoolanga mbu khusuubile Nyasaye, ne olwa basinyisibwa khunjila ya Nyasaye, bamalanga bakhola amabii ka Abandu okhuba shinga eshinyasio shia Nyasaye. Ne obuhabini okhurula khu Nyasaye wuwo nibuula ni baboola mbu; “Toto efwe khubeele halala ninanyu” Koo! Nyasaye shamanyile akali mumioyo chiabandu tawe"
        },
        {
            "chapter": 29,
            "verse": 11,
            "text": "Ne toto Nyasaye alara habulafu balia basuubila ne alababuula abeshikhabili"
        },
        {
            "chapter": 29,
            "verse": 12,
            "text": "Ne balia abakhaya baboolela balia abasuubila mbu; “Loonde khunjila yefu, efwe nafu khulachinga tsimbii tsienyu” Ne shibali banyala okhuchinga khutsimbi tsiabu shiosi shiosi tawe. Toto bo ni ababeeyi"
        },
        {
            "chapter": 29,
            "verse": 13,
            "text": "Netoto balichinga emisiko chiabu, nende emisiko chindi halala nende echiabu, Ne toto balirebwa inyanga yeyindukho khukalia akabachikhanga"
        },
        {
            "chapter": 29,
            "verse": 14,
            "text": "Netoto khwaruma Nuhu khubandu bebe, mana namenya nabo emika iyelefu okhuyiniakhwo emika amakhumi karano, mana amatsi nikababukula nabo nibali aboononi"
        },
        {
            "chapter": 29,
            "verse": 15,
            "text": "Mana nikhumuhabina nende Abandu beisafina, ne nikhukhola shibe ishimanyisio khubandu"
        },
        {
            "chapter": 29,
            "verse": 16,
            "text": "Ne Ibrahim olwa yaboolela Abandu bebe mbu; “Mulaame Nyasaye nemumurie, ako ni amalayi khwinywe ni muba nimwakhamanya”"
        },
        {
            "chapter": 29,
            "verse": 17,
            "text": "“Toto enywe mulaamanga ebifwanani nimulekha Nyasaye ne mukasinjia obubeyi, toto balia abamulamanga abalali Nyasaye abo shibanyala okhumuhelesia enywe omukabo tawe, kho khaabe omukabo kwenyu ewa Nyasaye ne mumulaame ne mumukhupile orio. Ewuwe ni amulikalusibwa"
        },
        {
            "chapter": 29,
            "verse": 18,
            "text": "Ne nimuyingasia, bamala okhuyingasia Abandu baliho imbeli wenyu. Ne shikali khu Murumwa tawe halali okhusia khwa habulafu"
        },
        {
            "chapter": 29,
            "verse": 19,
            "text": "Koo, shibalolangakhwo shinga Nyasaye achachinjia ebiloonje, mana khandi alibikalusia. Toto ako khu Nyasaye ni amaangu"
        },
        {
            "chapter": 29,
            "verse": 20,
            "text": "Boola; “Chende khushialo mana mulolekhwo\tshingala\tyachachia okhuloonga, mana Nyasaye niye uliloonga ifwani yokhumalilikha. Toto Nyasaye ni Omunyali wabuli eshindu"
        },
        {
            "chapter": 29,
            "verse": 21,
            "text": "Ahelesinjia eshinyasio owayenya ne ahelesinjia tsimbabaasi owayenya. Ne ni ewuwe ni wamulikalusibwa"
        },
        {
            "chapter": 29,
            "verse": 22,
            "text": "Ne enywe shimunyala okhumushila (Nyasaye) khushialo nohomba mwikulu tawe, nanyu mubula omulindi nohomba omukhoonyi owulali Nyasaye tawe"
        },
        {
            "chapter": 29,
            "verse": 23,
            "text": "Nebaliabakhayaebimanyisiobia Nyasaye nende okhubukanana ninaye, abo nibo baliwesiakhwo omwoyo khutsimbabaasi tsianje. Nabo nibo abalinyoola eshinyasio eshilulu"
        },
        {
            "chapter": 29,
            "verse": 24,
            "text": "Mana amakalusio kabandu be shikali halali okhuboola mbu: “mumwire nohomba mumusaambe mumulilo” mana Nyasaye namuhonia okhurulana nomulilo, Toto mu ako khulimwo nende eshimanyisio khubandu basuubilanga"
        },
        {
            "chapter": 29,
            "verse": 25,
            "text": "Ne naboola mbu; “Toto enywe mwakhola ebifwanani okhuba Nyasaye, ne mwachamana abeene khubulamu bwokhushialo, halali inyanga yeyindukho muliikaanana abeene khubeene, ne mulitsubana ne eshimenyo shienyu shiliba mumulilo, ne shimulinyoola wokhubahabina tawe"
        },
        {
            "chapter": 29,
            "verse": 26,
            "text": "Mana Lut namusuubila, ne (Ibraheem) naboola mbu; “Toto esie ewuuya(khulwa) Nyasaye wanje toto ye niye Owamaani Owamachesi muno"
        },
        {
            "chapter": 29,
            "verse": 27,
            "text": "Mana nikhumwelesia Ishaq nende Yaqub, mana nikhukhola khulwibulo lulwe oburumwa, nende eshitabu, mana nikhumuhelesia omurungo kukwe khushialo. Netoto ye mwikulu aliba mubandu abalayi"
        },
        {
            "chapter": 29,
            "verse": 28,
            "text": "Ne Lut, olwayaboolela Abandu bebe mbu; “Toto enywe mukholanga eshifwoolo, eshia Omundu yesiyesi alabaranjililakhwo okhukhola tawe khushialo"
        },
        {
            "chapter": 29,
            "verse": 29,
            "text": "“Koo enywe mutsiilanga abasatsa, ne mulindanga Abandu khunjila, ne mukholanga amabii mumikhung’ano chienyu?” Kho mana amakalusio ka Abandu bebe shikali halali okhuboola mbu; “khurerere eshinyasio shia Nyasaye toto noli mubalia ababoolanga aka habwene”"
        },
        {
            "chapter": 29,
            "verse": 30,
            "text": "Naboola mbu; “Nyasaye wanje habine okhurulana nende Abandu abonooni.”"
        },
        {
            "chapter": 29,
            "verse": 31,
            "text": "Ne Abarumwa befu(Malaika) olwa betsela Ibraheem, nende amakhuwa amalayi, baboola mbu; “Toto efwe khwitsa okhusishia Abandu belitokho lino, toto Abandu balio ni abonooni muno.”"
        },
        {
            "chapter": 29,
            "verse": 32,
            "text": "(Ibraheem) Naboola mbu; “Toto Lut alimwo” nenibaboola mbu; “Efwe khumanyile balia balimwo, khwitsa okhumuhabina ye nende beyinzu yiyie halali omukhasi wuwe, owuli mubalia batong’a inyuma.”"
        },
        {
            "chapter": 29,
            "verse": 33,
            "text": "Ne olwa Abarumwa befu boolela Lut, yababeelelela muno, ne omwoyo kukwe nikulola obusiro muno khulwabo, mana nibaboola mbu; “olaria nohomba olabeelela tawe, toto efwe khwitsa okhuhabina ewe nende Abandu bobo halali omukhasi wuwo owuli mubalia batong’a inyuma"
        },
        {
            "chapter": 29,
            "verse": 34,
            "text": "“Toto efwe khwitsa okhwishia khubandu bolukongo luno eshinyasio okhurula mwikulu shichila okhuloba khwabu”"
        },
        {
            "chapter": 29,
            "verse": 35,
            "text": "Netoto khwalekhamwo eshimanyisio shiahabulafu khubandu baparanga"
        },
        {
            "chapter": 29,
            "verse": 36,
            "text": "Ne Madiani khwaruma Omusiani wabu mbu Shueibu, naye naboola mbu; “Enywe Abandu banje, mulaame Nyasaye ne murie inyanga yeyindukho, ne mulachenda khushialo nimukhola obwonooni tawe”"
        },
        {
            "chapter": 29,
            "verse": 37,
            "text": "Mana nibamuyingasia mana omurengo kweshialo nikubeera mama nibubashiela mutsinzu tsiabu nibalaambile mafumama"
        },
        {
            "chapter": 29,
            "verse": 38,
            "text": "Nende Babu A’di nende Thamudi (khwabasishia) Ne mushimenyo shiabu khubaloleshelanga (okhusishibwa khwabu) Ne shetani yabaronela ebikhole biabu, mana nabekalila injila (yamalayi) nabo bali nibalolanga"
        },
        {
            "chapter": 29,
            "verse": 39,
            "text": "Nende Karuni nende Firauni nende Haman, Netoto Musa yabeetsela nende obimanyisio ebiahabulafu mana nibelola khushialo, ne shibanyala okhumushila tawe"
        },
        {
            "chapter": 29,
            "verse": 40,
            "text": "Kho buli shiamulala wabu khwamutila nende eshinyasio khulwe tsimbii tsitsie, abaandi mubo khwabarerera imbumbeyeka yetsimbale, ne abaandi mubo baliwo barusibwa emioyo khuluyoka, ne abaandi mubo baliwo bakhwakhola liloba okhubamila, ne abaandi mubo baliwo basishibwa munyanza, ne Nyasaye shiyabakholela obubii tawe, halali bo abeene nibo bekholela obubii"
        },
        {
            "chapter": 29,
            "verse": 41,
            "text": "Balia abakhola abanyasaye bandi abalali Nyasaye tawe balishinga olububi lukasilinjia inzu, ne toto inzu indeshele muno okhushila etsindi ni inzu yolububi. Abayiee bamanyangakhwo"
        },
        {
            "chapter": 29,
            "verse": 42,
            "text": "Toto bwene Nyasaye yamanya ebiabalaamanga ebilali ye, nibalekha Nyasaye, naye niye Owaamani, Owamachesi muno"
        },
        {
            "chapter": 29,
            "verse": 43,
            "text": "Ne okho nikhwo okhuchelaasia khwakhuchelaasilinjia Abandu, ne shibaparanga (okhuchelasia okho) tawe halali abamanyi"
        },
        {
            "chapter": 29,
            "verse": 44,
            "text": "Nyasaye yaloonga likulu nende eshialo khubwatoto, toto mu ako khulimwo nende eshimanyisio khubasuubili"
        },
        {
            "chapter": 29,
            "verse": 45,
            "text": "Soma akawafimbulilwa mushitabu ne Olumilile okhulaama, toto okhulaama khwikalilanga eshifwolo nende tsimbi, ne obwitsulilo bwa Nyasaye nibwo obukhongo muno, Ne Nyasaye amanyile muno akamukholanga"
        }
    ]
}
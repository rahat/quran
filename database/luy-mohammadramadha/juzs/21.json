{
    "juzs": [
        {
            "chapter": 29,
            "verse": 46,
            "text": "Ne mulayingana nende Abandu beshitabu tawe halali khukalia amalayi, okhuyiniakhwo khubalia bakhola obubii mubo, Neboole mbu; “Khusuubile khukalia keshibwa khwifwe, nende keshibwa khwinywe, ne Nyasaye wefu nende Nyasaye wenyu ni mulala, nafu khuli bokhwihotselesia khuye.”"
        },
        {
            "chapter": 29,
            "verse": 47,
            "text": "Ne endio nilwa khwakhwishilia eshitabu, nebalia abakhwahelesia eshitabu basuubilanga mushio, ne baliho mubano balia basuubilangamwo, ne shibakhayanga ebimanyisio biefu tawe halali Abandu abakhayi (balia benya okhufisa obwatoto)"
        },
        {
            "chapter": 29,
            "verse": 48,
            "text": "Ne shiwali niwasomakhwo eshitabu shiosi shiosi tawe, obwatoto nibushiili okhurula, nohomba shiwashihandikakhwo nomulunji kwo tawe, bakhabeele neshibeyibeyi\tbalia\tbenyanga okhukalukhania obwatoto"
        },
        {
            "chapter": 29,
            "verse": 49,
            "text": "Halali tsino nitsinyaali tsili habulafu mubilifu bia balia bahebwa obumanyi, Ne shibakhayanga tsinyaali tsiefu tawe halali aboononi"
        },
        {
            "chapter": 29,
            "verse": 50,
            "text": "Ne baboola mbu “shichila shina naleshilibwa amangalimwa okhurula khu Nyasaye wuwe?” Boola mbu; “Amangalimwa kali khu Nyasaye yenyene butswa, nesie endi butswa omwikanyilisi owahabulafu.”"
        },
        {
            "chapter": 29,
            "verse": 51,
            "text": "Koo shikabayelasa mbu efwe khwakhwishilia eshitabu basoomelungwa, toto mu ako khulimwo nende tsimbabaasi nende ametsulisio khubandu basuubilanga"
        },
        {
            "chapter": 29,
            "verse": 52,
            "text": "Boola mbu; “Nyasaye ayela okhuba omuloli hakari wanje ninanyu, amanyile kali mwikulu nende mushialo, ne balia bafuchililanga obushiamu ne nibakhaya Nyasaye, abo nibo abalalinyoola obukhala.”"
        },
        {
            "chapter": 29,
            "verse": 53,
            "text": "Ne bakhuyungubashinjia mbu eshinyasio shiuule lwangu, ne bikhaya okhuba ebise bimanyikhane, eshinyasio shiakhaboolele, netoto shilibetsela mapwoka nabo nibalamanyile tawe"
        },
        {
            "chapter": 29,
            "verse": 54,
            "text": "Bakhuyungubasinjia khushinyasio, ne kali mbu toto Jahanam yabotokhanilibwa abakhayi"
        },
        {
            "chapter": 29,
            "verse": 55,
            "text": "Inyanga yeshinyasio shilibafunikha okhurula hekulu wabu nende hasi webileenje biabu, mana aliboola mbu; “pile kalia akamwakholanga”"
        },
        {
            "chapter": 29,
            "verse": 56,
            "text": "Enywe Abasumba banje basuubila, toto eshialo shianje neshibangufu, kho munaame esie butswa"
        },
        {
            "chapter": 29,
            "verse": 57,
            "text": "Buli omwoyo kulipila lifwa, mana ewefu niwamulikalusibwa"
        },
        {
            "chapter": 29,
            "verse": 58,
            "text": "Ne balia basuubila mana nibakhola ebikhole ebilayi, khulibekhasia mwikulu mutsinzu etsiburanga hasi watsio emialo, balimenyamwo tsinyaanga tsiosi, ne Omurungo omulayi kuli kurie kwabakholi"
        },
        {
            "chapter": 29,
            "verse": 59,
            "text": "Balia abesumilisia mana besikanga Nyasaye wabu butswa"
        },
        {
            "chapter": 29,
            "verse": 60,
            "text": "Ne nitsisolo tsinga atsilakhanyala okhuchinga omukabo kwatsio, ne Nyasaye atsikabilanga nende enywe mwesi, naye niye amuwulili muno omumanyi po"
        },
        {
            "chapter": 29,
            "verse": 61,
            "text": "Nenobareeba mbu; “Niwina waloonga 29. likulu nende eshialo, mana nakhola eliuba nende omwesi okhuwulila? Toto balaboola mbu; “Nyasaye” Kho niyena amukalukhasibungwa"
        },
        {
            "chapter": 29,
            "verse": 62,
            "text": "Nyasaye abambulilanga omukabo owayenya ne amufumbila owayenya, toto Nyasaye ni Omumanyi wabuli eshindu"
        },
        {
            "chapter": 29,
            "verse": 63,
            "text": "Ne nobareeba mbu; “Niwina wishinjia amatsi okhurula mwikulu, mana alamusie liloba nilimalileenje okhufwa?” Toto balaboola mbu; “Ni Nyasaye” Boola mbu; “Oluyali lwoosi luli khu Nyasaye” Halali abaanji mubo shibamanyanga tawe"
        },
        {
            "chapter": 29,
            "verse": 64,
            "text": "Ne obulamu bwokhushialo buno shini eshindu tawe halali amakhuwa kabulamwo oluchendo nende omubayo. Ne inzu yo mwikulu nibo obulamu bwatoto, abayie bamanyangakhwo"
        },
        {
            "chapter": 29,
            "verse": 65,
            "text": "Ne nibanina muliaro (Munyanza) balaamanga Nyasaye mubutswenufu, Ne niyakhamala okhubahabina nibakhoola khulukongo, nibachaka okhumutsokaasia"
        },
        {
            "chapter": 29,
            "verse": 66,
            "text": "Khobanyoole okhubula okhupa orio khukakhubahelesia mbu khobekhoye, halali ahambi hano balamanya"
        },
        {
            "chapter": 29,
            "verse": 67,
            "text": "Koo shibalolangakhwo mbu efwe khwakhola eshialo shiabu okhuba shioluyali nende omulembe, ne Abandu bayuulungwa mumbeka mwabu. Koo musuubilanga obushiamu ne tsimbabaasi tsia Nyasaye nitso tsamukhayanga"
        },
        {
            "chapter": 29,
            "verse": 68,
            "text": "Ne niwina omubii muno oyo, okhushila ulia uchishila Nyasaye obubeyi, nohomba ukhaya obwatoto nibumalile okhumuulila? Koo Jahanam shinishioshakhabe eshimenyo shabakhayi"
        },
        {
            "chapter": 29,
            "verse": 69,
            "text": "Ne balia bakhalabana okhubeela efwe, toto abo khulabalunjisia khutsinjila tsiefu, netoto Nyasaye ali halala nende bakholanga amalayi"
        },
        {
            "chapter": 30,
            "verse": 1,
            "text": "Alif , lam, Mym"
        },
        {
            "chapter": 30,
            "verse": 2,
            "text": "Abarumi bashililwe"
        },
        {
            "chapter": 30,
            "verse": 3,
            "text": "Mushialo shili ahambi, nabo mukhushilwa khwabu okho bakhashile"
        },
        {
            "chapter": 30,
            "verse": 4,
            "text": "Khu mika mititi butswa, ne likhuwa nilia- Nyasaye lieyinyuma nende lieyimbeli, ne inyanga eyo Abasuubili balisaangala"
        },
        {
            "chapter": 30,
            "verse": 5,
            "text": "Khubuhabini bwa Nyasaye, ahabinanga wayenya, naye Niwamani muno Owetsimbabaasi po"
        },
        {
            "chapter": 30,
            "verse": 6,
            "text": "Indakano ya Nyasaye, ne Nyasaye shafunakanga indakano yiyie tawe, halali Abandu abaanji shibamanyile tawe"
        },
        {
            "chapter": 30,
            "verse": 7,
            "text": "Bamanya hekulu butswa wobulamu bwokhushialo, nabo khuko mwikulu bakakaandalila"
        },
        {
            "chapter": 30,
            "verse": 8,
            "text": "Shibaparangakhwo khubo abeene, (balola mbu) Nyasaye shiyaloonga likulu nende eshialo nende ebili hakari wabio halali khubwatoto, nende khubise biarebwaho, ne toto Abandu abaanji shibafuchililanga mbu balibukaanana nende Nyasaye tawe"
        },
        {
            "chapter": 30,
            "verse": 9,
            "text": "Koo shibachendakhwo khushialo tawe balola shingala indukho yabalia baliho imbeli wabu, bali aba amaani amaanji okhubashila…nebalimanga emikunda nibachikasia po okhubashila bo, shingabalimanga, ne Abarumwa babu babetsela nende ebifune biahabulafu, kho Nyasaye shiyali wokhuba kholela obubii tawe halali abeene nibo bekholela obubii"
        },
        {
            "chapter": 30,
            "verse": 10,
            "text": "Mana niiba indukho yabalia bakhola obubii ni okhukhaya tsinyali tsia Nyasaye, ne batsikholelanga omubayo"
        },
        {
            "chapter": 30,
            "verse": 11,
            "text": "Nyasaye niyewachachia ebilonje mana khandi alibikalusia, mana ewuwe niwo amulikalusibwa"
        },
        {
            "chapter": 30,
            "verse": 12,
            "text": "Ne inyanga weyindukho niliula, ababii baliwesiakhwo omwoyo"
        },
        {
            "chapter": 30,
            "verse": 13,
            "text": "Shibaliba nende babasabila mubalia ababasaanjinjia, ne abasaanjibungwa abo balibakhaya"
        },
        {
            "chapter": 30,
            "verse": 14,
            "text": "Ne olwayindukho iliula, inyanga eyo balikabukhana"
        },
        {
            "chapter": 30,
            "verse": 15,
            "text": "Ne balia abasuubila mana nibakhola amalayi balisangasibwa mumikunda. (chomwikulu)"
        },
        {
            "chapter": 30,
            "verse": 16,
            "text": "Ne balia abakhaya mana nibayingasia tsinyali tsiefu, nende okhukhung’ana khwomwikulu, abo balikhung’asibwa khushinyasio"
        },
        {
            "chapter": 30,
            "verse": 17,
            "text": "Kho mwitsoomie Nyasaye olwa mwinjila mubise bieshilo nende shingala mwinjila ebise bwomumabwibwi"
        },
        {
            "chapter": 30,
            "verse": 18,
            "text": "Ne ali noluyali lwosi mwikulu nende khushialo nende (mumwitsomie) ebise bieyingolobe nende ebise bieshitere"
        },
        {
            "chapter": 30,
            "verse": 19,
            "text": "Arusinjia eshilamu okhurula mushafwa, ne arusia eshiafwa mushilamu, ne alamusinjia liloba nilimalile okhufwa khwalio, ne endio nilwamulilamusibwa"
        },
        {
            "chapter": 30,
            "verse": 20,
            "text": "Ne mubimanyisio bibie ni okhubalonga okhurula khwiloba, mana nimuba Abandu basalananga"
        },
        {
            "chapter": 30,
            "verse": 21,
            "text": "Ne mubimanyisio bibie ni mbu yabalonjela abakhasi benyu okhurulana ninanyu, mbu khomunyoole obwihotselefu khubo, mana nabakholela obuyanzi nende tsimbabaasi hakari wenyu. Toto mukano khuli nende ameeko khubandu baparanga"
        },
        {
            "chapter": 30,
            "verse": 22,
            "text": "Ne mubimanyisio bibie ni okhuloonga likulu nende eshialo, nende okhukabukhana tsinimi tsienyu nende obukoondo bwenyu, toto mukano khulimwo nende abimanyisio khubandu abamanyi"
        },
        {
            "chapter": 30,
            "verse": 23,
            "text": "Ne mubimanyisio bibie ni okhukona khwenyu eshilo nende (okhubukha) Eshitere nende okhukoonya khwenyu tsimbabaasi tsitsie. Toto mukano khulimwo nende ebimanyisio khubandu bawulilanga"
        },
        {
            "chapter": 30,
            "verse": 24,
            "text": "Ne mubimanyisio bibie ni okhubalolosilia okhumiesukha khwelikulu (nikhuburamo) oburi nende okhubawa omwayo (kweyifula okhukwa) nende okhwishia amatsi okhurula mwikulu, mana nakalamusilia liloba nilimalilenje okhufwa, toto mukano khulimwo nende eshimanyisio khubandu bamanyanga"
        },
        {
            "chapter": 30,
            "verse": 25,
            "text": "Ne mubimanyisio bibie likulu nende eshialo biema khubunyali bubwe, ne olwa alibalanga omulango mulala butswa mulirula mwiloba"
        },
        {
            "chapter": 30,
            "verse": 26,
            "text": "Ni ebibie ebili mwikulu nende khushialo ne biosi bimuwulilanga"
        },
        {
            "chapter": 30,
            "verse": 27,
            "text": "Ye niye wachachia ebilonje naye niye ulibikalusia, ne lino ni eliangu muno khuye naye niye weyifuma indayi mwikulu nende khushialo, naye niye Owamani Owamachesi muno"
        },
        {
            "chapter": 30,
            "verse": 28,
            "text": "Abachelasilia imela yenyu abeene, khubalia ebemikhono chienyu emilunji chiatila, muli nende Abasaanji khu kalia akakhubahelisiyie, khomana musanjilananga ebihelaana, mubaritsanga shiangala muritsananga abeene? Ne endi nilwo lwakhwinoosinjia tsinyaali khubandu bamanyanga"
        },
        {
            "chapter": 30,
            "verse": 29,
            "text": "Halali balia abonoona baloonda abwikombi bwe mioyo chiabu, nibabula obumanyi, kho niwina unyala okhulunjisia owa Nyasaye yalekha okhukora, nabo shibaliba nende ubahabina tawe"
        },
        {
            "chapter": 30,
            "verse": 30,
            "text": "Kho chomia obweni bubwo khudini ilihabwene nalo nilo liba lia Nyasaye yalonjelakhwo Abandu, okhukalukhania khubulaho khubilonje bia Nyasaye eyo niyo idini yatoto, halali Abandu 30. abaanji shibamanyile tawe"
        },
        {
            "chapter": 30,
            "verse": 31,
            "text": "Mwihotselesie khuye nemumurie, ne mulumilile okhulaama (iswala) ne mulaba mubatsokaasi tawe"
        },
        {
            "chapter": 30,
            "verse": 32,
            "text": "Mubalia abawukhasia idini yabu, mana nibaba emikanda emikanda, buli omukanda kusangalilanga shiakuli nashio"
        },
        {
            "chapter": 30,
            "verse": 33,
            "text": "Amasila nikanyoola Abandu balaamanga Nyasaye wabu mwibwihotselefu, ne olwa abahelesia tsimbabaasi tsitsie, awo omukanda mubo kuchaka okhumutsokaasia"
        },
        {
            "chapter": 30,
            "verse": 34,
            "text": "Mbu khobakhaye akakhwabahelesia, kho mwikhoye, mwakhetse okhumanya"
        },
        {
            "chapter": 30,
            "verse": 35,
            "text": "Koo, khwabeshiliakhwo eshifune eshibahelesinjia ememelo khubutsokaasi bwabu obo"
        },
        {
            "chapter": 30,
            "verse": 36,
            "text": "Ne nikhuhelesia Abandu tsimbabaasi batsisangalila, ne niboolelwa nende amabii kemikhono chiabu chiakhola, onyoola bawesiakhwo omwoyo"
        },
        {
            "chapter": 30,
            "verse": 37,
            "text": "Koo, shibalolangakhwo mbu toto Nyasaye ohelesinjia omukabo omunji khuwayenya ne atutuyilinjia owayenya? Toto mukano khulimwo nende ebimanyisio khubandu abasuubila"
        },
        {
            "chapter": 30,
            "verse": 38,
            "text": "Kho helesia Omwikho eshiakhoyele nende Omumanani nende ulikhuluchendo. Ako ni amalayi khubalia benyanga tsimbabaasi tsia Nyasaye, Ne abo nibo abalibura"
        },
        {
            "chapter": 30,
            "verse": 39,
            "text": "Ne (amapesa kokhwiwosia) Ribaa (akamumetelanga khubandu nibewolele) khokameteshe khumwandu kwabandu, imbeli wa Nyasaye shi kametekhanga tawe. Ne eshiamurusia shichila eshihanwa (Izakaa) khulwa okhwenya obuchami bwa Nyasaye, kho abo nibo bametelungwakhwo"
        },
        {
            "chapter": 30,
            "verse": 40,
            "text": "Nyasaye niye awabaloonga, mana abahelesinjia omukabo kwenyu,, mana abafwisinjia mana alibalamusia mubafu, koo aliwo mubasaanji benyu unyala okhubakholela shiosi shiosi mukano? Uluyali lwosi ni olulwe, alihekulu muno khukabamutsokasinjia ninako"
        },
        {
            "chapter": 30,
            "verse": 41,
            "text": "Obwoononi baswana khungongo nende munyanza khulwa akemikhono chiabandu chiakhola, kho abatisiekhwo eshinyasio mumakhuwa kandi akabakhola, bakhababario bakalukha"
        },
        {
            "chapter": 30,
            "verse": 42,
            "text": "Boola: “chende khushialo mana mulole shingala induukho yabalia baliwo imbeli, mubunji mubo bali abatsokaasi.”"
        },
        {
            "chapter": 30,
            "verse": 43,
            "text": "Kho henjia obweni bubwo khudini eya habwene, inyanga eyo ilakhekalilwa tawe nishili okhuula, eyirulanga khu Nyasaye, inyanga eyo balikabukhana"
        },
        {
            "chapter": 30,
            "verse": 44,
            "text": "Ulia ukhaya kali khuye, ne ulia ukhola amalayi yekholelanga omwene"
        },
        {
            "chapter": 30,
            "verse": 45,
            "text": "Kho Nyasaye anyoole okhurunga tsimbaabasi tsitsie balia abasubila mana nibakhola amalayi, toto ye shiyachama abakhayi tawe"
        },
        {
            "chapter": 30,
            "verse": 46,
            "text": "Ne mubimanyisio bibie – ni okhuchesia emiyeka echireranga amakhuwa amalayi kho anyoole okhubapilia enywe tsimbabaasi tsitsie, ne kho ebininwa bwomumatsi bichende khubunyali bubwe. Ne mukoonye tsimbabaasi tsitsie, kho munyoole okhumupila orio"
        },
        {
            "chapter": 30,
            "verse": 47,
            "text": "Ne toto khwaruma imbeli wuwo Abarumwa, khubandu babu, nibabetsela nende ebifune bilolekha mana nikhuhelesia eshinyasio aboononi, ne shiali eshilachilo khwifwe okhuhabina Abasuubili"
        },
        {
            "chapter": 30,
            "verse": 48,
            "text": "Nyasaye niye uchesinjia emiyeka, chiyungubasia amaleesi, mana nakasaalania amaleesi ako hekulu shingala yenya. Mana nakakhola ebitonye ebitonye mana olola ifula niruma mukari mwako, ne nayusia butswa khu ulia owayenya mubandu bebe olabalola nibasaangalile"
        },
        {
            "chapter": 30,
            "verse": 49,
            "text": "Ne nibashili okhwishilibwa baali nibafwile omwoyo"
        },
        {
            "chapter": 30,
            "verse": 50,
            "text": "Kho henga ebimanyisio bietsimbabaasi tsia Nyasaye, shingala alamusinjia liloba nilifwile, toto oyo niye ulilamusia abafuu, naye ni omunyali wabuli eshindu"
        },
        {
            "chapter": 30,
            "verse": 51,
            "text": "Ne nikhuruma omuyeka mana bakulole nikuli obukondo bwa namabuyu, bakhatsililile okhukhaya"
        },
        {
            "chapter": 30,
            "verse": 52,
            "text": "Ne ewe toto, shiwakhakhola abafu bawulila tawe, nohomba shonyala okhukhola abatimbe bawulila tawe nibamamile okhukalukhana nibatsitsanga"
        },
        {
            "chapter": 30,
            "verse": 53,
            "text": "Ne shonyala okhulunjisia abawofu mubukori bwabu, shokholanga yawulila tawe halali ulia wasuubila mutsinyaali tsiefu, abo nibo abehotselesinjia"
        },
        {
            "chapter": 30,
            "verse": 54,
            "text": "Nyasaye niye awabaloonga okhurula mubuteshele, mana nabakhola okhurula mubuteshele obo abamaani mana nabakhola okhurula muba amaani okhuba abateshele, nende okhukofula Nyasaye alonganga shiayenya. Naye ni Omumanyi omunyali muno"
        },
        {
            "chapter": 30,
            "verse": 55,
            "text": "Ne inyanga yeyindukho olwa yiliula aboononi baliitsuba mbu shibekhala (khushialo tawe) halali lisaa elala butswa ne endio nilwabashiamibungwa"
        },
        {
            "chapter": 30,
            "verse": 56,
            "text": "Ne balia abahebwa obumanyi nende obusuubili baliboola mbu: “Toto enywe mwekhala khushitabu shia Nyasaye okhula inyanga yokhulamusibwa, kho inyanga yino niyokhulamusibwa, halali enywe mubeele nimulamanyile tawe.”"
        },
        {
            "chapter": 30,
            "verse": 57,
            "text": "Inyanga eyo ebichila biosi biosi shibilikhoonya balia aboononi tawe, ne okhusaba khwabu obulesheli shikhulifuchililwa tawe"
        },
        {
            "chapter": 30,
            "verse": 58,
            "text": "Ne toto khwachelasia mu Kurani muno buli okhuchelasia shichila Abandu, nenobetsela nende eshimanyisio toto bialia bakhaya balaboola mbu; “Enywe shimuli shiosi shiosi tawe halali abamabii.”"
        },
        {
            "chapter": 30,
            "verse": 59,
            "text": "Ne endio nilwa Nyasaye aretsanga eshimanyisio mumioyo chia balia abalamanya tawe"
        },
        {
            "chapter": 30,
            "verse": 60,
            "text": "Kho wisumilisie, toto indache ya Nyasaye niyatoto, Ne balia ababula obwatoto, balakhubeyiabeyia tawe"
        },
        {
            "chapter": 31,
            "verse": 1,
            "text": "Alif Lam Mim"
        },
        {
            "chapter": 31,
            "verse": 2,
            "text": "Tsino nitsinyaali tsieshitabu eshiakasibwa obulayi"
        },
        {
            "chapter": 31,
            "verse": 3,
            "text": "Obulunjifu nende tsimbabaasi, khubalia bakholanga amalayi"
        },
        {
            "chapter": 31,
            "verse": 4,
            "text": "Balia balumililanga okhulaama nende bahininjia eshihanwa (zakaa), abali nende obusuubili khuyinyanga yeyindukho"
        },
        {
            "chapter": 31,
            "verse": 5,
            "text": "Abo nibo bali khubulunjifu, okhurula khu Nyasaye wabu, ne abo nibo abalibura"
        },
        {
            "chapter": 31,
            "verse": 6,
            "text": "Ne mubandu balimwo balia abawulanga amakhuwa kabula oluchendo, mbu kho banyoole okhukosia khunjila ya Nyasaye nibalamanyile liosi liosi tawe, nebakholelanga injila eyo omubayo, Abo baliba nende eshinyasio shietsisoni"
        },
        {
            "chapter": 31,
            "verse": 7,
            "text": "Ne nibasoomelwa tsinyaali tsiefu, batshihelesinjia emikongo mukhwilola , shinga balatsiwulilekhwo tawe, shinga mumarwi kabu kalimwo iwula, kho basuubisie amakhuwa keshinyasio eshilulu"
        },
        {
            "chapter": 31,
            "verse": 8,
            "text": "Toto balia abasuubila mana nibakhola amalayi baliba nende emikunda chobwokholo"
        },
        {
            "chapter": 31,
            "verse": 9,
            "text": "Balimenyamwo tsinyanga tsiasi, ne indache ya Nyasaye ni yatoto, naye niye Owamani, Owamachesi muno"
        },
        {
            "chapter": 31,
            "verse": 10,
            "text": "Yalonga likulu libula tsisilo, tsiamulola ,ne nara khwililoba tsingulu lilabatengeyatengeya tawe, naye yasalasiamwo tsisolo tsiabuli imbia, ne khukwisinjia amatsi okhurula hekulu, mana nikhumesiamwo emimela emilayi echia buli imbia"
        },
        {
            "chapter": 31,
            "verse": 11,
            "text": "Khuno nokhuloonga khwa Nyasaye, kho munzechesiekhwo nishina shiabaloonga balia abalali Ye (Nyasaye) Halali abonooni bali mubukori bulolekha"
        },
        {
            "chapter": 31,
            "verse": 12,
            "text": "Netoto khwahelesia Luqman amachesi, nikhumuboolela mbu:“khupila Nyasaye orio muno, ni ulia witsa ukhupa orio, oyo aba akhupilanga khululwe omwene, ne ulia ukhaya ne Nayasaye ni Omuyinda Owitsomibwa muno ”"
        },
        {
            "chapter": 31,
            "verse": 13,
            "text": "Olwa Luqman yaboolela Omusiani wuwe, namuhelesinjia amachelo, mbu: “Ewe mwanawanje, olatsokaasia Nyasaye tawe, shichila toto okhutsokasia ni obwonooni obukhongo.”"
        },
        {
            "chapter": 31,
            "verse": 14,
            "text": "Ne khwachelela Omundu khubebusi bebe, Nyina mwana yamuchinga khubusandi nobunyakhani, ne okhumuleshesia okhununa ni emika chibili, mbu khupila orio esie nende abebusi bo, ne amakalishilo kenyu ni khwisie"
        },
        {
            "chapter": 31,
            "verse": 15,
            "text": "Ne nibakhunichilisia okhunzokasia nende kalia kobula ninako obumanyi, alabawulila tawe, halali menya ninabo khubulayi ne oloonde injila yabalia abanzitsangakhwo, mana ewanje ni amulikalusibwa ne ndilibaboolela akamwakholanga"
        },
        {
            "chapter": 31,
            "verse": 16,
            "text": "Ewe mwanawanje, toto likhuwa liosi liosi kata nilili shinga obusiro bwo yinyuma yolule, kata nilili mulukulu nohomba mwikulu nohomba khushialo, Nyasaye alilirera, toto Nyasaye ni omuchesi muno wamakhuwa kefisile uli nende obumanyi bwakoosi"
        },
        {
            "chapter": 31,
            "verse": 17,
            "text": "Ewe mwanawanje: “lumilila okhulaama(Iswalah) ne olomesie amalayi ne okanie amabii, ne wifwile khukalia akalakhunyoola, toto ako ni amakhuwa kakhoyeshele okhuloondwa.”"
        },
        {
            "chapter": 31,
            "verse": 18,
            "text": "Ne olahenga Abandu neshileka tawe, ne olachenda khushialo nende isunga tawe, toto Nyasaye shiyachama buli ulia weshileka owilolanga tawe"
        },
        {
            "chapter": 31,
            "verse": 19,
            "text": "Ne otiile okhuchenda khwahakari, ne wishie hasi omwoyo kukwo, toto omwoyo kweyisishili nikwo omubii muno okhushila emioyo chiosi"
        },
        {
            "chapter": 31,
            "verse": 20,
            "text": "Koo, shimulolakhwo mbu Nyasaye yabahotselesiya ebili mwikulu nende khushialo, mana nabetsusilia tsimbabaasi tsitsie- etsia habulafu nende atsifisile? Ni mubandu balimwo abayingananga khu Nyasaye nibabula obumanyi, nohomba obulunjifu nohomba eshitabu shiobulafu"
        },
        {
            "chapter": 31,
            "verse": 21,
            "text": "Ne nibaboolelwa mbu: “Loonde aka Nyasaye yeshia,” nibaboola mbu; “halali efwe khuloonda akakhwanyoola nako bapapa befu” koo kata shetani nali mbu abalanganga mushinyasio shio mulilo"
        },
        {
            "chapter": 31,
            "verse": 22,
            "text": "Ne ulia wiyaana obweni bubwe khu Nyasaye, nenali mbu nomukholi wamalayi, toto aba amalile okhutila omukoye kwalakhalikha, ne indukho yamakhuwa koosi nikhu Nyasaye"
        },
        {
            "chapter": 31,
            "verse": 23,
            "text": "Ne ulia okhaya, obukhayi bwaye bulakhuwa eshibeela tawe, amakalushilo kenyu ni khwifwe, awo khulibaboolela kalia kabakholanga, toto Nyasaye ni Omumanyi muno owakali mubilifu"
        },
        {
            "chapter": 31,
            "verse": 24,
            "text": "Khubasangasinjia hatiti, mana khulibaluuma mushinyasio eshisiro"
        },
        {
            "chapter": 31,
            "verse": 25,
            "text": "Nenobareeba mbu:“niwina waloonga likulu nende eshialo” Ne balaboolasa mbu: “ni Nyasaye” boola mbu: “oluyali lwosi ni lwa Nyasaye halali abaanji mubo shibamanyile tawe”"
        },
        {
            "chapter": 31,
            "verse": 26,
            "text": "Buli eshili mwikulu nende mushialo nishia Nyasaye toto Nyasaye niye Omuyinda owulayungwa muno"
        },
        {
            "chapter": 31,
            "verse": 27,
            "text": "Ne chibetsanga mbu emisala chiosi chili khushialo nitsikalamu, nende tsinyanza(tsibe obwino) tsikhonywa nende tsinyanza saba, (ukhuhandika) amakhuwa ka Nyasaye shikakhaweele tawe, Toto Nyasaye ni Owamani Owamachesi muno"
        },
        {
            "chapter": 31,
            "verse": 28,
            "text": "Toto okhulongwa khwenyu nende okhulamusibwa khwenyu khuli shinga khwo mwoyo mulala, toto Nyasaye ne Omuwulili Omuloli muno"
        },
        {
            "chapter": 31,
            "verse": 29,
            "text": "Shololakhwo mbu Nyasaye yenjisinjia eshilo mushitere, ne yenjisia eshitere mushilo, ne yakhola eliuba nende omwesi okhumuwulila biosi bichendanga butswa okhula inyanga yarebwaho, netoto Nyasaye ali nende obumanyi bwa koosi pe akamukholanga"
        },
        {
            "chapter": 31,
            "verse": 30,
            "text": "Endio nilwokhuba mbu, toto Nyasaye niye owa habweene , Ne ebiabalaamanga ebilali ye tawe nobukori, netoto Nyasaye niye owahekulu omukhongo muno"
        },
        {
            "chapter": 31,
            "verse": 31,
            "text": "Shololakhwo mbu ebinimwa bichendanga munyanza khutsimbabaasi tsia Nyasaye, kho anyoole okhubamanyia ebimanyisio bibie, toto mwako khulimwo nende abimanyisio khubuli omwisumilisi owokhupa orio muno"
        },
        {
            "chapter": 31,
            "verse": 32,
            "text": "Ne olwa amarunda kabafunikhanga shinga amaleesi, balamaanga Nyasaye mubwihotselefu muno, ne olwa abahonokosia mana abare khulukongo, abandi mubo baba hakari hakari, ne abulaho uyingasinjia ebimanyisio biefu bino halali buli ulia omukhayi omukhongo"
        },
        {
            "chapter": 31,
            "verse": 33,
            "text": "Enywe Abandu murie Nyasaye wenyu ne murie inyanga yomwibusi alalikhoonya Omwana wuwe, nohomba Omwana okhukhoonya omwibusi wuwe shiosi-shiosi. Toto indache ya Nyasaye niyatoto, kho obulamu bwokhushialo bulabakatia tawe, nohomba omukati ulia alabakatia khu Nyasaye tawe"
        },
        {
            "chapter": 31,
            "verse": 34,
            "text": "Toto Nyasaye ali nende obumanyi bweyinyanga yeyindukho ne, yeshinjia ifula, ne amanyile eshili mulubeleshelo, ne omwoyo kukorerwe shiakulanyola mutsuli, ne omwoyo kukorerwe akulifwila, toto Nyasaye niye omumanyi owamakhuwa koosi"
        },
        {
            "chapter": 32,
            "verse": 1,
            "text": "Alif Lam Mim"
        },
        {
            "chapter": 32,
            "verse": 2,
            "text": "Obwishio bweshitabu shino bubulamwo ingamakani burula khu Nyasaye Omulesi webiloonje bioosi"
        },
        {
            "chapter": 32,
            "verse": 3,
            "text": "Koo, nohomba baboolanga mbu: “washikasia Omwene” Halali shio shirula khu Nyasaye wuwo kho wikanyilisie Abandu bashili okhuulilwa nende Omwikanyilisi, imbeli wuwo, bakhaba bario balunjikha"
        },
        {
            "chapter": 32,
            "verse": 4,
            "text": "Nyasaye niye owaloonga likulu nende eshialo nende ebili hakari wabio, khutshinyanga tsisaasaba, (sita). Mana naswaana khushisaala shisie shioluyali, mubula Omulindi nohomba ubasabila halali ye, shimuparangakhwo tawe"
        },
        {
            "chapter": 32,
            "verse": 5,
            "text": "Abusinjia amakhuwa koosi akali hakari welikulu nende eshialo, mana kakalukha ewuwe khunyanga ndalasa yeshichelo shiayo ni emika iyelefu ndala khutshinya tsiamubalanga"
        },
        {
            "chapter": 32,
            "verse": 6,
            "text": "Oyo niye omumanyi wamakhuwa kefisile nende akali habulafu. Owamaani Owetsimbabaasi muno"
        },
        {
            "chapter": 32,
            "verse": 7,
            "text": "Ulia owaloonga ifwani ya buli eshindu, mana nachaka okhuloonga Omundu okhurula khwiloba"
        },
        {
            "chapter": 32,
            "verse": 8,
            "text": "Mana nakhola olwibulo lulwe (lwomundu) okhurulana nende amatsi amateshele"
        },
        {
            "chapter": 32,
            "verse": 9,
            "text": "Mana namukasia ne namufuramwo omwoyo kukwe, ne nabahelesia amarwi nende tsimoni nende emioyo, ne orio inditi niyamumupilanga"
        },
        {
            "chapter": 32,
            "verse": 10,
            "text": "Nibaboola mbu “koo olwa khulikorera mwiloba (mana khube liloba) mbu khulikalusibwa okhuba ebiloonje ibiyiakha? (Nendio) halali bo bayingananga okhubukanana nende Nyasaye wabu"
        },
        {
            "chapter": 32,
            "verse": 11,
            "text": "Boola mbu: “Alibafwisia Malaika welifwa owarebwaho khwinywe mana mulikalusibwa ewa Nyasaye wenyu.”"
        },
        {
            "chapter": 32,
            "verse": 12,
            "text": "Ne ololangakhwo shingala aboononi olwa balinamia emirwe chiabu imbeli wa Nyasaye wabu, (nibaboola mbu) “Nyasaye wefu, khumalile okhulola, ne khuwulile, kho khukalusie khwitsa okhukhola ebikhole ebilayi, toto efwe khumanyile obulaamba”"
        },
        {
            "chapter": 32,
            "verse": 13,
            "text": "Ne khwenyanga khwakhahelesiyie buli Omundu obulunjifu bubwe, halali likhuwa okhurula khwisie liatinyisibwa mbu: “Toto ndiliitsusia omulilo kwa Jahanamm nende boosi abo, okhurula Mumajini nende Abandu.”"
        },
        {
            "chapter": 32,
            "verse": 14,
            "text": "Kho mana mupile(eshinyasio) khulwa okhwibilila omukhung’ano kweyinyanga yenyu ino, kata fwesi khulabeebilila,(mumulilo omo) kho pile eshinyasio shilawa tawe, khulwa kalia akamwakholanga"
        },
        {
            "chapter": 32,
            "verse": 15,
            "text": "Toto balia basuubilanga tsinyaali tsiefu, ni baliasa olwa bestulisibwa ninatso bakwitsanga (nibasujuda) nibeenama, nebetsoominjia Nyasaye wabu khu tsifuma tsitsie, nabo shibelolanga tawe"
        },
        {
            "chapter": 32,
            "verse": 16,
            "text": "Tsimbafu tsiabu tsilekhananga nende obulili ebise bieshilo nebalaamanga Nyasaye wabu muburi ( omulilo) nende mukhwenya ne bayininjia eshihanwa khubilia ebiakhubakabile"
        },
        {
            "chapter": 32,
            "verse": 17,
            "text": "Ne Omundu yesiyesi shamanyile kalia akayafisilwa akasangasinjia tsimoni tawe, omurungo kwa kalia akabakholanga"
        },
        {
            "chapter": 32,
            "verse": 18,
            "text": "Koo, Omusuubili yakhaba nashilala nende Omwonooni? Shibakhaba nashilala tawe"
        },
        {
            "chapter": 32,
            "verse": 19,
            "text": "Balia abasuubila mana nibakhola ebikhole ebilayi, baliba nende emikunda echieshimenyo eshilayi. Ni obucheni bwabu khukalia akabakholanga"
        },
        {
            "chapter": 32,
            "verse": 20,
            "text": "Ne balia bakhola obwonooni, eshimenyo shiabu ni mumulilo, olwabalienya\tokhurulamwo, balikalusibwamwo, ne baliboolelwa mbu: “pile eshinyasio shiomulilo eshia mwayingananga.”"
        },
        {
            "chapter": 32,
            "verse": 21,
            "text": "Netoto khwitsa\tokhubapilia eshinyasio eshititi, inyuma weshinyasio eshikhongo, bakhababario bakalukha"
        },
        {
            "chapter": 32,
            "verse": 22,
            "text": "Ne ni wina omwonooni omukhongo oyo, okhushila ulia witsulisibungwa tsinyaali tsia Nyasaye wuwe mana atsihelesia\tomukongo?\tToto\tefwe khuli beyimongo (likhobo) khubalia bakholanga amabii"
        },
        {
            "chapter": 32,
            "verse": 23,
            "text": "Netoto khwahelesia Musa eshitabu, kho olaba nende inganakani okhubukanana nende Nyasaye tawe, Mana nikhushikhola obulunjifu khubana ba Israil"
        },
        {
            "chapter": 32,
            "verse": 24,
            "text": "Ne nikhukhola abaandi mubo abemilisi, abarukanga okhuloondana nende likhuwa liefu, olwa besumilisia, ne bali basubila muno tsinyaali tsiefu"
        },
        {
            "chapter": 32,
            "verse": 25,
            "text": "Toto Nyasayewuwoniyeowakhabusie hakari\twabu\tinyanga\tyeyindukho khukalia akabawukhanilanga"
        },
        {
            "chapter": 32,
            "verse": 26,
            "text": "Koo, kashili akhubamanyishila mbu ni emikanda chinga chakhwasishia imbeli wabu, baburanga mumataala kabu ako? Toto mukono khulimwo nende ebimanyisio , koo shibawulilangakhwo tawe"
        },
        {
            "chapter": 32,
            "verse": 27,
            "text": "Koo shibalolakhwo mbu: khuyilanga amatsi khuliloba eliumu, mana nikhukamesilia ebirache, ebiaa ebiruche biabu bilitsangakhwo, nende abeene, koo shibalolangakhwo tawe"
        },
        {
            "chapter": 32,
            "verse": 28,
            "text": "Ne baboolanga mbu: ‘‘niliina okhubusibwa okho toto nimuli mbu muboolanga akabwene?’’"
        },
        {
            "chapter": 32,
            "verse": 29,
            "text": "Boola mbu: “ inyanga yakhubusia, shilikhoonya balia abaloba obusuubili bwabu. Ne shibalihebwa ebise bio khulinda tawe"
        },
        {
            "chapter": 32,
            "verse": 30,
            "text": "Kho baa ninabo ehale, ne oliinde, totobo boosi balindanga (akabaalakwa)"
        },
        {
            "chapter": 33,
            "verse": 1,
            "text": "Ewe Omurumwa, tsililila okhuria Nyasaye ne olawulila abakhayi nende abeshikhabili tawe, toto Nyasaye ni Omumanyi muno, Owamachesi po"
        },
        {
            "chapter": 33,
            "verse": 2,
            "text": "Ne loonda kalia kofimbulilungwa okhurula khu Nyasaye wuwo, toto Nyasaye ali nende obumanyi khu koosi akamukholanga"
        },
        {
            "chapter": 33,
            "verse": 3,
            "text": "Ne wisiche Nyasaye, Ne Nyasaye ayela muno okhuba omuliindi"
        },
        {
            "chapter": 33,
            "verse": 4,
            "text": "Nyasaye shiyakholakhwo Omundu okhuba nende emioyo chibili mushilifu shishie tawe, Ne shiyakhola abakhasi benyu abamuchelaasinjia emikongo chiabu nende emikongo chabanyinenywe- okhuba banyinenywe tawe. Ne shiyakhola Abana bamukhususiye okhuba Abana benyu barulile khumikongo chienyu tawe, ako namakhuwa kenyu okhurula muminwa chienyu butswa, ne Nyasaye niye uboolanga obwatoto, naye niye ulunjisinjia khunjila"
        },
        {
            "chapter": 33,
            "verse": 5,
            "text": "Mubalaanje ameera kabu khubasamwana, obo nibo obuleng’aafu khu Nyasaye, ne nimulamanyile Basamwana tawe ni Abana benyu nende abetsa benyu mudini. Ne shinobutulanikhwinywe khukamwitsukhanile tawe, halali ni obutulani khukalia akemioyo chienyu chikholele katong’ane. Ne Nyasaye ni Omulesheli muno Owetsimbabaasi po"
        },
        {
            "chapter": 33,
            "verse": 6,
            "text": "Omurumwa akhoyesheele muno okhuranjilisibwa khubasalamu (bamusuubila) okhushila bo beene, (okhula bamukomelele Omurumwa kata nibili okhurusia obulamu bwabu nende omwandu) ne Abakhaye bebe ni banyinabwe, Ne abeekho bakhoyeleshele abeene khubeene.\t(okhuteshania, okhuchelama nende akandi shinga yako) mushitabo shia Nyasaye, ukhushila Abasuubili bandi nende (Muhanjirina)- halali shinobubii tawe nimukhola obulayi khubesta benyu, kano kamala okhuhandikwa mushitabu"
        },
        {
            "chapter": 33,
            "verse": 7,
            "text": "Ne (itsulila) olwa khwabukula indache khubarumwa nende khwiwe ewe, nende khu Nuhu nende khu Ibrahim nende khu Isah Omwana wa Mariam, ne nikhubukula khubo indache isiro"
        },
        {
            "chapter": 33,
            "verse": 8,
            "text": "Kho areebe abatoto okhulondokhana nende obwatoto bwabu, ne yarecheshela obakhayi eshinyasio eshilulu"
        },
        {
            "chapter": 33,
            "verse": 9,
            "text": "Enywe abasuubila, itsulile tsimbabasi tsia Nyasaye khwinywe, olwa omukanda kwabalwani\tkwabeetsela,\tmana nikhukurumila omuyeka nende omukanda kwabalwani okwamulaalola, Ne toto Nyasaye alololanga muno akamukholanga"
        },
        {
            "chapter": 33,
            "verse": 10,
            "text": "Olwa babetsela okhurula hekulu wenyu nende hasi wenyu, olwa tsimoni tsiang’ang’ala ne emioyo nichiula khumworokoro, nanyu nimuchaka okhuparira Nyasaye amaparo kakabukhane"
        },
        {
            "chapter": 33,
            "verse": 11,
            "text": "Awo Abasuubili batemwa mana nibaseswa okhuseswa okhukhongo"
        },
        {
            "chapter": 33,
            "verse": 12,
            "text": "Ne olwa obeshikhabili nende balia abali nende obulwale mumioyo chiabu, boboola mbu: “Nyasaye nende Omurumwa wuwe shibakhulaka halali obubeyi butswa.”"
        },
        {
            "chapter": 33,
            "verse": 13,
            "text": "Ne omukanda mulala mubo alwakwaboola mbu: “Enywe abamenyanwa ba Yathribu- mubula amemelo, kho kalushe. Ne omukanda kundi mubo nikusaba Omurumwa obwiyangu nikuboola mbu: “Tsinzu tsiefu nitsikhaya” Ne shitsiali tsikhaya tawe, shibenyanga eshindi tawe halali okhwilukha"
        },
        {
            "chapter": 33,
            "verse": 14,
            "text": "Ne babenjililanga (omukanda kwabalwani abakhayi) hekulu wabu mutsimbeka tsiosi (tsia madina) mana basabwe okhulwana, bakhakholele, neshibakhamenyele omo halali ebise bititi butswa"
        },
        {
            "chapter": 33,
            "verse": 15,
            "text": "Netoto bali balaka Nyasaye inyuma awo mbu shibalikalukhania emikongo chiabu tawe. Ne indakano ya Nyasaye yakharebwe"
        },
        {
            "chapter": 33,
            "verse": 16,
            "text": "Boola mbu: “okhwilukha shikhulabakhoonya tawe nikali mbu mwilukhanga lifwa nohomba okhwirwa, kho shimulawulila obulayi tawe halali hatiti butswa”"
        },
        {
            "chapter": 33,
            "verse": 17,
            "text": "Boola: “Ni wina unyala okhubalinda nende Nyasaye nabenyela obubii nohomba nabenyela tsimbabaasi. “ Ne shibalanyoola omulindi nohomba omukhoonyi owulali Nyasaye tawe"
        },
        {
            "chapter": 33,
            "verse": 18,
            "text": "Toto Nyasaye abamanyile balia abeyikalilanga mwinywe (balatsia muliye tawe) nende balia baboolelanga abashiabwe mbu: ‘‘itse khifwe (mulatsia nende Muhammad tawe) Ne shibatsitsanga muliyie tawe halali hatitibutswa.’’"
        },
        {
            "chapter": 33,
            "verse": 19,
            "text": "Balabakholela obwimani, halali olwa oburi bwitsa, alabalola bakhuhenganga, tsimoni tsiabu nitsibotokhana shinga ulia unyiranga nali okhufwa, halali olwa oburi buwa, babasinyisinjia nende tsinimi tsiabu tsindulu, bakholelanga obwimani amakhuwa amalayi, Abo shibasuubila tawe khulwako Nyasaye yarusiaho omurungo kwebikhole biabu, ne ako ni amangu khu Nyasaye"
        },
        {
            "chapter": 33,
            "verse": 20,
            "text": "(Ukhula isayino muburi bwabu) paparanga mbuemikanda(chiabasuku) chishili okhurula. Ne emikanda echo chitsanga ( khandi), bakhekombele mbu bakhabeele mushitsimi halala nende abamenyanwa bamwo (baduwi), barebasa amakhuwa kenyu, Ne babetsanga halala ninenyu shibakhakhupane tawe halali hatiti butswa"
        },
        {
            "chapter": 33,
            "verse": 21,
            "text": "Toto muli nende eshimanyisio eshilayi khumurumwa wa Nyasaye, khu balia basubilanga Nyasaye nende inyanga yeyindukho, mana barumbula Nyasaye muno"
        },
        {
            "chapter": 33,
            "verse": 22,
            "text": "Ne olwa Abasuubili balola omukanda kweliyie (okwabakhayi) baboola mbu: “ kano niko ka Nyasaye nende Omurumwa wuwe yakhulaka, ne Nyasaye nende Omurumwa wuwe baboola obwatoto. Ne (likhuwa lino) shiliabameta halali obusubili nende obuwulili"
        },
        {
            "chapter": 33,
            "verse": 23,
            "text": "Mubasuubili balimwo Abasatsa abakhola akabalakana nende Nyasaye, abandi bamala okhumala limenya liabu, ne abandi bashilindanga, ne shibakalukhaniakhwo kata hatiti tawe"
        },
        {
            "chapter": 33,
            "verse": 24,
            "text": "Kho Nyasaye arunje abatoto khulwa obwatoto bwabu, ne abasandie abeshikhabili, niyenya, nohomba abaleshele, toto Nyasaye ni Omulesheli muno, Owetsimbabaasi po"
        },
        {
            "chapter": 33,
            "verse": 25,
            "text": "Ne balia abakhaya Nyasaye yabakalusia nende liruma liabu, shibanyoolakhwo shiosi shiosi khubulayi tawe, ne Nyasaye nayela abasuubili mubulwani. Ne Nyasaye ni wa Amani Owoluyali muno"
        },
        {
            "chapter": 33,
            "verse": 26,
            "text": "Ne niyeshia balia abakhukhoonya (abasuku) mubandu bahebwa eshitabu, okhurula mutsingoba tsiabu, mana nara oburi mumioyo chiabu, abaandi babu nimubeera, ne abaandi nimubatila"
        },
        {
            "chapter": 33,
            "verse": 27,
            "text": "Ne nabakhola nimubukula liloba liabu nende tsinzu tsiabu nende omwandu kwabu, nende habundu wamwali nimushile okhusenakhwo tawe, ne Nyasaye nomunyali wabuli eshindu"
        },
        {
            "chapter": 33,
            "verse": 28,
            "text": "Ewe Omurumwa boolela abakhaye bobo mbu: “ nikali mbu mwenyanga obulamu bwokhushialo nende oburone bwabwo, itse abasubule khulekhane omulekhano omulayi.”"
        },
        {
            "chapter": 33,
            "verse": 29,
            "text": "“Ne ni mwenya Nyasaye nende Omurumwa wuwe nende inzu yomwikulu, Awo toto Nyasaye yarecheshela abakholi bamalayi mwinywe omurungo omukhongo"
        },
        {
            "chapter": 33,
            "verse": 30,
            "text": "Enywe Abakhaye abo Murumwa , ulia witsa okhukhola mwinywe abwonooni bwahabulafu, alametelwa eshinyasio okhula khabili, ni kano ni amangu khu Nyasaye"
        }
    ]
}
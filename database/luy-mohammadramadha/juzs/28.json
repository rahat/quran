{
    "juzs": [
        {
            "chapter": 58,
            "verse": 1,
            "text": "Toto Nyasaye awulile amakhuwa komukhasi\turebananga\tninawe okhulondokhana nende Omusatsa wuwe, ne alilila Nyasaye wuwe, ne Nyasaye awulilanga amakalusanio kenyu, toto Nyasaye ni Omuwulili muno, Omuloli po"
        },
        {
            "chapter": 58,
            "verse": 2,
            "text": "Balia basilanga Abakhasi babu mwinywe, abo shinibanyinabwe tawe, banyinabwe nibalia ababeebula, ne toto abo baboolanga likhuwa libii nende liobubeyi, ne toto Nyasaye niwokhubeela Omulesheli muno"
        },
        {
            "chapter": 58,
            "verse": 3,
            "text": "Ne balia basilanga abakhasi babu mana nibakalukha inyuma khukababoolele, bakhoyele banunule Omurumwa nibashili okhuba halala, endio nilwamwikanyilisibwa khu (makhuwa) ako, ne Nyasaye ni Omumanyi muno khukoosi kamukholanga"
        },
        {
            "chapter": 58,
            "verse": 4,
            "text": "Ne ulanyoola omurumwa wokhununula tawe, afunge emiesi chibili chilondana nibashili okhuba halala. Ne ulanyalilwa ako tawe alisie abamanani amakhumi kasaasaba. Endio kho musuubile khu Nyasaye nende Omurumwa wuwe, ne etso nitso tsinzakho tsia Nyasaye, ne Abakhayi balinyoola eshinyasio eshilulu"
        },
        {
            "chapter": 58,
            "verse": 5,
            "text": "Ne toto balia bayingasinjia Nyasaye nende Omurumwa wuwe, balinyoola eshifimbwa murwe shinga balia baranjilila, netoto khwamala ukhubeeshilia ebimanyisio bilolekha, ne abakhayi bakhanyoole eshinyasio sheshifimbwa murwe"
        },
        {
            "chapter": 58,
            "verse": 6,
            "text": "Inyanga ya Nyasaye yakhabalamusie boosi pe mana ababoolele koosi kabakhola, Nyasaye yakabikha nabo bakebilila, ne Nyasaye nomuloli wabuli eshindu"
        },
        {
            "chapter": 58,
            "verse": 7,
            "text": "Shololangakhwo mbu Nyasaye yamanya biosi bili mwikulu nendu mushialo, shikhwakhaba okhwimoonya khwa Abandu bataru tawe halali Nyasaye niwokhune khubo, nohomba khwabane halali ye (Nyasaye) ni wakharano khubo, nohomba babe batiti khubo nohomba abanji khu abo halali ali ninabo, wosiwosi abali, mana alibaboolela kabakholanga inyanga yeyindukho, toto Nyasaye nomumanyi muno wabuli eshindu"
        },
        {
            "chapter": 58,
            "verse": 8,
            "text": "Shololangakhwo balia bakanibwa okhumoonyana, mana nibakalushila kabakanibwa,\tne\tbamoonyana khumakhuwa kobwonooni nende obusuku, nende akokhumukhaya Omurumwa. Ne nibakhwitsila shibakhushesinjia shingala Nyasaye wuwo akhushesinjia tawe, ne baboolanga mumioyo chiabu mbu: “sichila shina, Nyasaye nalakhwelesia eshinyasio khukakhuboolanga kano?” Mana omulilo kwa jahanam kulibayela, balinjilamwo! Ne ako ni amakalushilo amabii kali karie"
        },
        {
            "chapter": 58,
            "verse": 9,
            "text": "Enywe abasuubila, nimumoonyana mlamoonyana\tkhutsimbi\tnende obusuku nende okhuloba Omurumwa tawe, mumoonyane khumalayi nende okhuria Nyasaye, ne murie Nyasaye owamulikhung’asibwa imbeli wuwe"
        },
        {
            "chapter": 58,
            "verse": 10,
            "text": "Toto obumoonyi burula khu Shetani, kho asinyisie Abasuubili, ne shibulaho shiosi shosi – shinyala shiabawumisia halali khubunyali bwa Nyasaye. Ne Nyasaye butswa niwabasuubili besiche"
        },
        {
            "chapter": 58,
            "verse": 11,
            "text": "Enywe Abasuubili, nimuboolelwa musitanile mubwikhalo, sitilanile, Nyasaye alabahelesia obwiyangu ne nimuboolelwa mbu rule, murule Nyasaye achingulanga balia basuubila mwinywe nende balia basoma mubichelo biawukhane ne Nyasaye amanyile muno kamukholanga"
        },
        {
            "chapter": 58,
            "verse": 12,
            "text": "Enywe Abasuubili nimumoonyela Omurumwa muranjilisie eshihanwa nimushili okhumumoonyela, endio nibo obulayi khwinywe nende obutswenufu muno. Ne nimulanyoola shokhurusia tawe , toto bwene Nyasaye ni Omulesheli, Owetsimbabaasi"
        },
        {
            "chapter": 58,
            "verse": 13,
            "text": "Muritsanga okhuyinia ebihanwa nimushili okhusungana? Nenimulakhola murio tawe kho Nyasaye afuchilile okhwikanila khwenyu, mana mulumilile okhulaama , ne muyinie izakaa (eshihanwa) ne murie Nyasaye nende Omurumwa wuwe ne Nyasaye ni Omumanyi muno khukamukholanga"
        },
        {
            "chapter": 58,
            "verse": 14,
            "text": "Sholola balia bakhola obwitsa nende Abandu ba Nyasaye yasinyishila, shibali mwinywe noho enywe shimuli mubo tawe, ne betsubanga khububeyi nibamanyile"
        },
        {
            "chapter": 58,
            "verse": 15,
            "text": "Nyasaye yabarecheshela eshinyasio eshilulu toto kabakholanga ni amabii muno"
        },
        {
            "chapter": 58,
            "verse": 16,
            "text": "Bakhola ebitsubo biabu okhuba ingabo, mana nibekalila injila ya Nyasaye , khubo bali neshinyasio shiokhututuyibwa"
        },
        {
            "chapter": 58,
            "verse": 17,
            "text": "Emiandu nende Abana babu shibilibakhoonya shiosi shiosi imbeli wa Nyasaye tawe, abo nabandu bomumulilo balimenyamwo tsinyanga tsiosi"
        },
        {
            "chapter": 58,
            "verse": 18,
            "text": "Inyanga ya Nyasaye alibalamusia boosi ne balimwitsubila shinga bamwitsubilanga enywe, ne baparanga mbu bali abwene , koo, toto abo nibo ababeyi"
        },
        {
            "chapter": 58,
            "verse": 19,
            "text": "Shetani yabeekhalamwo mana nabeebilisia emetsulisio ka Nyasaye. oko niko omukanda kwa Shetani, koo toto omukanda kwa shetani niko kwasikha"
        },
        {
            "chapter": 58,
            "verse": 20,
            "text": "Toto balia bekalilanga amakhuwa ka Nyasaye nende Omurumwa wuwe, abo baliba neshifimbwa murwe shimalayo"
        },
        {
            "chapter": 58,
            "verse": 21,
            "text": "Nyasaye yabusia mbu “Toto nisie ulishila nende omurumwa wanje” Toto Nyasaye Niwamani Omushili"
        },
        {
            "chapter": 58,
            "verse": 22,
            "text": "Shiwakhanyoola Abandu basuubila Nyasaye nende inyanga imalilishi, nibayanzanga balia abaloba Nyasaye nende Omurumwa wuwe tawe, kata nibakhaba basaabwe, nohomba Abana baabu, nohomba Abasiani babu nohomba Abakhasi babu. Abo Nyasaye yara mumioyo chiabu obusuubili, ne nabahelesia amani ka roho akhurula khuye. Ne alibenjisia mwikulu mumikunda chiburangamwo emialo, balimenyamwo tsinyanga tsiosi, Nyasaye yabafuchilila nabo nibamufuchilila, Abo nibo bomukanda kwa Nyasaye. koo toto bwene omukanda kwa Nyasaye niko kulishila"
        },
        {
            "chapter": 59,
            "verse": 1,
            "text": "Bitsoominjia Nyasaye biosi bili Mwikulu nende bili Mushialo, Naye Niwamani Owamachesi muno"
        },
        {
            "chapter": 59,
            "verse": 2,
            "text": "Niye warusia Abakhayi okhurula mu balia bahebwa eshitabu Mutsinzu tsiabu, ebise biokhuwuya khwa ambeli, shimwaparakhwo mbu banyala okhurula tawe, nibapara mbu tsingoba tsiabu tsilabaliinda khu Nyasaye, halali Nyasaye yaboolela munjila yabalamanyile tawe, nara amayendo mumioyo chiabu, basambulanga tsinzu tsiabu nemikhono chiabu, nende emikhono chiabasuubili, khoparemwo enywe abetsimoni"
        },
        {
            "chapter": 59,
            "verse": 3,
            "text": "Ne naba mbu Nyasaye shiyabahandichila okhurula tawe yakhabahelesiye eshinyasio khusialo ne inyanga imalilishi bakhabe nende eshinyasio shio mumulilo"
        },
        {
            "chapter": 59,
            "verse": 4,
            "text": "Ako nilwokhubeela mbu booma omirwe khu makhuwa ka Nyasaye nende Omurumwa wuwe, ne ulia wumila Nyasaye omurwe , toto Nyasaye niweshinyasio eshilulu"
        },
        {
            "chapter": 59,
            "verse": 5,
            "text": "Omusala kwosikwosi kwamuremele, nohomba kwamuleshele nikwemele khushisina shiakwo, nikhubunyali bwa Nyasaye ne abonooni bafimbwe omurwe"
        },
        {
            "chapter": 59,
            "verse": 6,
            "text": "Ne omwandu kwa Nyasaye yahelesia omurumwa wuwe okhurula khubo, shimwakulwanila okhwikhonyela tsifarasi nohomba tsingamia tawe, halali Nyasaye ahelesinjia Abarumwa bebe obunyali khu yesi yesi wayenya ne Nyasaye nomunyali wabuli eshindu"
        },
        {
            "chapter": 59,
            "verse": 7,
            "text": "Ne omwandu kwa Nyasaye yahelesia Omurumwa wuwe okhurula khubandu betsingongo, nikwa Nyasaye nende Omurumwa, nende Abeekho, nende Abafwilwa, nende Abamanani nende bananjila, kho kukhaye okhubotokhana khubayinda mwinywe, ne shia Omurumwa abahelesia mubukule ne shiabakaya mushileshe, ne murie Nyasaye , toto Nyasaye niweshinyasio eshilulu"
        },
        {
            "chapter": 59,
            "verse": 8,
            "text": "Nikwa Abamanani abawuyi abaloondwa mutsinzu tsiabu nibanulwa omwandu kwabu, bakhabanga amalayi, okhurula khu Nyasaye wabu, nende obuchami, ne bahabinanga Nyasaye nende Omurumwa wuwe, abo nibo abatoto"
        },
        {
            "chapter": 59,
            "verse": 9,
            "text": "Ne balia bali namatala nende obusuubili imbeli wabu, bayanza balia babawuyilamwo ne shibali nobwimani mumioyo chiabu tawe khushabahelesibwa ne beyimanga kata nibali mbu bo nibakhoyeshele, ne ulia wikalila obwimani bwo mwoyo kukwe, abo nibo ababura"
        },
        {
            "chapter": 59,
            "verse": 10,
            "text": "Nebalia betsa inyuma wabu baboolanga mbu Nyasaye khuleshele efwe nende Abana befu abakhuranjilila mubusuubili, ne olara mumioyo chiefu ishinda khubalia basuubila tawe, Nyasaye wefu toto oli Omwihotselefu Owetsimbabaasi muno"
        },
        {
            "chapter": 59,
            "verse": 11,
            "text": "Shololangakhwo balia abefisa mubasuubila baboolelanga abashiabwe abakhayi mubandu bahebwa eshitabu mbu: “Nimurusibwa khularula halala ninanyu, ne shikhularia mwinywe yesiyesi tawe, ne nimukhuywa khulabahabina.” Ne Nyasaye ali nende obwatoto mbu bakatinjia"
        },
        {
            "chapter": 59,
            "verse": 12,
            "text": "Nibarusibwa, shibalarula halala ninabo tawe ne nibakhuywa shibalabahabina tawe, nenibaba bahabina balabelukha mana shibalabahabina tawe"
        },
        {
            "chapter": 59,
            "verse": 13,
            "text": "Toto enywe muli eshirisio eshikhongo mumioyo chiabu okhushila Nyasaye, ako ni khulwa okhuba mbu bo ni Abandu balamanyile shiosi shiosi tawe"
        },
        {
            "chapter": 59,
            "verse": 14,
            "text": "Shibalakhuyananga ninanyu mwesi tawe, halali mutsingongo tsietsingoba nohomba inyuma wamasiisi, emielo chiabu abeene khubeene ni emisiro, ne opara mbu balihalala ne emioyo chiabu chikabukhaane, ako ni khulwokhuba mbu abo na Abandu balekhonyelanga amachesi tawe"
        },
        {
            "chapter": 59,
            "verse": 15,
            "text": "Bali shinga balia bali imbeli wabu hatiti, Batemwa amakhuwa kabu nikabiya, mana balinyoola eshinyasio eshilulu"
        },
        {
            "chapter": 59,
            "verse": 16,
            "text": "Shinga shetani olwayaboolela Omundu mbu khaya, olwa yakhaya yaboola mbu : “esie endi ehalee ninawe esie ndaria Nyasaye Omulesi webilonje biosi.”"
        },
        {
            "chapter": 59,
            "verse": 17,
            "text": "Ne niiba indukho yabu mbu totobo balimumulilo tsinyanga tsiosi , ne oko niko omurungo kwa Abonooni"
        },
        {
            "chapter": 59,
            "verse": 18,
            "text": "Enywe balia basuubila, rie Nyasaye Ne buli shia mundu ahenge nishina shiayekasiliyie mutsuli, ne murie Nyasaye, Toto Nyasaye nomumanyi po khukamukholanga"
        },
        {
            "chapter": 59,
            "verse": 19,
            "text": "Ne mulaba shinga balia bebilila Nyasaye mana nabakhola nibeyibilila, Abo nibo abashiamu"
        },
        {
            "chapter": 59,
            "verse": 20,
            "text": "Shibayelana tawe Abandu bomulilo nende Abandu bo mwikulu, Abandu bomwikulu nibo abalibura"
        },
        {
            "chapter": 59,
            "verse": 21,
            "text": "Khwishinjia Ikurani ino khulukulu wakhalulutsi niluriire nilwatikhana khulwokhuria Nyasaye, ne endio nilwakhuchelasilinjia Abandu bakhaba bario banyoola okhupara"
        },
        {
            "chapter": 59,
            "verse": 22,
            "text": "Ye niye Nyasaye, Neabulaho Nyasayewundi tawe halali ye, Omumanyi wakefisa nende kalolekha, naye ni Omunji wetsimbabaasi Omukoosia muno"
        },
        {
            "chapter": 59,
            "verse": 23,
            "text": "Naye Niye Nyasaye abulaho owundi halali ye, Omwaami, Woluyali , Womulembe, Omureri Womulembe, uyilanga amakhuke Omwene, Owaamani , ukholonga liayenya, omukhongo, Ni Omutswenufu khubamumuretsanga khwo"
        },
        {
            "chapter": 59,
            "verse": 24,
            "text": "Naye niye Nyasaye Omuloonji, Omukaasi, uretsangakhwo obukoondo, ali nende ameera amalayi, bimwitsominjia biosi bili Mwikulu nende mushialo naye niye Omushili, Owamachesi muno"
        },
        {
            "chapter": 60,
            "verse": 1,
            "text": "Enywe Abasuubila mulakhola Abasuku banje nende Abasuku benyu okhuba abeetsa , bamwachama tawe, netoto bamala okhukhaya abwatoto bwamwitsila, bekalilanga Omurumwa nende enywe okhusuubila khu Nyasaye Omulesi wenyu, Olwamurulanga khulwa okhulwaana khunjila yanje, nende okhukhaaba tsimbabaasi tsianje, mukholanga nabo obwitsa mubwifisi, nasi amanyile muno kamukhola mubwifisi nende mubwang’ang’u, ne ukhola ario mwinywe aba yamala okhukora injila ya habwene"
        },
        {
            "chapter": 60,
            "verse": 2,
            "text": "Nibamumanya muno baba Abasuku benyu, ne balaboosiakhwo emikhono chiabu nende tsinimi tsiabu khububii, ne bekombanga mbu mube abakhayi"
        },
        {
            "chapter": 60,
            "verse": 3,
            "text": "Abeekho benyu nohomba Abana benyu shibalibakhoonya shiosi shiosi tawe, inyanga yeyindukho alibakabukhasia hakari wenyu ninabo ne Nyasaye alolanga muno kamukholanga"
        },
        {
            "chapter": 60,
            "verse": 4,
            "text": "Toto enywe mulinende eshilolelo eshilayi khu Ibrahim nende balia abali ninaye, Olwa baboolela Abandu babu mbu, efwe khuli ehale ninanyu nende biamulaamanga bilali Nyasaye, Khubakhayile ne obusuku nende ishinda buloleshe hakari wefu ninanyu okhuula shinga mulisuubila khu Nyasaye mulala, halali amakhuwa ka Ibrahim yaboolela samwana mbu: “Nditsa ukhusabila eshileshelo, ne shendi nobunyali bwosi bwosi khu Nyasaye tawe, Nyasaye wefu Omulesi, newe butswa wakhwisichile, ne ni iwuwo butswa akhuliinjile, ne ni ewuwo butswa akhulikalukha"
        },
        {
            "chapter": 60,
            "verse": 5,
            "text": "Nyasaye wefu omulesi, olakhukholela amatemo okhurula khubakhayi, ne okhuleshele ebionoono bwefu, Nyasaye wefu Omulesi toto ewe newe Owamaani Omuchesi muno"
        },
        {
            "chapter": 60,
            "verse": 6,
            "text": "Toto bwene abo neshilolelo eshilayi khwinywe, khu ulia wikoombanga okhulolana nende Nyasaye nende inyanga imalilishi, ne ulia ukhaya toto Nyasaye niye Omuyinda Owitsomibuungwa muno"
        },
        {
            "chapter": 60,
            "verse": 7,
            "text": "Yakhaba ario Nyasaye yara obuyanzi hakari wenyu nende abasuku benyu, Nyasaye nomunyali mno ne Nyasaye ni Omulesheli Owobukoosia muno"
        },
        {
            "chapter": 60,
            "verse": 8,
            "text": "Nyasaye shabakaaninjia tawe balia balabalwaninjia khudini neshibabarusia mutsinzu tsienyu tawe okhubakholela amalayi, nende okhubakholela obuleng’aafu, Toto Nyasaye yayanza balia bakholaanga obuleng’aafu"
        },
        {
            "chapter": 60,
            "verse": 9,
            "text": "Netoto abakaninjia okhukhola obwitsa bwa mbusia ngonie nende balia babalwaninjia khudini, mana nibabarusia mutsinzu tsienyu, mana nibakhoonya okhulondwa khwenyu, okhubakhola abalina benyu ba mbusia ngonie, nebabakholanga okhuba abetsa babu ba mbusia ngonie abo nibo abetsimbii"
        },
        {
            "chapter": 60,
            "verse": 10,
            "text": "Enywe abasuubila, Abakhasi Abasubili abawuyi nibabeetsela, mubareebe amareebo, Nyasaye niye umanyile muno obusuubili bwabu. Nimunyoola mbu nabasuubili mulabakalusia mubakhayi tawe. Bo shibakwaanila Abasaatsa abo tawe, ne abasatsa abo shibakwanile ninabo tawe ne mukalusilie abasatsa abo shiabarunga, (ikhwe) shinobubii enywe okhubateshia tawe niba mbu mubahelesia omurungo kwabu, Ne mulara Abakhasi abakhayi mukhuteshia khwenyu tawe. Nebareebe shiamwarunga nebareebe shiabarunga, ako niko amalako ka Nyasaye abusia hakari wenyu, Ne Nyasaye ni Omumanyi muno Owamachasi po"
        },
        {
            "chapter": 60,
            "verse": 11,
            "text": "Ne Omukhasi yesi yesi khwinywe niyakhakalushila abakhayi, mana nimulwana nende abakhayi, nimunyoola omwandu kweliyie, muhelesie biala babakhasi babu babalekha omwandu kuyelana nende okwabarunga, Ne murie Nyasaye wamusuubilanga"
        },
        {
            "chapter": 60,
            "verse": 12,
            "text": "Ewe Omurumwa, Abakhasi abasuubili nibakhwitsila\tnibakhulaka\tmbu shibalatsokaasia shiosi shiosi nende Nyasaye tawe, neshibaleebatawe,nohombashibalayeya tawe nohomba shibaleera Abana babu tawe, nohomba shibalarera akokhuchikha akarulana hakari wemikhono nende ebilenje biabu, Nohomba shibalakhwikana mumalayi tawe, lakana ninabo, ne obasabile eshileshelo khu Nyasaye , toto Nyasaye Nomulesheli muno Wobukoosia po"
        },
        {
            "chapter": 60,
            "verse": 13,
            "text": "Enywe Abasuubila mulakhola obwitsa nende balia ba Nyasaye yasinyishila tawe, bamala okhuwesiakhwo omwoyo amakhuwa komwikulu, shinga aboononi bawesinjiakhwo omwoyo khubandu bomubilindwa"
        },
        {
            "chapter": 61,
            "verse": 1,
            "text": "Bitsoominjia Nyasaye biosi bili mwikulu nende mushialo, naye niye Omwami, Owamachesi muno"
        },
        {
            "chapter": 61,
            "verse": 2,
            "text": "Enywe Abasuubili, shichila shina ni muboolanga akamulakhola tawe"
        },
        {
            "chapter": 61,
            "verse": 3,
            "text": "Ni eshisinyo eshikhongo imbeli wa Nyasaye okhuboola kamulakhola"
        },
        {
            "chapter": 61,
            "verse": 4,
            "text": "Toto bwene Nyasaye yayanza balia abalwananga khu injila yiyie khulunyaali shinga lisisi liatilana"
        },
        {
            "chapter": 61,
            "verse": 5,
            "text": "Ne Olwa Musa yaboolela Abandu bebe mbu: “Enywe Abandu banje shichila shina musinyisinjia, ne toto mwamanya mbu esie endi Omurumwa wa Nyasaye khwinywe?” ne olwabatsililila nobubii bwabu, Nyasaye yalekha emioyo chikore, ne Nyasaye shalunjisinjia Abandu abakori tawe"
        },
        {
            "chapter": 61,
            "verse": 6,
            "text": "Yitsulila Olwa Yesu Omwana wa Mariam yaboola mbu : “Enywe Abana ba Israel esie endi Omurumwa wa Nyasaye khwinywe, efuchilila obwatoto bwendi nabo okhurula mutaurati, nende okhubalachilisia Omurumwa unondakhwo ulangwa mbu Ahmed, olwa yabeetsela baboola mbu buno nobulosi bulolekha"
        },
        {
            "chapter": 61,
            "verse": 7,
            "text": "Ne wina wetsimbi muno, okhushilakhwo ulia uchishila Nyasaye abubeyi, naye alangungwa mubusalamu ne Nyasaye shalunjisinjia Abandu ababii tawe"
        },
        {
            "chapter": 61,
            "verse": 8,
            "text": "Benyanga okhusumia obulafu bwa Nyasaye ne minwa chiabu, ne Nyasaye alatinyia abulafu bubwe kata abakhayi nibafimba"
        },
        {
            "chapter": 61,
            "verse": 9,
            "text": "Niye owaruma Omurumwa wuwe nende obulunjifu nende idini ya toto ilolekhane habulafu okhushila tsi dini thindi, kata Abatsokaasi nibafimba"
        },
        {
            "chapter": 61,
            "verse": 10,
            "text": "Enywe Abasuubili, abamanyiekhwo inganga yitsa okhubahonia nende eshinyasio eshilulu"
        },
        {
            "chapter": 61,
            "verse": 11,
            "text": "Musubilenje Nyasaye nende Omurumwa wuwe, ne mukhalabanenje khunjila ya Nyasaye khu miandu chienyu nende emioyo chienyu ako ni amalayi khwinywe nikaba mbu mwakhamanya"
        },
        {
            "chapter": 61,
            "verse": 12,
            "text": "Alabaleshela ebionoono bienyu, ne alabenjisia mwikulu mumikunda chiburanga hasi wachio emialo nende eshimenyo eshilayi mumukunda kwa Eden, okho nikhwo okhubura okhukhongo"
        },
        {
            "chapter": 61,
            "verse": 13,
            "text": "Ne eshindi shibachamisia, obukhoonyi okhurula khu Nyasaye nende obushili buli hambi, ne suubisia Abasuubili"
        },
        {
            "chapter": 61,
            "verse": 14,
            "text": "Enywe Abasubili mube abahabini ba Nyasaye, Shinga Yesu yareeba abechi bebe, mbu niwina umuhabini wanje khu Nyasaye ? abechi be nibaboola mbu Efwe khuli abahabini ba Nyasaye” Mana nikusuubila omukanda okhurula mubana ba Israil, ne okundi nikukhaya, kho nikhukhoonya kulia okwasuubila khubasuku bakwo, nikushila"
        },
        {
            "chapter": 62,
            "verse": 1,
            "text": "Bitsoominjia Nyasaye, ebili mwikulu nende mushialo, Omwami, Woluyali, Owamaani, Owamachesi muno"
        },
        {
            "chapter": 62,
            "verse": 2,
            "text": "Ye niye waruma Omurumwa mubandu bakorwa okhusooma, abasoomele amakhuwa ke, ne abatswenule ne abechesie ishitabu nende amachesi, kata nibali inyuma awo mubukori bulolekha"
        },
        {
            "chapter": 62,
            "verse": 3,
            "text": "Ne abandi bashili okhuliimaana ninabo, naye niye Owamani Omuchesi po"
        },
        {
            "chapter": 62,
            "verse": 4,
            "text": "Etsonitsimbabaasitsia Nyasaye, ahelesinjia owa yenya, Ne Nyasaye niwetsimbabaasi tsinyinji"
        },
        {
            "chapter": 62,
            "verse": 5,
            "text": "Abahebwa eshitabu shia Itaurati mana nibalashiloonda tawe, bali shinga isishili ichinjile ebitabu, ni Abandu ababii balibarie, balia abakhaya amakhuwa ka Nyasaye , Ne Nyasaye shalunjisinjia Abandu ababii tawe"
        },
        {
            "chapter": 62,
            "verse": 6,
            "text": "Bola, “enywe Abayahudi, nimuparanga mbu enywe muli abeheelwa ba Nyasaye okhushila Abandu boosi, mwikoombe liifwa nikali mbu muboolanga obwatoto"
        },
        {
            "chapter": 62,
            "verse": 7,
            "text": "Ne shibanyala okhwikomba liifwa tawe khulwa akabaranjilisia okhukhola, Ne Nyasaye yamanya muno ababii"
        },
        {
            "chapter": 62,
            "verse": 8,
            "text": "Bola toto lifwa liamwilukhanga, lilibanyoola, mana mulikalusibwa khumumanyi wa kefisa, nende kalolokhanga, ne alibaboolela koosi kamwakholanga"
        },
        {
            "chapter": 62,
            "verse": 9,
            "text": "Enywe Abasuubili, nikulangwa omulaango kwa malaamo inyanga ya chirano, mwilushile okhwitsulila Nyasaye, ne muleshe obukhala , endio nobulayi khwinywe nikali mbu mumanyile"
        },
        {
            "chapter": 62,
            "verse": 10,
            "text": "Ne amalaamo nikakhawa, musaalaane khushialo ne mukoonye emikabo chia Nyasaye ni mwitsulile Nyasaye muno, mwakhaba murio mwanyoola okhubura"
        },
        {
            "chapter": 62,
            "verse": 11,
            "text": "Ne nibalola obukhala nohomba amakhuwa kabu , bakelushila, ne bakhulekha niwemele, boola mbu: “akali ewa Nyasaye ni amalayi muno okhushila amakhuwa kabu nende inganga, ne Nyasaye niye Omukabi Omulayi umalayo.”"
        },
        {
            "chapter": 63,
            "verse": 1,
            "text": "Abeshikhabili nibakhwitsila nibaboola mbu: “Toto efwe khusuubila mbu ewe oli Omurumwa wa Nyasaye” Ne Nyasaye amanyile mbu toto abeshikhabili nababeyi.”"
        },
        {
            "chapter": 63,
            "verse": 2,
            "text": "Bakhola ebitsubo biabu okhuba ingabo,\tmana nibekalila injila ya Nyasaye, ni amabii muno akabakholonga"
        },
        {
            "chapter": 63,
            "verse": 3,
            "text": "Ako nillwokhuba mbu basuubila mana khandi nibakhaya, mana Nyasaye nakhupa eshimanyisio khu mioyo chiabu, mana bo shibamanyile tawe"
        },
        {
            "chapter": 63,
            "verse": 4,
            "text": "Ne nobalola, emibili chiabu chikhuchamisia, ne nibaboola orechelesia amakhuwa kabu, opara mbu ni emisala chiyeshibwe, baparanga mbu buli oluyoka lwosi lwosi lupwa lulikhubo. Abo nibo Abasuku ba meso ninabo, Nyasaye yabatsuba, bakoranga barie abwatoto"
        },
        {
            "chapter": 63,
            "verse": 5,
            "text": "Ne nibaboolelwa mbu itse Omurumwa abasabile eshileshelo, bayuyia emirwe chiabu, ne obalola nibashukhana nibafurire"
        },
        {
            "chapter": 63,
            "verse": 6,
            "text": "Ninashilala khubo, nobasabila eshileshelo nohomba nolekha, Nyasaye shiyakhabaleshela tawe, toto Nyasaye shalunjisinjia abonooni tawe"
        },
        {
            "chapter": 63,
            "verse": 7,
            "text": "Nibo baboolonga mbu mulakhoonya balia abali halala nomurumwa tawe, ukhula bamwilushe, ne Nyasaye ni Mwene emikabo chio mwikulu nende mushialo, halali abeshikhabili shibamanyile tawe"
        },
        {
            "chapter": 63,
            "verse": 8,
            "text": "Baboolanga mbu nikhukalukha Madina abamaani balaloonda abateshele, Ne amani ni ka Nyasaye nende Omurumwa wuwe nende Abasuubili, halali Abeshikhabili shibamanyile tawe"
        },
        {
            "chapter": 63,
            "verse": 9,
            "text": "Enywe Abasuubili, omwandu nende Abana benyu bilachila mwebilila okhumurumbula Nyasaye tawe, ne yesi yesi ukhola ario, aba ali mubatiba"
        },
        {
            "chapter": 63,
            "verse": 10,
            "text": "Ne murusie eshihanwa mumiandu chia khwabahelesia, lifwa nilishili okhulila mulala wenyu, mana aboole mbu : “Abaanyiee Nyasaye wanje umetakhwo tsinyanga atiti ndakharusiye eshihanwa, mana ndaba mubandu abalayi"
        },
        {
            "chapter": 63,
            "verse": 11,
            "text": "Ne Nyasaye shanyala okhumeta Omundu ebise lifwa lilie niliakhoola tawe, ne Nyasaye nomumanyi muno khukamukholanga"
        },
        {
            "chapter": 64,
            "verse": 1,
            "text": "Bitsoominjia Nyasaye biosi bili mwikulu nende mushialo, obwami nobuubwe nende oluyali, naye ni Omunyali wa buli eshindu"
        },
        {
            "chapter": 64,
            "verse": 2,
            "text": "Ye niye Owabaloonga ne mwinywe balimwo Abakhayi nende Abasuubili, ne Nyasaye alolanga muno kamukholanga"
        },
        {
            "chapter": 64,
            "verse": 3,
            "text": "Yalonga likuli nende eshialo khubwatoto mana nabahelesia obukoondo, obulayi, ne ewuwe niwo wamulikalukha"
        },
        {
            "chapter": 64,
            "verse": 4,
            "text": "Yamanya ebili mwikulu nende mushialo ne yamanya kamukholanga mubwifisi nende mubwang’angu, Ne Nyasaye nomumanyi muno khukali mumioyo"
        },
        {
            "chapter": 64,
            "verse": 5,
            "text": "Shimwawulilakhwo amacheni kabakhayi abaali imbeli wenyu, bapila omurungo kwa mabii kabu, mana nibaba nende eshinyasio eshilulu"
        },
        {
            "chapter": 64,
            "verse": 6,
            "text": "Endio nilwokhubeela mbu babetselanga Abarumwa babu nende obwatoto mana nibamiena mbu: “Omundusa akhuruke !” mana nibakhaya nibafura, Mana Nyasaye nalabateba tawe, ne Nyasaye nomuyinda witsomibungwa muno"
        },
        {
            "chapter": 64,
            "verse": 7,
            "text": "Abakhayi bapara mbu shibalilamusibwa tawe. Boola mbu : “ toto, nditsuba khu Nyasaye mbu mulilamusibwa mana muliboolelwa kamwakhola, ne ako khu Nyasaye ni amangu"
        },
        {
            "chapter": 64,
            "verse": 8,
            "text": "Kho suubile khu Nyasaye nende Omurumwa wuwe, nende obulafu bwa khweshia, ne Nyasaye nomumanyi po khukamukholanga"
        },
        {
            "chapter": 64,
            "verse": 9,
            "text": "Inyanga lwa alibakhung’asia khu inyanga yomukhung’aano, eyo niyo inyanga yokhukhobana ne ulia usuubila khu Nyasaye mana akhole amalayi, alaleshelwa tsimbi tsitsie, ne alimwinjisia mwikulu mumikunda chiburangamwo emialo, balimenyamwo tsinyanga tsiosi, okho nikho okhubura okhukhongo"
        },
        {
            "chapter": 64,
            "verse": 10,
            "text": "Ne balia bakhaya nibayingana khubimanyisio biefu, obo nibo Abandu bomumulilo, balimenyamwo tsinyanga tsiosi, ne ni amakalushilo amabii muno"
        },
        {
            "chapter": 64,
            "verse": 11,
            "text": "Ne amasila kosikosi shiketsanga tawe halali khubunyali bwa Nyasaye, ne usuubila khu Nyasaye alunjisia omwoyo kukwe, ne Nyasaye ni amumanyi muno wabuli eshindu"
        },
        {
            "chapter": 64,
            "verse": 12,
            "text": "Ne muloonde amakhuwa ka Nyasaye nende Omurumwa , ne nimuloba Omurumwa wefu ni okhusia butswa oburume bubwe habulafu"
        },
        {
            "chapter": 64,
            "verse": 13,
            "text": "Naye ni Nyasaye abulaho owundi owulali ye tawe, ne Abasuubili basiche butswa Nyasaye"
        },
        {
            "chapter": 64,
            "verse": 14,
            "text": "Enywe Abasuubila, toto Mubakhasi benyu nende Abana benyu balimwo abasuku benyu, kho mube meso ninabo, ne nimubeela nemwakhaya okhura mumakani, ne mwaleshela toto bwene Nyasaye ni Omulesheli Owobukoosia muno"
        },
        {
            "chapter": 64,
            "verse": 15,
            "text": "Toto emiandu chienyu nabaana benyu namatemo, ne Nyasaye ali nende omurungo omukhongo"
        },
        {
            "chapter": 64,
            "verse": 16,
            "text": "Ne murie Nyasaye shinga munyalilwa, ne muwulile, mana muloonde ne murusie eshihanwa, nobulayi khumioyo chienyu ne ulia ulekha obwimani bwo mwoyo kukwe, abo nibo babura"
        },
        {
            "chapter": 64,
            "verse": 17,
            "text": "Nimwiwosia Nyasaye likofi lilayi, alabametelakhwo ne alabaleshela ebionono, ne Nyasaye ni Omunji wokhupa orio Omwihotselefu"
        },
        {
            "chapter": 64,
            "verse": 18,
            "text": "Yamanya akefisile nende akali habulafu, Owamaani Owamachesi muno"
        },
        {
            "chapter": 65,
            "verse": 1,
            "text": "Ewe Omurumwa, nimulekha Abakhasi mubaleshe nebekhale eda yabu, ne mubale tsinnyanga tsia eda, ne murie Nyasaye Omulesi wenyu , Mulabarusia mutsinzu tsiabu tawe, nohomba balarulamwo tawe, halali nibakhola eshifwabi shilolekha, ne etso ni tsinzako tsia Nyasaye ne uruuma tsinzako tsia Nyasaye abatoto yebiyiliye, shomanyile tawe, awundi Nyasaye anyala okhurera likhuwa lindi imbeli wa kano"
        },
        {
            "chapter": 65,
            "verse": 2,
            "text": "Ne nibakhamala eda yabu, mubakalushile mumenye ninabo khubulayi, nohomba mubaleshe nomulembe, ne mulaanje abaloli abesikwa mwinywe, ne mukhole obuloli khulwa Nyasaye, endio nilwa mulachilwa khu balia basuubila Nyasaye nende inyanga imalilishi, ne uria Nyasaye, alamukholela obwangu bwokhurula mumatinyu"
        },
        {
            "chapter": 65,
            "verse": 3,
            "text": "Ne alamuhelesia omukabo kukwe munjila ya alamanyile tawe, ne wisika Nyasaye , Nyasaye alamuyela, toto Nyasaye yosinjia amalako keke, yamala okhura khubuli eshindu eshichelo"
        },
        {
            "chapter": 65,
            "verse": 4,
            "text": "Nebalia bema okhuswamila mubakhasi benyu, nimukanakana awo eda yabu ilaba imiesi chitaru, Nende balia abalaswamilakhwo tawe, ne balia abali inda eda yabu iwa mukhwibula khwabu. Ne uria Nyasaye, amwanguyisilinjia amakhuwa keke"
        },
        {
            "chapter": 65,
            "verse": 5,
            "text": "Ako niko amalako ka Nyasaye yamwishilia, ne ulia uria Nyasaye alaleshelwa ebionono bibie ne alamuhelesia omurungo omukhongo"
        },
        {
            "chapter": 65,
            "verse": 6,
            "text": "Mubamenyie\tmutsinzu tsiamumenyangamwo, ne mulabasandia baba neshibeela tawe, ne nibali hasiro (tsinda) mubahelesie obukhoonyi okhula shingala beboolola (bebula), nenibanunilia Abana benyu mubarunge ne musanjilane khubulayi, ne nimulola obusiro Omukhasi wundi abanunilie"
        },
        {
            "chapter": 65,
            "verse": 7,
            "text": "Wobunyali arusie okhulondokhana nobunyali bubwe, ne ulanyalilwa arusie khu shia Nyasaye amuheele, Nyasaye shanichilisinjia Omundu tawe halali khushia omuheelesiye. Nyasaye alarera imbeli wobusiro obwangu"
        },
        {
            "chapter": 65,
            "verse": 8,
            "text": "Ne tsingongo tsinga tsiafunaka amalako ka Nyasaye nende Abarumwa bebe, mana nikhubabalila kabakholanga, ne nikhubahelesia eshinyasio eshilulu"
        },
        {
            "chapter": 65,
            "verse": 9,
            "text": "Mana nitsipila obubii bwamakhuwa katsio, ne indukho yamakhuwa katsio niba okhusikha"
        },
        {
            "chapter": 65,
            "verse": 10,
            "text": "Nyasaye yabarecheshela eshinyasio eshilulu, Kho murie Nyasaye enywe Abamachesi, Abasuubili, toto Nyasaye yabeshilia ametsulisio"
        },
        {
            "chapter": 65,
            "verse": 11,
            "text": "Omurumwa ubasoomelanga tsinyaali tsia Nyasaye tsinoosinjia tsirusia balia abasuubila mana nibakhola amalayi mushilima nitsibara mubulafu, ne usuubila khu Nyasaye mana nakhola amalayi alamwinjisia mwikulu mumikunda chiburangamwo emialo, balimenyamwo tsinyanga tsiosi, toto Nyasaye alaba amuhelesiyie omukabo omulayi muno"
        },
        {
            "chapter": 65,
            "verse": 12,
            "text": "Nyasaye niye ulia owaloonga amakulu saba, nende liloba khu shichelo esho, amalako ke kekhanga hakari watsio, kho mumanye mbu toto Nyasaye ni Omunyali wabuli eshindu, ne toto Nyasaye yamanya buli eshindu shingala shili"
        },
        {
            "chapter": 66,
            "verse": 1,
            "text": "Ewe Omurumwa! Mbushina nokaana eshia Nyasaye wuwo yakhufuchilila? Okhaaba\tokhuchamisia Abakhaye bobo. Ne Nyasaye ni Omulesheli muno Omukoosia po"
        },
        {
            "chapter": 66,
            "verse": 2,
            "text": "Toto Nyasaye yabahelesia injila yokhurimbulula ebitsubo bienyu, ne Nyasaye ni Omwami wenyu, Naye ni Omumanyi muno Owamachesi po"
        },
        {
            "chapter": 66,
            "verse": 3,
            "text": "Ne olwa Omurumwa yaboolela mulala khubakhaye be likhuwa liobwifisi, mana omukhaye oyo shingala yalirusia habulafu, ne Nyasaye namanyia Omurumwa, yamwechesia ebuleka ne nakhaya okhumwechesia elubeka wundi. Olwa yamuboolela ario, omukhaye oyo naboola mbu: “wina ukhuboolele kano?” Omurumwa naboola mbu: “Omumanyi wamakhuwa koosi niye umboolele.”"
        },
        {
            "chapter": 66,
            "verse": 4,
            "text": "Nimulasaba eshileshelo enywe babili emioyo chienyu chilenjila mubwonooni, ne nimukhonyana khulwo okhukholela Omurumwa amabii, Mumanye mbu toto Nyasaye niye omuhabini wuwe nende Jibril nende abasuubili abakholi bamalayi, ne okhumetakhwo ako Abamalaika balamukhoonya"
        },
        {
            "chapter": 66,
            "verse": 5,
            "text": "Nabalekha, Nyasaye anyala okhumuhelesia Abakhaye bandi habundu wenyu, Abalayi okhushila enywe, Abehotselefu, Abasuubili, Abarechelefu, Abekanili , Abalaami, Abakholi bamalayi, nashikoko nende abakhaana bashili okhutekhakhwo"
        },
        {
            "chapter": 66,
            "verse": 6,
            "text": "Enywe Abasuubila, honokosie emioyo chenyu nende chia Abandu benyu okhurulana nomulilo kwetsikhwi tsiakwo ni Abandu nende amachina, abalindi bakwo ni Abamalaika abalulu aba amaani, shibakhayanga okhukhola lia Nyasaye ababoolele tawe ne bakholanga liabalomesibwe"
        },
        {
            "chapter": 66,
            "verse": 7,
            "text": "Enywe Abakhayi mulayinia ebichila olwa lelo tawe, toto murungungwa kamwakholanga"
        },
        {
            "chapter": 66,
            "verse": 8,
            "text": "Enywe Abasuubila, sabe eshileshelo khu Nyasaye eshileshelo shifuchililwa, Nyasaye wenyu alabaleshela tsimbi tsienyu ne alabenjisia mwikulu, mumikunda chiburangamwo emialio, inyanga ya Nyasaye alalifimbia omurwe Omurumwa wuwe nende Abasuubili bali halala naye, obulafu bwabu buliba imbeli, nende elubeka wo mukhono musatsa, baliboola mbu “Nyasaye wefu omulesi khwitsusilie obulafu bwefu, ne okhuleshele ebionono biefu, toto ewe oli Omunyali wabuli eshindu"
        },
        {
            "chapter": 66,
            "verse": 9,
            "text": "Ewe Omurumwa, khupatsakana nende abakhayi nende abeshikhabili, ne obe omumilano khubo, ne eshimenyo shiabu ni mumulilo, ne ni amakalushilo amabii muno"
        },
        {
            "chapter": 66,
            "verse": 10,
            "text": "Nyasaye yachelasia Abandu abakhayi nende Omukhasiwa Nuhunende Omukhasi wa Lut, bali mumikhono chiabasumba befu balili , abakholi bamalayi, nibabakhoba ne okhukhoba okho nikhulabakhoonya tawe nibaboolelwa mbu: “ injile mumulilo halala nende abenjila.”"
        },
        {
            "chapter": 66,
            "verse": 11,
            "text": "Ne Nyasaye achelasilia abasuubila, Omukhasi wa Firaun, Olwa yaboola mbu: “ Nyasaye wanje Omulesi nyumbashile inzu ewuwo mwikulu, ne uhabine khu Firaun nende ebikhole bibie, ne uhabine khu bandu abonooni"
        },
        {
            "chapter": 66,
            "verse": 12,
            "text": "Nende Mariam Omukhana wa Imran, welinda nende omubili kukwe, ne nikhumufuramwo emiuya chiefu, nafuchilila amakhuwa ka Nyasaye wuwe, mana naba mubarechelefu"
        }
    ]
}
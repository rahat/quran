{
    "manzils": [
        {
            "chapter": 17,
            "verse": 1,
            "text": "Uluyali ni lwa ulia owayila Omusumba wuwe eshilo okhurula khumusikiti kwoluyali okhula khumusikiti kwa ehale okwa khwahelesia tsikhabi ebili mumbeka tsiakwo, kho khumwechesie bilala khubimanyisio biefu. Toto ye niwokhuwulila Owokhulola"
        },
        {
            "chapter": 17,
            "verse": 2,
            "text": "Ne khwahelesia Musa eshitabu, nenikhushikhola obulunjifu khubana ba Israel mbu; “mulakhola omulindi wundi ulali esie tawe.”"
        },
        {
            "chapter": 17,
            "verse": 3,
            "text": "Olwibulo lwabalia bakhwaninia halala nende Nuh, toto ye yali Omusumba wokhupa orio"
        },
        {
            "chapter": 17,
            "verse": 4,
            "text": "Ne nikhubusilia Abana ba israeil mushitabu mbu; ‘‘toto enywe mwitsa okhukhola obulianga khushialo olwakhabili, netoto mana mufure okhufura okhukhongo.”"
        },
        {
            "chapter": 17,
            "verse": 5,
            "text": "Mana olwa yiliula andakano ya ambeli ,khulabarerera Abasumba befu abalwani abatinyu, nabo balinjila mutsingongo tsienyu buli elubeka, Ne ino ni indakano ilikholekha"
        },
        {
            "chapter": 17,
            "verse": 6,
            "text": "Mana khulibakalusilia amani kenyu khubo, ne khulibametela omwandu nende Abana, ne khulibakhola mube omukanda omunji"
        },
        {
            "chapter": 17,
            "verse": 7,
            "text": "Kho nimukhola amalayi, mwikholela abeene, nenimukhola amabii, mwikholela abeene, ne olwayiliula indakano yokhumalilikha , kho obweni bwenyu bunyasibwe, ne benjile mumusikiti shingala benjilanga mukhuchaka. Ne banyasie okhunyasia okhukhongo muno ebise biababaruka"
        },
        {
            "chapter": 17,
            "verse": 8,
            "text": "Aundi Nyasaye wenyu alababeela tsimbabaasi, nimukalushila fwesi khulakalushila. Ne khwakhola omulilo kwa Jahannam okhuba imboye ya Abandu abakhayi"
        },
        {
            "chapter": 17,
            "verse": 9,
            "text": "Toto Ikurani ino ilunjisinjia khunjila ilunjifu muno. Ne isuubisinjia Abasuubili abakholanga amalayi mbu bali nende omurungo omukhongo"
        },
        {
            "chapter": 17,
            "verse": 10,
            "text": "Ne balia abalasuubilanga mwikulu tawe ,khwabarecheshela eshinyasio eshilulu muno"
        },
        {
            "chapter": 17,
            "verse": 11,
            "text": "Ne Omundu asabanga amabii shingala khandi asabanga amalayi, ne toto Omundu niwa amaababa"
        },
        {
            "chapter": 17,
            "verse": 12,
            "text": "Ne khwakhola eshilo nende eshitere okhuba ebimanyisio bibili, mana nikhura eshimanyisio shieshilo, ne nikhukhola eshimanyisio shieshitere okhuba nende obulafu kho munyoole tsimbabaasi tsirulanga khu Nyasaye wenyu, ne munyoole okhumanya eshichelo shiemika nende okhubasia. Ne buli eshindu khwashinoosia habulafu"
        },
        {
            "chapter": 17,
            "verse": 13,
            "text": "Ne buli Omundu khwamuboyela khwikosi khukhwe ebikhole bibie, ne inyanga yeyindukho khulimurusilia eshitabu shishie eshialinyoola nishibambulwe. (aliboolelwa)"
        },
        {
            "chapter": 17,
            "verse": 14,
            "text": "“Soma eshitabu shishio. Oyela omwene okhwibalila nyangayino.”"
        },
        {
            "chapter": 17,
            "verse": 15,
            "text": "Ulia ulunjikha yelunjishilanga omwene, ne ulia ukora yekosinjia omwene. ne Omundu shalichinjila owundi omusiko kukwe tawe. Ne efwe shikhuli bokhuhelesia eshinyasio tawe okhula khube nikhwaruma Abarumwa"
        },
        {
            "chapter": 17,
            "verse": 16,
            "text": "Ne nikhwenya okhusishia olukongo , khulomesinjia ababii balwo,(baleshe obubii) halali batsililila nende amabii kabu omo. Awo likhuwa liburanga khubo, ne khubasishinjia okhusishia okhubii"
        },
        {
            "chapter": 17,
            "verse": 17,
            "text": "Ne emikanda chinga chakhwasishia inyuma wa Nuhu, ne Nyasaye wuwo ayela khutsimbi tsia Abandu baye okhuba wokhutsimanya, owutsilola"
        },
        {
            "chapter": 17,
            "verse": 18,
            "text": "Ulia wenya omwikhoyo kwokhushialo kwalwangulwangu khwitsa okhumuwa lwangu lwangu omo, akakhwenya khu ulia wa khwenya, mana khwamukholela Jahanam alinjilamwo nali omuleche owutafibwa"
        },
        {
            "chapter": 17,
            "verse": 19,
            "text": "Naye ulia wenya mwikulu, mana nakhola eshinani khubikhole bibie, mana nali omwihotselefu, abo obukhalabani bwabu buliba bwokhwitsomibwa"
        },
        {
            "chapter": 17,
            "verse": 20,
            "text": "Abo boosi (ababii nabalayi) khubelesinjia bano nende bano – khumikabo chia Nyasaye wuwo, ne emikabo chia Nyasaye wuwo shichiyikalilanga tawe"
        },
        {
            "chapter": 17,
            "verse": 21,
            "text": "Henga shingala khwachingula abandi mubo khubandi. Ne mwikulu khuli nende ebisaala ebikhongo nende okhuchingulwa okhukhongo muno"
        },
        {
            "chapter": 17,
            "verse": 22,
            "text": "Olaba nende Nyasaye wundi halala nende Nyasaye tawe, wakhetsa wafunaanibwa wakhaya okhuhabinwa"
        },
        {
            "chapter": 17,
            "verse": 23,
            "text": "Ne Nyasaye yabusia mbu: ‘‘mulalaama shiosishiosi tawe halali Ye, ne abebusi babili obakholele amalayi, na yesiyesi khubo nakofula nohomba boosi halala , olababoolela mbu uff tawe, (olachong’a nabo tawe) ne olabayibila tawe, ne obaboolele amakhuwa keshiroonyo. (amalayi)"
        },
        {
            "chapter": 17,
            "verse": 24,
            "text": "Ne obenamilie olubaa lwobwihotselefu okhurulana khutsimbabaasi, ne boola mbu: “ Nyasaye wanje obabeele tsimbabaasi shingala bandela neshili omutiti.”"
        },
        {
            "chapter": 17,
            "verse": 25,
            "text": "Nyasaye wenyu amanyile akali mumioyo 17. chienyu, nimulaba abalayi, toto ye niwobulesheli khubalia bamukalukhakhwo"
        },
        {
            "chapter": 17,
            "verse": 26,
            "text": "Ni ohelesie Omwikho wuwo eshiakhoyeshela, nende Abamanani nende abali khuluchendo, ne olakhola isasia tawe"
        },
        {
            "chapter": 17,
            "verse": 27,
            "text": "Toto balia bakholanga isasia ni Abana babu shetani, ne shetani yaloba Nyasaye wuwe"
        },
        {
            "chapter": 17,
            "verse": 28,
            "text": "Ne noba ehale ninabo, khukhukhaaba tsimbabaasi tsia Nyasaye wuwo, tsiosuubililanga, mana boola ninabo amakhuwa amalayi"
        },
        {
            "chapter": 17,
            "verse": 29,
            "text": "Ne olakhola omukhono kukwo kwaba shinga kwaboywa mwikosi tawe, nohomba olakubambula orio orio butswa tawe, wakhafunanibwa mana wawelwa"
        },
        {
            "chapter": 17,
            "verse": 30,
            "text": "Toto Nyasaye wuwo afungulilanga omukabo kukwe owayenya, toto ye khubandu bebe abamanyile muno ne abalolanga"
        },
        {
            "chapter": 17,
            "verse": 31,
            "text": "Ne mulera Abana benyu khulwokhuria obumanani tawe, nefwe khukabanga abo emikabo halala nende enywe, toto okhubeera ni eshionono eshikhongo"
        },
        {
            "chapter": 17,
            "verse": 32,
            "text": "Ne mulasita ahambi nende obuyeyi (okhuyilana) tawe, toto ni eshifwolo ne ni injila imbii muno"
        },
        {
            "chapter": 17,
            "verse": 33,
            "text": "Ne mulera omundu wa Nyasaye yakana okhwira tawe okhuyiniakhwo khubwatoto, ne ulia wirwa khukhukholelwa obubii, awo khuhelesiyie owitsa habundu wuwe obunyali. kho alabura eshichelo mukhwira tawe. Toto ye akhonyungwa"
        },
        {
            "chapter": 17,
            "verse": 34,
            "text": "Ne mulasita ahambi nende omwandu kwomwana omufwilwa tawe okhuyiniakhwo munjila indayi, okhula akubuye, ne mukhole shingala mwalakana. Toto amalakano kalirebwa"
        },
        {
            "chapter": 17,
            "verse": 35,
            "text": "Ne mwitsusie eshichelo olwa muchela, ne muchele khushichelo shia habwene, obo ni obulayi khwinywe ne ni obulayi mukhumalilikha"
        },
        {
            "chapter": 17,
            "verse": 36,
            "text": "Ne olaloonda kobula ninako obumanyi tawe, toto amarwi nende tsimoni nende omwoyo ebo biosi bilirebwa"
        },
        {
            "chapter": 17,
            "verse": 37,
            "text": "Ne olachenda khushialo nende isunga tawe, toto ewe shonyala okhufutula liloba tawe nohomba shonyala okhula oburambi bwetsingulu tawe"
        },
        {
            "chapter": 17,
            "verse": 38,
            "text": "Ako koosi obubii bwako nibwokhusinyisia imbeli wa Nyasaye"
        },
        {
            "chapter": 17,
            "verse": 39,
            "text": "Ako niko Malala khuka Nyasaye wuwo yakhufimbulila akamachesi, ne olara halala nende Nyasaye nyasaye wundi tawe, wakhetsa wasukunwa mumulilo nofunaanibungwa notaafibungwa"
        },
        {
            "chapter": 17,
            "verse": 40,
            "text": "Koo! Nyasaye wenyu abawulile Abana abasiani , neye niyeyawulila Abana abakhana okhurula Mubamalaika? Toto enywe muboolanga amakhuwa amakhongo"
        },
        {
            "chapter": 17,
            "verse": 41,
            "text": "Ne toto khwamala okhwinoosia mukurani ino obulayi kho banyoole okhwitsulila , ne shibametanga halali okhubara ehale ninayo"
        },
        {
            "chapter": 17,
            "verse": 42,
            "text": "Boola: “Babetsanga halala nende Nyasaye abanyasaye shingala baboolanga, mana bakhakonyele injila yokhula khu shisala shia Nyasaye “(okhulwana)"
        },
        {
            "chapter": 17,
            "verse": 43,
            "text": "Nyasaye nomutswenufu muno , ne ali hekulu muno khukababoolanga ako"
        },
        {
            "chapter": 17,
            "verse": 44,
            "text": "Amakulu saba nende liloba nende biosi bilimwo bimwitsoominjia. Ne shibulaho shiosi shiosi halali shimwitsominjia khu tsifuma tsistse tsindayi, halali enywe shimumanyanga okhwitsomia okho tawe. Toto Ye ni Omwihotselefu, Owobulesheli"
        },
        {
            "chapter": 17,
            "verse": 45,
            "text": "Ne nosooma Ikurani, khuretsanga hakari wuwo nende hakari yabalia abalasuubilanga mwikulu eshikalilo shishinga"
        },
        {
            "chapter": 17,
            "verse": 46,
            "text": "Ne khwara ebifunikho mumwoyo chiabu baletsa bamanya, ne mumarwi kabu obusiro, Ne norumbula Nyasaye wuwo yenyene Mukurani, abo bakalukhaninjia emikongo chiabu khulwokhusinywa"
        },
        {
            "chapter": 17,
            "verse": 47,
            "text": "Efwe khumanyile muno eshifune eshia bakawulilisilinjia, ne olwabemoonyanga, olwa ababii abo baboolanga mbu: “Enywe shimuloondanga halali Omundu walokwa.”"
        },
        {
            "chapter": 17,
            "verse": 48,
            "text": "Lola shingala bakhuchelasilia, mana nibakora kho shibanyala okhunyoola injila tawe"
        },
        {
            "chapter": 17,
            "verse": 49,
            "text": "Ne baboola mbu:” Koo; olwakhuliba ebikumba nende ebitonye biasiebwasiebwa, mbu khulilamusibwa, okhuba ebilonji ebiyiakha?.”"
        },
        {
            "chapter": 17,
            "verse": 50,
            "text": "Boola: “Bee amachina nohomba olubia (eshichuma).”"
        },
        {
            "chapter": 17,
            "verse": 51,
            "text": "Nohomba eshilonje shindi mubilia ebiamulola ebiumu mumioyo chienyu.” Awo balaboola mbu: “Ni wina witsa okhukalusia,” Boola “Ni ulia owabalonga olwambeli.” Awo betsa okhuresilia emirwe chiabu, ne balaboola mbu: ‘‘kaliba lina ako?” Boola: “kanyala okhuba ahambi hano.”"
        },
        {
            "chapter": 17,
            "verse": 52,
            "text": "Inyanga ya alibalanga, nanyu mulifuchilila khukhumwitsomia, ne mulipara mbu shimwekhala halali ebise bititi buswa"
        },
        {
            "chapter": 17,
            "verse": 53,
            "text": "Boolela Abasumba banje, baboole akali amalayi, toto shetani atswatswaninjia hakari wabu, toto shetani ni omusuku womundu owahabulafu"
        },
        {
            "chapter": 17,
            "verse": 54,
            "text": "Nyasaye wenyu yabamanya muno, niyenya nababeela tsimbabaasi neniyenya nabahelesia eshinyasio, ne sikhwakhuruma ewe okhuba umulindi wabu tawe"
        },
        {
            "chapter": 17,
            "verse": 55,
            "text": "Ne Nyasaye wenyu yamanya muno abali mwikulu nende mushialo. Ne toto khwachingula Abarumwa bandi okhushila abandi, ne Daudi khwamuhesia Izaburi"
        },
        {
            "chapter": 17,
            "verse": 56,
            "text": "Boola “ Lanje boosi abamuboolanga mbu ni abanyasaye nimulekha Ye. Shibalanyala okhubarusiliaho abubii nohomba okhukalukhania tawe.”"
        },
        {
            "chapter": 17,
            "verse": 57,
            "text": "Abo nibo basabanga, bakhabanga okhwinjila hambi nende Nyasaye wabu, abali ahambi muno mubo basubilanga tsimbabaasi tsitsie ne baritsanga eshinyasio shishie, Toto eshinyasio shia Nyasaye wuwo nishokhuriibwa"
        },
        {
            "chapter": 17,
            "verse": 58,
            "text": "Ne lubulaho olukongo lwosi lwosi halali efwe khulilusishia inyanga yeyindukho nishili okhula nohomba khuliluhelesia eshinyasio eshilulu. Kano kosi kahandikwa mushitabo"
        },
        {
            "chapter": 17,
            "verse": 59,
            "text": "Ne shibulaho shikhwikalilanga okhurera amangalimwa, halali ni okhubeela mbu Abandu bakhale bayingana. Ne khwahelesia aba Thamudi ingamia ikhasi okhuba eshimanyisio eshia habalafu, mana nibamuyingasia, Ne shikhuyilanga ebimanyisio ebo halali khulwa okhwikanyilisia"
        },
        {
            "chapter": 17,
            "verse": 60,
            "text": "Ne olwakhwakhuboolela mbu: “Toto Nyasaye wuwo amalile okhubotokhana Abandu abo.” Ne shikhwakhola amaloro kalia akakhwakhwechesia halali okhutema Abandu.\t(Nende okhurumbulwa) mukurani omusala okwashienwa kulia, akwakhwakhwechesia. Ne khubekanyilisinjia halali shikabametanga shosi shosi tawe halali obukori obukhongo"
        },
        {
            "chapter": 17,
            "verse": 61,
            "text": "Ne olwakhwaboolela Malaika mbu: “ inamile Adam” Nibeenama okhuyiniakhwo Ibilis. Naboola mbu: “Koo; Ndinamile ulia owaloonga okhurula khwiloba?’’"
        },
        {
            "chapter": 17,
            "verse": 62,
            "text": "Naboola: “ololanga uno wohelesiye oluyali muno okhushila esie, ni umbelesia ebise okhuula inyanga yeyindukho, toto ndilisishia olwibulo lwaye lwosi halali batiti butswa.”"
        },
        {
            "chapter": 17,
            "verse": 63,
            "text": "(Nyasaye) Naboola:” Rula hano; yesi yesi ulikhulonda mubo, mana toto Jahanamu niko omurungo kwenyu, omurungo omuleeng’afu.”"
        },
        {
            "chapter": 17,
            "verse": 64,
            "text": "Ne Obakhwese bonyalilwa mubo khu sauti yiyio, ne obakhung’asie, Abaninanga tsifarasi nende batsitsanga khumakulu. Ne sanjilana ninabo khu mwandu nende Abana babu, ne 17. obalache, Halali shetani shabalakanga halali ubebeyi butswa"
        },
        {
            "chapter": 17,
            "verse": 65,
            "text": "Toto Abasumba banje obula obunyali khubo. Ne Nyasaye wuwo ayela okhuba omulindi"
        },
        {
            "chapter": 17,
            "verse": 66,
            "text": "Nyasaye wenyu ni ulia ubelusilinjia ebininwa bienyu munyanza, kho mukonye omukabo kukwe. Toto Ye ni umunji wetsimbabaasi khwinywe"
        },
        {
            "chapter": 17,
            "verse": 67,
            "text": "Ne obutinyu nibubanyoola munyanza, babakoranga balia boosi bamulanganga mbu Nyasaye, halali Nyasaye Yenyene butswa. Ne olwa aboosinjia nimuli shisiche mulembe khulukongo, mukalukhananga. Toto Omundu ni omunji wokhukhaya"
        },
        {
            "chapter": 17,
            "verse": 68,
            "text": "Koo musuubilanga mbu muli nomulembe, shiyetsa okhubayibisia ebuleka wosiwosi we shialo, nohomba mbu shalabarerera imbumbuyeka yolufu mana mubule okhunyoola omukhonyi"
        },
        {
            "chapter": 17,
            "verse": 69,
            "text": "Nohomba musuubile mbu mulinomulembe shalibakalusiamwo olundi khandi tawe- mana abarerere omuyeka omululu, mana abayibisie khulwa obukhayi bwenyu? Mana mubule ubakhoonya ubasabila khwifwe khushinyasio shino"
        },
        {
            "chapter": 17,
            "verse": 70,
            "text": "Netoto khwaninia Omundu hekulu, mana nikhumuchinga khushialo nende munyanza mana mikhumukaba khumikabo emilayi ne nikhumukholela obulayi muno okhushila ebindi bia khwaloonga"
        },
        {
            "chapter": 17,
            "verse": 71,
            "text": "Inyanga yakhulilaanga Abandu halala nende abemilisi babu, kho balia balihebwa eshitabo shiabu momukhono omusatsa abo balisoma eshitabo shiabu neshibalikholelwa obubii bwosi bwosi tawe- (kata shingala ulusi lweyitende)"
        },
        {
            "chapter": 17,
            "verse": 72,
            "text": "Ne uba khushialo khuno umuwofu, mwikulu khandi aliba omuwofu, ne owakora muno injila"
        },
        {
            "chapter": 17,
            "verse": 73,
            "text": "Nabototobalihambiokhukhutswatswania nende kalia akakhwakhufimbulila, kho onyoole okhuchishila kalali kano, ne awo toto bakhakhukholele omwitsa"
        },
        {
            "chapter": 17,
            "verse": 74,
            "text": "Nekhukhayanga okhukhutinyisia, wakhabeele ahambi okhubayekhakho hatiti"
        },
        {
            "chapter": 17,
            "verse": 75,
            "text": "Awo nafu toto khwakhupiliyie eshinyasio eshikhongo shiobulamu. Ne mana shiwa khanyoolelekhwo omukhonyi ukhuhabina khwifwe tawe"
        },
        {
            "chapter": 17,
            "verse": 76,
            "text": "Ne toto bali ahambi okhulonda kushialo(Madina) kho bakhurusiemwo. Ne shibakhekhale inyuma wuwo halali ebise bititi butswa"
        },
        {
            "chapter": 17,
            "verse": 77,
            "text": "Oko niko omulukha kwa balia abakhwaruma imbeli wuwo mubarumwa befu. Ne sholanyoola obwawukhani mumilukha chiefu tawe"
        },
        {
            "chapter": 17,
            "verse": 78,
            "text": "Ne yemia iswala eliuba olwalikalukhananga, okhula ishilima shieshilo, ne Ikurani yomumabwibwi. Toto Ikurani (Iswala) yomumabwibwi ili nende abaloli buli lwosi"
        },
        {
            "chapter": 17,
            "verse": 79,
            "text": "Ne eshilo bukha olaame ninayo, eyo ni eshimetelo khwiwe, yakhaba ario Nyasaye wuwo yakhulamusilia habundu woluyali"
        },
        {
            "chapter": 17,
            "verse": 80,
            "text": "Ne boola mbu: “ Nyasaye wanje; unyinjisie amenjililo amalayi, ne undusiemwo okhurusia okhulayi, ne umbe amaani karula khwiwe akakhonya.”"
        },
        {
            "chapter": 17,
            "verse": 81,
            "text": "Ne boola mbu: “obwatoto buulile; ne obubeyi burulile, toto obebeyi nibo obwokhurula.”"
        },
        {
            "chapter": 17,
            "verse": 82,
            "text": "Ne khweshia mu Kurani eshili mbu ni eshiwonia, nende tsimbabaasi khubasuubili, Ne shikabametelanga Abakhayi halali obusishi. (okhutiba)"
        },
        {
            "chapter": 17,
            "verse": 83,
            "text": "Ne olwakhuwelesinjia Omundu tsimbabaasi tsiefu, akalukhananga nende okhwira elubeka, ne elibii nilimutila afwitsanga omwoyo lwangu"
        },
        {
            "chapter": 17,
            "verse": 84,
            "text": "Boola: “Buli shiamulala akholanga muinjila yiyie, ne Nyasaye wenyu yamanya ulia owalunjikha muno khunjila.’’"
        },
        {
            "chapter": 17,
            "verse": 85,
            "text": "Ne bakhurebanga amakhuwa ka roho. Boola: ‘‘Roho ni likhuwa lirulana nende Nyasaye wanje. Nanyu shimwahebwa mubumanyi halali butiti.”"
        },
        {
            "chapter": 17,
            "verse": 86,
            "text": "Ne khwenyanga toto khwakhabukule koosi aka khwakhufimbulila, mana shiwakhanyolele ukhuyingasia khulino tawe"
        },
        {
            "chapter": 17,
            "verse": 87,
            "text": "halali khutsimbabaasi tsirula khu Nyasaye wuwo. Toto obulayi bubwe khwiwe ni obukhongo"
        },
        {
            "chapter": 17,
            "verse": 88,
            "text": "Boola: “Kata nibekhung’asia Abandu nende Amajini mbu kho barere eshifwana shinga Ikurani ino, shibakhanyala okhurera ifwana ngayo tawe kata nibakhonyana abeene khubeene.”"
        },
        {
            "chapter": 17,
            "verse": 89,
            "text": "Ne toto khwenoosilia Abandu mutsinjila tsinyinji Mukurani ino buli okhuchelasia. Halali Abandu abaanji bakhayanga khulwa okhuyingasia butswa"
        },
        {
            "chapter": 17,
            "verse": 90,
            "text": "Ne baboola(abakhayi) ‘‘shikhunyala okhusuubila okhula okhukhulukusilie isebele mwiloba.”"
        },
        {
            "chapter": 17,
            "verse": 91,
            "text": "Nohomba obe nende omukunda kwetsitende nende tsizabibu, mana chikhulukusiemo omialo makhulukusia"
        },
        {
            "chapter": 17,
            "verse": 92,
            "text": "Nohomba okhukwisiekhwo likulu ebitonye ebitonye shingala wishemulanga, nohomba okhurerere Nyasaye nende Malaika obweni khubweni"
        },
        {
            "chapter": 17,
            "verse": 93,
            "text": "Nohomba obe nende inzu yeyidhahabu, nohomba onine mwikulu. Ne shikhulasuubila okhunina khwao okhula okhwishilie eshitabu khusome. Boola mbu: “Nyasaye wanje woluyali, esie endisa Omundu, Omurumwa. Shendi Malaika nohomba Nyasaye tawe.”"
        },
        {
            "chapter": 17,
            "verse": 94,
            "text": "Ne shibulaho shiakayila Abandu okhusuubila olwa obulunjifu bwabetsela halali baboola mbu: “ Koo: Nyasaye yaruma Omundu okhuba Omurumwa wuwe?”"
        },
        {
            "chapter": 17,
            "verse": 95,
            "text": "Boola: “Khushialo Malaika bebatsangakho nibachenda nibakalukha, toto khwakheshiyie okhurula mwikulu Malaika okhuba Omurumwa.”"
        },
        {
            "chapter": 17,
            "verse": 96,
            "text": "Boola mbu: “Nyasaye ayela okhuba omuloli hakari wefu ninanyu, Toto ye yamanya obulayi Abasumba be ne abalolanga muno.”"
        },
        {
            "chapter": 17,
            "verse": 97,
            "text": "Ne owa Nyasaye alunjisia kho oyo niye omulunjifu, ne ulia owa alekha okhukora mana ewe sholabanyoolela omulindi ulali ye tawe (Nyasaye) Ne khulibakhung’asia inyanga yeyindukho ni bakhweswe khubweni bwabu, ne nibali abawofu nende abasilu nende abekala amarwi. eshimenyo shiabu ni Jahanam, nikukhola okhututuya okhwakha khwako, khukumetelanga omwakho"
        },
        {
            "chapter": 17,
            "verse": 98,
            "text": "Oko nikwo umurungo kwabu shichila toto abo bakhaya ebimanyisio biefu, mana nibaboola mbu: “olwakhuliba ebikumba nende ebitonye abiasiebwa khulilamusibwa okhuba ebilonje ebiya"
        },
        {
            "chapter": 17,
            "verse": 99,
            "text": "Shibalolakhwo mbu Nyasaye owaloonga likulu nende eshialo ali nende abunyali bwokhuloonga abali shingabo? Na yabareraho ebise bibula inganakani mwo. Halali ababii bakhaya okhutsililila mubukhayi butswa"
        },
        {
            "chapter": 17,
            "verse": 100,
            "text": "Boola mbu: “mubetsanga mbu nenywe muli nende eshiachi shetsimbabaasi tsia Nyasaye wanje toto mwakhatsikaliile khulwa okhuria okhutsikhonyela. Ne toto omundu nomwimani muno"
        },
        {
            "chapter": 17,
            "verse": 101,
            "text": "Netoto khwahelesia Musa ebifune tisa abili habulafu barebe Abana ba Israil alwayabetsela, ne Firauni nababoolela mbu: ‘‘Toto esie okhuparira ewe Musa mbu walokwa.”"
        },
        {
            "chapter": 17,
            "verse": 102,
            "text": "Naboola:” Toto ewe omanyile mbu abulaho weshia ebifune bino halali Nyasaye welikulu nende weshialo okhubaha eshimanyisio. Netoto esie okhuparira ewe Firauni, omalile okhusikha"
        },
        {
            "chapter": 17,
            "verse": 103,
            "text": "Mana Firauni niyenya okhubaloonda mushialo shiabu, mana nikhumuyibisia ye nende abali halala ninaye boosi"
        },
        {
            "chapter": 17,
            "verse": 104,
            "text": "Ne nikhubabolela inyuma wuwe abaana ba Israil mbu: “Ikhale khushialo, ne olwayilitsa indakano yeyindukho, khulibareera mwesi halala.”"
        },
        {
            "chapter": 17,
            "verse": 105,
            "text": "Ni khubwatoto khwayishia, nikhubwatoto yekha. Ne shikhwakhureera halali obe omurusia wamakhuwa amalayi, nende omwikanyilisi"
        },
        {
            "chapter": 17,
            "verse": 106,
            "text": "Ne Ikurani khwayikabula tsimbeka tsikabukhane, kho onyoole okhusomela Abandu khukhuwulukha, ne khwayishia inditi nditi"
        },
        {
            "chapter": 17,
            "verse": 107,
            "text": "Boola: “ Muyisubile nohomba nimulayisubila, toto balia bahebwa obumanyi ino nishili, nibasomelwa bakwitsanga mafumama nibasujuda.”"
        },
        {
            "chapter": 17,
            "verse": 108,
            "text": "Ne babolanga mbu: ‘’Nyasaye wefu ni woluyali. Toto indakano ya Nyasaye wefu ilikholekha butswa.”"
        },
        {
            "chapter": 17,
            "verse": 109,
            "text": "Ne bakwitsanga mafumama, nibalila, ne ibameta obwihotselefu"
        },
        {
            "chapter": 17,
            "verse": 110,
            "text": "Boola:” musabe Nyasaye (Allah) nohomba musabe wetsimbabaasi (Arrahman); Elira liosi liosi liamumulanga ali nende amera amalayi” Ne olalaama iswala yiyio khubuyoka tawe, ne olaboola mumwoyo kwa hasi tawe, halali tila hakarikari wa ako"
        },
        {
            "chapter": 17,
            "verse": 111,
            "text": "Ne boola: “oluyali lwosi nilwa Nyasaye, ulia owulekholela omwana ne abula omusanji, khu bwami bubwe, ne abula omwitsa khulwobulemefu bwokhwenya. Ne omwitsomie okhwitsoomia okhukhongo muno"
        },
        {
            "chapter": 18,
            "verse": 1,
            "text": "Oluyali lwoosi nilwa Nyasaye oweshia eshitabukhumusumbawuwe, neshiyashikhola okhuba mashiama tawe"
        },
        {
            "chapter": 18,
            "verse": 2,
            "text": "Shiema obulayi, kho shikanyilisilie Abandu eshinyasio eshilulu shirulanga khuye, ne shihelesie amacheni amalayi balia basuubilanga abakholanga ebikhole ebilayi, mbu balinyoola omurungo omulayi"
        },
        {
            "chapter": 18,
            "verse": 3,
            "text": "Bekhalemwo tsinyanga tsiosi"
        },
        {
            "chapter": 18,
            "verse": 4,
            "text": "Ne shikanyilisie balia baboolanga mbu: “ Nyasaye alinende Omwana.”"
        },
        {
            "chapter": 18,
            "verse": 5,
            "text": "Abo babula obumanyi balio kata baasabwe, nilikhuwa likhongo muno lirulanga muminwa chiabu. Shibaboolanga halali obubeyi butswa"
        },
        {
            "chapter": 18,
            "verse": 6,
            "text": "Ne onyala okhwiyira ewe omwene, khulwa okhubabelelela ngala bali mbu shibasubilanga amakhuwa kano tawe"
        },
        {
            "chapter": 18,
            "verse": 7,
            "text": "Toto efwe khwakhola ebili khushialo bibe ebirone biashio, kho khubalole ni wina mubo webikhole ebilayi"
        },
        {
            "chapter": 18,
            "verse": 8,
            "text": "Ne toto nefwe khukholanga bioosi ebo bili hekulu walio okhuba liloba eliumu"
        },
        {
            "chapter": 18,
            "verse": 9,
            "text": "Nohomba oparanga mbu Abandu bo mulwanda, nende bakalia kahandikwa, mbu bali abamakana okhurulana nende ebimanyisio biefu"
        },
        {
            "chapter": 18,
            "verse": 10,
            "text": "Olwa Abasiani abo belushila mulwanda, mana nibaboola mbu: “Nyasaye wefu khuhelesie tsimbabaasi tsirulanga khwiwe nekhukasilie abulunjifu mulikhuwa liefu.”"
        },
        {
            "chapter": 18,
            "verse": 11,
            "text": "Mana nikhusuba amarwi kabu mulwanda omo khumika eminji"
        },
        {
            "chapter": 18,
            "verse": 12,
            "text": "Mana nikhubalamusia khokhumanye mbu nikuli hena khumikanda chibili chino okwa bala obulayi ebise biabamenyamwo"
        },
        {
            "chapter": 18,
            "verse": 13,
            "text": "Efwe khukhukanilanga amakhuwa kabu khubwatoto, toto abo ni ababukha abasuubila Nyasaye wabu, mana nikhubametela obulunjifu"
        },
        {
            "chapter": 18,
            "verse": 14,
            "text": "Mana nikhura amani mumioyo chiabu, olwabeema mana nibaboola mbu: “Nyasaye wefu ni Nyasaye welikulu nende eshialo,shikhulalaamakhwo Nyasaye wundi ulali Ye tawe. Toto awo khulaba khuboolele obubii obwaburirira eshichelo"
        },
        {
            "chapter": 18,
            "verse": 15,
            "text": "“Abandu befu bano, bakhola abanyasaye balali ye tawe. shichila shina nibalarerakhwo eshifune shili habulafu, kho ni omubii shina omukhongo okhushila ulia uchishilanga Nyasaye obubeyi"
        },
        {
            "chapter": 18,
            "verse": 16,
            "text": "“Ne olwamwali nimubawukhekhwo, nende bilia ebiabalaamanga habandu wa Nyasaye, mana mwilushila mulwanda, Nyasaye wenyu alabekulila tsimbabaasi tsitsie ne alabakholela amakhuwa kenyu okhuba amangu"
        },
        {
            "chapter": 18,
            "verse": 17,
            "text": "Ne alola eliuba olwalirulanga libura ehale mulwanda lwabu namukhono musatsa. Ne ulwa likwitsanga namukhono omukaata. Nabo nibali mukhombe mukari wo lwando. Ebo ni bilala khubimanyisio bia Nyasaye, ulwa owayalunjisia oyo niye omulunjifu, ne awaalekha okhukora, kho oyo shalamuhelesia omulindi umulunjisia tawe"
        },
        {
            "chapter": 18,
            "verse": 18,
            "text": "Ne opara mbu bali meso, nabo khane bakonele, nekhubakalukhaninjia namukhono mulunji, nende namukhono mukata. Ne imbwa yabu nilambisiyie ebilenje biayio mubwinjilililo, obalolanga wakhakalukhane lwangu okhubelukha, ne toto oburi bwakhakhwitsulemwo shichila bo"
        },
        {
            "chapter": 18,
            "verse": 19,
            "text": "Kho endio nilwakhwabalamusia kho bareebane abeene khubeene, naboola omubooli mubo mbu: “mwikhalemwo tsinyanga tsinga?” naboola mbu : “ khwikhalemwo inyanga ndala nohomba ebuleka weyinyanga.” Nibaboola mbu “ Nyasaye wenyu amanyile muno ebise bia mwekhalamwo. Kho mana murume mulala wenyu nende amamondo kenyu kano khushiro mana ahenje eshiakhulia shina eshilayimunoabarerere. Neakholeamakhuwa kano mumachesi ne alabarumbulakhwo khuyesiyesi tawe"
        },
        {
            "chapter": 18,
            "verse": 20,
            "text": "Shichila bo nibamanya hamuli balabalasa amachina, nohomba balabakalusia mumilukha chiabu, ne awo shimulibura kata hatiti tawe"
        },
        {
            "chapter": 18,
            "verse": 21,
            "text": "Na endio nilwakhwabarumbusia, khobanyoole okhumanya mbu indakano ya Nyasaye ni yatoto ne mbu inyanga yeyindukho ibula obukanakani tawe, olwa basolananga abeene khubeene shichila likhuwa liabu. Nyasaye yamanya obulayi. Balia bashila mulikhuwa liabu nibaboola mbu: “Toto efwe khulabombashila omusikiti.”"
        },
        {
            "chapter": 18,
            "verse": 22,
            "text": "(Abandi) baboolanga mbu: “Bali Abandu bataru wakhane wabu ni imbwa yabu” Ne (abandi) baboolanga mbu:” Bali Abandu barano ne wakhasasaba ni imbwa yabu,”(babolanga) khu khutemakho butswa okhuboola-akabakorerwe. Nebaboolanga mbu bali Abandu saba ne wamunane wabu ni imbwa yabu. Boola: ‘‘Nyasaye wanje ni umanyile mbu bali benga. Abulaho umanyile halali batiti butswa. Kho olayingana nabo tawe halali okhuyingana khwe hekulu butswa. Ne olareba amakhuwa kabu omundu yesi yesi tawe"
        },
        {
            "chapter": 18,
            "verse": 23,
            "text": "Ne olabolakhwo khuliosi liosi tawe mbu: ‘‘Nditsa okhukhola mutsuli.”"
        },
        {
            "chapter": 18,
            "verse": 24,
            "text": "Halali (ometekho) “ Inshallah(Nyasaye nachama) Ne yitsulila Nyasaye wuwo niwibiliile, ne boola mbu : “Nyasaye wanje alalunjisia injila ili ahambi muno nende obulunjifu okhushila buno.”"
        },
        {
            "chapter": 18,
            "verse": 25,
            "text": "Ne bamenya mulwanda mwabu omo emika tsimia tsitaru, nenibametakhwo tisa"
        },
        {
            "chapter": 18,
            "verse": 26,
            "text": "Boola “Nyasaye amanyile muno ibise biabekhalamwo” niye umanyile akefisile ako mwikulu nende khushialo. Okhulola khuli khurie nende okhuwulila khukhwe, nabo babula omulindi ulali ye, naye shatsokasinjiakhwo yesiyesi mubwami bubwe tawe"
        },
        {
            "chapter": 18,
            "verse": 27,
            "text": "Ne soma akawafimbulilwa okhurula mushitabu shia Nyasaye wuwo. Abulaho unyala okhukalukhasia amakhuwa keke. Nawe sholinyoola awilushila okhumwilukhaye akhaye okhwunyoola tawe"
        },
        {
            "chapter": 18,
            "verse": 28,
            "text": "Ne wisumilisie halala nende balia balaamanga Nyasaye wabu etsuli nende ingoloobe, nibakhaba obuchami bubwe. Ne olababusiamwo tsimoni tsitsio khulwokhwenya ebirone bio bulamu bwokhushialo tawe. Ne olaria balia abakhwalekha bakandala emioyo chiabu mana nibalonda obwikombi bwabu, mana amakhuwa kabu nikabura eshichelo"
        },
        {
            "chapter": 18,
            "verse": 29,
            "text": "Ne boola mbu: “ buno ni obulaamba okurula khu Nyasaye wenyu’’ kho ulia wenya asuubile ne owenya akhaye efwe khwarecheshela ababii omulilo, okwe tsikhwi tsiakwo tsilibabotokhana . Ne nibenya obukhonyi balikhonywa amatsi shinga shichuma shisalulusibwe shisaamba obweni, eshinywebwa eshibi shili shirie shino! Nende habandu ali abii arie hano"
        },
        {
            "chapter": 18,
            "verse": 30,
            "text": "Toto balia abasuubila mana nibakhola amalayi, efwe toto shikhukosinjia omurungo kwabalia bakholanga amalayi tawe"
        },
        {
            "chapter": 18,
            "verse": 31,
            "text": "Abo balinyoola emikunda chilaliwa tawe, echiburangamwo emialo- imbeli wachio, balironwamwo nende abifwalo biokhumakhono, ebie idhahabu, ne balifwala tsingubo tsia majani-etsia hariri inyangu nende hariri isiro. Balikhalamwo khu bitali ebiaronwa (khufono). Ni umurungo omulayi kuli kuriena kuno! Ne ni habandu alayi ali arie hano"
        },
        {
            "chapter": 18,
            "verse": 32,
            "text": "Ne bachelasilie, Abandu babili, mulala wabu khwamukholela emikunda chibili chetsizabibu, mana nikhubotokhania mitende, ne hakari nikhuraho emisala chindi chieyimele"
        },
        {
            "chapter": 18,
            "verse": 33,
            "text": "Emikunda chibili chino chioosi chietsulamwo ebiamo biachio ne shikhwalemiakhwo shiosi shiosi tawe. Ne mukarimwo nikhubusiamwo emialio"
        },
        {
            "chapter": 18,
            "verse": 34,
            "text": "Ne yali nende ebiano ebinji. Mana naboolela owashie nibakalusaninjia mbu: “Esie ekhushila khumwandu nende amani khulwa Abandu bendi ninabo.”"
        },
        {
            "chapter": 18,
            "verse": 35,
            "text": "Mana niyenjila mumukunda kukwe niyekholele obubii naboola mbu: “ shembara omukunda kuno nikulibiyakhwo tsinyanga tsiosi tawe.”"
        },
        {
            "chapter": 18,
            "verse": 36,
            "text": "“Ne shembara indukho nilibaho tawe, ne nindilikalusibwa khu Nyasaye wanje ndilinyoola amekhalo amalayi okhushila kano.”"
        },
        {
            "chapter": 18,
            "verse": 37,
            "text": "Owashie namuboolela nibakalusaninjia mbu “ Koo; Okhayanga ulia wakhuloonga khuliloba, mana khu indonyande ya amatsi kolwibulo, mana nakhukhola omundu omulaamba?”"
        },
        {
            "chapter": 18,
            "verse": 38,
            "text": "“Halali ye Nyasaye niye omulesi wanje ne shenzokasinjiakhwo shiosi shiosi nende Nyasaye wanje tawe.”"
        },
        {
            "chapter": 18,
            "verse": 39,
            "text": "Ne shingala winjile mumukunda kukwo oboolanga mbu: “biendi nabo bino Nyasaye niye unyenyeele, amani shikanyolekhanga halali khu Nyasaye,” ni undolanga mbu endi nende omwandu omutiti nende Abana abatiti okhushila ewe.”"
        },
        {
            "chapter": 18,
            "verse": 40,
            "text": "Awundi Nyasaye wanje alambelesia eshilayi okhushila omukunda kukwo, ne yaruma (mukunda oko) likulu okhurula mwikulu mana libe liloba likhaya- lirerekha"
        },
        {
            "chapter": 18,
            "verse": 41,
            "text": "“Nohomba amatsi kalio kakhame obule okhukanyoola.”"
        },
        {
            "chapter": 18,
            "verse": 42,
            "text": "Mana ebiamo bayie nibibotokhanwa, mana natong’a okhukalukhania amakhono keke, khulwa obukhalabani bwaye (omo) nabo (ebiamo) nibibula khumisala chiachio, mana naboola mbu: “Ehh! manyanga ekhaya okhutsokasia Nyasaye wanje nende shiosishiosi”"
        },
        {
            "chapter": 18,
            "verse": 43,
            "text": "Ne shiyali nende Abandu bokhumukhonya tawe niyakhamala okhukhaya Nyasaye, nohomba shiyali omwene unyanala okhwikhonya tawe"
        },
        {
            "chapter": 18,
            "verse": 44,
            "text": "Eyo obwami nibwa Nyasaye butswa owatoto, Naye niye omurunji omulayi, owokhurera amarulilo amalayi"
        },
        {
            "chapter": 18,
            "verse": 45,
            "text": "Ne bachelasilie obulamu bwokhushialo buli shinga amatsi kakhwishinjia okhurula mwikulu, mana nikesasia nende emimela chiomwiloba, mana emimela echo nichiba amasafu amomu, akakhalishe khalishe akomuyaka kukhuyunga eyi- nende eyi. Ne Nyasaye ali nende obunyali khubuli eshindu"
        },
        {
            "chapter": 18,
            "verse": 46,
            "text": "Omwandu nende Abana ni ebirone bio bulamu bwokhushialo. Ne ebikhole ebilayi bitong’anga nibo obulayi imbeli wa Nyasaye wuwo khumurungo nende okhusuubilila okhulayi"
        },
        {
            "chapter": 18,
            "verse": 47,
            "text": "Ne inyanga yakhulichesia tsingulu, ne olilola eshialo nishili eshiang’ang’u, ne khulibalamusia neshikhulilekha yesiyesi mubo tawe"
        },
        {
            "chapter": 18,
            "verse": 48,
            "text": "Ne baliemibwa imbeli wa Nyasaye wuwo olunyaali. Toto enywe mukhwitsile shingala khwabalonga olwambeli. Halali mwapara mbu shikhulibarereho ebise bino tawe"
        },
        {
            "chapter": 18,
            "verse": 49,
            "text": "Ne ebitabu bilirebwaho- ( imbeli wabu). olilola shinga ababii baliria shichila kalia kalimwo. Ne baliboola mbu: “Oh bayie, ebitabu bino bili birie, shibilekha lititi nohomba likhongo halali liandichilwe.” Ne balinyoola koosi kabakhola nikali hawo, ne Nyasaye wuwo shakholelanga yesiyesi obubii tawe"
        },
        {
            "chapter": 18,
            "verse": 50,
            "text": "Ne olwakhwaboolela Malaika mbu: “inamile Adam.” Mana nibenama halali Ibilis, ye yali mumukanda kwa majini, mana nafunaka lilako lia Nyasaye wuwe. Koo mumukhola ye nende olwibulo lulwe abetsa (benyu) habundu wa Nyasaye, nabo nibali abasuku benyu? Ni obubii buli burie bwababii bakalukhaninjia"
        },
        {
            "chapter": 18,
            "verse": 51,
            "text": "Shindabakhola okhuba abaloli olwa okhulongwa khwe likulu nende eshialo nohomba okhulongwa khwabu abeene, ne shindakhola abakosinjia okhuba abakhonyi tawe"
        },
        {
            "chapter": 18,
            "verse": 52,
            "text": "Ne inyanga yaliboola mbu: “Rerekhwo abamwasanjinjia ninaasi abamwachikhanga,” mana balibalanga mana shibalibafuchililila tawe, mana khulira hakari wabu eshikalilo"
        },
        {
            "chapter": 18,
            "verse": 53,
            "text": "Ne Ababii balilola omulilo, ne balimanya mbu okhula balenjilamwo, Ne mana shibalinyoola amelushilo tawe"
        },
        {
            "chapter": 18,
            "verse": 54,
            "text": "Ne toto khwaboolela Abandu Mukurani ino buli imbia yakhufwananishia. Halali Omundu yabura eshichelo okhushila buli eshindu mukhuyingana"
        },
        {
            "chapter": 18,
            "verse": 55,
            "text": "Ne shibulaho eshikayila Abandu okhusuubila olwa obulunjifu bwabetsela mana nibasaba eshileshelo khu Nyasaye wabu, halali kaboolele kalia akabakhale, nohomba eshinyasio shibetsela mapwoka"
        },
        {
            "chapter": 18,
            "verse": 56,
            "text": "Ne shikhurumanga Abarumwa halali babe abarusia amakhuwa amalayi nende 18. abekanyilisia. Ne balia bakhaya bayingananga khumakhuwa kalali katoto, mbu khobakhole obwatoto okhuba obubeyi. Ne bakholanga tsinyali tsianje nende kalia akabekanyilisibwa okhuba omubayo"
        },
        {
            "chapter": 18,
            "verse": 57,
            "text": "Ne ni wina omubii omukhongo okhushila ulia owitsulisibungwa tsinyaali tsia Nyasaye wuwe mana nalatsibukulila oluchendo mana niyebilila akemikhono chichie chiaranjilisia. (bilishinga) toto efwe khwara mumioyo chiabu ebifunikho kho bakhaye okhumanya, (bilishinga) efwe khwara mumarwi kabu obusiro. Ne nobalanga khubulunjifu shibakhachama okhulunjikha tawe"
        },
        {
            "chapter": 18,
            "verse": 58,
            "text": "NeNyasayewuwoniyeomunjiweshileshelo, Owetsimbabaasi, ababukulilanga khulwa kalia akamwakhola, toto yakhabanguyisiliye eshinyasio lwangu lwangu. Halali bali nende ebise ebia balalinyoola amelushilo kosikosi akokhwilukha tawe"
        },
        {
            "chapter": 18,
            "verse": 59,
            "text": "Ne tsingongo etsio khwatsisishia olwa tsiakhola obubii, nikhubarerarao ebise biokhusikha khwabu"
        },
        {
            "chapter": 18,
            "verse": 60,
            "text": "Ne olwa Musa yaboolela omusiani waye mbu: ‘‘Ndalatsililila okhutsia, okhula ndule etsinyanza tsibili tsibukananilanga nohomba enzilile emika nemika.’’"
        },
        {
            "chapter": 18,
            "verse": 61,
            "text": "Kho olwa boola etsinyanza tsibukananilanga nibebilila enyeni yabu, mana naye natsililila okhutsia imbeli munyanza"
        },
        {
            "chapter": 18,
            "verse": 62,
            "text": "Olwa boola imbeli yaboolela omusiani wuwe mbu: “ khwelesie eshiakhulia shiefu shieshitere, toto khunyoolele khuluchendo lwefu luno amachonye.”"
        },
        {
            "chapter": 18,
            "verse": 63,
            "text": "Naboola mbu: “ ulutsi, wakhuwulushile halia khushitulo? Owo niwo wandibilile- enyeni eyo. Ne abulaho owakhola ndebilila halali shetani mbu ndalayitsulila tawe, Mana natila injila munyanza okhutsia khwamakana"
        },
        {
            "chapter": 18,
            "verse": 64,
            "text": "Naboola mbu : “Alia niho wakhwenyanga” mana nibakalukha inyuma okhulonda injila yabu. (ilia ilia)"
        },
        {
            "chapter": 18,
            "verse": 65,
            "text": "Mana nibanyoola Omusumba khubasumba befu owakhwahelesia tsimbabaasi okhurula khwifwe, ne owakhwechesia amachesi okhurula khwifwe"
        },
        {
            "chapter": 18,
            "verse": 66,
            "text": "Musa namuboolela mbu: “Koo; Enyala ndakhulondakhwo\tunzechesiekhwo kobulunjifu kawechesibwa?”"
        },
        {
            "chapter": 18,
            "verse": 67,
            "text": "Naboola mbu: “Toto ewe shonyala okhwifwila okhuba halala ninasi tawe.”"
        },
        {
            "chapter": 18,
            "verse": 68,
            "text": "“Ne onyala orie okhwifwila kalia akokorerwe obulamba bwako?”"
        },
        {
            "chapter": 18,
            "verse": 69,
            "text": "Naboola mbu: “Nyasaye nachama, witsa ukhunyoola nendi omwisumilisi, ne shinditsa okhulobakhwo likhuwa lilio liosi liosi tawe.”"
        },
        {
            "chapter": 18,
            "verse": 70,
            "text": "Naboola mbu: “Mana niwunodakhwo, olandeeba liosi liosi tawe, okhula esie anjake okhuboolela.”"
        },
        {
            "chapter": 18,
            "verse": 71,
            "text": "Mana nibarula, olwa banina obwaro, nabufutula. Musa namureeba mbu: ‘‘Ofutula obwaro kho osishie abalimwo? Toto okholele likhuwa libii muno”"
        },
        {
            "chapter": 18,
            "verse": 72,
            "text": "Naboola mbu: “shekhuboolelekhwo mbu sholanyala okwifwila ninasi tawe?”"
        },
        {
            "chapter": 18,
            "verse": 73,
            "text": "Naboola mbu: “Olambukulila khukandibilile tawe, noho alasitoyelia amakhuwa kanje tawe.”"
        },
        {
            "chapter": 18,
            "verse": 74,
            "text": "Mana bosi nibarula halala, Nibanyoola Omusiani mulala mana namwira . Musa naboola: “Ahh wira Omundu eshikhaya ubula likosa, ulerere Omundu tawe? Toto okholele likhuwa libii muno!”"
        },
        {
            "chapter": 18,
            "verse": 75,
            "text": "Naboola mbu: “Koo; shekhuboolelekhwo mbu sholanyala ekhwifwila halala ninasi tawe?”"
        },
        {
            "chapter": 18,
            "verse": 76,
            "text": "Naboola mbu: “Nekhureeba liosi liosi khandi olakhola okhuba halala ninawe khandi tawe, shichila omalile okhunyoolakhwo eshifune.”"
        },
        {
            "chapter": 18,
            "verse": 77,
            "text": "Mana nibatsililila okhutsia olwa boolela Abandu bolukongo, nibareeba abeene olukongo olo eshiakhulia nibabeema okhubakholela obucheni, ne nibanyoolamwo- (mulukongo olo) inzu lisisi lienyanga okhukwa- mana nibaliemia. Musa naboola mbu: “noli uchama khwakhabukule omurungo (Khumilimo chino)”"
        },
        {
            "chapter": 18,
            "verse": 78,
            "text": "Naboolambu:“kunonikwo omwawukhano kwanje ninawe. Nditsa okhuboolela obwatoto bwakalia kolanyalile okhwisumilisia ninasi.”"
        },
        {
            "chapter": 18,
            "verse": 79,
            "text": "Kho eliaro liali liabamanani bakholanga munyanza, ne ndenyele okhulirakhwo isoni, shichila imbeli wabu Omwami yaliyo unuulanga buli eliaro lilayi"
        },
        {
            "chapter": 18,
            "verse": 80,
            "text": "“Ne umusiani ulia, abebusi bebe bali abasuubili, nikhuria mbu aletsa yabayila mubukori bwokhuloba nende okhukhaya,”"
        },
        {
            "chapter": 18,
            "verse": 81,
            "text": "“Kho mana nikhwenya Nyasaye wabu abakalukhanilie Omwana omulayi okhushila oyo, khubutswenufu, nende owuli ahambi muno khushisa"
        },
        {
            "chapter": 18,
            "verse": 82,
            "text": "Nalo lisisi, liali lia Abaana abafwilwa babili, mulitokho elo, ne hasi walio khwaliho nende libishibo liabu, ne samwana yali omundu omulayi, kho Nyasaye wuwo yenya mbu bakubuye mana berusilie abeene libishilo liabu, etso nitsimbabaasi tsirula khu Nyasaye wuwo. Ne shekholele kano khubunyali bwanje tawe . Obo nibo abwatoto bwa kalia akokhayilwe okhwifwila ninaasi"
        },
        {
            "chapter": 18,
            "verse": 83,
            "text": "Nebakhurebanga amakhuwa ka Dhul’karnain boola mbu;’ Nditsa okhubasomela malala khumakhuwa keke”"
        },
        {
            "chapter": 18,
            "verse": 84,
            "text": "Toto efwe khwamutinyia khushialo, ne nikhumuwa injila yokhunyoola buli eshindu"
        },
        {
            "chapter": 18,
            "verse": 85,
            "text": "Mana naloonda injila"
        },
        {
            "chapter": 18,
            "verse": 86,
            "text": "Okhuula shingala yoola ebukwe eliuba likwitsanga, yalilola nilikwa niliyeela khusebele, eya matoyi amanji. Awo nanyoola Abandu. Nikhuboola mbu: “Ewe Dhul’karnain; Bahelesie eshinyasio nohomba abakholele obulayi.”"
        },
        {
            "chapter": 18,
            "verse": 87,
            "text": "Naboola mbu: “ulia owakhola obubii khwitsa okhumuwa eshinyasio, mana alikalusibwa khu Nyasaye wuwe, naye alimuhelesia eshinyasio eshibii muno"
        },
        {
            "chapter": 18,
            "verse": 88,
            "text": "Ne ulia owasuubila mana nakhola ebikhole ebilayi, alanyoola omurungo omulayi, nafu khwitsa okhumuboolela amakhuwa kefu amangu"
        },
        {
            "chapter": 18,
            "verse": 89,
            "text": "Mana naloonda injila"
        },
        {
            "chapter": 18,
            "verse": 90,
            "text": "Okhula shingala yoola eliuba lirulilanga (mumbo) yalilola nilirulila khubandu abalakhwarereho eshishinjilo shiokhubekalila (ninalio)"
        },
        {
            "chapter": 18,
            "verse": 91,
            "text": "Ne shinga endio khwali nikhumanyile obulayi amakhuwa koosi kayali ninako"
        },
        {
            "chapter": 18,
            "verse": 92,
            "text": "Mana naloonda injila"
        },
        {
            "chapter": 18,
            "verse": 93,
            "text": "Okhula shingala yoola hakari wetsingulu tsibili, yanyoola inyuma wuwe Abandu balawulilanga amakhuwa tawe"
        },
        {
            "chapter": 18,
            "verse": 94,
            "text": "Nibaboola mbu: “ Ewe Dhil-Karnain; Toto Yaajuj nende Maajuj, banyasinjia eshialo, kho khukhwelesie omurungo ore eshikalilo hakari wefu ninabo?”"
        },
        {
            "chapter": 18,
            "verse": 95,
            "text": "Naboola mbu: “Kalia ka Nyasaye wanje yandinyisiliamwo ni amalayi muno, khomukhoonye nende amani ndalara hakari wenyu ninabo eshikalilo eshisiro.’’"
        },
        {
            "chapter": 18,
            "verse": 96,
            "text": "“Munderere ebitonye bieshichuma” okhula shingala yetsusia obwiyangu buli hakari wetsingulu tsibili; naboola mbu: ‘‘Bwaane; (omulilo)” okhula shingala yakhola eshichuma shilia omulilo, naboola mbu: ‘‘Munderere ishaba isalulushe enzushe khuno.”"
        },
        {
            "chapter": 18,
            "verse": 97,
            "text": "Mana shibanyala okhunina nohomba okhufutula tawe"
        },
        {
            "chapter": 18,
            "verse": 98,
            "text": "Naboola:”Tsino ni tsimbabaasi okhurula khu Nyasaye wanje. Ne olwa yiliula indakano ya Nyasaye wanje, alikufunakafunaka. Ne indakano ya Nyasaye wanje ni yahabwene"
        },
        {
            "chapter": 18,
            "verse": 99,
            "text": "Ne khulilekha abandi babu nibasutania sutania (mumulilo) Ne olwa olwika lulikhupwa. Awo khulibakhung’asia boosi halala"
        },
        {
            "chapter": 18,
            "verse": 100,
            "text": "Ne khulilolosia Jahanamu inyanga eyo imbeli wabakhayi malolosia (mang’alang’ala)"
        },
        {
            "chapter": 18,
            "verse": 101,
            "text": "Abetsimoni tsiabu tsiali tsiafunikhwa khumetsulilo kefu, neshibali nibanyala okhuwulila tawe"
        },
        {
            "chapter": 18,
            "verse": 102,
            "text": "Koo, Balia abakhaya baparanga mbu okhukhola Abasumba banje abalindi babu, habandu wanje (khulabakhonya shiosi shiosi)? Toto efwe khwarechekha Jahannam abakhayi ibe abaliishila"
        },
        {
            "chapter": 18,
            "verse": 103,
            "text": "Boola: “Koo ebechesiekhwo balia bebikhole biabu biabiiya?”"
        },
        {
            "chapter": 18,
            "verse": 104,
            "text": "Ni balia bobukhalabani bwabu bwakora eshikhaya khubulamu bwokhushialo, nabo baparanga mbu bakholanga ebikhole ebilayi"
        },
        {
            "chapter": 18,
            "verse": 105,
            "text": "Abo nibo bakhaya ebimanyisio bia Nyasaye wabu nende okhubukanana ninaye. Kho ebikhole biabu nibikwa akhaya, ne shikhulibemelia obusiro inyanga yeyindukho tawe"
        },
        {
            "chapter": 18,
            "verse": 106,
            "text": "Kho Jahanam niko omurungo kwabu shichila bakhaya mana nibakholela omubayo ebimanyisio bianje nende Abarumwa banje"
        },
        {
            "chapter": 18,
            "verse": 107,
            "text": "Netoto balia abasuubila mana nibakhola amalayi emeshelo kabu kaliba Firdaws"
        },
        {
            "chapter": 18,
            "verse": 108,
            "text": "Balimenyamwo tsinyanga tsiosi omo, shibalienya okhurulamwo tawe"
        },
        {
            "chapter": 18,
            "verse": 109,
            "text": "Boola mbu: “Inyanza yibetsanga mbu nibo obwino (bwokhuhandika) amakhuwa ka Nyasaye wanje, inyanza yakhomele amakhuwa ka Nyasaye wanje nikashili okhuwa, kata khureranga etsindi shinga etso"
        },
        {
            "chapter": 18,
            "verse": 110,
            "text": "Boola mbu: “Toto esie endisa Omundu shinga enywe efimbulilungwa mbu Nyasaye wenyu ni Nyasaye mulala , kho ulia wikomba okhubukanana nende Nyasaye wuwe akhole ebikhole ebilayi ne alatsokasiakhwo shiosi shiosi khu milukha cha Nyasaye wuwe tawe"
        },
        {
            "chapter": 19,
            "verse": 1,
            "text": "Kaf, Ha, Ya, Ayn Sad"
        },
        {
            "chapter": 19,
            "verse": 2,
            "text": "Obwitsulisio bwetsimbabaasi tsia Nyasaye wuwo khu musumba wuwe Zakaria"
        },
        {
            "chapter": 19,
            "verse": 3,
            "text": "Olwa yalanga Nyasaye wuwe omulango kwobwifisi"
        },
        {
            "chapter": 19,
            "verse": 4,
            "text": "Naboola mbu: “Nyasaye wanje, toto abikumba bianje bimalile okhuba ebiteshele, Ne umurwe kwanje kwakhanga tsimbutsi, ne shindali weyikhabi imbi tawe, Nyasaye wanje khulwa okhusaba"
        },
        {
            "chapter": 19,
            "verse": 5,
            "text": "Ne toto esie eyendelanga Abandu banje nindakharulaho, Ne Omukhasi wanje nomukumba. Kho mbelesia witsa okhutong’a mushilenje shianje okhurula khwiwe"
        },
        {
            "chapter": 19,
            "verse": 6,
            "text": "Witsa okhuchelama esie nende okhuchelama olwibulo lwa Yaqub, Ne Nyasaye wanje omukhole omwene abe uchamisia"
        },
        {
            "chapter": 19,
            "verse": 7,
            "text": "Ewe Zakaria efwe khukhwetsanga amakhuwa amalayi ko Omwana elira lilie ni Yahya khushili okhuwelesiakhwo yesiyesi imbeli wuwo elira shinga lino"
        },
        {
            "chapter": 19,
            "verse": 8,
            "text": "Naboola mbu: “Nyasaye wanje; Ndakhanyoola endie Omwana; omukhasi wanje nali omukumba, nasi ndamala okhukofula muno"
        },
        {
            "chapter": 19,
            "verse": 9,
            "text": "Naboola mbu: “Ne endio nilwakali” Nyasaye wuwo aboolele mbu: “kano ni amangu khwisie ne toto ndakhuloonga khale, ne shiwali eshindu tawe.”"
        },
        {
            "chapter": 19,
            "verse": 10,
            "text": "Naboola mbu: “Nyasaye wanje kholela eshimanyisio.” Naboola mbu; “ Eshimanyisio shishio ni mbu sholanyala okhuboola nende Abandu khutsinyanga tsitaru tawe, nawe nolisa omulamu habwene"
        },
        {
            "chapter": 19,
            "verse": 11,
            "text": "Mana nabarulila Abandu baye okhurula khu mihirab, nabasomeselia nomukhono mbu : “ Mwitsoomie Nyasaye itsuli nende ingoloobe.”"
        },
        {
            "chapter": 19,
            "verse": 12,
            "text": "Ewe Yahya, Tila eshitabu nende amaani, nafu khwamwelesia obururuchi nashili omutiti"
        },
        {
            "chapter": 19,
            "verse": 13,
            "text": "Ne nikhumwelesia eshisa okhurula khwifwe nende obutswenufu, ne yali owaria Nyasaye"
        },
        {
            "chapter": 19,
            "verse": 14,
            "text": "Ne (nikhumukhola) omulayi khubebusi babe ne shiyali omufuru omukhayi tawe"
        },
        {
            "chapter": 19,
            "verse": 15,
            "text": "Ne omulembe kube khuye inyanga yayebulilwa nende inyanga yayafwila nende inyanga ya alilamusibwa mubafu"
        },
        {
            "chapter": 19,
            "verse": 16,
            "text": "Ne yitsulisia mushitabu Mariam, alwa yawukha khubandu bebe natsia ebuleka webukwe"
        },
        {
            "chapter": 19,
            "verse": 17,
            "text": "Mana naraho eshikalilo okhwiyikalila ninabo. Mana nikhumurumila roho wefu, niyekhola khuye shinga Omundu"
        },
        {
            "chapter": 19,
            "verse": 18,
            "text": "(Mariam) Naboola mbu : “Toto esie ndilinda khu Nyasaye, Omunji Wetsimbabaasi- (yaninde) khwiwe. Toto noba noritsanga Nyasaye"
        },
        {
            "chapter": 19,
            "verse": 19,
            "text": "(Malaika) Naboola mbu: “Toto esie endi Omurumwa wa Nyasaye wuwo erumilwe mbu nditse ekhusuubisie Omwana Omutswenufu"
        },
        {
            "chapter": 19,
            "verse": 20,
            "text": "Naboola mbu: “Ndakhanyoola endie Omwana, ne Omundu yesi yesi nashili okhundilakhwo, ne esie shendikho omuyeyi tawe?”"
        },
        {
            "chapter": 19,
            "verse": 21,
            "text": "Naboola mbu : “Ne endio nilwa kali Nyasaye wuwo aboolele mbu: “Kano ni amangu khwisie kho khumukhole eshimanyisio khubandu nende tsimbabaasi tsirulanga khwifwe. Ne lino nilikhuwa liamala okhubusibwa.”"
        },
        {
            "chapter": 19,
            "verse": 22,
            "text": "Mana nachinga inda yiyie, mana narula nayo okhutsia ehale"
        },
        {
            "chapter": 19,
            "verse": 23,
            "text": "Mana obululu bwokhulumwa nibumuyila hasi khushisina shiomutende, naboola mbu: “Emanyanga ndafwa kano nikashili okhunyoola, ndakhabeele ndamala okhwibililwa khale.”"
        },
        {
            "chapter": 19,
            "verse": 24,
            "text": "Omulango nikumuulila okhurula hasi wuwe, mbu: “olabeelela tawe, toto Nyasaye wuwo okhukholeele isebe hasi wuwo.”"
        },
        {
            "chapter": 19,
            "verse": 25,
            "text": "“Ne oresie abuleka wuwo eshisina shiomutende kwitsa okhulakasilia tsitende tsindayi, tsinyengu.”"
        },
        {
            "chapter": 19,
            "verse": 26,
            "text": "“Kho olie mana onywe, mana osangasie tsimoni . Ne nolola omundu yesiyesi boola mbu: “Toto esie alakane nende Omunji wetsimbabaasi okhufunga, kho inyanga yino shindalaboola nende Omundu yesiyesi tawe.”"
        },
        {
            "chapter": 19,
            "verse": 27,
            "text": "Natsia ninaye khubandu bebe namuchinjile, nibaboola mbu: “Ewe; Mariam; okholele likhuwa liamakana”"
        },
        {
            "chapter": 19,
            "verse": 28,
            "text": "Omukhana wabu Haruni ewe; Papa wuwo shiyali omundu omubi tawe nohomba Mama wuwo shiyali omuyeyi (omutamba) tawe"
        },
        {
            "chapter": 19,
            "verse": 29,
            "text": "Nabasomesilia olwala khuye (omwana oyo) Nibaboola mbu: “khwakhalomaloma khurie nende Omwana ushili indaana omutoro?”"
        },
        {
            "chapter": 19,
            "verse": 30,
            "text": "Naboola mbu: “ Toto esie endi Omusumba wa Nyasaye yambelesiye eshitabu, neyakholele okhuba Omurumwa.”"
        },
        {
            "chapter": 19,
            "verse": 31,
            "text": "“Ne yakholele okhuba weyikhabi wosi wosi wendi, ne yalachillisie (Isala) okhulaama nende okhuyinia eshihanwa (Izaka) olwemba neshili omulamu"
        },
        {
            "chapter": 19,
            "verse": 32,
            "text": "Nende okhukholela Mama wanje amalayi. Ne shiyakholele okhuba omufuru ,omubii tawe"
        },
        {
            "chapter": 19,
            "verse": 33,
            "text": "Ne omulembe kube ninasi, inyanga yandebulwa, nende inyanga yandilifwa, nende inyanga yandililamamusibwa okhuba omulamu"
        },
        {
            "chapter": 19,
            "verse": 34,
            "text": "Oyo niye Isah Omwana wa Miriam. Likhuwa liatoto, eliabakanakananga mwo"
        },
        {
            "chapter": 19,
            "verse": 35,
            "text": "Ni shikakhoyeshele khu- Nyasaye okhuba nende Omwana tawe, oluyali nolulwe, niyenya eshindu aboolanga butswa mbu: “ba!” ni shiba"
        },
        {
            "chapter": 19,
            "verse": 36,
            "text": "Netoto Nyasaye ni Omulesi wanje nende Omulesi wenyu. Kho mumulaame, ino niyo injila ilunjifu"
        },
        {
            "chapter": 19,
            "verse": 37,
            "text": "Halali emikanda chiakabukhana abeene khu beene. Kho mana eshinyasio eshikhongo shilinyoola balia abakhaya, khulwa okhuula khwe inyanga ikhongo eyo"
        },
        {
            "chapter": 19,
            "verse": 38,
            "text": "Baliwulila nebalilola obulayi buli burie inyanga yabalikhwitsila. Halali abakhayi lelo bali mubukori obwa habulafu"
        },
        {
            "chapter": 19,
            "verse": 39,
            "text": "Ne obekanyilisie inyanga yokhwiyitsulisia ebise bielikhuwa lilibusibwa, nabo bali mukhukoyana nemana shibasubilanga tawe"
        },
        {
            "chapter": 19,
            "verse": 40,
            "text": "Netoto efwe khulichelama eshialo nende bioosi bili hekulu washio. Ne balikalusibwa khwifwe"
        },
        {
            "chapter": 19,
            "verse": 41,
            "text": "Ne rumbula mushitabu shino Ibrahim, Toto ye yali owatoto muno, Omurumwa"
        },
        {
            "chapter": 19,
            "verse": 42,
            "text": "Olwa yaboolela Samwana mbu: “Ewe Papa wanje, shina shichilanga nolaama ebilawulila nende ebilalola nende ebilakhukhoonya shiosi shiosi tawe"
        },
        {
            "chapter": 19,
            "verse": 43,
            "text": "“Ewe Papa wanje; Toto bwene enyoolele obumanyi bushili okhuulilakhwo ewe. Kho nonde nditsa okhulunjisia khu injila ya habwene"
        },
        {
            "chapter": 19,
            "verse": 44,
            "text": "“Ewe Papa wanje; olalaama shetani tawe, toto shetani yaloba(amakhuwa ka Nyasaye) Omunji wetsimbabaasi"
        },
        {
            "chapter": 19,
            "verse": 45,
            "text": "“Ewe papa wanje; Toto eritsanga eshinyasio shirulanga khuwetsimbabaasi okhunyoola. Ne olaba omukholi wa shetani"
        },
        {
            "chapter": 19,
            "verse": 46,
            "text": "Naboola mbu: “Koo, Abanyasaye banje bakhusinya ewe Ibrahim? Ne nolalekha (akoboolanga ako tawe) khulakhulasa amachina. Ne undulekhwo otsie ehale mbelio.”"
        },
        {
            "chapter": 19,
            "verse": 47,
            "text": "Naboola: “umelembe kube ninawe, nditsa okhusabila Nyasaye wanje eshileshelo, toto Ye yambulilanga muno.”"
        },
        {
            "chapter": 19,
            "verse": 48,
            "text": "Nasi nditsa okhubarulakhwo, nende akamulaamanga akalali aka Nyasaye ako. Ne nditsa okhulaama Nyasaye wanje, ne shinditsa okhuba ukhola obubii nesaba Nyasaye wanje tawe"
        },
        {
            "chapter": 19,
            "verse": 49,
            "text": "Olwa yalekhana nabo nende kalia okabalaamanga akalali ka Nyasaye, khwamuhelesia Is’haka nende Yaqub, nebuli shiamulalanikhumukholaokhuba Omurumwa"
        },
        {
            "chapter": 19,
            "verse": 50,
            "text": "Ne nikhubahelesia tsimbabaasi tsiefu, ne nikhubakhola okhuba nende olulimi lwa toto olwa hekulu"
        },
        {
            "chapter": 19,
            "verse": 51,
            "text": "Ne rumbula mushitabu shino Musa, toto ye yali Omutswenufu ne yali Omurumwa, Omwayi (omunabii)"
        },
        {
            "chapter": 19,
            "verse": 52,
            "text": "Olwa khwamulanga ebuleka womukhono musatsa weshikulu, mana nikhumusitilia ahambi okhuboola ninafu mubwifisi"
        },
        {
            "chapter": 19,
            "verse": 53,
            "text": "Ne khutsimbabaasi tsiefu nikhumuhelesia omusiani wabu mbu Haruni okhuba Omurumwa"
        },
        {
            "chapter": 19,
            "verse": 54,
            "text": "Ne rumbula mushitabu shino Ismail, Toto ye yali owatoto khubulakani, ne yali Omurumwa omwayi (munabii)"
        },
        {
            "chapter": 19,
            "verse": 55,
            "text": "Ne yalomesinjia Abandu bebe iswala (okhulaama) nende izakaa (eshihanwa) Ne yali yachamilwa ewa Nyasaye wuwe"
        },
        {
            "chapter": 19,
            "verse": 56,
            "text": "Ne rumbula mushitabo shino Idris, toto ye yali owa obwatoto muno, Omurumwa"
        },
        {
            "chapter": 19,
            "verse": 57,
            "text": "Mana nikhumuchingula hekulu muno"
        },
        {
            "chapter": 19,
            "verse": 58,
            "text": "Abo nibo aba- Nyasaye wabu yabehelesia omukabo, mubarumwa mulwibulo lwa Adam, nende balia abakhwabukula halala nende Nuhu, nende olwibulo lwa Ibrahim nende Israil, nende balia abakhwalunjisia, mana nikhubaawula. Nibasomelwa tsinyali tsa Nyasaye bakwitsanga nibasujuda nibalila"
        },
        {
            "chapter": 19,
            "verse": 59,
            "text": "Halali nibabalondakhwo inyuma wabu, abarulila ababii, nibarenguya okhulaama (Iswala) mana nibaloonda obwikombi obubii, kho balinyoolana nende eshinyasio eshululu"
        },
        {
            "chapter": 19,
            "verse": 60,
            "text": "Halali balia abekanila mana nibasuubila ne nibakhola amakhuwa amalayi, Abo balinjila mwikulu neshibalikholelwakhwo obubii bwosi bwosi tawe"
        },
        {
            "chapter": 19,
            "verse": 61,
            "text": "Mumikunda chilaliwa tawe echia Nyasaye yalaka Abasumba bebe mubwifisi, toto indache ya Nyasaye yakhoole"
        },
        {
            "chapter": 19,
            "verse": 62,
            "text": "Shibaliwulilamwo\tamakhuwa kabula obukhala tawe halali omulembe, nebalinyoolamwo omukabo kwabu etsuli nende ingolobe"
        },
        {
            "chapter": 19,
            "verse": 63,
            "text": "Oko nikwo omukunda kwomwikulu, okwa khulichelemia Abasumba befu balia abaali nibaria Nyasaye"
        },
        {
            "chapter": 19,
            "verse": 64,
            "text": "Ne shikhwikhanga tawe halali khubunyali bwa Nyasaye wuwo. Ne ni ebibie ebili imbeli wefu, nende inyuma wefu, nende ebili hakari hao. Ne Nyasaye wuwo shiniwokhwibilila tawe"
        },
        {
            "chapter": 19,
            "verse": 65,
            "text": "Nyasaye welikulu nende eshialo, nende ebili hakari wabio. kho Mulaame Ye butswa yenyene mukhulamwa khukhwe ne olumilile. Koo mwamanyakhwo uli nende ilira shelilie"
        },
        {
            "chapter": 19,
            "verse": 66,
            "text": "Ne Omundu aboolanga mbu: “koo olwandiliba nefwile, toto ndililamusibwa ndaba omulamu"
        },
        {
            "chapter": 19,
            "verse": 67,
            "text": "Koo; Omundu shaparangakhwo mbu khwamuloonga inyuma hawo naye nalali eshindu tawe"
        },
        {
            "chapter": 19,
            "verse": 68,
            "text": "Kho, nditsuba khu Nyasaye wuwo mbu: “toto khulibakhung’asia abo halala nende amashetani, mana khulibara mumbeka mwomulilo kwa Jahanam basikame”"
        },
        {
            "chapter": 19,
            "verse": 69,
            "text": "Mana toto, khulibarusia buli mumukanda balia mubo abaloba muno Nyasaye Owetsimbabaasi"
        },
        {
            "chapter": 19,
            "verse": 70,
            "text": "Ne toto efwe khwamanya muno abakhoyeshele okhusambwamwo"
        },
        {
            "chapter": 19,
            "verse": 71,
            "text": "Ne abulao yesi yesi mwinywe okhula aliulakhwo (khu Jahanam) Ne kali khu Nyasaye wuwo kamala okhubusibwa"
        },
        {
            "chapter": 19,
            "verse": 72,
            "text": "Mana khulihabina balia bamuria, nekhulilekhamwo ababii nibopele amasikamo"
        },
        {
            "chapter": 19,
            "verse": 73,
            "text": "Ne nibasomelwa tsinyali tsiefu tsili habulafu, abakhayi baboolelanga abasuubili mbu: “Nimukanda shina khuchibili chino kuli nende eshimenyo eshilayi nende Abandu boluyali"
        },
        {
            "chapter": 19,
            "verse": 74,
            "text": "Ne emikanda chinga chiakhwasishia imbeli wabu khumika chiabura chiali nende amarone amalayi muno nende habundu alayi muno"
        },
        {
            "chapter": 19,
            "verse": 75,
            "text": "Boola: “Balia bali mubukori, Nyasaye yetsa okhubametela ebise ukhula balole akabekanyilisibwa, eshinyasio nohomba indukho yilia. Awo nabalimanya niwina weshimenyo eshibii nende owa abalwaani abateshele"
        },
        {
            "chapter": 19,
            "verse": 76,
            "text": "Ne Nyasaye amatelanga obulunjifu balia abalunjikha. Ne abikhole ebilayi bitong’anga ni obulayi muno khumurungo ewa Nyasaye wuwo, ne ni amakalusio amalayi"
        },
        {
            "chapter": 19,
            "verse": 77,
            "text": "Koo; Walolakhwo ulia owakhaya ebimanyisio biefu mana noboola mbu: “Toto esie nditsa okhuhebwa omwandu nende Abana?”"
        },
        {
            "chapter": 19,
            "verse": 78,
            "text": "Koo ye anyolele amakhuwa kefisa, nohomba Nyasaye yamulaka"
        },
        {
            "chapter": 19,
            "verse": 79,
            "text": "Shikari kario tawe, khwitsa okhuhandika akaboolanga, ne khulamumeta ebise bieshinyasio bumeta"
        },
        {
            "chapter": 19,
            "verse": 80,
            "text": "Ne khulimuhelesia akaboolanga ako, ne alikhwitsila nali yenyene"
        },
        {
            "chapter": 19,
            "verse": 81,
            "text": "Ne bekholela abanyasaye baandi habundu wa Nyasaye, mbu khobanyoole amani (oluyali)"
        },
        {
            "chapter": 19,
            "verse": 82,
            "text": "Shikali kario tawe, balikana okhulamwa khwabu ne baliba abasuku babu"
        },
        {
            "chapter": 19,
            "verse": 83,
            "text": "Koo, shimulolangakhwo mbu efwe khwaruma amashetani khubakhayi, ababaretsangamwo amaani kokhukhola amabii"
        },
        {
            "chapter": 19,
            "verse": 84,
            "text": "Kho alabayuyukhanila tawe, efwe khubabalilanga tsinyanga tsiabu"
        },
        {
            "chapter": 19,
            "verse": 85,
            "text": "Inyanga yakhulikhung’asia abaria Nyasaye okhubayila khuwetsimbabaasi babe abachenibe"
        },
        {
            "chapter": 19,
            "verse": 86,
            "text": "Ne khulichomia ababii mumulilo kwa Jahannam, nibali nende omwalakho omunji"
        },
        {
            "chapter": 19,
            "verse": 87,
            "text": "Shibaliba nende obunyali bwokhusabila abandi eshileshelo tawe halali balia bakhola indakano khu Nyasaye (omunji westimbabaasi)"
        },
        {
            "chapter": 19,
            "verse": 88,
            "text": "Ne baboola mbu: “ Nyasaye (Omunji westimbabaasi) ali nende Omwana.”"
        },
        {
            "chapter": 19,
            "verse": 89,
            "text": "Toto mwarera likhuwa liokhusinya muno"
        },
        {
            "chapter": 19,
            "verse": 90,
            "text": "Likulu likhaba okhukhalikha nende liloba okhwarukha nende tsingulu okhukwa ebitonyetonye"
        },
        {
            "chapter": 19,
            "verse": 91,
            "text": "Khulwa okhuboola mbu Nyasaye (omunji wotsimbabaasi) ali nende Omwana"
        },
        {
            "chapter": 19,
            "verse": 92,
            "text": "Ne shikakhoyeshela Omunji Wetsimbabaasi okhuba nende Omwana tawe"
        },
        {
            "chapter": 19,
            "verse": 93,
            "text": "Abulaho yesiyesi khubali mwikulu nende mushialo halali alitsila Nyasaye (omunji wetsimbabaasi) nali Omusumba"
        },
        {
            "chapter": 19,
            "verse": 94,
            "text": "Yamala okhubamanya ne yababala abulayi"
        },
        {
            "chapter": 19,
            "verse": 95,
            "text": "Ne buli shiamulala alimwitsila Ye (Nyasaye) inyanga yeyindukho yenyene"
        },
        {
            "chapter": 19,
            "verse": 96,
            "text": "Netoto balia basuubila mana nibakhola amalayi Nyasaye (omunji wetsimbabaasi) alibakholela obunyanzi"
        },
        {
            "chapter": 19,
            "verse": 97,
            "text": "Netoto khwakhutoratoselia (Ikurani) khulusungo lulwo, kho osuubisie khuyo abaria Nyasaye, ne wikanyilisie khuyo Abandu bayingananga"
        },
        {
            "chapter": 19,
            "verse": 98,
            "text": "Ne emikanda chinga echia khwasishia imbeli wabu? ololangakhwo mulala khubo Nohomba abawulilanga kho nibemonya"
        },
        {
            "chapter": 20,
            "verse": 1,
            "text": "Ta’ha"
        },
        {
            "chapter": 20,
            "verse": 2,
            "text": "Shikhwakhwishilia Ikurani mbu khonyoole obutinyu tawe"
        },
        {
            "chapter": 20,
            "verse": 3,
            "text": "Halali ibe ametsulisio khu ulia uwihotselesia"
        },
        {
            "chapter": 20,
            "verse": 4,
            "text": "Ameshelo karulanga khu ulia owalonga liloba nende likulu lili hekulu"
        },
        {
            "chapter": 20,
            "verse": 5,
            "text": "Niye Nyasaye Owetsimbabaasi, Owaleng’aana khushisala shishie shioluyali"
        },
        {
            "chapter": 20,
            "verse": 6,
            "text": "Nebibie ebili mwikulu nende khushialo nende bili hakari wabio, nende ebili hasi weliloba"
        },
        {
            "chapter": 20,
            "verse": 7,
            "text": "Ne nolomaloma hekulu,(nohomba yahasi) toto ye yamanya akefisa nende akali mubwifisi muno"
        },
        {
            "chapter": 20,
            "verse": 8,
            "text": "Nyasaye abulaho ulaamungwa khubwatoto halali Ye ne ali nende ameera amalayi"
        },
        {
            "chapter": 20,
            "verse": 9,
            "text": "Ne koo, wawulilakhwo olukano lwa Musa"
        },
        {
            "chapter": 20,
            "verse": 10,
            "text": "Olwa yalola omulilo, mana naboolela Abandu bebe mbu: “Linde mbeli, esie toto endutsi omulilo, ndakhaba endio ndabarerera eshichenga shiomulilo oko, nohomba enyala okhunyoola khumulilo oko obulunjifu.”"
        },
        {
            "chapter": 20,
            "verse": 11,
            "text": "Olwa yakuulakhwo, yalaangwa: “ Ewe Musa;”"
        },
        {
            "chapter": 20,
            "verse": 12,
            "text": "Toto esie nesie Nyasaye wuwo omulesi, kho rusia ebilaro bibio, toto ewe oli mulitwoma lioluyali elia Tuwa"
        },
        {
            "chapter": 20,
            "verse": 13,
            "text": "Ne esie ekhuloboole, kho wulila, akofimbulilungwa"
        },
        {
            "chapter": 20,
            "verse": 14,
            "text": "Toto esie nesie Nyasaye abulaho ulaamungwa khubwatoto owulali esie, kho unaame ne olumilile khuswala khulwokhunzitsulila"
        },
        {
            "chapter": 20,
            "verse": 15,
            "text": "“Toto indukho itsia okhuula, ndenya okhuyifisa katong’ane, kho buli omundu arungwe khukalia akayakholanga.”"
        },
        {
            "chapter": 20,
            "verse": 16,
            "text": "Kho balakhwikalila okhusuubila, balia abalasuubilanga abaloondonga butswa obwikombi bwe emioyo chiabu abeene oletsa wasikha tawe"
        },
        {
            "chapter": 20,
            "verse": 17,
            "text": "Ni shina esho shili mumukhono kukwo omulunji ewe Musa"
        },
        {
            "chapter": 20,
            "verse": 18,
            "text": "Naboola Mbu: “Ino ni indabushi yanje yandisililangakhwo, ne eyikwisilinjia amasafu ke ebiayo bianje, ne khandi echikhonyelanga khumilimo chindi.”"
        },
        {
            "chapter": 20,
            "verse": 19,
            "text": "Nyasaye naboola mbu: “Isukune hasi ewe Musa”"
        },
        {
            "chapter": 20,
            "verse": 20,
            "text": "Mana nachisukuna, nikalukhana inzukha imoolanga tsimbilo"
        },
        {
            "chapter": 20,
            "verse": 21,
            "text": "Nyasaye naboola mbu; “Ibukule ne olaria tawe, bulano buri khulayikalusia shingala ibeele.”"
        },
        {
            "chapter": 20,
            "verse": 22,
            "text": "Ne ore omukhono kukwo mukwaya, kularula nikuli omulafu tswe, kubula obubii bwosi bwosi, shino ni eshimanyisio shindi"
        },
        {
            "chapter": 20,
            "verse": 23,
            "text": "Kho khukhwechesie ebimanyisio biefu ebikhongo"
        },
        {
            "chapter": 20,
            "verse": 24,
            "text": "Tsia khu Firaun, Toto ye yabura eshichelo"
        },
        {
            "chapter": 20,
            "verse": 25,
            "text": "Naboola mbu: “ Ewe Nyasaye wanje mbangulile eshilifu shianje"
        },
        {
            "chapter": 20,
            "verse": 26,
            "text": "Ne okhole amakhuwa kanje okhuba eshichelo. amaangu"
        },
        {
            "chapter": 20,
            "verse": 27,
            "text": "Ne okasie okhuboyokana khwolulimi lwanje"
        },
        {
            "chapter": 20,
            "verse": 28,
            "text": "Banyoole akhuwulila amakhuwa kanje"
        },
        {
            "chapter": 20,
            "verse": 29,
            "text": "Ne ukholele omukhoonyi okhurula mubandu banje"
        },
        {
            "chapter": 20,
            "verse": 30,
            "text": "“Omusiani wefu Haruni.”"
        },
        {
            "chapter": 20,
            "verse": 31,
            "text": "Undemo amani okhumwikhonyela ye"
        },
        {
            "chapter": 20,
            "verse": 32,
            "text": "Ne umure halala khumilimo chianje chino"
        },
        {
            "chapter": 20,
            "verse": 33,
            "text": "Kho khunyoole okhukwitsoomia muno"
        },
        {
            "chapter": 20,
            "verse": 34,
            "text": "Ne khukhurumbule mubunji"
        },
        {
            "chapter": 20,
            "verse": 35,
            "text": "Toto ewe okhulolanga"
        },
        {
            "chapter": 20,
            "verse": 36,
            "text": "(Nyasaye) Naboola mbu: Toto ofuchililwe amasayo koko ewe Musa"
        },
        {
            "chapter": 20,
            "verse": 37,
            "text": "Ne toto khwakhukholela obulayi khandi olundi"
        },
        {
            "chapter": 20,
            "verse": 38,
            "text": "Olwa khwafimbulila mama wuwo kalia akakhwamufimbulila"
        },
        {
            "chapter": 20,
            "verse": 39,
            "text": "Mbu mure mwisanduku, mana olire mumwalo, mana omwalo kulamusukuna khulukuku, anyoole okhubukulwa nende omusuku wanje khandi nende omusuku wuwe, ne ekhureremwo obuyanzi okhurula khwisie, ne mbu olelwe mutsimoni tsianje"
        },
        {
            "chapter": 20,
            "verse": 40,
            "text": "Olwa omukhana wenyu yatsia naboola mbu: “ koo abechesiekhwo Omundu unyala okhumulela? Mana nikhukhukalusia khu mama wuwo kho tsimoni tsisie tsisangale ne kho alabeelela tawe. Ne wera Omundu mana khwakhuhabina okhurula mushibeela, mana nikhukhutema amatemo amanji, ne niwikhala emika eminji halala nende Abandu ba Madyan mana khandi witsile shingala walachilwa ewe Musa"
        },
        {
            "chapter": 20,
            "verse": 41,
            "text": "Ne ekhuloboole khulwa esie omwene"
        },
        {
            "chapter": 20,
            "verse": 42,
            "text": "Tsia ewe nende omusiani wenyu halala nende ebifune bianje, ne mulachonya okhunzitsulila tawe"
        },
        {
            "chapter": 20,
            "verse": 43,
            "text": "Tsie khu Firauni, toto ye yaburirira"
        },
        {
            "chapter": 20,
            "verse": 44,
            "text": "Mumuboolele amakhuwa amalayi, yakhaaba ario yatila amachelo nohomba yaria"
        },
        {
            "chapter": 20,
            "verse": 45,
            "text": "Nibaboola mbu: “ewe Nyasaye wefu; efwe toto khuritsanga aletsa yakhuburirirakho eshichelo nohomba yakhufurirakhwo.”"
        },
        {
            "chapter": 20,
            "verse": 46,
            "text": "(Nyasaye) Naboola mbu; “Mularia tawe, toto endi halala ninanyu, ewulilanga ne endolanga.”"
        },
        {
            "chapter": 20,
            "verse": 47,
            "text": "“ Tsie mana mumuboolele mbu: “Toto efwe khuli Abarumwa ba Nyasaye wuwo. Kho khuleshele Abaana ba Israil barule halala ninafu ne alabasandia tawe. Toto khukhwitsile nende ebimanyisio birula khu Nyasaye wuwo. Ne omulembe kulaba khubalia baloondanga obulunjifu.”"
        },
        {
            "chapter": 20,
            "verse": 48,
            "text": "Toto efwe khurererwe obufimbuli, mbu eshinyasio shilanyoola balia abayingasinjia nende okhufutarira omukongo"
        },
        {
            "chapter": 20,
            "verse": 49,
            "text": "Naboola mbu: “Nyasaye wenyu ni wina, ewe Musa? ”"
        },
        {
            "chapter": 20,
            "verse": 50,
            "text": "Naboola mbu: “Nyasaye wefu ni ulia uwahelesia buli eshindu ifwani yashio mana nashilunjisia.”"
        },
        {
            "chapter": 20,
            "verse": 51,
            "text": "Naboola mbu: “Ne Babura balia baliba barie?”"
        },
        {
            "chapter": 20,
            "verse": 52,
            "text": "Naboola mbu: “Obumanyi bwako buli khu Nyasaye wanje mushitabu, Nyasaye wanje shakoranga nohomba shiyebililanga tawe.”"
        },
        {
            "chapter": 20,
            "verse": 53,
            "text": "“Ulia wabakholela liloba okhuba obulili, nabarereramwo injila, mana niyeshia amatsi okhurula hekulu, ni khu ako nikhumesiliakhwo emimela chikabukhaane.”"
        },
        {
            "chapter": 20,
            "verse": 54,
            "text": "Lie ne mulisie ebiayo bienyu, toto mukano khuli nende ebimanyisio khubandu bobwongo"
        },
        {
            "chapter": 20,
            "verse": 55,
            "text": "Okhurula khulino(liloba)khwabaloonga ne mulio khulibakalusiamwo, ne mulio khulibarusiamwo khandi . (mube abalamu)"
        },
        {
            "chapter": 20,
            "verse": 56,
            "text": "Ne toto khwamwechesia ebimanyisio biefu biosi, halali yayingana nakhaya"
        },
        {
            "chapter": 20,
            "verse": 57,
            "text": "Naboola mbu: “witsile okhurusia khushialo shiefu khubulosi bubwo, ewe Musa?”"
        },
        {
            "chapter": 20,
            "verse": 58,
            "text": "“Mana efwe khwitsa okhurerera ubulosi shinga obo. Kho khure hakari wefu ebise, biokhubukanana, ebia khulafunaka efwe nohomba ewe tawe. Abe habundu halayi"
        },
        {
            "chapter": 20,
            "verse": 59,
            "text": "(Musa) Naboola mbu: “Ebise bienyu ni inyanga yoburone. Ne Abandu bakhung’asibwe itsuli.”"
        },
        {
            "chapter": 20,
            "verse": 60,
            "text": "Mana Firauni nakalukha mana nakasia emiare chiche, mana niyetsa"
        },
        {
            "chapter": 20,
            "verse": 61,
            "text": "Musa nababoolela mbu: “Abaane enywee; mulachishila Nyasaye obubeyi tawe, yakhetsa yabamala nende eshinyasio , ne toto yamala okhubiyilwa ulia uchikhanga.’’"
        },
        {
            "chapter": 20,
            "verse": 62,
            "text": "Kho mana nibasolana khulwa makhuwa ako abeene khubeene, mana nibasanjilana mubwifisi"
        },
        {
            "chapter": 20,
            "verse": 63,
            "text": "Nibaboola mbu:“Toto Abandu bano ni abalosi, benya okhubarusia mushialo shienyu khu bulosi bwabu, ne benya okhurusiaho enjila yenyu yabulamu indayi po.”"
        },
        {
            "chapter": 20,
            "verse": 64,
            "text": "“Kho lano busie halala ebifwanga bienyu biosi mana mwitsie nimuli khulunyaali, netoto Nyanga yino ulashila niye witsa okhuba hekulu.’’"
        },
        {
            "chapter": 20,
            "verse": 65,
            "text": "Nibaboola mbu: “ewe Musa, ewe newe ularanjilila okhusukuna nohomba efwe khuranjilile?”"
        },
        {
            "chapter": 20,
            "verse": 66,
            "text": "Naboola mbu: “Enywe ranjilile.” Mana emikoye chiabu nende tsidabushi tsiabu nitsilolokhana khuye mubulosi bwabu mbutsichendanga"
        },
        {
            "chapter": 20,
            "verse": 67,
            "text": "Mana Musa niyenjilwamwo oburi mumwoyo kukwe"
        },
        {
            "chapter": 20,
            "verse": 68,
            "text": "Nikhuboola mbu: “Olaria tawe, toto ewe newe witsa okhushila,”"
        },
        {
            "chapter": 20,
            "verse": 69,
            "text": "“Kho sukuna shili mumukhono kukwo omusatsa, shitsa okhumila biabakasiyie ebo. Toto bakasiye butswa ebifwanga biobulosi, ne Omulosi shaburangakhwo wosiwosi watsila tawe.”"
        },
        {
            "chapter": 20,
            "verse": 70,
            "text": "Mana abalosi boosi nibakwa hasi okhwinama nibaboola mbu: “Khusuubile khu Nyasaye wa Haruni nende Musa.”"
        },
        {
            "chapter": 20,
            "verse": 71,
            "text": "(Firauni) Naboola mbu: “Ehh; mumusuubile neshili okhubafuchilila. Toto ye niye Omukhongo wenyu owabechesia obulosi. Kholano nditsa okhubateta emikhono chienyu nende amakulu kenyu buchikha ne nditsa okhubabaamba khumisala chietsitende, ne mulamanyakhwo mbu niwina mwifwe omululu weshinyasio shiokhutsililila"
        },
        {
            "chapter": 20,
            "verse": 72,
            "text": "Nibaboola mbu: “shikhulalobola ewe tawe okhushila ebimanyisio bili habulafu bikhwitsile. Khwitsuba khu ulia wakhuloonga (shikhulakhulobola tawe) kho kholakhwo shiosi shiosi shia wenya okhukhola. Ewe Onyala okhurusia shibura shilondokhana nende obulamu bwokhushialo khuno butswa.”"
        },
        {
            "chapter": 20,
            "verse": 73,
            "text": "“Toto efwe khusuubile Nyasaye wefu kho akhuleshele abionono biefu nende okokhunichilisiye kano mubulosi. Ne Nyasaye nomulayi khandi niwokhubaho tsinyanga tsiosi.’’"
        },
        {
            "chapter": 20,
            "verse": 74,
            "text": "Toto ulia ulitsa khu Nyasaye wuwe, nali mbu niwamabii, toto alinyoola omulilo kwa Jahanamu, shalifwamwo tawe nohomba shalimenyamamwo (obulamu obulayi tawe)"
        },
        {
            "chapter": 20,
            "verse": 75,
            "text": "Ne ulia ulimwitsila nali omuusubili owakhola ebikhole ebilayi, abo nibo balinyoola ebisaala biehekulu"
        },
        {
            "chapter": 20,
            "verse": 76,
            "text": "Emikunda chilaliwa tawe, chiburangamwo hasi wachio emialo, balimenyamwo tsinyanga tsiosi. Ne oko niko omurungo kwa buli ulia wetswenula"
        },
        {
            "chapter": 20,
            "verse": 77,
            "text": "Ne toto khwafimbulila Musa, mbu: “Orule nende Abasumba banje, ne obakholele Injila yokhulukongo inyumu munyanza, olaria okhunyoolwa nohomba alaria shiosi shiosi tawe.’’"
        },
        {
            "chapter": 20,
            "verse": 78,
            "text": "Firauni nabalondakhwo halala nende omukanda kukwe kwabalwani, mana nikabanyoola munyanza omo akabanyoola"
        },
        {
            "chapter": 20,
            "verse": 79,
            "text": "Mana Firaun nakosia Abandu baye, ne shiyabalunjisia tawe"
        },
        {
            "chapter": 20,
            "verse": 80,
            "text": "Enywe Abana ba Israil, toto efwe khwabahabina okhurulana nende abasuku benyu, mana nikhumulaka mbu mwitse ebuleka womukhono musatsa weshikulu shia Tur, mana nikhubeshilia manna nende salwa"
        },
        {
            "chapter": 20,
            "verse": 81,
            "text": "Lie mubilayi bilia ebiakhubakabile, ne mularuuma olwakho khu ako tawe, liruma lianje liakhetsa liabatila. Ne ulia weliruma lianje linyoola alaba amalile okhusikha"
        },
        {
            "chapter": 20,
            "verse": 82,
            "text": "Ne toto esie endi wokhuleshela muno khu ulia owusaba eshileshelo mana nasuubila mana nakhola amalayi mana natila obulunjifu"
        },
        {
            "chapter": 20,
            "verse": 83,
            "text": "Nenishina shiakhuyungubasia, nolekha Abandu bobo ewe Musa"
        },
        {
            "chapter": 20,
            "verse": 84,
            "text": "Naboola mbu: ‘‘Bali inyuma wanje banondangakhwo, ne ekholele lwangu okhwitsila Nyasaye wanje, kho onyoole okhumba obuchami (bwo)"
        },
        {
            "chapter": 20,
            "verse": 85,
            "text": "(Nyasaye) Naboola mbu: “khuhelesiye Abandu bao amatemo ewe niwakharula, ne Omusamaria abakosiyie.”"
        },
        {
            "chapter": 20,
            "verse": 86,
            "text": "Mana Musa nakalukha khu Bandu bebe nasinyishe nabeelele. Naboola mbu: “Enywe abandu banje Nyasaye wanje shiyabalakakhwo indakano indayi? Koo ebise ebo bimurambiyile ebiamalakano ako nohomba mwenyele mbu lirumwa okhurula khu Nyasaye wenyu libeshele, khulwendio mufunache indakano yanje"
        },
        {
            "chapter": 20,
            "verse": 87,
            "text": "Nibaboola mbu: “efwe shikhufunache indakano yiyio khukhwenya khwefu tawe, halali efwe khwatukhwa emisiko chiebirone biabandu, mana nikhuchisukuna (mumulilo) (nichisalulukha nichikasia eshifwanani shia Nyasaye.) Na endisa nilwa Omusamaria yarusia amachelo.’’"
        },
        {
            "chapter": 20,
            "verse": 88,
            "text": "Mana nabakasiliamwo eshimosi, shilikho eshikhuli shirusinjia oluyoka. Mana nibaboola mbu; “Uno niye Nyasaye wenyu nende Nyasaye wa Musa, halali (Musa) yebilila.”"
        },
        {
            "chapter": 20,
            "verse": 89,
            "text": "Koo, shibalolakhwo mbu (eshimosi esho) sishibakalusinjia likhuwa tawe, nohomba sishiakhabakhola shiosi shiosi tawe nohomba okhubakhoonya"
        },
        {
            "chapter": 20,
            "verse": 90,
            "text": "Ne Haruni yababoolela khale awo mbu; “Enywe Abandu banje, toto enywe mutemelwe sa nende kano. Ne toto Nyasaye wenyu ni ulia owetsimbabaasi. Kho munoonde ne muwulile amakhuwa kanje.”"
        },
        {
            "chapter": 20,
            "verse": 91,
            "text": "Nibaboola mbu;\t“Shikhulalekha okhushilaama tawe okhula shingala Musa alachelela.’’"
        },
        {
            "chapter": 20,
            "verse": 92,
            "text": "(Olwa Musa yachelela) Yaboola mbu: “Ewe Haruni nishina shikhukayile (ukhunoonda) shingala obalutsi nibakorere?”"
        },
        {
            "chapter": 20,
            "verse": 93,
            "text": "‘‘Shiwunoondakho tawe? nohomba olobele likhuwa lianje?’’"
        },
        {
            "chapter": 20,
            "verse": 94,
            "text": "(Haruni) Naboola mbu; “Ewe Omwana wa mama wanje, olakhwesa tsindefu tawe nohomba omurwe kwanje tawe. Toto esie ndaria mbu oletsa waboola mbu esaakulile Abana ba Israil.’’"
        },
        {
            "chapter": 20,
            "verse": 95,
            "text": "(Musa) Naboola; “Ewe Omusamaria; obele orie ukhula okhukhola kano?”"
        },
        {
            "chapter": 20,
            "verse": 96,
            "text": "Naboola; “Endutsi kabalalolanga tawe shakwalala. mana nendila ebuleka inditi yo mulukha kwo Murumwa. Mana nesukuna. Ne endio nilwa omwoyo kwanje kumboolele.’’"
        },
        {
            "chapter": 20,
            "verse": 97,
            "text": "(Musa) naboola mbu; “mana rula tsia,! ne toto kalaba khwiwe mubulamu bwao bwokhushialo okhuboola mbu: “olandilakhwo tawe’” ne toto oli nende indakano eyilalifunakwa tawe. Ne khahengekhwo Nyasaye wuwo owotsilile okhumulaama, toto khwitsa okhumusamba mana khulamwibisia munyanza akoreremwo"
        },
        {
            "chapter": 20,
            "verse": 98,
            "text": "Toto Nyasaye wenyu ni Allah (Nyasaye), ulia uli mbu abulaho ulaamungwa khubwatoto halali Ye. Yaswania buli eshindu obumanyi"
        },
        {
            "chapter": 20,
            "verse": 99,
            "text": "Ne endio nilwakhukhukanilanga khumakhuwa kali imbeli wuwo, Ne toto khwakhuhelesia ametsulilo okhurula khwifwe"
        },
        {
            "chapter": 20,
            "verse": 100,
            "text": "Balia betsa okhuba ehale ninako, toto abo balichinga inyanga yeyindukho emisiko"
        },
        {
            "chapter": 20,
            "verse": 101,
            "text": "Balimenyamwo tsinyanga tsiosi, ne ni obubii buli burie khumundu inyanga yeyindukho okhuchinga emisiko echo"
        },
        {
            "chapter": 20,
            "verse": 102,
            "text": "Inyanga yolwika lulikhupwa, ne khulikhug’asia aboononi inyanga eyo tsimoni tsiabu nitsikalukhane (khuburi)"
        },
        {
            "chapter": 20,
            "verse": 103,
            "text": "Balimonyaniamwo abeene khubeene, nebaliboola mbu: “shimwekhala khushialo halali tsinyanga ekhumi butswa”"
        },
        {
            "chapter": 20,
            "verse": 104,
            "text": "Efwe khumanyile muno akabaliboola, Olwa abalayi mubo baliboola mbu: “Enywe shimwekhalamwo halali inyanga ndala yonyene.”"
        },
        {
            "chapter": 20,
            "verse": 105,
            "text": "Nebakhurebanga amakhuwa ketsingulu, boola mbu: “Nyasaye wanje alitsisia masia.”"
        },
        {
            "chapter": 20,
            "verse": 106,
            "text": "Ne alitsilekha shinga eshikuri"
        },
        {
            "chapter": 20,
            "verse": 107,
            "text": "Sholilolamwo eshikholomokho noho eshitulo tawe"
        },
        {
            "chapter": 20,
            "verse": 108,
            "text": "Inyanga eyo balilonda khumulanji owubula ubokori, ne emioyo chilihotselesia khu Nyasaye Omunji wetsimbabaasi, ne sholiwulila halali tsimbindo tsiebilenje"
        },
        {
            "chapter": 20,
            "verse": 109,
            "text": "Inyanga eyo khubulaho ukhusabilwa khwosi khwosi halali khu ulia wachamilwa nende Nyasaye, umunji wetsimbabaasi mana afuchilile likhuwa lilie"
        },
        {
            "chapter": 20,
            "verse": 110,
            "text": "Yamanya akali imbeli nende akali Inyuma wabu. Nabo shibanyala okhumumanya obulayi tawe"
        },
        {
            "chapter": 20,
            "verse": 111,
            "text": "Ne obweni bulitutuyila Omulamu Ulafwitsanga tawe, Netoto baliba nibabiyilibwe boosi balia bachinga obubii"
        },
        {
            "chapter": 20,
            "verse": 112,
            "text": "Ne ulia ukhola amalayi niyasuubila kho shaliria okhukholelwa obubii nohomba okhwimwa eshishie tawe"
        },
        {
            "chapter": 20,
            "verse": 113,
            "text": "Ne endio nilwakhweshia Ikurani mulwarabu, ne nikhwinoosiamwo emekanyilisio ketsimbia tsiosi khobanyoole okhuria, nende okhwilinda ne ibarerere ametsulisio"
        },
        {
            "chapter": 20,
            "verse": 114,
            "text": "Ne toto Nyasaye niwoluyali owehekulu, Omwami watoto, ne olayuyukhanila Ikurani (okhusoma) obufimbuli bwayio nibushili okhuwa. Ne boola mbu: “Nyasaye wanje umeete obumanyi.”"
        },
        {
            "chapter": 20,
            "verse": 115,
            "text": "Ne toto khwalaka Adam khale indache, mana niyebilila, ne shikhwalola khuye lichomo likhongo tawe"
        },
        {
            "chapter": 20,
            "verse": 116,
            "text": "Ne olwa khwaboolela Abamalaika mbu mwinamile Adam, boosi nibamwinamila halali ibilisi, yaloba"
        },
        {
            "chapter": 20,
            "verse": 117,
            "text": "Ne nikhuboola mbu: “Ewe Adam, toto uno ni omusuku wuwo nende womukhasi wuwo, kho alabayinia mumukunda tawe mwaba khubutinyu.”"
        },
        {
            "chapter": 20,
            "verse": 118,
            "text": "Toto ewe sholawulilamwo inzala tawe nohomba okhuba eshiekenyi tawe"
        },
        {
            "chapter": 20,
            "verse": 119,
            "text": "Ne toto ewe sholiwulilamwo obulo tawe nohomba oluya"
        },
        {
            "chapter": 20,
            "verse": 120,
            "text": "Mana shetani namubeyiabeyiamwo, namuboolela mbu: “ewe Adam okhumanyiekhwo omusala kwokhumenya tsinyanga tsiosi nende obwami bulawa tawe"
        },
        {
            "chapter": 20,
            "verse": 121,
            "text": "Mana nibalia khumusaala oko, mana eshiekenyi shiabu nishibaloleshela. Nibachaka okhwifimba amasafu komumukunda omo. Mana Adam nakosela Nyasaye wuwe nokora injila"
        },
        {
            "chapter": 20,
            "verse": 122,
            "text": "Mana Nyasaye wuwe namwawula namuhelesia eshileshelo ne namulunjisia"
        },
        {
            "chapter": 20,
            "verse": 123,
            "text": "Naboola mbu: “yishemwo mwesi, nimuli abasuku abeene khubeene, ne obulunjifu okhurula khwisie nibuboolela, ulia ulalonda obulunjifu bwanje shalikora nohomba shalisanda tawe.”"
        },
        {
            "chapter": 20,
            "verse": 124,
            "text": "Ne ulia ura emukongo obwitsulisio bwanje alaba nende eshimenyo shiobusandi ne inyanga yeyindukho alilamusibwa nali omuwofu"
        },
        {
            "chapter": 20,
            "verse": 125,
            "text": "Aliboola mbu: “Nyasaye wanje khulwashina niwunamusia nendi omuwofu ne ndali nendolanga"
        },
        {
            "chapter": 20,
            "verse": 126,
            "text": "Namuboolela mbu: “Endio nilwabiakhwitsila ebimanyisio biefu nawe nobibilila kho kata wesi inyanga yino wibililwe.”"
        },
        {
            "chapter": 20,
            "verse": 127,
            "text": "Ne endio nilwakhurunganga ulia waburirisia eshichelo nende ulasuubilanga ebimanyisio bia Nyasaye wuwe tawe, ne eshinyasio shiomwikulu ne eshilulu muno eshilawa tawe"
        },
        {
            "chapter": 20,
            "verse": 128,
            "text": "Shibalolangakhwo ni emikanda chinga chia khwasishia chiachendanga mutsingo tsiabu, toto mukano khulimwo nende ebimanyisio khubandu bamachesi"
        },
        {
            "chapter": 20,
            "verse": 129,
            "text": "Nelikhayanga okhuba likhuwa liaranjilila okhurula khu Nyasaye wuwo, nende ebise biarebwaho, toto eshinyasio shiakhoolele (shiokhusishia aboononi abo)"
        },
        {
            "chapter": 20,
            "verse": 130,
            "text": "Kho wisumilisie khukababoolanga, ne witsoomie oluyali lwa Nyasaye wuwo eliuba nilishili okhurula nende nilishili okhukwa, nende ebise bieshilo biosi omwitsomie nende hakari weshitere wakhaba orio khowanyoola akakhuchamisia"
        },
        {
            "chapter": 20,
            "verse": 131,
            "text": "Ne olakhondiola tsimoni tsitsio khubwokholo bwa khwakholela abaandi mubo tawe oburone bwobulamu bwokhushialo\tkho\tkhunyoole okhubatemamwo, Ne omukabo kwa Nyasaye wuwo ni omulayi kulaliwa tawe"
        },
        {
            "chapter": 20,
            "verse": 132,
            "text": "Ne lomesia Abandu bobo okhulumilila okhulaama Iswala ne otinyilisie omwene hawo, shikhukhusabanga omukabo kwosi kwosi tawe, nefwe khukhukabilanga ne indukho indayi ni khu ulia uli noburi (khu Nyasaye)"
        },
        {
            "chapter": 20,
            "verse": 133,
            "text": "Ne baboola mbu: “shichila shina nalakhwitsila nende eshimanyisio okhurula khu Nyasaye wuwe?” Koo shibiabetselakhwo ebimanyisio ebia habulafu ebili mubitabu biakhale"
        },
        {
            "chapter": 20,
            "verse": 134,
            "text": "Ne khubasishinjia khushinyasio Omurumwa oyo nashili okhwitsa, bakhaboolele mbu: “Ewe Nyasaye wefu, shichila shina nolakhurerera Omurumwa, khwaloonda ebimanyisio bibio, nikhushili okhututuyibwa endi, nende okhunyoola tsisoni"
        },
        {
            "chapter": 20,
            "verse": 135,
            "text": "Boola mbu: “Buli mulala alindanga (omurungo kukwe) kho nakhalinde, muletsa okhumanya ahambi hano mbu ni babu wina abali khunjila ya habwene ne babu wina balunjikha.”"
        },
        {
            "chapter": 21,
            "verse": 1,
            "text": "Okhukhung’asibwa khwabandu khuli ahambi nabo bali mukhung’ang’ala nibalechele"
        },
        {
            "chapter": 21,
            "verse": 2,
            "text": "Ne shikabetselanga amachelo amacheni okhurula khu Nyasaye wabu halali bakawulilanga nibakakholela omubayo"
        },
        {
            "chapter": 21,
            "verse": 3,
            "text": "Emioyo chiabu chakosania, mana bamonyananga balia abamabii mbu: “uno niwina halali ni Omundusa shinga enywe, koo mwitsanga khubolosi nanyu nimulola?”"
        },
        {
            "chapter": 21,
            "verse": 4,
            "text": "Yaboola mbu: “Nyasaye wanje yamanya akaboolungwa mwikhulu nende khushialo naye ni omuwulili umumanyi muno.”"
        },
        {
            "chapter": 21,
            "verse": 5,
            "text": "Halali (abakhayi) baboola mbu: “ (aka aboolanga ako) ni amalooro katsokaana, halali akakasinjia omwene, ye ni omwimbi, kho akhurererekhwo eshimanyisio shingala Abarumwa aba ambeli.’’"
        },
        {
            "chapter": 21,
            "verse": 6,
            "text": "Ne abalaasubila abali imbeli wabu okhurula buli mulukongo khwabasishia. Koo kho bano balasuubila"
        },
        {
            "chapter": 21,
            "verse": 7,
            "text": "Ne shikhwaruma imbeli wuwo halali abasatsa bakhwafimbulilanga, kho rebee Abandu betsulilanga nikali mbu shimumanyile tawe"
        },
        {
            "chapter": 21,
            "verse": 8,
            "text": "Ne shikhwabakholela (Abarumwa abo) emibili chilalia ebilibwa tawe ne shibali nibamenya tsinyanga tsiosi tawe"
        },
        {
            "chapter": 21,
            "verse": 9,
            "text": "Mana nikhubakholela toto indache yabu, mananikhubahabinanendeabakhwachama, ne nikhusishia ababura eshichelo"
        },
        {
            "chapter": 21,
            "verse": 10,
            "text": "Toto khwabeshilia eshitabu eshilimwo ametsulisio kenyu. Koo shimuparangakhwo tawe"
        },
        {
            "chapter": 21,
            "verse": 11,
            "text": "Ne ni tsingongo tsinga etsiakhwanyasia etsiali nitsikholanga amabii, mana nikhuloonga inyuma wabu Abandu bandi"
        },
        {
            "chapter": 21,
            "verse": 12,
            "text": "Ne olwa balola eshinyasio shiefu, mana hawo nibachaka okhwilukha"
        },
        {
            "chapter": 21,
            "verse": 13,
            "text": "Mulelukha tawe, kalukhe khubwokholo bwenyu, nende mubimenyo bienyu khomunyoole okhureebwa"
        },
        {
            "chapter": 21,
            "verse": 14,
            "text": "Baboola mbu: “abaane toto efwe khwali abamabii.”"
        },
        {
            "chapter": 21,
            "verse": 15,
            "text": "Ne nibatsililila okhulila khwabu okho okhula shingala khwabakhola shinga babererwe basimile (bafwile)"
        },
        {
            "chapter": 21,
            "verse": 16,
            "text": "Ne nishikhwalonga likulu nende eshialo nende ebili hakari wabio khumubayo tawe"
        },
        {
            "chapter": 21,
            "verse": 17,
            "text": "Nekhwenyanga\tokhukhola omubayo, khwakhekholele efwe abeene, (sikhwakhabarere hakari tawe) toto khubetsanga abakholanga omubayo"
        },
        {
            "chapter": 21,
            "verse": 18,
            "text": "Halali khusukunanga abwatoto khububeyi mana nibufunaka (obubeyi obo) niburulaho, ne toto muli nende eshinyasio eshilulu shibalindanga khukamuboolanga kano"
        },
        {
            "chapter": 21,
            "verse": 19,
            "text": "Ne ni ebibie bioosi bili mwikulu nende khushialo, ne abali ewuwe shibafuranga okhumulaama nohomba shibachonyanga tawe"
        },
        {
            "chapter": 21,
            "verse": 20,
            "text": "Bamwitsominjia eshilo neshitere ne shibachonyanga tawe"
        },
        {
            "chapter": 21,
            "verse": 21,
            "text": "Nohomba banyoola Abanyasaye khushialo abalamusinjia"
        },
        {
            "chapter": 21,
            "verse": 22,
            "text": "Abanyasaye bandi babetsangamwo (mwikulu nende khushilalo) abalali Nyasaye tawe toto hawo (likulu nende eshialo) biakhabiyile. Ne oluyali lwoosi ni lwa Nyasaye, Omwami we shisaala (Arsh) ali ehale nende akabamuboolangakhwo ako"
        },
        {
            "chapter": 21,
            "verse": 23,
            "text": "Shareebungwa akakholanga tawe nabo balirebwa"
        },
        {
            "chapter": 21,
            "verse": 24,
            "text": "Nohomba bekholela Abanyasaye bandi abalali Nyasaye tawe? Boola mbu; “Rere ebifune bienyu, kano ni ametsulisio ka bano abali halala ninasi, nende ametsulisio khu balia abali inyuma wanje” Halali abaanji mubo shibamanyile obwatieli tawe, kho mana shibakabukulilangamwo oluchendo tawe"
        },
        {
            "chapter": 21,
            "verse": 25,
            "text": "Ne shikwarumakhwo Omurumwa yesiyesi imbeli wuwo halali khwamufimbulila mbu: “ abulaho ulaamwa halali esie, kho munaame”"
        },
        {
            "chapter": 21,
            "verse": 26,
            "text": "Ne (abakhayi) baboola mbu: “Nyasaye omunji wetsimbabaasi ali nende Omwana” obutwenufu nobubwe, halali ni Abasumba aboluyali"
        },
        {
            "chapter": 21,
            "verse": 27,
            "text": "Shibamuranjililangakhwo khulikhuwa tawe, nabo bakholanga amalomesio keke"
        },
        {
            "chapter": 21,
            "verse": 28,
            "text": "Amanyile akali imbeli wabu nende inyuma wabu, neshibasabilanga halali ulia wa Nyasaye achamile, nabo behotselesinjia khulwa okhumuria"
        },
        {
            "chapter": 21,
            "verse": 29,
            "text": "Ne ulia uboola mubo mbu: “esie endi Nyasaye owulali Ye,” Kho oyo khwitsa okhumurunga Jahannamu- ne endio nolwakhurunganga abamabii"
        },
        {
            "chapter": 21,
            "verse": 30,
            "text": "Ko shibalolangakhwo abakhayi mbu likulu nende eshialo biali biatilana, mana nikhubikabukhasia, ne nikhukhola okhurula khumatsi buli eshindu okhuba eshilamu, kho mana shibakhasuubilanga"
        },
        {
            "chapter": 21,
            "verse": 31,
            "text": "Ne nikhura khwiloba ebikulu kho (liloba) lilababeyiabeyia tawe, ne nikhuramwo tsinjila, khobanyoole okhulunjikha"
        },
        {
            "chapter": 21,
            "verse": 32,
            "text": "Ne nikhukhola likulu okhuba eshitsafu eshialindwa, halali bo babulilanga oluchendo ebimanyisio bibie"
        },
        {
            "chapter": 21,
            "verse": 33,
            "text": "Naye niye owaloonga eshilo nende eshitere nende eliuba nende omwesi, bioosi bibenganga khulunyaali lwabotokhana nibimwitsoomia"
        },
        {
            "chapter": 21,
            "verse": 34,
            "text": "Nafu shikhwakholelakhwo Omundu yesiyesi imbeli wuwo okhumenya tsinyanga tsiosi tawe, kho koo ewe nofwa kho nabo nibo balimenya tsinyanga tsiosi"
        },
        {
            "chapter": 21,
            "verse": 35,
            "text": "Buli Omundu alipila lifwa, nekhulabatema khumabii nende amalayi, ne khwifwe niwa mwesi mulikalusibwa"
        },
        {
            "chapter": 21,
            "verse": 36,
            "text": "Ne abakhayi nibakhulola shibakhukholelanga eshindu tawe halali omubayo, mbu: “Koo uno niye uboolanga khubanyasaye benyu (khububii)?” Ne bo nibo abakhayanga Nyasaye wetsimbabaasi"
        },
        {
            "chapter": 21,
            "verse": 37,
            "text": "Omundu yalongwa nende libaa lwokhuyungubala. Hambi hano nditsa okhubechesia ebimanyisio bianje khomulayungubasia tawe"
        },
        {
            "chapter": 21,
            "verse": 38,
            "text": "Ne baboolanga mbu: “akabakhulakanga kano kaliba lina? toto nimuli mbu muboolanga akatoto?”"
        },
        {
            "chapter": 21,
            "verse": 39,
            "text": "Abakhayi bamanyagakhwo ebise biabalikhaywa okhwikalila omulilo khu bweni bwabu kata nende khumikongo chiabu, neshibalikhoonywa tawe"
        },
        {
            "chapter": 21,
            "verse": 40,
            "text": "Ne kuliboolela mapwoka, baliliibwa ing’anga nebaling’ang’asibwa neshibalinyala okhukukalusia tawe, ne shibalihebwa obwiyangu tawe"
        },
        {
            "chapter": 21,
            "verse": 41,
            "text": "Netoto Abarumwa imbeli wuwo bakholelwa omubayo, kho balia abakholanga omubayo mubo kalibanyoola kalia akabakholelanga omubayo"
        },
        {
            "chapter": 21,
            "verse": 42,
            "text": "Boola mbu: “Niwina unyala okhubalinda eshilo nende eshitere okhurulana nende (eshinyasio esha) Owetsimbabaasi?” Halali bo okhwitsulila Nyasaye wabu kababulila oluchendo"
        },
        {
            "chapter": 21,
            "verse": 43,
            "text": "Koo, bali nende Abanyasaye babalindanga abalali efwe? Shibanyala okhwikhonya abene tawe (Abanyasaye abo) Ne shibalilindwa ninafu tawe. (nikhwenya okhubasandia)"
        },
        {
            "chapter": 21,
            "verse": 44,
            "text": "Halali khwelesia obwokholo bano nende bapapa babu, okhuula obulamu bwabu niburambiya, khu ako. Ne koo, shibalolangakhwo mbu efwe khutilanga liloba liabu nikhututuyia tsimbeka tsialio? Kho koo, bo nibo balishila"
        },
        {
            "chapter": 21,
            "verse": 45,
            "text": "Boola mbu: “Esie ebekanyilisinjia khubufimbuli. Ne Abatimbe shibawulilanga omulango nibekanyilisibwa tawe.”"
        },
        {
            "chapter": 21,
            "verse": 46,
            "text": "Ne batilungwa nende eshikhupo shilala butswa shie shinyasio shia Nyasaye wuwo, toto bakhaboolele mbu: “Eee baane efwe, toto khubeele Abandu ababii.”"
        },
        {
            "chapter": 21,
            "verse": 47,
            "text": "Nafu khuliraho ebichelo biobuleng’afu inyanga yeyindukho, ne Omundu yesiyesi shalikholelwa obubii kata hatiti tawe, kata likhuwa elo nilili nende obusiro obutiti shinga olufwa lwa khardal,(olufwa lwelitoto) nafu khuyela okhuba abamanyi bokhubala"
        },
        {
            "chapter": 21,
            "verse": 48,
            "text": "Netoto khwahelesia Musa nende Haruni eshiawukhasia nende obulafu nende amebaalo khubalia baria Nyasaye"
        },
        {
            "chapter": 21,
            "verse": 49,
            "text": "Balia baritsanga Nyasaye wabu khukefisile, ne bo khandi baritsanga inyanga yeyindukho"
        },
        {
            "chapter": 21,
            "verse": 50,
            "text": "Ne buno ni obwitsulisio bwetsimbabaasi obwakhwabeshilia.\tKho\tenywe mubwikananga"
        },
        {
            "chapter": 21,
            "verse": 51,
            "text": "Netoto khwahelesia Ibrahim obulunjifu bubwe khale awo, nekhwali khwamumanya muno"
        },
        {
            "chapter": 21,
            "verse": 52,
            "text": "Olwa yaboolela Samwana nende Abandu bebe mbu: “Ni shina ebifwanani bino ebia mwikhalilanga ebise biosi (okhubilama)?”"
        },
        {
            "chapter": 21,
            "verse": 53,
            "text": "Nibaboola mbu: “ khwanyoola bapapa befu nibabilamanga.(kho mana fwesi khubilamanga).”"
        },
        {
            "chapter": 21,
            "verse": 54,
            "text": "Naboola mbu: “Toto enywe nende basenywe mwali mubukori obuli habulafu.”"
        },
        {
            "chapter": 21,
            "verse": 55,
            "text": "Nibaboola mbu: “Koo okhwitsile khubwatoto nohomba oli mubalia bakholanga emibayo?”"
        },
        {
            "chapter": 21,
            "verse": 56,
            "text": "Naboola mbu:”(shikali kario tawe) halali Nyasaye wenyu ni ulia omwene likulu nende eshialo neniye owabiloonga. Nasi endi mulala khubaloli bakano.”"
        },
        {
            "chapter": 21,
            "verse": 57,
            "text": "Ne nditsuba khu Nyasaye mbu nditsa okhukhola eshifwanga khu ebifwanani bienyu bino nimwakhamala okhufutarira okhutsia"
        },
        {
            "chapter": 21,
            "verse": 58,
            "text": "Mana nabitonyatonya ebitonye halali eshifwanani eshikhongo shiabu kho banyoole okhushikalushila"
        },
        {
            "chapter": 21,
            "verse": 59,
            "text": "Baboola mbu: “Niwina okholele kano khubanyasaye befu? Toto uno ali mubandu bamabii muno.”"
        },
        {
            "chapter": 21,
            "verse": 60,
            "text": "Nibaboola mbu: “Khuwulile Omusiani mulala nabarumbulanga. Alangwa mbu Ibrahim.”"
        },
        {
            "chapter": 21,
            "verse": 61,
            "text": "Nibaboola mbu: “Nakhamumurere imbeli mutsimoni tsia Abandu, banyoole okhwilolela.”"
        },
        {
            "chapter": 21,
            "verse": 62,
            "text": "Nibaboola mbu: “Koo; newe ukholele ori Abanyasaye befu ewe Ibrahim?”"
        },
        {
            "chapter": 21,
            "verse": 63,
            "text": "Naboola mbu: “Tawe, halali ukholele ni omukhongo wabu oyo, kho mubareebe toto nikali mbu banyala okhulomaloma.”"
        },
        {
            "chapter": 21,
            "verse": 64,
            "text": "Nibekalushila abeene, nibaboola mbu; ‘Toto enywe muli Abandu bamabii.”"
        },
        {
            "chapter": 21,
            "verse": 65,
            "text": "Mana nibenamia emirwe chiabu, (nibaboola mbu;) toto wamanya mbu bino shibilomalomanga tawe.”"
        },
        {
            "chapter": 21,
            "verse": 66,
            "text": "Naboola mbu: “Koo mulaamanga habundu wa Nyasaye ebilabakhoonya shiosi shiosi nohomba okhubakhola obubii tawe?”"
        },
        {
            "chapter": 21,
            "verse": 67,
            "text": "Ooh (eshifimbwa murwe) khwinywe nendu ebiamulaamanga habundu wa Nyasaye, koo shimuparangakhwo"
        },
        {
            "chapter": 21,
            "verse": 68,
            "text": "Nibaboola mbu: “Mumusambe mumulilo ne muhabine Abanyasaye benyu, toto nimuli abokhukhola likhuwa.”"
        },
        {
            "chapter": 21,
            "verse": 69,
            "text": "Khwaboola mbu: “ Ewe omulilo, ba omunyifu nomulembe khu Ibrahimu.”"
        },
        {
            "chapter": 21,
            "verse": 70,
            "text": "Ne bamwenyela amabii, mana nikhubakhola nibaba nibo bokhunyoola obusishi"
        },
        {
            "chapter": 21,
            "verse": 71,
            "text": "Ne nikhumuhabina ye nende Luti nikhubayila khuliloba aliakhwaramwo tsimbabaasi, shichila ebiloonje. (sham)"
        },
        {
            "chapter": 21,
            "verse": 72,
            "text": "Mana nikhumuhelesia Is-haka(okhuba omwana wuwe) nende Yaqub okhuba omwitsukhulu, ne boosi nikhubakhola okhuba abalayi"
        },
        {
            "chapter": 21,
            "verse": 73,
            "text": "Nenikhubakhola okhuba abemilisi abemililanga khulikhuwa liefu, ne nikhubafimbulila okhukhola amalayi, nende okhulumilila okhulaama nende okhurusia eshihanwa. Ne bali abehotselefu khwifwe"
        },
        {
            "chapter": 21,
            "verse": 74,
            "text": "Ne luti nikhumuhelesia oburuchi nende obumanyi, ne nikhumuhabina okhurulana khulukongo olwakholanga amabii , toto bo bali Abandu ababii, abafunachi bamalako"
        },
        {
            "chapter": 21,
            "verse": 75,
            "text": "Ne nikhumwinjisia mutsimbabasi tsiefu, toto ye yali mubakholi bamalayi"
        },
        {
            "chapter": 21,
            "verse": 76,
            "text": "Ne Nuhu alwoyalanga imbeli awo nafu nikhumufuchilila, nikhumuhabina ye nende Abandu bebe khubutinyu obukhongo"
        },
        {
            "chapter": 21,
            "verse": 77,
            "text": "Mana nikhumuhabina khubandu bayingasia ebimanyisio biefu. Toto abo bali Abandu ababii mana nikhubasishia boosi"
        },
        {
            "chapter": 21,
            "verse": 78,
            "text": "Nende Daudi nende Suleiman , olwa benya okhukhalaka eshina okhulondokhana nende omukunda , olwa balisiamwo tsimbusi tsiabandu eshilo, nafu mubukhalachi bwabu obo khwali abaloli"
        },
        {
            "chapter": 21,
            "verse": 79,
            "text": "Nikhumanyia Suleiman (okhushila omukofu wuwe Daudi.) Nebuli mulala wabu nikhumuhelesia obukhalachi bweshina, nende obumanyi. Ne nikhukhola Daudi nende tsingulu okhuba nende oburechelefu khwifwe, halala nende amayoni okhumwitsoomia (Nyasaye) ne endio nilwakhwakhola"
        },
        {
            "chapter": 21,
            "verse": 80,
            "text": "Ne nikhwechesia Daudi okhukasia tsingubo tsienyu tsieliyie, kho tsibalinde okhurulana nende obulwani bwenyu. koo enywe shimuli bakhupa orio tawe"
        },
        {
            "chapter": 21,
            "verse": 81,
            "text": "Ne Suleiman (nikhukhola) omuyeka kweyimbumbuyeka\tokhumuwulila kuwutsanga khukhulomesia khukhwe khushialo eshiakhwaramwo tsimbabaasi, nafu nefwe abamanyi babuli eshindu"
        },
        {
            "chapter": 21,
            "verse": 82,
            "text": "Ne nikhumukholela amashetani akeyibilanga munyanza okhumurerera ebisole(lulu), nebamukholelanga emilimo chindi chilali echo , ne efwe khwali abalindi babu"
        },
        {
            "chapter": 21,
            "verse": 83,
            "text": "Ne Ayubu olwayalanga Nyasaye wuwe mbu: “toto esie obunyakhani bwandiila, ne ewe newe eweshisa muno umalayo.”"
        },
        {
            "chapter": 21,
            "verse": 84,
            "text": "Mana\tnikhumuwulila nenikhumuhiniliaho obunyakhani bubwe, ne nikhumuhelesia Abandu bebe nende shingabo halala, tsimbabaasi okhurula kwifwe ne obwitsulisio khubilonje bioosi"
        },
        {
            "chapter": 21,
            "verse": 85,
            "text": "Ne Ismail nende Idris nende Dhilkifl boosi bali mubesumilisi"
        },
        {
            "chapter": 21,
            "verse": 86,
            "text": "Ne nikhubenjisia mutsimbabaasi tsiefu , toto abo bali mubandu abalayi"
        },
        {
            "chapter": 21,
            "verse": 87,
            "text": "Ne Dhanun (Yunus) olwayarula nasinyishe naparanga mbu shikhulamunyala tawe, mana nalaanga mushiilima mbu: “ Abulaho Nyasaye wundi tawe owulali ewe, toto esie embeele mubandu ababii.”"
        },
        {
            "chapter": 21,
            "verse": 88,
            "text": "Mana nikhumufuchilila ne nikhumuhabina khushibeela esho. Ne endio nilwakhuhabinanga Abasuubili. tawe"
        },
        {
            "chapter": 21,
            "verse": 89,
            "text": "Ne Zakaria olwayalaanga Nyasaye wuwe mbu: “ Nyasaye wanje olandekha sienyene tawe newe omulayi wokhuhelesia.”"
        },
        {
            "chapter": 21,
            "verse": 90,
            "text": "Mana nikhumufuchilila nenikhumuhelesia Yahya nenikhumukasilia omukhaye wuwe, toto abo bali abangu bokhukhola amalayi. Ne bakhusabanga khubwikombi nende oburi, ne bali abehotselefu khwifwe"
        },
        {
            "chapter": 21,
            "verse": 91,
            "text": "Ne Omukhasi welinda omubili kukwe, mana nikhuramwo omwoyo kwefu nikhumukhola ye nende Omwana wuwe okhuba eshilolelo khushialo"
        },
        {
            "chapter": 21,
            "verse": 92,
            "text": "Toto omukanda kwenyu kuno ni omukanda mulala, nasi nesie Nyasaye wenyu (mulala) kho munaame"
        },
        {
            "chapter": 21,
            "verse": 93,
            "text": "Nabo nibafunaka hakari wabu likhuwa liabu lino (nibakabukhana) boosi balikalukha khwifwe"
        },
        {
            "chapter": 21,
            "verse": 94,
            "text": "Ne ulakhola ebikhole ebilayi naye nali omusuubili obukhalabani bubwe shibulikhaywa tawe. Ne toto efwe khumuhandichilanga"
        },
        {
            "chapter": 21,
            "verse": 95,
            "text": "Ne kamala okhukanibwa mbu, olukongo lwakhwasishia mbu bo shibalikalukha tawe"
        },
        {
            "chapter": 21,
            "verse": 96,
            "text": "Okhuula shingala Yajuji nende Maajuji balilekhulwa , nebalikholomokha okhurula buli khutsingulu. ( awo indukho ilibayulile)"
        },
        {
            "chapter": 21,
            "verse": 97,
            "text": "Ne indache yatoto olwayiliula, awo niwo wetsimonitsiabakhayitsilikandaala, baliboola mbu: “abaane … khwali mubukoyani khukano, ne toto khwali Abandu ababii.”"
        },
        {
            "chapter": 21,
            "verse": 98,
            "text": "Toto enywe ebiamulaamanga ebilali Nyasaye, mulitsikhwi tsiomulilo kwa Jahannam, toto enywe mulikwinjilamwo"
        },
        {
            "chapter": 21,
            "verse": 99,
            "text": "Abo babetsanga aba Nyasaye shibakhenjilemwo (jahanam) tawe, nabo balikhalamwo tsinyanga tsiosi"
        },
        {
            "chapter": 21,
            "verse": 100,
            "text": "Eliabu omo abo balibasa bokhupa obuyoka, ne shibaliwulila (elibahotselesia)"
        },
        {
            "chapter": 21,
            "verse": 101,
            "text": "Toto balia bolulayi lwefu luliulila, abo baliba ahale ninakwo. (omulilo kwa Jahannam)"
        },
        {
            "chapter": 21,
            "verse": 102,
            "text": "Shibaliwulila okhupupuchila khwakwo tawe, nabo balinyoola akemioyo chiabu chikoomba tsinyanga tsiosi"
        },
        {
            "chapter": 21,
            "verse": 103,
            "text": "Shibalibeelela okhurulana nende omuresio omukhongo kulia tawe, ne Abamalaika balibabukanila nibababoolela mbu: “ino niyo inyanga yenyu eyamwalakungwa”"
        },
        {
            "chapter": 21,
            "verse": 104,
            "text": "Inyanga yakhufuumba likulu shingala khufumbanga tsimbapulo tsiahandikwakhwo. Shingala khwabaloonga olwokhuranga khulibakalusia khandi endio, ni indakano ili khwifwe, toto efwe ni bokhukhola"
        },
        {
            "chapter": 21,
            "verse": 105,
            "text": "Ne toto khwahandika muzaburi nikhumalile okhuhandika khulubao olwalindwa (lawhul mahfoodh) mbu: “ liloba lino lilibukulwa (lilichelamwa) nende Abasumba banje abalayi"
        },
        {
            "chapter": 21,
            "verse": 106,
            "text": "Toto mukano khulimwo nende amachelo khubandu balaamanga Nyasaye"
        },
        {
            "chapter": 21,
            "verse": 107,
            "text": "Ne shikhwakhuruma halali obe tsimbabaasi khubandu boosi"
        },
        {
            "chapter": 21,
            "verse": 108,
            "text": "Boola: “esie toto efimbulilungwa mbu Nyasaye wenyu ni Nyasaye mulala butwsa, kho enywe mumalile okhuba abeesilamu"
        },
        {
            "chapter": 21,
            "verse": 109,
            "text": "Ne nibaloba, boola mbu: “ oboosiliye obulayi ne engorerwe nikali ahambi nohomba nikali ehale kalia akamulakungwa.”"
        },
        {
            "chapter": 21,
            "verse": 110,
            "text": "Toto ye amanyile likhuwa elia habulafu ne amanyile akamufisanga"
        },
        {
            "chapter": 21,
            "verse": 111,
            "text": "Ne engorerwe kano nikakhaba amatemo khwinywe nohomba obwokholo khubise ebititi"
        },
        {
            "chapter": 21,
            "verse": 112,
            "text": "Ne boola mbu: “ Nyasaye wanje busia khubwatoto,” ne Nyasaye wefu niye wetsimbabaasi , Owusabungwa obukhoonyi khu ako kamuboolanga.”"
        },
        {
            "chapter": 22,
            "verse": 1,
            "text": "Enywe Abandu murie Nyasaye toto omuseso kweyinyanga yeyindukho ni likhuwa likhongo"
        },
        {
            "chapter": 22,
            "verse": 2,
            "text": "Inyanga yamuliyilola (indukho eyo) buli omukhasi ununia aliibilila Omwana wanuninjia, ne buli uli inda ilirula, ne olilola Abandu shinga bameelele nabo nibalameelele tawe halali eshinyasio shia Nyasaye nishio shili eshilulu"
        },
        {
            "chapter": 22,
            "verse": 3,
            "text": "Ne Mubandu balimwo bayingananga khu Nyasaye nibabula obumanyi, ne baloondanga buli shetani omukhayi"
        },
        {
            "chapter": 22,
            "verse": 4,
            "text": "(Shetani oyo) yalachilwa mbu yesiyesi umukhola okhuba omwitsa , toto ye alamukosia ne alamulunjisia khushinyasio shiomulilo omululu"
        },
        {
            "chapter": 22,
            "verse": 5,
            "text": "Enywe Abandu ni muli mubukanakani okhulondokhana nende okhulamusibwa (kho muhenje shingala khwabalonga) toto efwe khwabaloonga okhurula khwiloba (papa wefu Adam) mana nikhubaloonga okhurulana nende amatsi kolwibulo mana (nikhubalonga) mwaba amalika mana nibiba eshitonye shieyinyama shilonjekhanga nende shilalonjekhanga tawe, kho khunyoole okhubeenosilia nafu khwikhasinjia mutsimbeleshelo eshiakhwenya okhula ebise biashio, mana nibamurusiamwo nimuli Abana , mana okhula mube abakhongo. Ne mwinywe baliho bafwitsanga, nemwinywe baliho bosibungwa khulubaka lwokhusakhula okhula bakorwe okhumanya mubumanyi shiosishiosi nabeelenje omumanyi. Ne olola liloba nilihotselesie tsi, ne olwa khuliishilinjia amatsi hekelu walio lisakasinjia nilikhusia nende okhumesia buli imbia yomumela omulayi"
        },
        {
            "chapter": 22,
            "verse": 6,
            "text": "Endio nilwokhuba mbu Nyasaye niwatoto, ne toto mbuYe alamusinjia abafu. Ne mbu Ye nomunyali wabuli eshindu"
        },
        {
            "chapter": 22,
            "verse": 7,
            "text": "Ne mbu toto indukho ilitsa, obukanakani bubulaho tawe, netoto mbu Nyasaye alilamusia abali mubilindwa"
        },
        {
            "chapter": 22,
            "verse": 8,
            "text": "Ne mubandu baliho abayingananga khu Nyasaye nibabula obumanyi tawe, nohomba obulunjifu nohomba eshitabu shiobulafu"
        },
        {
            "chapter": 22,
            "verse": 9,
            "text": "Abashukhasinjia amakosi kabu khulwokhukosia Abandu khunjila ya Nyasaye balinyoola khushialo eshinyasio, ne khulitisia shiamulala wabu inyanga yeyinduukho eshinyasio shiomulilo"
        },
        {
            "chapter": 22,
            "verse": 10,
            "text": "Kano nilwokhuba akemikhono chiabu chiaranjilisia netoto mbu Nyasaye shakholelanga Abasumba bebe obubii tawe"
        },
        {
            "chapter": 22,
            "verse": 11,
            "text": "Ne Mubandu baliho balaamanga Nyasaye khundulo, obulayi nibumuulila abukumakhwo, ne obutinyu nibumunyoola akalukhana khubweni bubwe, yatiba khushialo nende mwikulu, okho nikho okhutiba okhwa habulafu"
        },
        {
            "chapter": 22,
            "verse": 12,
            "text": "Alamanga ebilali Nyasaye ebilakhamukhola eshindu tawe nohomba okhumukhoonya tawe, obo nibo obukori buli ehale muno"
        },
        {
            "chapter": 22,
            "verse": 13,
            "text": "Alaamanga balia khubwatoto bwene, abokhubiyilwa khwabu khuli ahambi, okhushila okhukasilibwa khwabu, toto ni abalindi ababii po ne ni abetsa ababii muno"
        },
        {
            "chapter": 22,
            "verse": 14,
            "text": "Toto Nyasaye alinjisia balia abasuubila mana nibakhola amalayi mwikulu owemikunda chiburanga hasi wachio emialo. Toto Nyasaye akholanga shiayenya"
        },
        {
            "chapter": 22,
            "verse": 15,
            "text": "Ulia uparanga mbu Nyasaye shalimuhabina (Omurumwa wuwe tawe) khushialo nende mwikulu, awo aboye omukoye hekulu, mana yemiche mana alolekhwo ebifwanga bibie nibiyiniaho kalia kamusinyisiyie"
        },
        {
            "chapter": 22,
            "verse": 16,
            "text": "Ne endi nilwakhwayishia (Ikurani) tsinyaali tsinoosia amakhuwa kali habulafu, ne toto Nyasaye alunjisinjia owayenya"
        },
        {
            "chapter": 22,
            "verse": 17,
            "text": "Toto balia abasuubila nende balia Abayahudi , nende Abasabai, nende Abakiristo, nende Abajusi nende abatsokaasia Nyasaye, toto Nyasaye alibusia hakari wabu inyanga yeyindukho, toto Nyasaye nomuloli wabuli eshindu"
        },
        {
            "chapter": 22,
            "verse": 18,
            "text": "Koo shololangakhwo mbu binamilanga Nyasaye buli shili mwikulu nende khushialo, nende eliuba nende omwesi nende tsing’ining’ini nende tsingulu nende emisala nende tsisolo nende abaanji mubandu? Ne abaanji bakhoyeshela eshinyasio. Ne ulia wa Nyasaye atutuyia abulaho umuhelesia eshiribwa. Toto Nyasaye akholanga shingala yenya"
        },
        {
            "chapter": 22,
            "verse": 19,
            "text": "Babili bano bafunanilanga shichila Nyasaye wabu. Kho balia bakhaya balitetelwa tsingubo tsiomulilo, ne baliyombolwa hekulu we mirwe chiabu amatsi karabachilanga"
        },
        {
            "chapter": 22,
            "verse": 20,
            "text": "Khumatsi ako, kalisalulusia ebili munda mwabu nende likhoba liomubili kwabu lioosi"
        },
        {
            "chapter": 22,
            "verse": 21,
            "text": "Ne balinyoola tsindabushi tsiebichuma"
        },
        {
            "chapter": 22,
            "verse": 22,
            "text": "Buli olwabalienya okhurulamwo shichila obululu balikalusibwa mwo butswa 22. , baliboolelwa mbu: “ mupile eshinyasio shiokhuyia”"
        },
        {
            "chapter": 22,
            "verse": 23,
            "text": "Toto Nyasaye alinjisia balia abasuubila mana nibakhola amalayi mumikunda chiburanga hasi wachio amatsi. Balifwalamwo ebirone biokhumikhono ebie idhahabu nende ebisole (lulu) ne ebifwalo biabu biliba bia hariri.(ebirerere bimesamesa)"
        },
        {
            "chapter": 22,
            "verse": 24,
            "text": "Ne balilunjisibwa okhutsia khumakhuwa amalayi, ne balilunjisibwa khunjila ya ulia witsoomibungwa"
        },
        {
            "chapter": 22,
            "verse": 25,
            "text": "Toto balia bakhaya mana nibekalila (Abandi) khunjila ya Nyasaye nende omusikiti kwoluyali, okwakhwakhola Abandu boosi okhuba nashilala, khubalia bekhalangamwo nende abandi, ne buli yesiyesi ulienya okhukholamwo obukori nende obubii khulimuhelesia eshinyasio shiwumisinjia"
        },
        {
            "chapter": 22,
            "verse": 26,
            "text": "Ne (yitsulila) olwa khwekhasia Ibrahim habunduweyinzuilia, mananikhumuboolela mbu: “ olanzokasiakhwo nende shiosi shiosi tawe ne otswenule inzu yanje khulwa balia bayibotokhananga nende balia benamanga nende okhusujuda (baretsanga obweni bwabu hasi)"
        },
        {
            "chapter": 22,
            "verse": 27,
            "text": "Ne nikhumuboolela mbu : “ osaalanie likhuwa mubaandu okhulondokhana nende likhuwa lia Hijja balakhwitsila nibachenda ne abaandi nibali hekulu weyisolo yang’aya (khumachong’e kokhunjila) nibeetsa okhurula khunjila eyahale"
        },
        {
            "chapter": 22,
            "verse": 28,
            "text": "Khobanyoole okhwilolela obukhonyi bwabu, ne khobamete okhwitsulila elira lia Nyasaye, mutsinyanga tsimanyikhane , khulwa kalia akabakabile, natso netsisolo tsiebilenje bine, nemulie khutsisolo etso ne mulisie ulia ulikhubusandi omutakha"
        },
        {
            "chapter": 22,
            "verse": 29,
            "text": "Mana boosie ebibii biabu , mana bakhole akabalakana nende Nyasaye mumioyo chiabu, ne babotokhane inzu yakhale (al Kaaba)"
        },
        {
            "chapter": 22,
            "verse": 30,
            "text": "Ne endio nilwakali, ne ulia uhetsanga oluyali ebindu bioluyali ebia Nyasaye , obo nobulayi khuye khu Nyasaye wuwe. Ne mufuchililwa okhulia tsisolo halali tsilia etsia musoomelungwa (mukurani) khomana mwire ehale nende eshifwolo shiebifwanani ne mwire ehale nende amakhuwa kobuchishi"
        },
        {
            "chapter": 22,
            "verse": 31,
            "text": "Mwitswenushile khu Nyasaye okhubula okhumutsokasia. Ne ulia utsokasinjia Nyasaye alishinga ukwile okhurula hekulu, mana amayoni nikamupusula yemwene, nohomba omuyaka nikumusukuna habundu ehale"
        },
        {
            "chapter": 22,
            "verse": 32,
            "text": "Ne ni endio olwa uhetsanga oluyali ebilolelo bia Nyasaye, elo nilikhuwa liokhuria Nyasaye mumioyo"
        },
        {
            "chapter": 22,
            "verse": 33,
            "text": "Ne (mutsisolo etso) mulimo nende obukhoonyi bwenyu okhula ebise bimanyikhane, ne habundu wokhubisinzila (ebiayo ebo) ni khunzu yakhale ilia"
        },
        {
            "chapter": 22,
            "verse": 34,
            "text": "Ne buli omukanda khwakukasilia habundu wokhusinzila owemilukha, kho lirumbulwe elira lia Nyasaye khubia abakabile mutsisolo etso etsia makulu kane. Mana Nyasaye wenyu nimulala butswa, mwihotselesie khuye. Ne suubisia abehotselefu"
        },
        {
            "chapter": 22,
            "verse": 35,
            "text": "Balia olwa Nyasaye narumbulwa emioyo chiabu chirenganga, ne besumilisinjia khukabanyoolanga,\tnebalumililanga okhulaama, ne khubilia ebiakhubakabile bahininjia eshihanwa"
        },
        {
            "chapter": 22,
            "verse": 36,
            "text": "Ne tsingamia ( tsing’ombe nende tsimbusi nende amakoondi keshihanwa) khwabakholela okhuba ebimanyisio bia Nyasaye , khubio mulimwo nende obulayi obunji. Kho murumbule elira lia Nyasaye olwa biemanga olunyaali (okhusinzwa) ne olwa bikwitsanga nolubafu, mulie khubio ne mulisie abakhayi basabanga nende balia babeyabeyanga nibalasaba tawe. Ne endio nilwakhwabakholela Abandu okhubawulila kho munyoole okhupa orio"
        },
        {
            "chapter": 22,
            "verse": 37,
            "text": "Tsinyama tsiatsio shitsiloolela Nyasaye tawe, nohomba amatsayi katsio, halali oburi bwenyu khu Nyasaye nibo bulamuulila. Ne endio nilwayabakwalasilia khomunyoole okhumwitsoomia khulwa okhubalunjisia khuno. Ne suubisia abakholi bamalayi"
        },
        {
            "chapter": 22,
            "verse": 38,
            "text": "Toto Nyasaye alindanga balia basuubila , toto Nyasaye shiyachama buli ulia omukhobi , owulakhupanga orio tawe"
        },
        {
            "chapter": 22,
            "verse": 39,
            "text": "Basubulwa okhulwana balia abakhuyungwa shichilabo baranjilwe. Ne toto Nyasaye niwobunyali bwokhubakhoonya"
        },
        {
            "chapter": 22,
            "verse": 40,
            "text": "Balia barusibwa mutsinzu tsiabu munjila ilali yatoto, mbushichila boboolele mbu: “ Omulesi wefu ni Nyasaye” akhayanga okhulinda Abandu abandi mubo khubandi , toto amahekalu kakhafunakwe nende amakanisa nende tsinzu tsiamalaamo nende emisikiti chirumbulungwamwo elira lia Nyasaye muno. Toto Nyasaye alakhoonya ulia umukhoonya. Toto Nyasaye niwa amani muno Omushili"
        },
        {
            "chapter": 22,
            "verse": 41,
            "text": "Balia olwakhubatinyisia khushialo balumilila okhulaama, nende okhurusia eshihanwa, ne balomesia okhukhola amalayi ne bakania okhukhola amabii, ne amakalushilo kamakhuwa koosi kali khu Nyasaye"
        },
        {
            "chapter": 22,
            "verse": 42,
            "text": "Ne nibakhuyingasia bamala okhuyingasibwa imbeli wuwo Abandu ba Nuhu nende A’d nende Thsamud"
        },
        {
            "chapter": 22,
            "verse": 43,
            "text": "Nende Abandu ba Ibrahim nende Abandu ba lut"
        },
        {
            "chapter": 22,
            "verse": 44,
            "text": "Nende Abandu ba Madyana , ne Musa yesi yayingasibwa, mana nehelesia abakhayi ebise mana nebara mumukhono. Kho eshinyasio shianje shiali shirie"
        },
        {
            "chapter": 22,
            "verse": 45,
            "text": "Ne nitsingongo tsinga tsiakhwasishia, etsiakholanga amabii, mana ebitsafu biabu nibibakwakho, nende amatikho ka amaatsi (ebisima) kalekhwa nende tsinzu tsiesichikha"
        },
        {
            "chapter": 22,
            "verse": 46,
            "text": "Koo shibachendangakhwo khushialo tawe , khobanyoole emioyo chiokhuparira, nohomba amarwi kokhuwulilila? Toto tsimoni shitsiwofulanga tawe halali emioyo, chili mubilifu nicho chiwofulanga"
        },
        {
            "chapter": 22,
            "verse": 47,
            "text": "Ne bakhuyungubasinjia mbu orere eshinyasio, halali Nyasaye shalafunaka indache yiyie tawe. Ne toto inyanga ewa Nyasaye wuwo ili shinga emika iyelefu shingala enywe mubalanga"
        },
        {
            "chapter": 22,
            "verse": 48,
            "text": "Ne tsingongo tsinga tsiandahelesia ebise, natsio nitsikholanga amabii, mana netsira mumukhono, ne ewanje niwo amakalushilo"
        },
        {
            "chapter": 22,
            "verse": 49,
            "text": "Boola mbu: “enywe Abandu esie endisa omwikanyilisi wenyu owahabulafu”"
        },
        {
            "chapter": 22,
            "verse": 50,
            "text": "Kho balia basuubila mana nibakhola ebikhole ebilayi balinyoola obulesheli nende omukabo kweshiroonyo"
        },
        {
            "chapter": 22,
            "verse": 51,
            "text": "Ne balia betinyinjia okhuyingasia ebimanyisio biefu abo nibo Abandu bomumulilo"
        },
        {
            "chapter": 22,
            "verse": 52,
            "text": "Ne shikhwarumakhwo imbeli wuwo Omurumwa owahelesibwa eshitabu nohomba Omurumwa owulahelesibwa eshitabu, halali olwa asoma, shetani eretsanga obutswatswani mumasomo ako. Halali Nyasaye arusinjia akashetani aretsangamwo, mana Nyasaye atinyisinjia tsinyaali tsitsie , ne Nyasaye ni Owaamani owamachesi muno"
        },
        {
            "chapter": 22,
            "verse": 53,
            "text": "Kho akhole kalia akashetani aretsangamwo okhuba amatemo khubalia abali nende obulwale mumioyo chiabu, nende balia abemioyo chiabu chioma. 22. Netoto abamabii bali mubukabukhani obwahale"
        },
        {
            "chapter": 22,
            "verse": 54,
            "text": "Ne mbu khobamanye balia abahebwa obumanyi mbu ni obwatoto okhurula khu Nyasaye wuwo ne babusuubile. Ne khulwa okhwihotselesia khuye emioyo chiabu. Ne toto Nyasaye niye ulunjisinjia balia abasuubila khunjila ingololofu"
        },
        {
            "chapter": 22,
            "verse": 55,
            "text": "Ne abakhayi balatsilila okhuba nende eshibeyibeyi khulwa elo(liawetsa nalio) okhuula shinga indukho iliboolela nohomba ibetsele inyanga ingumba, ibula obulayi bwosi bwosi"
        },
        {
            "chapter": 22,
            "verse": 56,
            "text": "Obwami inyanga eyo buliba obwa Nyasaye, alibusia hakari wabu, kho balia basubila mana nibakhola ebikhole ebilayi baliba mumikunda chobwokholo"
        },
        {
            "chapter": 22,
            "verse": 57,
            "text": "Ne balia bakhaya mana nibayingasia ebimanyisio biefu abo baliba nende eshinyasio shietsisoni"
        },
        {
            "chapter": 22,
            "verse": 58,
            "text": "Ne balia bawuya shichila idini ya Nyasaye mana niberwa nohomba nibafwa, toto Nyasaye alibakabila omukabo omulayi, toto Nyasaye ni omulayi umalayo mubakabi boosi"
        },
        {
            "chapter": 22,
            "verse": 59,
            "text": "Alibenjisia habundu wabalichama. Ne toto Nyasaye ni omumanyi omwihotselefu muno"
        },
        {
            "chapter": 22,
            "verse": 60,
            "text": "Ne ni endio, ne ulia urunga likhobo okhulondokhana shinga okholelwe obubii, mana khandi nakholelwa obubii toto awo Nyasaye alamuhabina . Toto Nyasaye ni Omunji weshileshelo neni Omunji wobulesheli"
        },
        {
            "chapter": 22,
            "verse": 61,
            "text": "Endio nilwokhuba mbu Nyasaye yenjisinjia eshilo mushitere ne yenjisinjia eshitere mushilo, ne toto Nyasye ni Omuwulili po Owokhulola muno"
        },
        {
            "chapter": 22,
            "verse": 62,
            "text": "Ne endio mbu toto Nyasye niye owatoto, ne mbu bia balaamanga bilali Nyasaye nibio ebilali biatoto, ne toto Nyasaye niye owehekulu omukhongo"
        },
        {
            "chapter": 22,
            "verse": 63,
            "text": "Shololanga mbu Nyasaye yeshinjia amatsi okhurula hekulu, mana liloba nilikalukhana okhuba obukondo bwobunyasi, toto Nyasaye ni omwihotselefu owokhumanya muno"
        },
        {
            "chapter": 22,
            "verse": 64,
            "text": "Ni ebibie biosi bili mwikulu nende khushialo, toto Nyasaye niye omuyinda owokhwitsoomibwa muno"
        },
        {
            "chapter": 22,
            "verse": 65,
            "text": "Koo shololangakhwo mbu Nyasaye yabakwalasilia ebili khushialo nende ebininwa olwabiburanga munyanza khubuchami bubwe, ne yatililila likulu okhukhaya okhukwa khuliloba, halali khubuchami bubwe. Toto Nyasaye niwetsimbabaasi nende obukoosia muno khubandu"
        },
        {
            "chapter": 22,
            "verse": 66,
            "text": "Ye niye owabahelesia obulamu, mana nabafwisia , mana khandi alibalamusia, toto Omundu ni omukhayi owamalayi muno"
        },
        {
            "chapter": 22,
            "verse": 67,
            "text": "Buli omukanda khwakukholela emilukha chakwo echiakutilanga. Kho balashilana ninawe mulikhuwa lino tawe, ne langa khunjila ya Nyasaye wuw.o – toto ewe oli khunjila ingololofu"
        },
        {
            "chapter": 22,
            "verse": 68,
            "text": "Ne nibatsililila okhuyingana ninawe boola mbu: “ Nyasaye amanyile muno kamukholanga.”"
        },
        {
            "chapter": 22,
            "verse": 69,
            "text": "Nyasaye alibusia hakari wenyu inyanga yeyindukho khu kalia koosi akamukabukhananga"
        },
        {
            "chapter": 22,
            "verse": 70,
            "text": "Shomanyilekhwo mbu Nyasaye amanyile akali mwikulu nende mushialo? Toto ako kali mushitabu. Toto ako khu Nyasaye ni amaangu"
        },
        {
            "chapter": 22,
            "verse": 71,
            "text": "Ne balamanga habundu wa Nyasaye ebia Nyasaye aleshiliakhwo omunwa, nende ebia babula obumanyi khubio. Ne ababii balibula ubakhoonya"
        },
        {
            "chapter": 22,
            "verse": 72,
            "text": "Ne nibasomelwa tsinyaali tsiefu tsili habulafu , olalola obweni bwabakhayi 22. nibwechesia obusinyifu. Bakhaba ahambi okhutsunushila balia ababasomelanga tsinyali tsiefu etso. Koo! ebaboolelekho amabii muno okhushila ako? Ni omulilo ,Nyasaye yarecheshela balia abakhaya, ne ni amakalushilo amabii muno"
        },
        {
            "chapter": 22,
            "verse": 73,
            "text": "Enywe Abandu! mukhupilwa amachelasio kho murechelesie. Toto balia abamulamanga habundu wa Nyasaye shibanyala okhuloonga kata isi tawe, kata nibebuusia khulikhuwa elo, ne kata isi nibanuula eshindu shibanyala okhuyinuula tawe, ni omuteshele muno ukhaabanga nende ukhaabungwa"
        },
        {
            "chapter": 22,
            "verse": 74,
            "text": "Shibahelesinjia Nyasaye oluyali shingala kenyekhana tawe. Toto Nyasaye ni wa Amaani Owokhushila"
        },
        {
            "chapter": 22,
            "verse": 75,
            "text": "Nyasaye alobolanga Abarumwa Mubamalaika nende Mubandu, toto Nyasaye niwokhuwulila muno owokhulola po"
        },
        {
            "chapter": 22,
            "verse": 76,
            "text": "Amanyile akali imbeli wabu nende akali inyuma wabu, ne ni ewa Nyasaye amakhuwa koosi kalikalusibwa"
        },
        {
            "chapter": 22,
            "verse": 77,
            "text": "Enywe abasuubila mwiname nimufumama nemulaame Nyasaye wenyu Omulesi ne mukhole amalayi, mwakhaba murio mwanyoola okhubura"
        },
        {
            "chapter": 22,
            "verse": 78,
            "text": "Ne mukhalabanile idini ya Nyasaye shingala kenyekhana. Ye niye owabawulila , ne shiyabahelesia amakhuwa mudini amasiro tawe. Emilukha chia papa wenyu Ibrahim niye wabalanga Abasalamu khale awo, nende mukurani muno mwesi mwalangwamo murio, kho Omurumwa abe omuloli khwinywe nanyu mube abaloli khubandu. Mana mulumilile okhulaama ne murusie eshihanwa, ne mutilane halala shichila Nyasaye. Ye niye Omwami wenyu. Ne ni Omwami omulayi uli arie uno! Ne ni omukhoonyi omulayi uli arie"
        },
        {
            "chapter": 23,
            "verse": 1,
            "text": "Toto Abasuubili bamala okhubura"
        },
        {
            "chapter": 23,
            "verse": 2,
            "text": "Balia abehotselesinjia mukhulaama khwabu"
        },
        {
            "chapter": 23,
            "verse": 3,
            "text": "Nende Balia aberetsanga ehale nende amakhuwa kabulamwo oluchendo"
        },
        {
            "chapter": 23,
            "verse": 4,
            "text": "Nende Balia abarusinjia eshihanwa (izakaa)"
        },
        {
            "chapter": 23,
            "verse": 5,
            "text": "Nende Balia abalindanga ebiekenyi biabu"
        },
        {
            "chapter": 23,
            "verse": 6,
            "text": "Halali khubakhasi babu nohomba balia abemikhono chiabu emilunji chiatila, kho abo shibafunanibwa tawe"
        },
        {
            "chapter": 23,
            "verse": 7,
            "text": "Ne ulia wenya kalali kano tawe abo nibo babura eshichelo"
        },
        {
            "chapter": 23,
            "verse": 8,
            "text": "Nende balia bahenganga obwisikwa nende indakano yabu"
        },
        {
            "chapter": 23,
            "verse": 9,
            "text": "Nende balia balumiililanga khumalaamo kabu (iswala)"
        },
        {
            "chapter": 23,
            "verse": 10,
            "text": "Abo nibo balichelama. (balibukula)"
        },
        {
            "chapter": 23,
            "verse": 11,
            "text": "Nibo abalichelama Firdaus mwikulu balimenyamwo tsinyanga tsiosi"
        },
        {
            "chapter": 23,
            "verse": 12,
            "text": "Ne toto khwaloonga Omundu okhurulana nende liloba"
        },
        {
            "chapter": 23,
            "verse": 13,
            "text": "Mana nikhumulonga okhurulana nende amatsi kolwibulo, akarebwa akakwanile okhuba"
        },
        {
            "chapter": 23,
            "verse": 14,
            "text": "Mana nikhukalonga okhuba lilika, mana nikhulonga lilika okhuba shinga eshitonye shieyinyama, mana nikhulonga eshitonye shieyinyama okhubamwo ebikumba, mana nikhubifunikha ibikumba inyama, mana nikhumukhola okhuba eshilonje shindi. Niwoluyali muno Nyasaye Omulonji Omulayi muno umalayo"
        },
        {
            "chapter": 23,
            "verse": 15,
            "text": "Mana toto enywe imbeli wakano mulifwa"
        },
        {
            "chapter": 23,
            "verse": 16,
            "text": "Mana toto enywe mulilamusibwa inyanga yeyindukho"
        },
        {
            "chapter": 23,
            "verse": 17,
            "text": "Ne toto khwalonga hekulu wenyu tsinjila saba, ne efwe shikhwali ebebilila eshilonje shiosi shiosi tawe"
        },
        {
            "chapter": 23,
            "verse": 18,
            "text": "Ne khweshia amatsi kayelele okhurula\tmwikulu\tmana nikhukawotselesia khwiloba, ne toto efwe khuli nende obunyali bwokhukayiniaho"
        },
        {
            "chapter": 23,
            "verse": 19,
            "text": "Khu amatsi ako nikhubamesilia emikunda chietsitende nende tsizabibu, munyoolangamwo ebiamo ebinji biamulitsanga"
        },
        {
            "chapter": 23,
            "verse": 20,
            "text": "Nende omusala kurulanga khushikulu shia Sinai kurusinjia amafura okhuba kokhutongwamwo khubalia"
        },
        {
            "chapter": 23,
            "verse": 21,
            "text": "Ne toto mutsisolo mulimwo nende ameeko, khubanywesinjia khubilia bili mutsinda tsiatsio, ne munyoolangamwo obukhoonyi obunji ne etsindimwo mutsiliitsanga"
        },
        {
            "chapter": 23,
            "verse": 22,
            "text": "Ne hekulu watsio nende khubwaro muchingungwa"
        },
        {
            "chapter": 23,
            "verse": 23,
            "text": "Netoto khwaruma Nuhu khubandu bebe, mana naboola mbu; “Enywe Abandu banje mulaame Nyasaye mubula Nyasaye wundi owulali Ye tawe, kho shimuritsangakhwo tawe"
        },
        {
            "chapter": 23,
            "verse": 24,
            "text": "Mana omukanda kwabakhongo babakhayi nikuboola mbu; “ uno shini shiosishiosi tawe halali omundu shinga enywe, yenyanga okhwikhola omulayi khwinywe, ne Nyasaye yenyanga(okhubechesia) yakheshiye Abamalaika efwe shikhwawulilakhwo kano khubakofu befu bakhale tawe"
        },
        {
            "chapter": 23,
            "verse": 25,
            "text": "Uno Shali shiosi shiosi tawe halali ni Omundu uli nende lilalu. Mumulindilile butswa hatiti"
        },
        {
            "chapter": 23,
            "verse": 26,
            "text": "(Nuhu) naboola mbu; “Nyasaye wanje habine toto bano bamalile okhukhaya”"
        },
        {
            "chapter": 23,
            "verse": 27,
            "text": "Mana nikhumufimbulila mbu; “Kasia eliaro, embeli wetsimoni tsiefu nende obufimbuli kho olwa likhuwa liefu liliula,(eshialo nishitsula amatsi) awo winjisie buli tsimbia tsibili tsibili. Nende Abandu bobo halali ulia owelikhuwa lilie liamala okhubura, mbu oyo yakhasishe, kho olaboola ninasi khubalia abakholela obubii emioyo chiabu tawe. Toto abo balasishibwa.’’"
        },
        {
            "chapter": 23,
            "verse": 28,
            "text": "Ne olwa witsa okhunyoola obwihotselefu ewe nende abali halala ninawe mubwaro obo, boola mbu; “oluyali lwosi ni lwa Nyasaye owakhuhabina efwe okhurulana nende Abandu abonooni”"
        },
        {
            "chapter": 23,
            "verse": 29,
            "text": "Ne boola mbu “Nyasaye wanje, unzishie habundu wetsimbabaasi toto ewe newe omulayi muno wokhwishia.”"
        },
        {
            "chapter": 23,
            "verse": 30,
            "text": "Toto mukano khulinende ameeko amakhongo, ne toto efwe khwali bokhubakholela amatemo"
        },
        {
            "chapter": 23,
            "verse": 31,
            "text": "Mana nikhurera inyuma wabu Abandu bandi"
        },
        {
            "chapter": 23,
            "verse": 32,
            "text": "Mana nikhubarumila Abarumwa okhurula mubo, okhubaboolela mbu; “mulaame Nyasaye, mubula Nyasaye wundi owulali ye tawe, shimuritsangakhwo tawe?”"
        },
        {
            "chapter": 23,
            "verse": 33,
            "text": "Mana omukanda kwabakhongo babakhayi okwakhaya nikuyingasia omukhung’ano kweyindukho, mana nikhubayindiasia khubulamu bwo khushialo, baboola mbu; “Uno shini shiosishiosi tawe halali ni Omundu shinga enywe, elitsanga ebiamulitsanga, ne anywetsanga ebia munywetsanga.”"
        },
        {
            "chapter": 23,
            "verse": 34,
            "text": "Ne nimuloonda Omundu butswa shinga enywe, mulaba musishile"
        },
        {
            "chapter": 23,
            "verse": 35,
            "text": "Abalakanga mbu nimumalile okhufwa nimubeele liloba nende ebikumba, mbu mulilamusibwa"
        },
        {
            "chapter": 23,
            "verse": 36,
            "text": "Shikanyalikhana tawe , shikanyalikhana tawe, akamulakungwa ako"
        },
        {
            "chapter": 23,
            "verse": 37,
            "text": "Toto buno ni obulamu bwo khushialo, khufwitsanga nekhumenyanga,\tne\tefwe shikhulilamusibwa tawe"
        },
        {
            "chapter": 23,
            "verse": 38,
            "text": "Toto uno ni Omundu wachishilasa Nyasaye obubeyi ne efwe shikhumusuubila tawe"
        },
        {
            "chapter": 23,
            "verse": 39,
            "text": "Yaboola mbu; “Nyasaye wanje habine khukabayingasiyie"
        },
        {
            "chapter": 23,
            "verse": 40,
            "text": "Naboola mbu; “Ahambi hano betsa okhwiyitsulisia.”"
        },
        {
            "chapter": 23,
            "verse": 41,
            "text": "Mana oluyoka nilubabukula khubwatoto mana nikhubakhola shinga amakokha kabenganga khumatsi, nibakorera ehale Abandu ababii"
        },
        {
            "chapter": 23,
            "verse": 42,
            "text": "Mana nikhurera inyuma wabu Abandu bandi"
        },
        {
            "chapter": 23,
            "verse": 43,
            "text": "Ne kubulao omukanda kunyala okhuranjilisia indukho yakwo nohomba okhusitia imbeli"
        },
        {
            "chapter": 23,
            "verse": 44,
            "text": "Mana nikhuruma Abarumwa befu, mulala inyuma wowundi. Buli omukanda shingala Omurumwa wabu yaboolela bamuyingasia. Nikhubalondiakho abandi mubo khubandi, mana nikhubakholela okhuba tsingano. Bakorera ehale Abandu balasuubilanga"
        },
        {
            "chapter": 23,
            "verse": 45,
            "text": "Mana nikhuruma Musa nende Omusiani wabu Haruni halala nende ebimanyisio biefu, nende ebifune bili habulafu"
        },
        {
            "chapter": 23,
            "verse": 46,
            "text": "Khwamuruma khu Firauni nende Abandu baye abakhongo, halali bo nibelola nibaba Abandu abafuuru"
        },
        {
            "chapter": 23,
            "verse": 47,
            "text": "Nibaboola mbu; “Khusuubile Abandu babili bano balisa shinga efwe, ne Abandu babu ni Abasumba befu?”"
        },
        {
            "chapter": 23,
            "verse": 48,
            "text": "Mana nibabayingasia mana nibaba mubalia abasikha"
        },
        {
            "chapter": 23,
            "verse": 49,
            "text": "Ne toto khwahelesia Musa eshitabo mbu bakhaba bario banyoola okhulunjikha"
        },
        {
            "chapter": 23,
            "verse": 50,
            "text": "Ne nikhukhola Omwana wa Mariamu nende nyina wuwe okhuba eshimanyisio, ne nikhubahelesia amelushilo, habundu achingukha hali nende obwihotselefu nende tsisebele tsia amatsi"
        },
        {
            "chapter": 23,
            "verse": 51,
            "text": "Enywe Abarumwalieebilibwaebilayi ne mukhole amalayi, toto esie endi Omumanyi muno khukamukholanga"
        },
        {
            "chapter": 23,
            "verse": 52,
            "text": "“Ne toto omukanda kwenyu kuno ni omukanda mulala, nasi esie endi Nyasaye wenyu omulesi , kho muurie”"
        },
        {
            "chapter": 23,
            "verse": 53,
            "text": "Mana nibabusia hakari wabu likhuwa lino tsimbeka tsikabukhane. Buli omukanda nikusangalila akakuli ninakwo"
        },
        {
            "chapter": 23,
            "verse": 54,
            "text": "Kho baleshesa mubukoyani bwabu okhula shinga ebise biula"
        },
        {
            "chapter": 23,
            "verse": 55,
            "text": "Baparanga mbu bilia ebiakhubahelesinjia Omwandu nende Abana"
        },
        {
            "chapter": 23,
            "verse": 56,
            "text": "Nibio bakhubaranjilisinjia khubulayi, halali abeene shibamanyile tawe"
        },
        {
            "chapter": 23,
            "verse": 57,
            "text": "Toto balia behotselesinjia khulwa okhuria Nyasaye wabu Omulesi"
        },
        {
            "chapter": 23,
            "verse": 58,
            "text": "Nende balia abasuubilanga ebimanyisio bia Nyasaye wabu Omulesi"
        },
        {
            "chapter": 23,
            "verse": 59,
            "text": "Nende balia abalatsokaasinjia Nyasaye wabu tawe"
        },
        {
            "chapter": 23,
            "verse": 60,
            "text": "Nende balia barusinjia abiabahebwa, emioyo chiabu nichiririre mbu balikalukha ewa Nyasaye wabu Omulesi"
        },
        {
            "chapter": 23,
            "verse": 61,
            "text": "Abo nibo abanguyilanga amakhuwa amalayi, ne nibo bakaranjililanga"
        },
        {
            "chapter": 23,
            "verse": 62,
            "text": "Nafu shikhutukhanga Omundu akaalanyala tawe, ne khuli nende eshitabo eshiboolanga katoto, nabo shibalikholelwa obubii tawe"
        },
        {
            "chapter": 23,
            "verse": 63,
            "text": "Halali emioyo chiabu chili mubukoyano nende ako, ne bali nende ebikhole biabakholanga ebilali ebo (ebia Abandu abalayi bakholanga)"
        },
        {
            "chapter": 23,
            "verse": 64,
            "text": "Okhula shinga khwitsa okhutila balia bali mubwokholo mubo, awo niwo wabalitsa okhulilikana"
        },
        {
            "chapter": 23,
            "verse": 65,
            "text": "“Mulalilikana Nyangayino tawe, toto enywe shimulaona okhurulana ninafu tawe”"
        },
        {
            "chapter": 23,
            "verse": 66,
            "text": "Toto mwasomelungwa tsinyaali tsianje, halali enywe mwakalushilanga inyuma nebisisilo bienyu"
        },
        {
            "chapter": 23,
            "verse": 67,
            "text": "Nimwilola , nimuyilomalomakhwo eshilo (khu Ikurani) nimulechele"
        },
        {
            "chapter": 23,
            "verse": 68,
            "text": "Koo!\tShibaparangakhwo amakhuwa (akayetsa nako Omurumwa Muhammad) Nohomba kabetsela akaletsela bapapa babu beyimbeli"
        },
        {
            "chapter": 23,
            "verse": 69,
            "text": "Nohomba shibamanya Omurumwa wabu tawe khomana nishichila nibamuyingasinjia"
        },
        {
            "chapter": 23,
            "verse": 70,
            "text": "Nohomba baboolanga mbu; “(Omurumwa uno) ni omulalu? Halali yabetsela khubwatoto, ne abaanji mubo obwatoto bwabasinya"
        },
        {
            "chapter": 23,
            "verse": 71,
            "text": "Ne obwatoto mulondanga obwikombi bwabu, likulu nende eshialo biakhabiyile nende ebilimwo biosi, Halali khwabarerera ametsulisio kabu, halali bo nende ametsulisio kabu beretsanga ehale"
        },
        {
            "chapter": 23,
            "verse": 72,
            "text": "Nohomba abasabanga omurungo? Halali omurungo kwa Nyasaye wuwo nikwo omulayi, ne niye Omukabi omulayi muno umalayo"
        },
        {
            "chapter": 23,
            "verse": 73,
            "text": "Ne toto ewe obalanganga khunjila ingolofu"
        },
        {
            "chapter": 23,
            "verse": 74,
            "text": "Ne toto balia balasuubilanga mwikulu tawe beretsanga ehale nende injila eyo"
        },
        {
            "chapter": 23,
            "verse": 75,
            "text": "Ne kata khubabeelanga tsimbabaasi mana khubarusilia obutinyu bwabali ninabo, bakhatsililile mubukori bwabu, nibakoyanile"
        },
        {
            "chapter": 23,
            "verse": 76,
            "text": "Ne toto khwabahelesia eshinyasio (Eshilulu) halali shibakalushila Nyasaye wabu tawe, nohomba shibehotselesia tawe"
        },
        {
            "chapter": 23,
            "verse": 77,
            "text": "Okhula shingala khwabekulila omuliango kweshinyasio eshilulu, awo niwo Abandu bawesiakho omwoyo"
        },
        {
            "chapter": 23,
            "verse": 78,
            "text": "Ne ye niye owabalonjela amarwi nende tsimoni nende emioyo, ne matiti muno akamukhupanga orio"
        },
        {
            "chapter": 23,
            "verse": 79,
            "text": "Naye niye owabaswania khushialo ne ni ewuwe amulikhung’asibwa"
        },
        {
            "chapter": 23,
            "verse": 80,
            "text": "Ye niye uhelesinjia obulamu nende okhufwisia, ne amakalukhano keshilo nende eshitere ni akeke, koo shimumanyakhwo tawe"
        },
        {
            "chapter": 23,
            "verse": 81,
            "text": "Halali baboolanga shingala Abandu bali imbeli baboolanga"
        },
        {
            "chapter": 23,
            "verse": 82,
            "text": "Baboolanga mbu; “Koo olwakhuliba nikhufwile mana nikhuli liloba nende ebikumba, mbu khokhulilamusibwa?”"
        },
        {
            "chapter": 23,
            "verse": 83,
            "text": "Toto khwalakwa kano nende bapapa befu bakhale, kano nitsingano tsiakhale butswa"
        },
        {
            "chapter": 23,
            "verse": 84,
            "text": "Boola; “Liloba nende ebilimwo biosi nibiawina toto nikali mbu mumanyile”"
        },
        {
            "chapter": 23,
            "verse": 85,
            "text": "Balaboola mbu; “Ni bia Nyasaye” boola: “koo shimwitsulilangakhwo tawe.”"
        },
        {
            "chapter": 23,
            "verse": 86,
            "text": "Boola ni wina Omwami Omulesi wa makulu saba nende Omwami Omulesi weshisaala eshikhongo"
        },
        {
            "chapter": 23,
            "verse": 87,
            "text": "Balaboola mbu; “Ni bia Nyasaye” Boola; “ kho koo shimuritsanga tawe?”"
        },
        {
            "chapter": 23,
            "verse": 88,
            "text": "Boola; “ni wina womumukhono kukwe bulimwo obwami bwa buli eshindu naye niye ulindanga, nesishilindungwa eshia alenyele tawe, toto nimumanyile (mumbolelekhwo)"
        },
        {
            "chapter": 23,
            "verse": 89,
            "text": "Balaboola mbu: “obunyali obo nibwa Nyasaye,” khoboola mbu; “Kho mukatibungwa murie"
        },
        {
            "chapter": 23,
            "verse": 90,
            "text": "Khubarerere obwatoto halali toto abo ni ababeyi"
        },
        {
            "chapter": 23,
            "verse": 91,
            "text": "Nyasaye abula Omwana yesiyesi , nohomba abulao Nyasaye wundi halala ninaye tawe. Kabetsanga kario buli Nyasaye yakhabukule eshiayaloonga ne abandi mubo bakhashilile abandi, toto Nyasaye ali ehale nende okhufumia khwabamufuminjia okho"
        },
        {
            "chapter": 23,
            "verse": 92,
            "text": "Omumanyi wakefisile nende akali habulafu, ne ali hekulu muno, khukabalia bamutsokasinjia halala ninaye"
        },
        {
            "chapter": 23,
            "verse": 93,
            "text": "Boola; “Nyasaye wanje ni unzechesia eshinyasio eshiabalakungwa"
        },
        {
            "chapter": 23,
            "verse": 94,
            "text": "Nyasaye wanje Omulesi olasaasia halala nende Abandu ababii abo tawe"
        },
        {
            "chapter": 23,
            "verse": 95,
            "text": "Netoto efwe okhukhwechesia akakhwalaka khuli abamanyala"
        },
        {
            "chapter": 23,
            "verse": 96,
            "text": "Ikalila amabii khukhukhola amalayi efwe khumanyile muno akababoolanga"
        },
        {
            "chapter": 23,
            "verse": 97,
            "text": "Ne boola mbu; “Nyasaye wanje Omulesi ndilinda khwiwe okhurulana nende eshibeyibeyi shia Mashetani.”"
        },
        {
            "chapter": 23,
            "verse": 98,
            "text": "Ne ndiliinda khwiwe Nyasaye wanje Omulesi kalasitakhwo tawe"
        },
        {
            "chapter": 23,
            "verse": 99,
            "text": "Okhuula Olwa lifwa liulila mulala wabu aboola mbu; “Nyasaye wanje ngalusia khushialo.”"
        },
        {
            "chapter": 23,
            "verse": 100,
            "text": "Ndakhaba endio ndakhola amalayi\tkandalekha(Abamalaika balimukalusia mbu) Shikari kario tawe, ni likhuwa butswa lialomalomanga ye mwene, ne imbeli wabu khuli nende obulamu bwemakombe okhula inyanga yokhulamusibwa"
        },
        {
            "chapter": 23,
            "verse": 101,
            "text": "Olwa olwika lulikhupwa owo olwikho shilulibaho inyanga eyo tawe, ne shibalireebana tawe"
        },
        {
            "chapter": 23,
            "verse": 102,
            "text": "Kho balia abamalayi kabu kaliba amasiro abo nibo balibura"
        },
        {
            "chapter": 23,
            "verse": 103,
            "text": "Ne balia abamalayi kabu kaliba amangu, abo betibia abeene, ne baliikhala mumulilo tsinyanga tsiosi"
        },
        {
            "chapter": 23,
            "verse": 104,
            "text": "Omulilo kulinyibulula obweni bwabu, nabo baliyenyelamwo ameno khukhunyakhana"
        },
        {
            "chapter": 23,
            "verse": 105,
            "text": "Koo! Tsinyali tsianje shimwasomelungwa\tnanyu nimutsiyingasia"
        },
        {
            "chapter": 23,
            "verse": 106,
            "text": "Baliboola mbu; “Nyasaye wefu Omulesi, obubii bwefu bwakhuyinga muno, mana nikhuba Abandu abakori"
        },
        {
            "chapter": 23,
            "verse": 107,
            "text": "Nyasaye wefu Omulesi khurusie mumulilo kuno,(okhukalusie khushialo khukhole amalayi,) nenikhukalulishila khandi khulaba ababii"
        },
        {
            "chapter": 23,
            "verse": 108,
            "text": "Aliboola mbu; “Nyiremwo tsi!! Nemulalomialomia tawe.”"
        },
        {
            "chapter": 23,
            "verse": 109,
            "text": "Toto omukanda kwaliwo kwabasumba banje, kwaboolanga mbu; “Nyasaye wefu khusuubile, kho khuleshele ebionono biefu, ne okhubeele tsimbabaasi nawe newe owetsimbabaasi okhushila boosi.”"
        },
        {
            "chapter": 23,
            "verse": 110,
            "text": "Mana nimubakholela omachayo, mana okhula shinga babakoyania okhunzitsulila, nemwabatsekhanga"
        },
        {
            "chapter": 23,
            "verse": 111,
            "text": "Toto esie abarunjile inyanga yino khulwa okhwifwila khwabu, abo nibo abalibura"
        },
        {
            "chapter": 23,
            "verse": 112,
            "text": "Aliboola mbu; “Mwekhala ebise biyela birie khushialo, khukhubala khwemika?”"
        },
        {
            "chapter": 23,
            "verse": 113,
            "text": "Baliboola mbu; “khwekhalamwo inyanga ndala nohomba ebise muyinyanga, kho reba balia ababalanga"
        },
        {
            "chapter": 23,
            "verse": 114,
            "text": "Aliboola mbu; “Enywe shimwekhalamwo halali ebise bititi butswa, mumanyakhwo!.”"
        },
        {
            "chapter": 23,
            "verse": 115,
            "text": "Koo! Muparanga mbu khwabaloonga eshikhaya butswa, ne mbu enywe shimulikalusibwa khwifwe tawe"
        },
        {
            "chapter": 23,
            "verse": 116,
            "text": "Niwoluyali Nyasaye Omwami watoto, abulaho ulaamungwa khubwatoto halali Ye, Nyasaye weshisaala shioluyali"
        },
        {
            "chapter": 23,
            "verse": 117,
            "text": "Ne ulia ulaamanga halala nende Nyasaye, nyasaye wundi, ye abula eshifune okhukhola ario, ne toto isabu yiyie ili khu Nyasaye wuwe Omulesi. netoto abakhayi shibalibura tawe"
        },
        {
            "chapter": 23,
            "verse": 118,
            "text": "Ne boola mbu; “Nyasaye wanje! Leshela ne obeele tsimbabaasi, newe toto Omulayi wababeeli betsimbabaasi"
        },
        {
            "chapter": 24,
            "verse": 1,
            "text": "(Ino) ni Isura eyakhweshia. Nenikhulachilamwo (amakhuwa amanji). Nikhwishiamwo tsinyaali tsinoosinjia , mwakhaba murio mwanyoola okhwitsulila"
        },
        {
            "chapter": 24,
            "verse": 2,
            "text": "Omuyeyi omukhasi nende Omuyeyi omusatsa, mubakhupe buli mulala wabu emisharuti imia. ne mulabalolela eshisa tawe, Khukhubusia lilako lia Nyasaye lino nimuba toto mwasuubila Nyasaye nende inyanga yeyindukho, ne balole eshinyasio shiabu esho omukanda mubasuubili"
        },
        {
            "chapter": 24,
            "verse": 3,
            "text": "Omusatsa omuyeyi (omutseke) shatilananga halali nende Omukhasi omuyeyi(omutseke), nohomba omukhasi omutsokaasi, ne omukhasi omuyeyi shatilananga ninaye tawe halali omusatsa omuyeyi, nohomba omutsokakaasi, ne ako kakaanibwa khubasuubili"
        },
        {
            "chapter": 24,
            "verse": 4,
            "text": "Ne balia bachishilanga abakhasi abatswenufu (mbu bayeyele) mana bakhaye okhureera abaloli bane, mubakhuye emisharuti amakhumi munane, ne obuloli bwabu bulafuchililwa tawe, ne abo nibo aboononi"
        },
        {
            "chapter": 24,
            "verse": 5,
            "text": "Halali balia abasaba eshileshelo inyuma wa ako, mana nibakhola ebikhole ebilayi. Toto Nyasaye ni omunji wobulesheli omunji wetsimbabaasi"
        },
        {
            "chapter": 24,
            "verse": 6,
            "text": "Nebalia abachishilanga abakhasi babu ne nibabula abaloli halali bo abeene, kho awo obuloli bwamulala wabu bulaba okhurusia obuloli mara khane, khukhwitsuba khu Nyasaye, mbu toto ye ali mubaboolanga obwatieli"
        },
        {
            "chapter": 24,
            "verse": 7,
            "text": "Ne olwa kharano yetsube mbu eshilaamo shia Nyasaye shibe khuye nikali mbu ali mubabeyi"
        },
        {
            "chapter": 24,
            "verse": 8,
            "text": "Ne (omukhasi) eshinyasio shilamurulakhwo khulwa okhurusia obuloli mara khane khulwa okhwitsuba khu Nyasaye mbu (omusatsa uno) ali mubalia baboolanga obubeyi"
        },
        {
            "chapter": 24,
            "verse": 9,
            "text": "Ne olwa kharano (yetsube) aboole mbu liruma lia Nyasaye libe khuye (omusatsa wuwe) nali mubalia ababoolanga obwatieli"
        },
        {
            "chapter": 24,
            "verse": 10,
            "text": "Ne bukhayanga okhuba obulayi bwa Nyasaye khwinywe nende tsimbabaasi tsitsie, ne toto Nyasaye ni omuchami Owobulesheli Owamachesi muno"
        },
        {
            "chapter": 24,
            "verse": 11,
            "text": "Toto balia betsa nende obubeyi abo ni omukanda halala ninanyu, ne mulapara mbu ni obubii khwinywe tawe halali ni obulayi khwinywe. Buli mulala wabu alanyoola akayakhola khumabii ako. Ne ulia wetiukha ebuleka ikhongo mubo, alinyoola eshinyasio eshikhongo"
        },
        {
            "chapter": 24,
            "verse": 12,
            "text": "Sichila shina olwamwawulila amakhuwa kano abasatsa nende abakhasi abasuubili nibalapara mumioyo chiabu amalayi tawe, mana baboole mbu; “Buno ni obuchiishi buli habulafu”"
        },
        {
            "chapter": 24,
            "verse": 13,
            "text": "Shichila shina nibalareera abaloli bane? Ne olwabakhaywa okhureera abaloli bane, kho abo imbeli wa Nyasaye nibo ababeyi"
        },
        {
            "chapter": 24,
            "verse": 14,
            "text": "Ne bukhayanga okhuba obulayi bwa Nyasaye khwinywe nende tsimbabaasi tsitsie khushialo nende mwikulu, toto eshinyasio eshikhongo shiakhabanyoolele shichila khukalia akamwiyinjisiemwo"
        },
        {
            "chapter": 24,
            "verse": 15,
            "text": "Olwa mwabukula (obubeyi obo) nende tsinimi tsienyu mana nimuboola nende eminwa chienyu, akamulamanyile, ne mwapara mbu nilikhuwa lititi khane nilili imbeli wa Nyasaye likhongo"
        },
        {
            "chapter": 24,
            "verse": 16,
            "text": "Ne olwa mwawulila mbushina nimulaboola mbu : “ shikhukhoyekhane okhuboola kano tawe, oluyali ni olulwo, buno ni obuchishi obukhongo”"
        },
        {
            "chapter": 24,
            "verse": 17,
            "text": "Nyasaye abachelela mbu mulatemakhwo khandi okhukhola shinga kano tawe, toto nimuba mbu muli Abasuubili"
        },
        {
            "chapter": 24,
            "verse": 18,
            "text": "Ne Nyasaye abenoosilinjia tsinyaali (tsitsie) ne Nyasaye niye Omumanyi Owamachesi muno"
        },
        {
            "chapter": 24,
            "verse": 19,
            "text": "Toto balia abachamanga mbu obubii busaalane khubalia basuubila , balinyoola eshinyasio shiokhuumisia khushialo nende mwikulu . Ne Nyasaye niye umanyile muno ne enywe shimumanyile tawe"
        },
        {
            "chapter": 24,
            "verse": 20,
            "text": "Ne bukhayanga okhuba obulayi bwa Nyasaye khwinywe nende tsimbabaasi tsitsie (obutobela bwakharulilewo obukhongo,) ne toto Nyasaye ni Omwihotselesi Owetsimbabaasi muno"
        },
        {
            "chapter": 24,
            "verse": 21,
            "text": "Enywe Abasuubili mulaloonda amaseenelo ka Shetani tawe, ne ulia uloonda amaseenelo kashetani , toto ye alomesinjia eshifwabi nende amabii, ne bukhayanga okhuba obulayi bwa Nyasaye nende tsimbabaasi tsitsie khwinye , shiyakhatswenulekhwo mwinywe kata mulala tawe, Halali Nyasaye atswenulanga owayenya ne Nyasaye ni omuwulili omumanyi muno"
        },
        {
            "chapter": 24,
            "verse": 22,
            "text": "Ne baletsuba balia abebikhole ebilayi nende balia bali nende obunyali mwinywe okhukhaya okhukhoonya Abekho babu 24. nende Abamanani nende balia bawuya bali khunjila ya Nyasaye, ne baleshele ne bebilile, shimwachamakhwo Nyasaye okhubaleshela tawe? Ne Nyasaye ni Wobulesheli muno Owetsimbabaasi"
        },
        {
            "chapter": 24,
            "verse": 23,
            "text": "Toto balia bachishilanga Abakhasi Abatswenufu abakorerwe (amabii) Abaisilamu,bali nende eshitsubo khushialo nende mwikulu, ne bali nende eshinyasio eshikhongo"
        },
        {
            "chapter": 24,
            "verse": 24,
            "text": "Inyanga yetsinimi tsiabu nende emikhono chiabu nende ibeleenje biabu bilibarusilia obuloli khukalia akabakholanga"
        },
        {
            "chapter": 24,
            "verse": 25,
            "text": "Inyanga eyo Nyasaye alibarunga habwene omurungo kwabu kwatoto, ne balimanya mbu toto Nyasaye niye owa obwatoto buli habulafu"
        },
        {
            "chapter": 24,
            "verse": 26,
            "text": "Abakhasi ababii nibabasatsa ababii, ne Abasatsa ababii nibabakhasi ababii. Ne Abakhasi abalayi nibabasatsa Abalayi, ne Abasatsa abalayi ni babakhasi abalayi, abo bali ehale nende kabasungungwakhwo, abo balinyoola eshileshelo nende omukabo omulayi"
        },
        {
            "chapter": 24,
            "verse": 27,
            "text": "Enywe Abasuubili mulenjila mutsinzu tsilali etsienyu tawe okhuula musabe omunwa kwokhwinjilamwo, ne mubarusilie amashesio abalimwo. Obo ni obulayi khwinywe mwakhaba murio mwetsulila"
        },
        {
            "chapter": 24,
            "verse": 28,
            "text": "Ne nimulanyoolamwo Omundu tawe, mulenjilemwo tawe okhula muchamilwe, ne nimuboolelwa mbu “ kalushe” mukalushe, obo ni obutwenufu khwinywe. Ne Nyasaye amanyile muno akamukholanga"
        },
        {
            "chapter": 24,
            "verse": 29,
            "text": "Shinobubii khwinywe okhwinjila mutsinzu tsilamenyungwamwo tawe (shinga tsihoteli nende amaluka) etsilimwo obukhoonyi bwenyu , ne Nyasaye amanyile akamuretsanga habulafu nende akamufisanga"
        },
        {
            "chapter": 24,
            "verse": 30,
            "text": "Boolela abasuubili abasatsa mbu beenamie tsimoni tsiabu , ne baliinde ebiekenyi biabu, obo ni obutswenufu khubo, toto Nyasaye amanyile koosi akabakholanga"
        },
        {
            "chapter": 24,
            "verse": 31,
            "text": "Ne boolela Abasuubili abakhasi benamie tsimoni tsiabu, ne baliinde ebiekenyi biabu, ne balalolesia emibili chiabu halali bilia ebilolekhanga (obweni nende ebikalamo nende ebisisilo biebilenje) ne babusie ebitambaya biabu okhula khubilifu biabu, ne balalolesia oburone bwabu halali khuBasatsa babu, nohomba Basamwana, nohomba Samwana Abasatsa babu, nohomba Abana babu, nohomba Abana babasatsa babu, nohomba Abasiani babu, nohomba Abanabo musiani wabu, nohomba Abana bomukhana wabu, nohomba abakhasi bashiabwe, nohomba balia bemikhono chiabu emisatsa chiatila, nohomba Abasatsa abakhulundu ababula obwikombi nohomba Abana bashili okhumanya amakhuwa keshiekenyi shiabakhasi . Nebalatuya ebilenje biabu hasi mbu khobimanyikhane ebiabafisile muburone bwabu. Ne musabe eshileshelo mwesi khu Nyasaye enywe Abasuubili mwakhaba murio mwanyoola okhubura"
        },
        {
            "chapter": 24,
            "verse": 32,
            "text": "Mubashe abakhasi bafwilwa mwinywe, nende abalayi mubarumwa benyu, nende Abarumwa abeshikhasi benyu, ne nibali abatakha Nyasaye alabayindiasia khubulayi bubwe, ne Nyasaye ni omuyinda omumanyi muno"
        },
        {
            "chapter": 24,
            "verse": 33,
            "text": "Ne beyikalile nende eshifwabi balia abalanyoola shiokhuteshila okhula shingala Nyasaye alabayindiasia khubulayi bubwe, nebalia benyanga okhuhandichilwa khubalia abemikhono chienyu chieshisatsa mubahandichile nimulola obulayi mubo, ne mubahelesie khumwandu kwa Nyasaye okwayabahelesia ne mulayiika Abarumwa benyu okhukhola amakhuwa kobuyeyi, nibenya okhutong’a abatwenufu khulwa okhukhaba obulamu bwokhushialo ne ulia witsa okhubayiika awo Nyasaye imbeli wokhunichilisibwa khwabu okho ni omuunji wobulesheli omuunji wetsimbabaasi"
        },
        {
            "chapter": 24,
            "verse": 34,
            "text": "Ne toto khwabeshilia tsinyaali tsiobwang’ang’u nende amachelasio khumakhuwa kabalia babura imbeli wenyu, nende amachelo khubalia abaria Nyasaye"
        },
        {
            "chapter": 24,
            "verse": 35,
            "text": "Nyasaye ni obulafu bwomwikulu nende khushialo, obulafu bubwe buli shinga eshichibi (shirebungwa mukari washio itaa.) shilikhwo itaa ili muchumuni, ichumuni ilishinga ing’ining’ini imesanga yashibungwa khumusaala kwetsikhabi kwa zaitun, okulali kwebukwe nohomba kwa mumbo, amafura kakwo kakhaaba okhung’enang’ena nekata omulilo nikushili okhukatiila. Obulafu hekulu wobulafu, Nyasaye alunjisinjia khubulafu bubwe owayenya ne Nyasaye okhupilanga amachelasio khubandu ne Nyasaye ni Omumanyi wabuli eshindu"
        },
        {
            "chapter": 24,
            "verse": 36,
            "text": "Mutsinzu etsia Nyasaye yalomesia tsihebwe oluyali netsirumbulwemwo elira lilie bamwitsoomiemwo itsuli nende ingoloobe"
        },
        {
            "chapter": 24,
            "verse": 37,
            "text": "Abasaatsa balia abeyinganga nohomba okhukusia shikhubatokasinjia okhwitsulila Nyasaye tawe nende okhulumilila okhulaama (iswala). Nende okhurusia eshihanwa (izakaa) baritsanga inyanga yemioyo chilikalukhana nende tsimoni"
        },
        {
            "chapter": 24,
            "verse": 38,
            "text": "Kho Nyasaye wabu anyoole okhubarunga amalayi khukalia akabakhola nende okhubametela khubulayi bubwe ne Nyasaye akabilanga owayenya okhubura eshichelo"
        },
        {
            "chapter": 24,
            "verse": 39,
            "text": "Ne balia bakhaya ebikhole biabu bilishinga amaweruweru, mushialo shiolumila , owobuloo aparambu ni amatsi, nakatsiila shalola shiosishiosi tawe ne balinyoola Nyasaye awo abarunje omurungo kwabu kwa habwene, ne Nyasaye ni Omwangu wokhubala"
        },
        {
            "chapter": 24,
            "verse": 40,
            "text": "Nohomba shinga eshiilima munyanza ya amaatsi amanji akafunikhungwa nende amarunda hekulu wamarunda, ne hekulu khuliwo nende amaleesi eshiilima hekulu weshiilima, narusia omukhono kukwe aba ahambi okhukhaya okhukulola, ne owa Nyasaye alahelesia obulafu shabeetsanga nobulafu tawe"
        },
        {
            "chapter": 24,
            "verse": 41,
            "text": "Koo shololangakhwo mbu bitsoominjia Nyasaye ebili mwikulu nende khushialo nende amayoni olwakafimbulanga tsimbaya tsiako buli bioosi biamanya isaala yiyie, nende injila yokhumwitsoomeliamwo. Ne Nyasaye ni Omumanyi muno khukabakholanga"
        },
        {
            "chapter": 24,
            "verse": 42,
            "text": "Ne ni obwa Nyasaye obwami bwomwikulu nende khushialo ne ewa Nyasaye ni amakalushilo kaboosi"
        },
        {
            "chapter": 24,
            "verse": 43,
            "text": "Koo! Shololangakhwo mbu Nyasaye ayilaanga amaleesi mana akaretsanga halala, mana akakhole libunjikho? Mana olalola ifula nirula hakari wako , naye yeshinjia okhurula hekulu khutsingulu etsia maleesi ifula yamachina mana atililakho owayenya ne eyile ehale khu owayenya okhumiesukha khwelikulu khukhaaba okhuwofusia tsimoni"
        },
        {
            "chapter": 24,
            "verse": 44,
            "text": "Nyasaye akalukhaninjia eshilo nende eshitere toto mu ako khulimwo nende eshimanyisio khubandu abamachesi"
        },
        {
            "chapter": 24,
            "verse": 45,
            "text": "Ne Nyasaye yaloonga buli isolo okhurulana nende amatsi, etsindi tsiatsio tsichendelanga inda yatsio, ne etsindi tsichendelanga amakulu kabili, ne etsindi natsio tsichendelanga amakulu kane, Nyasaye aloonganga shiayenya toto Nyasaye ni Omunyali wabuli eshindu"
        },
        {
            "chapter": 24,
            "verse": 46,
            "text": "Toto khweshia tsinyaali etsinoosinjia ne Nyasaye alunjisinjia owayenya khunjila ingololofu"
        },
        {
            "chapter": 24,
            "verse": 47,
            "text": "Ne baboolanga mbu: “ khusuubile Nyasaye nende Omurumwa, ne khuwulile” 24. mana abandi mubo imbeli wakano bakakhayanga, ne abo shibali basuubila tawe"
        },
        {
            "chapter": 24,
            "verse": 48,
            "text": "Ne nibalangwa khu Nyasaye nende Omurumwa wuwe kho ababusilie hakari wabu, abandi mubo bakhayanga ako"
        },
        {
            "chapter": 24,
            "verse": 49,
            "text": "Ne nibali mbu nibo bali khubwatoto , bamwitsilanga lwangu nibehotselesiye"
        },
        {
            "chapter": 24,
            "verse": 50,
            "text": "Koo bali nende obulwale mumioyo chiabu , nohomba bali nende tsinganakani nohomba baritsanga mbu Nyasaye nende Omurumwa wuwe balabakholela obubii! Halali abo nibo Ababii"
        },
        {
            "chapter": 24,
            "verse": 51,
            "text": "Likhuwa eliabasuubili olwa balangwa khu Nyasaye nende Omurumwa wuwe kho ababusilie hakari wabu, halali baboole mbu: “khuwulile ne khuchamile.” Ne abo nibo abalibura"
        },
        {
            "chapter": 24,
            "verse": 52,
            "text": "Ne balia bawulila Nyasaye nende Omurumwa wuwe mana nibelesia oluyali Nyasaye nende okhumuria , abo nibo bokhubura"
        },
        {
            "chapter": 24,
            "verse": 53,
            "text": "Ne betsubanga khulira lia Nyasaye, okhwitsuba khwabu okhukhongo mbu nobalomesia (okhurula okhutsia liyie) toto bo balarula. Boola mbu : “ muletsuba tawe, okhuwulila khwenyu khwamanyikhana. Toto Nyasaye amanyile muno akamukholanga.”"
        },
        {
            "chapter": 24,
            "verse": 54,
            "text": "Boola mbu: “wulile Nyasaye ne muwulile Omurumwa, ne nimukhaya , kho kali khuye ako kayetuukha, ne kali khwimywe akamwatuukhwa. Ne nimumuwulila mulalunjikha. Ne shibulaho eshindi khumurumwa halali okhusia okhwahabulafu"
        },
        {
            "chapter": 24,
            "verse": 55,
            "text": "Nyasaye yalaka balia basubila mwinywe mana nibakhola ebikhole ebilayi , mbu alabakhola okhuba abalenji be khushialo, shingala yakhola balia abaliho imbeli wabu. Netoto alabatinyisilia idini yabu aya yabachamila, ne alabakalukhanilia omulembe okhurula khubuyendi bwabu. Bamulamenje nibalamutsokasiakhwo nende shiosi shiosi tawe. Ne balia balakhaya, imbeli wa ako, abo nibo bafunakanga amalako kefu"
        },
        {
            "chapter": 24,
            "verse": 56,
            "text": "Ne mulumilile okhulaama (iswala) nende okhuyinia eshihanwa (izaka) ne muwulile Omurumwa mwakhaba murio mwahebwa tsimbabaasi"
        },
        {
            "chapter": 24,
            "verse": 57,
            "text": "Mlapara mbu balia bakhaya balashila Nyasaye khushialo tawe. Eshimenyo shiabu ni mumulilo, toto ni amakalushilo amabii muno"
        },
        {
            "chapter": 24,
            "verse": 58,
            "text": "Enywe abasuubila, balia abemikhono chienyu emilunji chiatila nende balia bashili okhukubuya mwinywe bakhupe hodi amakhabi kataru; inyuma weyiswala yomumabwibwi,(alfajr) nende ebise biamurusinjia tsingubo tsienyu eshitere, nende imbeli we iswala yeshiloo (ya isha). Bino ni ebise bitaru bwobwiyangu khwinywe. Shinobubii khwinywe nohomba khubo ebise bilali ebo okhwinjila mubikoro biabu nimulakhupa hodi tawe. Mubotokhananga mwo abeene khubeene. Endio nilwa Nyasaye abeenosilia tsinyaali tsitsie, ne Nyasaye ni Omumanyi muno Owamachesi"
        },
        {
            "chapter": 24,
            "verse": 59,
            "text": "Ne Abana nibakhamala okhukubuya bakhupe hodi, shingala balia abali imbeli wabu bakhupanga. Ne endio nilwa Nyasaye abenoosilinjia tsinyaali tsitsie ne Nyasaye ni Omumanyi muno Owamachesi po"
        },
        {
            "chapter": 24,
            "verse": 60,
            "text": "Ne Abakhasi abashiele balia babula omwoyo kwokhutekha awo shinobubii khubo tawe okhututuyia tsingubo tsiabu, halali balechesia oburone bwabu tawe, ne nibeyikalila bakhaya okhututuyia nibo obulayi khubo. Ne Nyasaye ni omuwulili muno omumanyi muno"
        },
        {
            "chapter": 24,
            "verse": 61,
            "text": "Shini obubii khumuwofu nohomba shini obubii khumulema nohomba shini obubii khumulwale nohomba shini obubii khwinywe, nimulia mutsinzu tsienyu nohomba mutsinzu tsiabasenywe nohomba 24. mutsinzu tsiabasiani benyu, nohomba mutsinzu tsiabakhana benyu, nohomba mutsinzu tsiabasiani babu papa wenyu, nohomba mutsinzu tsiabasenje benyu, nohomba mutsinzu tsia bakhotsa benyu, nohomba mutsinzu tsiabakhana babu mama wenyu, nohomba balia abamwatila tsifunguo tsiabu, nohomba abetsa benyu. Shini obubii khwinywe okhulia halala nohomba shiamulala shiamulala tawe. Ne nimwinjila mutsinzu mushesie abalimwo, ni obusangali okhurula khu Nyasaye bwetsikhabi nende amalayi. Endio nilwa Nyasaye ebeenoosilinjia tsinyaali tsitsie mwakhaba murio mwanyoola okhumanya"
        },
        {
            "chapter": 24,
            "verse": 62,
            "text": "Abasalamu batoto nibalia abasuubila Nyasaye nende Omurumwa wuwe, ne olwa baba ninaye khulikhuwa litiila boosi shibarulanga butswa tawe okhuula bamusabe obwiyangu. Toto balia bakhusabanga obwiyangu abo nibo basuubilanga khu Nyasaye nende Omurumwa wuwe. Ne olwabalakhusaba obwiyangu khulwa emilimo chindi chiabu, ochamile owawenya mubo, Ne obasabile obulesheli khu Nyasaye. Toto Nyasaye ni Omunji wobulesheli Omunji wetsimbabaasi"
        },
        {
            "chapter": 24,
            "verse": 63,
            "text": "Mulakhola omulango kwomurumwa shinga omulango kwenyu abeene khu beene tawe. Toto Nyasaye amanyile balia barulanga mukhwiyiba mwinywe nibefisafisa. Kho (babe bukheke) berecheshele\tbalia bakhayanga amalomesio kaye, amasila kaletsa okhubanyoola nohomba shiboolele eshinyasio shiwumisinjia"
        },
        {
            "chapter": 24,
            "verse": 64,
            "text": "Koo wulile! Ni bia Nyasaye ebili mwikulu nende khushialo, toto ye amanyile kamuli nako, ne inyanga yabalikalusibwa ewuwe alibaboolela akabakholanga, ne Nyasaye ni Omumanyi wabuli eshindu"
        },
        {
            "chapter": 25,
            "verse": 1,
            "text": "Niwoluyali ulia oweshia obwawukhasi khumusumba wuwe, mbu abe Omwikanyilisi khubandu boosi"
        },
        {
            "chapter": 25,
            "verse": 2,
            "text": "Ulia wobwami bwomwikulu nende khushialo nobubwe, neshiyebula Omwana nohomba abula Omusanji khubwami bubwe, ne niwaloonga buli eshindu ne nashirereraho eshichelo"
        },
        {
            "chapter": 25,
            "verse": 3,
            "text": "Ne batila Abanyasaye bandi habundu wa Nyasaye abalanyala okhuloonga shiosishiosi tawe, halali nibo baloongwa, ne babula obunyali khubo abeene bwokhukhola shiosi shiosi, eshibii nohomba eshilayi, nebabula obunyali khulifwa nohomba obulamu nohomba okhulamusia"
        },
        {
            "chapter": 25,
            "verse": 4,
            "text": "Ne balia abakhaya nibaboola mbu: “kano shini eshindu tawe halali ni obuchishi butswa bwayachikha ne Abandu bandi bamukhonyanga’’ toto (abakhayi) abo betsele nobubii nende obubeyi"
        },
        {
            "chapter": 25,
            "verse": 5,
            "text": "Ne nibaboola mbu: “tsino nitsingano tsiabakhale etsiayahandichilwa etsia asomelungwa eshilo neshitere.”"
        },
        {
            "chapter": 25,
            "verse": 6,
            "text": "Boola mbu: “yeshia kano ulia Owamanya ekefisa mwikulu nende mushialo toto ye ni Omunji wobulesheli Owobukoosia.”"
        },
        {
            "chapter": 25,
            "verse": 7,
            "text": "Ne baboola mbu: “ ni Omurumwa shina uno owulitsanga ebilibwa, ne atsitsanga khushiiro, shichila shina nibalamwishilia Malaika abe halala ninaye mubekanyili si?”"
        },
        {
            "chapter": 25,
            "verse": 8,
            "text": "Nohomba naleshilibwa libishilo liomwandu nohomba yaba nende omukunda okwaliamwo. ne Abamabii nibaboola mbu enywe shimulondanga tawe halali Omundu walokwa"
        },
        {
            "chapter": 25,
            "verse": 9,
            "text": "Henga shingala bakhuchelasinjia mana nibakora kho shibakhanyala okhutila injila tawe"
        },
        {
            "chapter": 25,
            "verse": 10,
            "text": "Niwoluyali ulia niyenya alakhukholela obulayi okhushila ako, emikunda chiburangamwo\temialo,\tmana okhuhelesie tsinzu etsia obwami"
        },
        {
            "chapter": 25,
            "verse": 11,
            "text": "Nabo bayingananga indukho, ne khwarecheshela abayingana khu indukho omulilo omululu"
        },
        {
            "chapter": 25,
            "verse": 12,
            "text": "Olwa balikulola nibashili ehale , baliwulila liruma liakwo nende okhusaala khwakwo"
        },
        {
            "chapter": 25,
            "verse": 13,
            "text": "Ne olwa balisukunwamwo habundu andiyifu, nibaboyelwe , awo balisaba lifwa"
        },
        {
            "chapter": 25,
            "verse": 14,
            "text": "Khulibaboolela mbu- “mulasaba nyanga yino lifwa lilala tawe halali musabe okhufwa amakhabi amanji.”"
        },
        {
            "chapter": 25,
            "verse": 15,
            "text": "Boola mbu: “koo kano ni obulayi nohomba mwikulu lietsinyanga tsiosi ewabalakwa balia abaria Nyasaye, ibe khubo omurungo nende amakalushilo?”"
        },
        {
            "chapter": 25,
            "verse": 16,
            "text": "Balinyoolamwo akabenya , balikhalamwo tsinyanga tsiosi. Ino ni indakano ya Nyasaye wuwo Omulesi, eyisabungwa"
        },
        {
            "chapter": 25,
            "verse": 17,
            "text": "Ne inyanga yalikhung’asia abakhayi abo, halala nende ababaalamanga abalali Nyasaye tawe, Nyasaye aliboola mbu: “ koo enywe mwakosia Abandu banje bano nohomba bo nibo bakora injila?”"
        },
        {
            "chapter": 25,
            "verse": 18,
            "text": "Baliboola mbu: ‘‘oluyali ni olulwo Nyasaye, shikhwali nikhukhoyeshele okhubakhola abakhoonyi habundu wuwo tawe, halali ewe newe wabara mubwokholo abakhayi abo, nende basabwe mana nibebilila ametsulisio koko ne nibaba Abandu batiba.”"
        },
        {
            "chapter": 25,
            "verse": 19,
            "text": "Mana toto Abanyasaye benyu abo babayingasiyie, khukalia akamwaboola, ne shimulirusiakho eshinyasio tawe nohomba okhunyoola obukhonyi tawe, ne ulia ulakhola amabii mwinywe khulamutisia eshinyasio eshikhongo"
        },
        {
            "chapter": 25,
            "verse": 20,
            "text": "Ne shikhwaruma imbeli wuwo abarumwa halali balitsanga eshiakhulia nebatsitsanga khushiro, ne khwakholela abandi mwinywe babe amatemo khubandi, kookhomwitsaokhwisumilisia, ne Nyasaye wuwo Omulesi alolanga"
        },
        {
            "chapter": 25,
            "verse": 21,
            "text": "Ne balia abalasuubilanga okhubukanana ninafu mbu baboola mbu: “ shichila shina nibalakhwishilia Malaika nohomba khulole Nyasaye wefu,” toto bo belola emioyo chiabu okhuba abakhongo, mana nibaloba okhuloba okhukhongo"
        },
        {
            "chapter": 25,
            "verse": 22,
            "text": "Iyanga yabalilola Abamalaika, Aboononi shibaliba nende obusangafu inyanga eyo tawe, nebaliboola mbu; “khure ehale nende eshinyasio shiakhulenjelekhwo shino.”"
        },
        {
            "chapter": 25,
            "verse": 23,
            "text": "Ne khulirera koosi kalia akabakhola mubikhole mana khulikakhola shinga olufu lutumukhanga"
        },
        {
            "chapter": 25,
            "verse": 24,
            "text": "Abandu bwomwikulu inyanga eyo baliba mushimenyo eshilayi nende habundu halayi"
        },
        {
            "chapter": 25,
            "verse": 25,
            "text": "Ne inyanga yelikulu liliatikha, mana lirere amaleesi amanji, ne Abamalaika balishibwa mubunji"
        },
        {
            "chapter": 25,
            "verse": 26,
            "text": "Obwami bwatoto inyanga eyo buliba 25. obwa Omunji wetsimbabaasi, ne iliba inyanga indinyu khubakhayi"
        },
        {
            "chapter": 25,
            "verse": 27,
            "text": "Ne inyanga eyo omwononi aliluma amakhono kaye naboola mbu; “Manyanga endila injila halala nende Omurumwa.”"
        },
        {
            "chapter": 25,
            "verse": 28,
            "text": "“Abayiee! Emanyanga ekhaya okhukhola lebe okhuba omwitsa wanje.”"
        },
        {
            "chapter": 25,
            "verse": 29,
            "text": "“ Toto ye yangosia ndalekha okhuloonda amebaalo nikamalile okhunzulila” ne toto shetani asukunanga Omundu"
        },
        {
            "chapter": 25,
            "verse": 30,
            "text": "Ne Omurumwa yaboolanga mbu; “Ewe Nyasaye wanje, toto Abandu banje bakhola Ikurani ino okhuba eshindu shialekhwa.”"
        },
        {
            "chapter": 25,
            "verse": 31,
            "text": "Ni endisa nilwa khwakholela buli Omurumwa omusuku okhurula mubandu ababii. Ne Nyasaye wuwo ayela okhuba Omulunjisia nende Omukhoonyi"
        },
        {
            "chapter": 25,
            "verse": 32,
            "text": "Ne Abakhayi nibaboola mbu; “shichila shina nakhaya ekhwishilibwa Ikurani yoosi lulala butswa.” Ni endio kho khunyoole okhutinyisia omwoyo kukwo, ne khwayihelasia obulayi"
        },
        {
            "chapter": 25,
            "verse": 33,
            "text": "Ne shibalakhurerera okhuchelasia khwosi khwosi tawe halali khwitsa okhwishilia\tobwatoto\tnende okhukhurerera obukalukhasi obulayi"
        },
        {
            "chapter": 25,
            "verse": 34,
            "text": "Balia balikhung’asibwa mafumama nibayilwa mumulilo, abo baliba habundu habii nende abakora muno injila"
        },
        {
            "chapter": 25,
            "verse": 35,
            "text": "Netoto khwahelesia Musa eshitabu, ne nikhumuwa halala ninaye Omusiani wabu Haruni okhuba omukhoonyi wuwe"
        },
        {
            "chapter": 25,
            "verse": 36,
            "text": "Nikhubaboolela mbu; “Tsie khubandu abayingasia ebimanyisio biefu. Mana nikhubasishia okhusishia khwene.”"
        },
        {
            "chapter": 25,
            "verse": 37,
            "text": "Ne Abandu ba Nuhu, olwa bayingasia Abarumwa khwabasishia mumatsi, nikhubakhola okhuba eshimanyisio khubandu, ne khwarecheshela abonooni eshinyasio eshilulu"
        },
        {
            "chapter": 25,
            "verse": 38,
            "text": "Nende A’d nende Thamud nende Abandu ba Ra’s (bolukoba) nende tsinzibulo tsindi tsinyinji etsiali hakari wabu"
        },
        {
            "chapter": 25,
            "verse": 39,
            "text": "Ne boosi khwamuchelasiliakhwo ne boosi khwabasishia busishia"
        },
        {
            "chapter": 25,
            "verse": 40,
            "text": "Ne totobo boolanga khulukongo olweshilibwa ifula imbii mana kho koo, shibalikhwo nibalulolanga tawe, halali bo shibasuubilanga okhulamusibwa tawe"
        },
        {
            "chapter": 25,
            "verse": 41,
            "text": "Ne nibakhulola bakhukholelanga omubayo, “koo, uno niye owa Nyasaye yaruma?”"
        },
        {
            "chapter": 25,
            "verse": 42,
            "text": "Toto ye yali ahambi okhukosia nende Abanyasaye befu, khukhayanga okhwisumilisia khubo. Ahambi hano betsa okhumanya nibalola eshimanyisio, ni wina owakora muno njila"
        },
        {
            "chapter": 25,
            "verse": 43,
            "text": "Koo walolakhwo ulia wakhola obwikombi bubwe okhuba Nyasaye wuwe? Kho koo ewe wakhaba omulindi wuwe"
        },
        {
            "chapter": 25,
            "verse": 44,
            "text": "Nohomba koo, oparanga mbu, abanji mubo bawulilanga nohomba bamanyanga? Abo bali shinga tsisolo, halali bo bakora muno injila"
        },
        {
            "chapter": 25,
            "verse": 45,
            "text": "Koo shiwalolakhwo Nyasaye wuwo shingala yasalaasia eshiinikha? Ne\tyenyanga\tyakhashikholele okhwihotselesia halala, mana nikhukhola eliuba okhuba omwimilisi washio"
        },
        {
            "chapter": 25,
            "verse": 46,
            "text": "Mana khushikhweselanga ewefu kalaha kalaha"
        },
        {
            "chapter": 25,
            "verse": 47,
            "text": "Naye niye owabakholela eshilo okhuba ingubo ne tsindoolo okhuba shinga okhufwa ne nakhola eshitere okhuba shinga okhulamusibwa"
        },
        {
            "chapter": 25,
            "verse": 48,
            "text": "Naye niye urumanga omuyeka okhuba amacheni amalayi tsimbabaasi tsitsie nitsishili okhuula. Ne khwishinjia okhurula mwikulu amatsi amalafu"
        },
        {
            "chapter": 25,
            "verse": 49,
            "text": "Kho khulamusilie khuko eshialo shiafwa ne khunywesiekho khubilia abiakhwalonga, tsiosolo nende Abandu abanji"
        },
        {
            "chapter": 25,
            "verse": 50,
            "text": "Ne\ttoto\tkhubwatoto khukabilanga(ifula ino) hakari wabu kho banyoole okhwitsulila, halali Abandu abanji bakhayilanga mubukhayi butswa"
        },
        {
            "chapter": 25,
            "verse": 51,
            "text": "Ne khwenyanga khwakhayilile buli mulukongo Omwikanyilisi"
        },
        {
            "chapter": 25,
            "verse": 52,
            "text": "Kho olawulila abakhayi tawe, ne oshilane ninabo khuyo (Ikuruani) okhushilana okhukhongo"
        },
        {
            "chapter": 25,
            "verse": 53,
            "text": "Naye niye ungasinjia tsinyanza tsibili, ino niyamatsi amatorotoro, karusinjia obuloo, ne eyindi ino niya ichumbi, indulu ne narao eshikalilo hakari wako, eshikalilanga (okhusasania)"
        },
        {
            "chapter": 25,
            "verse": 54,
            "text": "Niye owaloonga omundu okhurula khumatsi mana nakhukholela olwikho, (lwa matsayi) nende olwokhuteshania. Ne Nyasaye wuwo niwobunyali"
        },
        {
            "chapter": 25,
            "verse": 55,
            "text": "Ne balaamanga abilali Nyasaye- ebilabakhoonya nohomba okhubakhola shiosi shiosi tawe, ne omukhayi niwokhutsia ebuleka khu Nyasaye wuwe"
        },
        {
            "chapter": 25,
            "verse": 56,
            "text": "Ne efwe shikhwakhuruma halali mbu obe urera amacheni amalayi nende omwikanyilisi"
        },
        {
            "chapter": 25,
            "verse": 57,
            "text": "Boola; “esie shebasabanga omurungo kwosi kwosi khukano tawe, halali ulia wenya okhutila injila itsia khu Nyasaye wuwe"
        },
        {
            "chapter": 25,
            "verse": 58,
            "text": "Ne wisiche ulia wetsinyanga tsiosi ulafwitsanga, ne omwitsomie khutsifuma tsitsie tsindayi. Naye ayela muno okhumanya tsimbi tsiabasumba bebe"
        },
        {
            "chapter": 25,
            "verse": 59,
            "text": "Ulia owaloonga likulu nende eshialo nende ebili hakari wabio, khutsinyanga tsisasaba, mana naleeng’ana khushisaala shishie. Nyasaye wetsimbabaasi, reba amakhuwa keke khubamumanya"
        },
        {
            "chapter": 25,
            "verse": 60,
            "text": "Ne nibaboolelwa mbu; “Mwinamile Owetsimbabaasi” baboolanga mbu; “Ni wina Owetsimbabaasi? Koo, khwinamile ulia wokhulomesinjia ewe butswa?” Ne kabametelanga eshisinyo"
        },
        {
            "chapter": 25,
            "verse": 61,
            "text": "Niwoluyali ulia wara tsing’ining’ini mwikulu, mana naramwo eliuba nende omwesi kumesanga"
        },
        {
            "chapter": 25,
            "verse": 62,
            "text": "Naye niye wakhola eshilo nende eshitere ukhuloondana, khu ulia wenya okhwitsulila nohomba niyenya okhupa orio"
        },
        {
            "chapter": 25,
            "verse": 63,
            "text": "Ne Abasumba ba Nyasaye, abachendanga khushialo mubwihotselefu. Ne Abasilu\tnibaboola ninabo babakalusinjia mbu: “omulembe”"
        },
        {
            "chapter": 25,
            "verse": 64,
            "text": "Nende balia abamalanga ebise biabu eshilo khulwa Nyasaye wabu, khukhusikama nende okhwema"
        },
        {
            "chapter": 25,
            "verse": 65,
            "text": "Nende balia baboolanga mbu; “Nyasaye wefu! Khurusilieho eshinyasio shia Jahanam, toto eshinyasio shiayo nishilibaho butswa"
        },
        {
            "chapter": 25,
            "verse": 66,
            "text": "Toto eyo (Jahanam) ni habundu abii okhwikhala"
        },
        {
            "chapter": 25,
            "verse": 67,
            "text": "Nende balia olwabekhonyela shibekhonyelanga nende isasia tawe, ne shibakholanga obwimani tawe, halali babetsanga hakari wa ako"
        },
        {
            "chapter": 25,
            "verse": 68,
            "text": "Nende balia abalalamanga halala nende Nyasaye wundi tawe, ne shiberanga Omundu wa Nyasaye yakana okhwirwa halali khubwatoto, ne shibakholanga obuyeyi tawe, ne ulia ukhola ario alonyoola tsimbii"
        },
        {
            "chapter": 25,
            "verse": 69,
            "text": "Alametelwa eshinyasio inyanga yeyindukho ne alekhalamwo tsinyanga tsiosi natutuye"
        },
        {
            "chapter": 25,
            "verse": 70,
            "text": "halali ulia witsa okhusaba eshileshelo, mana asuubile mana akhole abikhole ebilayi, abo Nyasaye alabakalukhanilia tsimbii tsiabu okhuba amalayi, ne Nyasaye ni omunji wabulesheli wetsimbabaasi muno"
        },
        {
            "chapter": 25,
            "verse": 71,
            "text": "Ne ulia usaba eshileshelo nende okhukhola amalayi, toto oyo asabe eshileshelo okhusaba khwatoto khu Nyasaye"
        },
        {
            "chapter": 25,
            "verse": 72,
            "text": "Nende balia abalarusinjia obuloli bwobubeyi tawe, ne nibabura khumakhuwa kabulamwo oluchendo babura nende eshironyo(eshiribwa)"
        },
        {
            "chapter": 25,
            "verse": 73,
            "text": "Nende balia nibetsulisibwa tsinyali tsia Nyasaye wabu shibatsikalilanga amarwi nohomba shibatsiwofulilanga tawe"
        },
        {
            "chapter": 25,
            "verse": 74,
            "text": "Nende balia baboolanga mbu; “Nyasaye wefu! Khuhelesie mubakhasi nende Abana befu babe basangasia tsimoni, ne okhukholele okhuba ebemilisi abaritsanga Nyasaye.”"
        },
        {
            "chapter": 25,
            "verse": 75,
            "text": "Abo nibo balirungwa tsinzu(tsio Mwikulu) khulwa okhwisumilisia, ne balinyoolamwo eshiribwa nende omulembe"
        },
        {
            "chapter": 25,
            "verse": 76,
            "text": "Balikhalamwo tsinyanga tsiosi, amawulushilo amalayi nende habundu halayi wokhwikhala"
        },
        {
            "chapter": 25,
            "verse": 77,
            "text": "Boola mbu; “Nyasaye wanje shiyakhabatebele tawe khukhayanga okhuba okhusaba khwenyu, ne enywe mumalile okhuyingasia, kho (eshinyasio) shilaba butswa shiokhubanyoola.”"
        }
    ]
}
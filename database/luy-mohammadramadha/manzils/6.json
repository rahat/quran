{
    "manzils": [
        {
            "chapter": 37,
            "verse": 1,
            "text": "Nditsuba khubemaanga khulunyaali"
        },
        {
            "chapter": 37,
            "verse": 2,
            "text": "Nende khubalia bakaninjia amabii"
        },
        {
            "chapter": 37,
            "verse": 3,
            "text": "Nende khubalia basoomanga obwitsulisio"
        },
        {
            "chapter": 37,
            "verse": 4,
            "text": "Toto Nyasaye wenyu nimulala butswa"
        },
        {
            "chapter": 37,
            "verse": 5,
            "text": "Nyasaye Omulesi welikulu nende eshialo nende ebili hakari wabio. Ne ni Nyasaye Omulesi we ebukwe tsiosi"
        },
        {
            "chapter": 37,
            "verse": 6,
            "text": "Toto efwe khwarona likulu liahambi khutsing’ining’ini"
        },
        {
            "chapter": 37,
            "verse": 7,
            "text": "Khulwokhulinda okhurulana nende buli Shetani Omukhayi"
        },
        {
            "chapter": 37,
            "verse": 8,
            "text": "Balanyoola okhuwulila ebilonje bioluyali, ne baloondungwayo buli mumbeka"
        },
        {
            "chapter": 37,
            "verse": 9,
            "text": "Baloondungwa ne bali nende eshinyasio shilawa"
        },
        {
            "chapter": 37,
            "verse": 10,
            "text": "Halali ulia upusulanga eshindu eshititi , ne mana shimulondangakhwo eshikhupo shimesamesanga"
        },
        {
            "chapter": 37,
            "verse": 11,
            "text": "Barebekhwo mbu koo abo ni baloongwa okhuloongwa okhutinyu muno okhushila ebilonje bindi biakhwaloonga? Toto efwe khwabaloonga okhurulana khuliloba litilanga"
        },
        {
            "chapter": 37,
            "verse": 12,
            "text": "Owukanga nabo bakholanga omubayo"
        },
        {
            "chapter": 37,
            "verse": 13,
            "text": "Ne nibetsulisibwa shibetsulilanga tawe"
        },
        {
            "chapter": 37,
            "verse": 14,
            "text": "Ne nibalola eshimanyisio nibakhola omubayo"
        },
        {
            "chapter": 37,
            "verse": 15,
            "text": "Ne baboola mbu: “kano shinishiosi shiosi tawe halali ni obulosi butswa buli habulafu.”"
        },
        {
            "chapter": 37,
            "verse": 16,
            "text": "Mbunikhufwanikhumalileokhubaliloba nende ebikumba, kho toto khulilamusibwa"
        },
        {
            "chapter": 37,
            "verse": 17,
            "text": "Kata bapapa befu bakhale"
        },
        {
            "chapter": 37,
            "verse": 18,
            "text": "Boola mbu: “mmm! nanyu nimuli batutuyibwe .”"
        },
        {
            "chapter": 37,
            "verse": 19,
            "text": "Eyo oluyoka lulikhupwa lulala butswa, ni hawo niwo abalilola"
        },
        {
            "chapter": 37,
            "verse": 20,
            "text": "Baliboola mbu: “ abayiee, ino niyo inyanga yomurungo.”"
        },
        {
            "chapter": 37,
            "verse": 21,
            "text": "Ino niyo inyanga yeyindukho yamwakhayanga"
        },
        {
            "chapter": 37,
            "verse": 22,
            "text": "Bakhung’asie boosi bakhola amabii nende abakhasi babu nende balia boosi babalaamanga"
        },
        {
            "chapter": 37,
            "verse": 23,
            "text": "Nibakhaya okhulaama Nyasaye bachomie khunjila yomulilo kwa Jahannam"
        },
        {
            "chapter": 37,
            "verse": 24,
            "text": "Mana mubeemie. Totobo balarebwa"
        },
        {
            "chapter": 37,
            "verse": 25,
            "text": "“Mubeele murie? Shichila shina nimulakhoonyana?”"
        },
        {
            "chapter": 37,
            "verse": 26,
            "text": "Halali olwalelo balaloonda lilako"
        },
        {
            "chapter": 37,
            "verse": 27,
            "text": "Balihengana abeene khubeene nibarebana"
        },
        {
            "chapter": 37,
            "verse": 28,
            "text": "Baliboola mbu: “ toto enywe mwakhwitsilanga okhurula omukhono omulunji”"
        },
        {
            "chapter": 37,
            "verse": 29,
            "text": "Balibakalusia mbu: “Halali enywe abeene shimwali Abasuubili tawe.”"
        },
        {
            "chapter": 37,
            "verse": 30,
            "text": "“Efwe shikhwali nobunyali khwinywe tawe halali enywe abeene mwali abakori”"
        },
        {
            "chapter": 37,
            "verse": 31,
            "text": "Mana omuse kwa Nyasaye wefu Omulesi kumalile okhubura. Toto efwe khulapila butswa eshinyasio"
        },
        {
            "chapter": 37,
            "verse": 32,
            "text": "Khwabakosia eshichila mbu fwesi khwali abakori"
        },
        {
            "chapter": 37,
            "verse": 33,
            "text": "Toto abo inyanga eyo balisaanga halala mushinyasio"
        },
        {
            "chapter": 37,
            "verse": 34,
            "text": "Endio nilwakhulikholela Abamabii"
        },
        {
            "chapter": 37,
            "verse": 35,
            "text": "Olwa baboolelungwa mbu: “abulaho Nyasaye ulaamwa khubwatoto halali Nyasaye Mulala butswa- besuunganga"
        },
        {
            "chapter": 37,
            "verse": 36,
            "text": "Baboolanga mbu efwe khuleshesa Abanyasaye befu okhubeela Omukaasi wetsinyimbo wuno Omulalu"
        },
        {
            "chapter": 37,
            "verse": 37,
            "text": "Halali ye yetsa khubwatoto ne afuchilisania nende Abarumwa"
        },
        {
            "chapter": 37,
            "verse": 38,
            "text": "Toto enywe mulipila eshinyasio eshilulu"
        },
        {
            "chapter": 37,
            "verse": 39,
            "text": "Ne shimulirungwa tawe halali kalia akamwakholanga"
        },
        {
            "chapter": 37,
            "verse": 40,
            "text": "Halali Abasumba ba Nyasaye abalobole"
        },
        {
            "chapter": 37,
            "verse": 41,
            "text": "Abo nibo balinyoola omukabo omubiishe"
        },
        {
            "chapter": 37,
            "verse": 42,
            "text": "Ebiamo , nabo balihebwa oluyali"
        },
        {
            "chapter": 37,
            "verse": 43,
            "text": "Mumikunda chobwokholo"
        },
        {
            "chapter": 37,
            "verse": 44,
            "text": "Baliba khubisaala nibahengane"
        },
        {
            "chapter": 37,
            "verse": 45,
            "text": "Balibotokhanilibwa eshisanda shieshinywebwa shieyisebele"
        },
        {
            "chapter": 37,
            "verse": 46,
            "text": "Eshinywebwa eshilafu , eshimilimili khu ushinywa"
        },
        {
            "chapter": 37,
            "verse": 47,
            "text": "Shibula obubii , nohomba shishibameesia tawe"
        },
        {
            "chapter": 37,
            "verse": 48,
            "text": "Ne baliba nende Abakhasi betsimoni tsietsisoni tsindayi"
        },
        {
            "chapter": 37,
            "verse": 49,
            "text": "Abakhasi shinga amabuyu kaliindwa"
        },
        {
            "chapter": 37,
            "verse": 50,
            "text": "Baliinjila bachake , okhureebana abeene khubeene"
        },
        {
            "chapter": 37,
            "verse": 51,
            "text": "Aliboola omubooli mulala mubo: “toto esie ndali nende Omwitsa.”"
        },
        {
            "chapter": 37,
            "verse": 52,
            "text": "Yambolelanga mbu: “lano ewe ulimubafuchililanga?”"
        },
        {
            "chapter": 37,
            "verse": 53,
            "text": "‘‘Mbu nikhufwa khwaba liloba nende ebikumba, mbu khulirungwa mana khwabalwa?’’"
        },
        {
            "chapter": 37,
            "verse": 54,
            "text": "Aliboola mbu: “ laano enywe mulola murie?”"
        },
        {
            "chapter": 37,
            "verse": 55,
            "text": "Mana alimuhenga kho alimulola hakari wa Jahannam"
        },
        {
            "chapter": 37,
            "verse": 56,
            "text": "Aliboola mbu: “wallahi, Nyasaye mulala wali ahambi okhungosia.”"
        },
        {
            "chapter": 37,
            "verse": 57,
            "text": "Tsikhayanga okhuba tsimbabaasi tsia Nyasaye wanje omulesi ndakhabeele mubalia abenjisibwamwo"
        },
        {
            "chapter": 37,
            "verse": 58,
            "text": "Koo! Efwe shikhulifwa tawe"
        },
        {
            "chapter": 37,
            "verse": 59,
            "text": "Halali okhufwa khwefu khwokhuranga, nafu shikhulinyoola eshinyasio tawe"
        },
        {
            "chapter": 37,
            "verse": 60,
            "text": "Toto\tkhuno\tnikho\tokhubura okhukhongo"
        },
        {
            "chapter": 37,
            "verse": 61,
            "text": "Ne\tshinga kano, nikabakhole balia bakhola"
        },
        {
            "chapter": 37,
            "verse": 62,
            "text": "Koo okhubukanilwa endi shinokhulayi nohomba omusaala kwa Zaquum"
        },
        {
            "chapter": 37,
            "verse": 63,
            "text": "Toto efwe khwakukhola okhuba eshinyasio khubalia abamabii"
        },
        {
            "chapter": 37,
            "verse": 64,
            "text": "Toto oko ni omusaala kurulanga hakari wa Jahannamu"
        },
        {
            "chapter": 37,
            "verse": 65,
            "text": "Ebibuli bie biamo biakwo bili shinga omurwe kwa mashetani"
        },
        {
            "chapter": 37,
            "verse": 66,
            "text": "Toto abo balilia ebiamo ebo mana betsusie tsinda tsiabu"
        },
        {
            "chapter": 37,
            "verse": 67,
            "text": "Mana khu ako belesibwe amaatsi kayile karabachila"
        },
        {
            "chapter": 37,
            "verse": 68,
            "text": "Mana obwatoto amakalushilo kabu kaliba Jahannam"
        },
        {
            "chapter": 37,
            "verse": 69,
            "text": "Toto bo banyoola Basabwe nibakora"
        },
        {
            "chapter": 37,
            "verse": 70,
            "text": "Nabo nibakhola lwangu okhuloonda amaseenelo kabu"
        },
        {
            "chapter": 37,
            "verse": 71,
            "text": "Ne khubwatoto bamala okhukora imbeli wabu Abandu bakhale abaanji"
        },
        {
            "chapter": 37,
            "verse": 72,
            "text": "Ne toto efwe khwabarumila abekanyilisi"
        },
        {
            "chapter": 37,
            "verse": 73,
            "text": "Mana henga olole shingala indukho yabalia ebekanyilisibwa"
        },
        {
            "chapter": 37,
            "verse": 74,
            "text": "Halali Abasumba ba Nyasaye abalobole"
        },
        {
            "chapter": 37,
            "verse": 75,
            "text": "Ne toto Nuhu Yakhulaanga , ne efwe khuli abalayi po abafuchililanga"
        },
        {
            "chapter": 37,
            "verse": 76,
            "text": "Ne nikhumuhabina ye halala nende Abandu be okhurulana nende amasila amakhongo"
        },
        {
            "chapter": 37,
            "verse": 77,
            "text": "Mana nikhukhola olwibulo lulwe okhutoong’a"
        },
        {
            "chapter": 37,
            "verse": 78,
            "text": "Mana nikhulekha ifuma indayi khubetsa inyuma wuwe"
        },
        {
            "chapter": 37,
            "verse": 79,
            "text": "Omuleembe kube khu Nuhu mushialo shioosi"
        },
        {
            "chapter": 37,
            "verse": 80,
            "text": "Toto endio nilwakhurunganga abakholi bamalayi"
        },
        {
            "chapter": 37,
            "verse": 81,
            "text": "Toto ye ali Mubasumba befu Abasuubili"
        },
        {
            "chapter": 37,
            "verse": 82,
            "text": "Mana Abandi abo nikhubasishia mumatsi"
        },
        {
            "chapter": 37,
            "verse": 83,
            "text": "Ne toto Ibrahim yali mumukaanda kukwe"
        },
        {
            "chapter": 37,
            "verse": 84,
            "text": "Olwa yetsela Nyasaye wuwe Omulesi nende Omwoyo kukwe kwoosi"
        },
        {
            "chapter": 37,
            "verse": 85,
            "text": "Olwa yaboolela Papa wuwe nende Abandu bebe mbu: “nishina shiamulamaanga?”"
        },
        {
            "chapter": 37,
            "verse": 86,
            "text": "Eminyasaye chiobubeyi echilali Nyasaye nichiamwenyanga?”"
        },
        {
            "chapter": 37,
            "verse": 87,
            "text": "‘‘Mupariranga shina Nyasaye Omulesi webilonje bioosi?”"
        },
        {
            "chapter": 37,
            "verse": 88,
            "text": "Mana nasitia tsimoni okhuhenga tsing’ining’ini"
        },
        {
            "chapter": 37,
            "verse": 89,
            "text": "Naboola mbu: “toto esie endwala.”"
        },
        {
            "chapter": 37,
            "verse": 90,
            "text": "Nabo nibamulekha nibamufutarira omukongo"
        },
        {
            "chapter": 37,
            "verse": 91,
            "text": "Mana nabwondela Eminyasaye chiabu. Nachiboolela mbu: “shichila shina nimulaliitsanga?’’"
        },
        {
            "chapter": 37,
            "verse": 92,
            "text": "‘‘Mubeele murie amulalomalomanga tawe?’’"
        },
        {
            "chapter": 37,
            "verse": 93,
            "text": "Mana nachikalukhanila nachikhupa nomukhono omulunji"
        },
        {
            "chapter": 37,
            "verse": 94,
            "text": "Mana nibamwitsila lwangu lwangu"
        },
        {
            "chapter": 37,
            "verse": 95,
            "text": "Naboola mbu: “ enywe mulaamanga ebindu bia mwiraanyanga abeene?”"
        },
        {
            "chapter": 37,
            "verse": 96,
            "text": "Ne Nyasaye niye wabaloonga halala nende akamukholanga ako"
        },
        {
            "chapter": 37,
            "verse": 97,
            "text": "Nenibaboola mbu mumumbashile eshiumbashe mana mumusukune mumulilo"
        },
        {
            "chapter": 37,
            "verse": 98,
            "text": "Benya okhumukholela amabii halali nikhubakhola bo okhuba bahasi"
        },
        {
            "chapter": 37,
            "verse": 99,
            "text": "Ne naboola mbu : “ toto esie ewuya enzia ewa Nyasaye wanje Omulesi, ye alalunjisia”"
        },
        {
            "chapter": 37,
            "verse": 100,
            "text": "Ewe Nyasaye wanje Omulesi, mbelesie ulia uli mubakholi bamalayi"
        },
        {
            "chapter": 37,
            "verse": 101,
            "text": "Mana nikhumusubisia Omwana Omwihotselefu"
        },
        {
            "chapter": 37,
            "verse": 102,
            "text": "Olwa yoola eshichelo shiokhuchenda ninaye yamuboolela mbu: “ewe mwana wanje , toto esie endutsi mumaloro mbu ekhusinzanga, kho hengamwo olola orie?” naboola mbu: “ ewe papa wanje, khola shinga olomesibungwa witsa okhunyoola Nyasaye nachama nendi mubalia befwiila”"
        },
        {
            "chapter": 37,
            "verse": 103,
            "text": "Kho boosi babili olwa behotselesia , mana namukonelia obweni"
        },
        {
            "chapter": 37,
            "verse": 104,
            "text": "Nikhumulanga mbu : “ewe Ibrahim!”"
        },
        {
            "chapter": 37,
            "verse": 105,
            "text": "Omalileokhukholahabwenikhumaloro ako, toto endio nilwakhurunganga Abakholi bamalayi"
        },
        {
            "chapter": 37,
            "verse": 106,
            "text": "Toto kano ni amatemo kali habulafu"
        },
        {
            "chapter": 37,
            "verse": 107,
            "text": "Mana nikhumuhelesia eshisinzo shioluyali"
        },
        {
            "chapter": 37,
            "verse": 108,
            "text": "Mana nikhuleshela ifuma indayi khubetsa inyuma"
        },
        {
            "chapter": 37,
            "verse": 109,
            "text": "Omulembe kube khu Ibrahim"
        },
        {
            "chapter": 37,
            "verse": 110,
            "text": "Endio nilwakhurunganga Abakholi bamalayi"
        },
        {
            "chapter": 37,
            "verse": 111,
            "text": "Toto ye ali Mubandu befu basuubila"
        },
        {
            "chapter": 37,
            "verse": 112,
            "text": "Ne nikhumusuubisia okhwibulwa khwa Is’haaq, naye ni Omurumwa womubandu Abalayi"
        },
        {
            "chapter": 37,
            "verse": 113,
            "text": "Mana nikhumuhelesia tsimbabaasi ye nende Is’haaq. Ne mulwibulo lwabu nibarulamwo Abandu abalayi nende balia bakhola amabii khumioyo chiabu habulafu"
        },
        {
            "chapter": 37,
            "verse": 114,
            "text": "Netoto khwakholela obulayi Musa nende Harun"
        },
        {
            "chapter": 37,
            "verse": 115,
            "text": "Nikhumuhabina halala nende Abandu babu okhurulana nende obutinyu obukhongo"
        },
        {
            "chapter": 37,
            "verse": 116,
            "text": "Mana nikhubahabina nibaba nibo abashila"
        },
        {
            "chapter": 37,
            "verse": 117,
            "text": "Ne nikhuhelesia babili abo eshitabu shinoosinjia"
        },
        {
            "chapter": 37,
            "verse": 118,
            "text": "Mana\tnikhubalunjisia\tkhunjila ingololofu"
        },
        {
            "chapter": 37,
            "verse": 119,
            "text": "Mana nikhubaleshela ifuma indayi khubalia betsa inyuma wabu"
        },
        {
            "chapter": 37,
            "verse": 120,
            "text": "Omulembe kube khu Musa nende Harun"
        },
        {
            "chapter": 37,
            "verse": 121,
            "text": "Toto endio nilwakhurunganga balia abalayi"
        },
        {
            "chapter": 37,
            "verse": 122,
            "text": "Toto babili abo bali Mubasumba befu abalayi"
        },
        {
            "chapter": 37,
            "verse": 123,
            "text": "Ne toto Elyas yali Mubarumwa"
        },
        {
            "chapter": 37,
            "verse": 124,
            "text": "Olwa yaboolela Abandu bebe mbu: “shimuritsanga tawe?”"
        },
        {
            "chapter": 37,
            "verse": 125,
            "text": "Mulaamanga Baal ( eshimoosi shieidhahabu) ne mulekha omuloonji mwene"
        },
        {
            "chapter": 37,
            "verse": 126,
            "text": "Nyasaye Omulesi wenyu nende wa bapapa benyu bakhale"
        },
        {
            "chapter": 37,
            "verse": 127,
            "text": "Mana nibamuyingasia. Ne toto balikhung’asibwa (mumulilo)"
        },
        {
            "chapter": 37,
            "verse": 128,
            "text": "Halali\tAbasumba\tba\tNyasaye Abatswunulwa"
        },
        {
            "chapter": 37,
            "verse": 129,
            "text": "Mana nikhubaleshela ifuma indayi khubalia betsa inyuma wabu"
        },
        {
            "chapter": 37,
            "verse": 130,
            "text": "Omulembe kube khu Ilyas"
        },
        {
            "chapter": 37,
            "verse": 131,
            "text": "Toto endio nilwakhurunganga balia Abalayi"
        },
        {
            "chapter": 37,
            "verse": 132,
            "text": "Toto ye ali Mubasumba befu Abasuubila"
        },
        {
            "chapter": 37,
            "verse": 133,
            "text": "Ne toto Luti ali Mubarumwa"
        },
        {
            "chapter": 37,
            "verse": 134,
            "text": "Olwa khwamuhabina halala nende Abandu baye boosi"
        },
        {
            "chapter": 37,
            "verse": 135,
            "text": "Halali Omukhasi omushiele owali mubatong’a inyuma"
        },
        {
            "chapter": 37,
            "verse": 136,
            "text": "Mana nikhusishia abandi abo"
        },
        {
            "chapter": 37,
            "verse": 137,
            "text": "Ne toto enywe mubaburangakhwo mumabwibwi"
        },
        {
            "chapter": 37,
            "verse": 138,
            "text": "Nende\teshilo,\tmana\tkho shimukharetsangakhwo mubwongo tawe"
        },
        {
            "chapter": 37,
            "verse": 139,
            "text": "Ne toto Yunus yali mulala khubarumwa"
        },
        {
            "chapter": 37,
            "verse": 140,
            "text": "Olwa yelushila muliaro litsule"
        },
        {
            "chapter": 37,
            "verse": 141,
            "text": "Mana nibasanjilana mumakhuwa, mana nikamukwiila"
        },
        {
            "chapter": 37,
            "verse": 142,
            "text": "Mana inyeni nimumila naye nali ufunaanibwa"
        },
        {
            "chapter": 37,
            "verse": 143,
            "text": "Ne akhayanga okhuba mubalia abetsoominjia Nyasaye"
        },
        {
            "chapter": 37,
            "verse": 144,
            "text": "Yakhamenyele munda mwayo okhuula inyanga yokhulamusibwa mubafu"
        },
        {
            "chapter": 37,
            "verse": 145,
            "text": "Mana nikhumusukuna khulukuku, naye nali omulwale"
        },
        {
            "chapter": 37,
            "verse": 146,
            "text": "Nenikhumumesilia omumela kwelihondo"
        },
        {
            "chapter": 37,
            "verse": 147,
            "text": "Ne khwamuruma khubandu iyelefu imia ndala nohomba bashilaho awo"
        },
        {
            "chapter": 37,
            "verse": 148,
            "text": "Mana nibasuubila nenikhubara mubwokholo okhula okhufwa khwabu"
        },
        {
            "chapter": 37,
            "verse": 149,
            "text": "Ne bareebe mbu: “ Nyasaye wuwo niye uli nende Abana abakhana nabo babe nende Abana abasiani"
        },
        {
            "chapter": 37,
            "verse": 150,
            "text": "Nohomba khwaloonga Abamalaika okhuba beshikhasi nabo nibalola"
        },
        {
            "chapter": 37,
            "verse": 151,
            "text": "Ne toto manya mbu khububeyi bwabu baboolanga mbu"
        },
        {
            "chapter": 37,
            "verse": 152,
            "text": "“Nyasaye yebula” ne toto obo ni obubeyi"
        },
        {
            "chapter": 37,
            "verse": 153,
            "text": "Oh, yalobola Abana beshikhana okhushila beshisiani"
        },
        {
            "chapter": 37,
            "verse": 154,
            "text": "Baane mulimurie? Mubusinjia murie"
        },
        {
            "chapter": 37,
            "verse": 155,
            "text": "Ohh shimuparangakhwo tawe"
        },
        {
            "chapter": 37,
            "verse": 156,
            "text": "Nohomba muli nende eshifune shiatoto"
        },
        {
            "chapter": 37,
            "verse": 157,
            "text": "Mana nakharerekhwo eshitabu shienyu (itaurati) nikali mbu muboolanga obwatoto"
        },
        {
            "chapter": 37,
            "verse": 158,
            "text": "Ne baraho okhwinjilana khwolwikho hakari waye nende Amajini, ne Amajini kamala okhumanya mbu toto (baboolanga bario) balikhung’asibwa (mumililo)"
        },
        {
            "chapter": 37,
            "verse": 159,
            "text": "Oluyali ni lwa Nyasaye , Nyasaye\tnomutswenufu\tmuno khukabamuchishilanga"
        },
        {
            "chapter": 37,
            "verse": 160,
            "text": "Halali Abasumba ba Nyasaye Abatswenufu"
        },
        {
            "chapter": 37,
            "verse": 161,
            "text": "Mana enywe nende abamulamanga"
        },
        {
            "chapter": 37,
            "verse": 162,
            "text": "Shimunyala okhubakosia tawe"
        },
        {
            "chapter": 37,
            "verse": 163,
            "text": "Halali ulia ulinjila mumulilo"
        },
        {
            "chapter": 37,
            "verse": 164,
            "text": "Ne habulaho yesiyesi mwifwe halali alinende habundu wuwe amanyikhane"
        },
        {
            "chapter": 37,
            "verse": 165,
            "text": "Ne toto efwe nefwe khwemaanga olunyaali"
        },
        {
            "chapter": 37,
            "verse": 166,
            "text": "Ne toto nefwe betsoominjia"
        },
        {
            "chapter": 37,
            "verse": 167,
            "text": "Ne baliho balia baboolanga mbu"
        },
        {
            "chapter": 37,
            "verse": 168,
            "text": "‘‘Khubeetsangakhwo nende ametsulisio ka Abandu bakhale (bebitabu)"
        },
        {
            "chapter": 37,
            "verse": 169,
            "text": "Toto khwakhabeele Abasumba ba Nyasaye Abatswenufu.’’"
        },
        {
            "chapter": 37,
            "verse": 170,
            "text": "Halali\t(olwashitabu\tshiabetsela) bashikhaya mana hambi hano nibalole"
        },
        {
            "chapter": 37,
            "verse": 171,
            "text": "Ne toto likhuwa liefu liamala okhuranjilila khubasumba befu Abarumwa"
        },
        {
            "chapter": 37,
            "verse": 172,
            "text": "Mbu abo toto nibo balihabinwa"
        },
        {
            "chapter": 37,
            "verse": 173,
            "text": "Ne omukanda kwefu kwabalwani niko kulishila"
        },
        {
            "chapter": 37,
            "verse": 174,
            "text": "Kho baleshe butswa khubise ebititi"
        },
        {
            "chapter": 37,
            "verse": 175,
            "text": "Ne bahenje butswa, ahambi hano balitsa okhumanya"
        },
        {
            "chapter": 37,
            "verse": 176,
            "text": "Koo eshinyasio shia Nyasaye nishio shiabayungubasinjia"
        },
        {
            "chapter": 37,
            "verse": 177,
            "text": "Kho eshinyasio olwashilibeshela mushikuri, iliba itsuli imbi khubalia bekanyilisibwa"
        },
        {
            "chapter": 37,
            "verse": 178,
            "text": "Kho baleshesa khubise bititi"
        },
        {
            "chapter": 37,
            "verse": 179,
            "text": "Ne bahenje butswa nabo balitsa okhumanya"
        },
        {
            "chapter": 37,
            "verse": 180,
            "text": "Nyasaye Omulesi nomutswenufu muno okhurulana khukabamuchishilanga"
        },
        {
            "chapter": 37,
            "verse": 181,
            "text": "Ne omulembe kube Khubarumwa"
        },
        {
            "chapter": 37,
            "verse": 182,
            "text": "Ne oluyali lwoosi nilwa Nyasaye Omulesi wabiloonje bioosi"
        },
        {
            "chapter": 38,
            "verse": 1,
            "text": "Swad. Nditsuba khu Ikurani eyili nende ametsulisio"
        },
        {
            "chapter": 38,
            "verse": 2,
            "text": "Halali Abakhayi bali mwikhwilola nende obuyingani"
        },
        {
            "chapter": 38,
            "verse": 3,
            "text": "Ni emikanda chinga chiakhwasishia imbeli wabu niboopa obuyoka , ne ebise biokhuwonibwa biali biburire"
        },
        {
            "chapter": 38,
            "verse": 4,
            "text": "Ne bawuka mbu Omwikanyilisi okhurula mubo okhubetsela , mana nibaboola mbu: “uno ni Omulosi Omubeyi.”"
        },
        {
            "chapter": 38,
            "verse": 5,
            "text": "Eh! akholele Abanyasaye okhuba Nyasaye mulala yenyene! Toto kano ni amakhuwa khokhuchenyia"
        },
        {
            "chapter": 38,
            "verse": 6,
            "text": "Mana Abakhongo babu nibarula nibababoolela mbu: “mutsie mana mutinyesa Khubanyasaye benyu, toto endio nilwakenyekhana.”"
        },
        {
            "chapter": 38,
            "verse": 7,
            "text": "Efwe shikhwawulilakhwo kano mushima shiefu shiokhumalilikha tawe, ne kano shineshindu tawe halali ni obuchishi butswa"
        },
        {
            "chapter": 38,
            "verse": 8,
            "text": "Mbu niye butswa weshilibwa amekanyilisio mwifwe. Halali abo bali nende eshibeyibeyi khu amekanyilisio kanje, ne mana bashili okhupila eshinyasio shianje"
        },
        {
            "chapter": 38,
            "verse": 9,
            "text": "Nohomba bali nende ebiachi bietsimbabaasi tsia Nyasaye wuwo Omulesi, Owa amani Khakaba"
        },
        {
            "chapter": 38,
            "verse": 10,
            "text": "Nohomba bo bali nende obwami bwomwikulu nende khushialo nende ebili hakari wabio? Khomana banine tsinjila tsiokhutsia eyo"
        },
        {
            "chapter": 38,
            "verse": 11,
            "text": "Oko niko omukanda kwabalwani kulishilwa mumikanda chilia chilishilwa"
        },
        {
            "chapter": 38,
            "verse": 12,
            "text": "Bayingana inyuma wabu Abandu ba Nuhu, nende babu A’di nende Firaun owali nende ebiumbashe"
        },
        {
            "chapter": 38,
            "verse": 13,
            "text": "Nende Thamud nende Abandu ba Luti nende Abandu bomumutsuru. Echo nichio emikanda"
        },
        {
            "chapter": 38,
            "verse": 14,
            "text": "Abo boosi bayingasia Abarumwa mana nibakhoyeshela eshinyasio"
        },
        {
            "chapter": 38,
            "verse": 15,
            "text": "Ne bano shiabalindangasa ni oluyoka lulala butswa olulali ehale tawe"
        },
        {
            "chapter": 38,
            "verse": 16,
            "text": "Nabo baboolanga mbu: “Nyasaye wefu Omulesi khurerere eshinyasio shiefu inyanga yeyindukho nishili okhuula.”"
        },
        {
            "chapter": 38,
            "verse": 17,
            "text": "Wisumilisie khukababoolanga ako, ne witsulile Omusumba wefu Daudi Owa amani. Toto ye yali omunji wokhusaba eshileshelo"
        },
        {
            "chapter": 38,
            "verse": 18,
            "text": "Netoto khwahotselesia ebikulu halala ninaye nibitsoomia ingolobe nende mumabwibwi halala ninaye"
        },
        {
            "chapter": 38,
            "verse": 19,
            "text": "Ne kata amayoni kakhung’asibwa emikanda nemikanda, koosi kali amehotselefu khuye"
        },
        {
            "chapter": 38,
            "verse": 20,
            "text": "Ne nikhumeta amani obwami bubwe, ne nikhumuwa amachesi nende obumanyi bwokhubusia omuse"
        },
        {
            "chapter": 38,
            "verse": 21,
            "text": "Ne koo wawulikhwo olukano lwabasoolani olwa bekalilwa okhwinjila munzu"
        },
        {
            "chapter": 38,
            "verse": 22,
            "text": "Olwa benjila wa Daudi , naye nabaria, nibaboola mbu: “olaria tawe, efwe khuli abasoolani babili, mulala wefu akosele owashie, mana okhukabukhasie khubwatoto , ne olakwila elubeka tawe, ne okhulunjisie khunjila yo bwatoto"
        },
        {
            "chapter": 38,
            "verse": 23,
            "text": "Toto uno ni Omusiani wefu, ali nende amakondi amakhasi amakhumi tisa nende tisa, nasi endisa nende likondi lilalasa lieshikhasi, mana aboolanga mbu :“mbelesie elilio elo ekhuruchile” (nasi shindenya tawe) ne yashilile khumakhuwa"
        },
        {
            "chapter": 38,
            "verse": 24,
            "text": "Toto ye akholele obubii okhusaba likondi lilio okhumeta khukeke, netoto abeyisanga abanji bakholelanga obubii khubeene, halali balia basuubila mana nibakhola amalayi nenibatiti mubo. Mana Daudi nalola mbu khumukholeele amatemo, nasaba eshileshelo khu Nyasaye wuwe, mana nakwa hasi okhwihotselesia khu Nyasaye wuwe nende okhumukalushila"
        },
        {
            "chapter": 38,
            "verse": 25,
            "text": "Mana nikhumuleshela ako, netoto ye alinende eshisaala eshikhongo nende habundu halayi alikalukha khwifwe"
        },
        {
            "chapter": 38,
            "verse": 26,
            "text": "Ewe Daudi toto efwe khwakhukhola okhuba omulindi wefu khushialo, kho khalaka emise chia Abandu khubwatoto ne olalonda obwikombi bwomwoyo bwakhukosia khunjila ya Nyasaye , toto balia balekha injila ya Nyasaye abo balinyoola eshinyasio eshilulu khulwa okhubula oluchendo khwabu muyinyanga yokhubalilwa"
        },
        {
            "chapter": 38,
            "verse": 27,
            "text": "Ne shiwalonga likulu nende eshialo nende ebili hakari wabio eshikhaya tawe. Ako ni amaparo kabakhayi. Bali nende eshinyasio eshilulu Abakhayi abo mumulilo kubalinyoola"
        },
        {
            "chapter": 38,
            "verse": 28,
            "text": "Nohomba khukhole balia basubila babe shinga balia bakholanga amabii khushialo, nohomba khukhole abaria Nyasaye shinga abetsimbii"
        },
        {
            "chapter": 38,
            "verse": 29,
            "text": "Eshitabu shino shakhwakhwishilia ewe shilimwo tsimbabaasi tsinyinji, kho banyoole okhupaara mutsinyaali tsiashio, ne bobwoongo banyoole okhuwulila"
        },
        {
            "chapter": 38,
            "verse": 30,
            "text": "Ne khwahelesia Dawudi Suleiman yali Omusumba omulayi muno, toto ye yali omunji wokhukalushila Nyasaye"
        },
        {
            "chapter": 38,
            "verse": 31,
            "text": "Olwa yarumilwa ingolobe tsifarasi tsiwulelanga nitsiemele,\ttsinyangu okhutsunukha"
        },
        {
            "chapter": 38,
            "verse": 32,
            "text": "Mana naboola mbu : “esie ndachama ebindu ebilayi khulwa okhwitsulila Nyasaye wanje, mana (tsifarasi etso) nitsifisa inyuma weshikalilo. (Suleiman niyenya mbu atsilole khandi)"
        },
        {
            "chapter": 38,
            "verse": 33,
            "text": "Mutsikalusie khwisie , mana nachaka okhutsitilakhwo mwikosi nende khubilenje"
        },
        {
            "chapter": 38,
            "verse": 34,
            "text": "Mana nikhura Suleiman mumatemo, nenikhura omubili khushisaala shishie, mana nakalukha okhusaba eshileshelo"
        },
        {
            "chapter": 38,
            "verse": 35,
            "text": "Naboola mbu: “Nyasaye wanje undeshele ne umbelesie obwaami bwo mundu wundi alalinyoola inyuma wanje tawe, toto ewe newe Omuwani.’’"
        },
        {
            "chapter": 38,
            "verse": 36,
            "text": "Mana nikhukhola omuyeka okhumurumushila,\tkwachendanga khumunwa kukwe, hosi hosi ayenya okhuula"
        },
        {
            "chapter": 38,
            "verse": 37,
            "text": "Mana nikhukhola amashetani okhumurumushila, koosi kombakhanga nende keyibilanga"
        },
        {
            "chapter": 38,
            "verse": 38,
            "text": "Nende abaandi boboyungwa khuminyororo"
        },
        {
            "chapter": 38,
            "verse": 39,
            "text": "Shino ni eshihanwa shiefu, kho mana rusia nohomba shitiile, shibula eshichelo"
        },
        {
            "chapter": 38,
            "verse": 40,
            "text": "Ne toto ye ali nende oluyali okhwinjisibwa ewefu, nende habundu halayi muno wokhukalukha"
        },
        {
            "chapter": 38,
            "verse": 41,
            "text": "Ne yitsulila Omusumba wefu Ayub, olwa yalanga Nyasaye wuwe mbu: “ toto esie shetani yanderere obusinyifu nende obusandi.”"
        },
        {
            "chapter": 38,
            "verse": 42,
            "text": "Nyasaye namuboolela mbu : “sieba hasi eshilenje shishio (isebele nirundukha hasi awo) kho amatsi amanyifu ko khwisinga wisinje ngako, nende kokhunywa onywe.”"
        },
        {
            "chapter": 38,
            "verse": 43,
            "text": "Mana nikhumuhelesia Abandu bebe nende abandi shinga abo, nende tsimbabaasi tsirula khwifwe, nende eshitsulisio khubaandu bobwongo"
        },
        {
            "chapter": 38,
            "verse": 44,
            "text": "Ne bukula mumukhono kukwo olusaala , omukhupile (omukhaye wuwo khulwokhwitsuba khwa wetsuba- khumabii kayakhola) ne olafunaka eshitsubo tawe. Toto kwamunyoola nali Omwifwiili Omusumba Omulayi, toto yali Omwisumilisi muno"
        },
        {
            "chapter": 38,
            "verse": 45,
            "text": "Ne yitsulila Omusumba wefu Ibrahim nende Is’haaq nende Yaqub bali ba amaani nende amachesi"
        },
        {
            "chapter": 38,
            "verse": 46,
            "text": "Toto efwe khwabalobola khulikhuwa lilayi muno liokhwitsulila mwikulu"
        },
        {
            "chapter": 38,
            "verse": 47,
            "text": "Ne toto abo bali khwifwe Mubandu abalobole abalayi"
        },
        {
            "chapter": 38,
            "verse": 48,
            "text": "Ne yitsulila Ismail nende Alyasa nende dhil kifli ne abo boosi bali Mubandu abalayi"
        },
        {
            "chapter": 38,
            "verse": 49,
            "text": "Kano ni ametsulisio ne toto bwene balia baria Nyasaye habundu wabu wokhukalukha aliba alayi muno"
        },
        {
            "chapter": 38,
            "verse": 50,
            "text": "Emikunda chomwikulu echilaliwa, chilikulwa emiliango shichila bo"
        },
        {
            "chapter": 38,
            "verse": 51,
            "text": "Omo baliyiekhamwo nibalaanga ebiamo ebinji nende ebinywebwa ebilayi po"
        },
        {
            "chapter": 38,
            "verse": 52,
            "text": "Ne baliba nabakhaye babu abasangasia tsimoni , abolubaka lulala"
        },
        {
            "chapter": 38,
            "verse": 53,
            "text": "Kano niko kamwalakwa [okhunyoola] inyanga yokhubalwa"
        },
        {
            "chapter": 38,
            "verse": 54,
            "text": "Toto kuno niko umukabo kwefu okulawetsaanga tawe"
        },
        {
            "chapter": 38,
            "verse": 55,
            "text": "Endio nilwakaliba netoto balia baruumanga olwakho amakalushilo kabu kaliba amabii"
        },
        {
            "chapter": 38,
            "verse": 56,
            "text": "Jahannam balinjilamwo, nabo ni obukono obubii muno bwakhukonakhwo"
        },
        {
            "chapter": 38,
            "verse": 57,
            "text": "Endio nilwakaliba mana banywemwo amatsi komulilo nende kamafila"
        },
        {
            "chapter": 38,
            "verse": 58,
            "text": "Nende ebinyasio bindi ngabino ebinji"
        },
        {
            "chapter": 38,
            "verse": 59,
            "text": "Kuno niko omukanda kulinjila halala ninanyu, balibula okhwinjisibwa obulayi, toto abo balinjila mumulilo"
        },
        {
            "chapter": 38,
            "verse": 60,
            "text": "Baliboola mbu : “enywe nenywe mubula amwinjila halayi, nenywe mwachila nikhunyoola eshinyasio, kho muli Abandu ababii muno.”"
        },
        {
            "chapter": 38,
            "verse": 61,
            "text": "Baliboola mbu: “ Nyasaye wefu balia bachila nikhunyoola kano bameete eshinyasio mara khabili mumulilo. “"
        },
        {
            "chapter": 38,
            "verse": 62,
            "text": "Mana ababii balia balireeba mbu: “kabeele karie akhulalolanga Abandu bakhwabalilanga mubabii mumulilo kuno?”"
        },
        {
            "chapter": 38,
            "verse": 63,
            "text": "Koo khwababayila nohomba tsimoni tsiefu nitsilalolanga"
        },
        {
            "chapter": 38,
            "verse": 64,
            "text": "Toto kano okhusolana khuno khwa Abandu bomumuliro nitoto"
        },
        {
            "chapter": 38,
            "verse": 65,
            "text": "Boola mbu: “esie endisa Omwikanyilisi, ne abulaho Nyasaye wundi owulali Nyasaye mulala Owamani muno. ”"
        },
        {
            "chapter": 38,
            "verse": 66,
            "text": "Nyasaye welikulu nende eshialo nende bili hakari wabio Owamaani muno, Omunji weshileshelo"
        },
        {
            "chapter": 38,
            "verse": 67,
            "text": "Boola kano ni amacheni amakhongo muno aka enywe mukhayanga"
        },
        {
            "chapter": 38,
            "verse": 68,
            "text": "Ka enywe mubula ninako oluchendo. [enywe nanyu mukakhayanga]"
        },
        {
            "chapter": 38,
            "verse": 69,
            "text": "Shindali nende obumanyi kebilonje ebikhongo bioluyali olwabiayingananga"
        },
        {
            "chapter": 38,
            "verse": 70,
            "text": "Ndahebwa obufimbuli shichila esie endi Omwikanyilisi Owabulafu"
        },
        {
            "chapter": 38,
            "verse": 71,
            "text": "Olwa Nyasaye wuwo yaboolela Abamalaika mbu: “esie enonjele Omundu okhurula khuliloba.”"
        },
        {
            "chapter": 38,
            "verse": 72,
            "text": "Kho olwandalamukasia mana emufuramwo omwoyo okhurulana ninasi kho mumwinamile khukhumuwulila"
        },
        {
            "chapter": 38,
            "verse": 73,
            "text": "Abamalaika boosi nibeenama- halala"
        },
        {
            "chapter": 38,
            "verse": 74,
            "text": "Halali Iblisi yaba Omufuru mana naba mubakhayi"
        },
        {
            "chapter": 38,
            "verse": 75,
            "text": "Nyasaye namureeba mbu ; “Ewe Iblis shina shikhukayiile okhwinamila khushienonjele nende emikhono chianje, ofurire nohomba oli mubakhongo?”"
        },
        {
            "chapter": 38,
            "verse": 76,
            "text": "Shetani naboola ‘Esie endi omulayi okhumushila ye, waloonga esie okhurulana khu muliro naye nomulonga okhurula khuliloba.”"
        },
        {
            "chapter": 38,
            "verse": 77,
            "text": "Nyasaye namuboolela mbu: “’mana rula muno ewe oli neshitsubo.”"
        },
        {
            "chapter": 38,
            "verse": 78,
            "text": "Ne eshitsubo shianje shikhulikhwo okhula inyanga yomurungo"
        },
        {
            "chapter": 38,
            "verse": 79,
            "text": "Iblis naboola: ‘Nyasaye wanje mbelesie obwiyangu ndalafwa tawe okhula inyanga yokhulamusibwa mubafu"
        },
        {
            "chapter": 38,
            "verse": 80,
            "text": "Nyasaye namuboolela; ‘‘mana ekhuhelesiyie obwiyangu.’’"
        },
        {
            "chapter": 38,
            "verse": 81,
            "text": "Okhula khubise bieyinyanga imanyishe"
        },
        {
            "chapter": 38,
            "verse": 82,
            "text": "Iblis naboola mbu: ‘‘nditsuba khumaani koko toto nditsa okhukosia boosi [Abana ba Adam]”"
        },
        {
            "chapter": 38,
            "verse": 83,
            "text": "Halali Abasumba bobo abatswenufu mubo"
        },
        {
            "chapter": 38,
            "verse": 84,
            "text": "Nyasaye naboola mbu “Toto, ne emboola obwatoto"
        },
        {
            "chapter": 38,
            "verse": 85,
            "text": "Ndiliitsusia Jahanam khu ewe nende balia boosi balikhuloonda mubo.”"
        },
        {
            "chapter": 38,
            "verse": 86,
            "text": "Boola mbu “ esie shebareba omurungo kwosikwosi tawe nohomba esie shendi omunichilisia tawe"
        },
        {
            "chapter": 38,
            "verse": 87,
            "text": "Kano ni ametsulisio butswa Khubandu"
        },
        {
            "chapter": 38,
            "verse": 88,
            "text": "Ne toto mulamanya amacheni kaye ahambi hano"
        },
        {
            "chapter": 39,
            "verse": 1,
            "text": "Okhwishibwa khweshitabu shino khurulana nende Nyasaye Owamani Owamachesi muno"
        },
        {
            "chapter": 39,
            "verse": 2,
            "text": "Toto efwe khwakhwishilia eshitabu shino khubwatoto, kho mulaame Nyasaye yenyene mubutswenufu khu Dini yiyie butswa"
        },
        {
            "chapter": 39,
            "verse": 3,
            "text": "Toto Idini yabwene ni ya Nyasaye butswa, ne balia abeliindanga khu ulali Nyasaye nibaboola mbu: “ shikhubalamaanga tawe halali bakhusitie ahambi nende Nyasaye,” toto Nyasaye alibakabula khu kalia akabawukhananga. Toto Nyasaye shaluunjisinjia omubeeyi omukhayi tawe"
        },
        {
            "chapter": 39,
            "verse": 4,
            "text": "Nyasaye yenyanga okhuba nende Omwana yakhaloboole mubiloonje bibie owayenya, oluyali ni olulwe, niye Nyasaye mulala ukholanga liayenya"
        },
        {
            "chapter": 39,
            "verse": 5,
            "text": "Yaloonga likulu nende eshialo khubwatoto, ufuunikhanga eshiloo khushiteere, nende eshiteere khushiloo, mana nakhola eliuba nende omwesi mubiikhonyele , bioosi bichendanga khubise biarebwaho, manye mbu niye Owa amani Omulesheli muno"
        },
        {
            "chapter": 39,
            "verse": 6,
            "text": "Yaloonga okhurula Khumundu mulala, mana namurusiamwo owashie, mana nabarerera ebiruche ebisatsa nende ebikhasi tsimbia munane, abaloonganga mutsinda tsia banyinenywe oshiloonje okhutsia khushindi, mubiilima bitaru. Oyo niye Nyasaye Omulesi wenyu, obwami nobubwe, abulaho Nyasaye wundi owulali ye tawe, kho nanyu mulinjibungwa heena"
        },
        {
            "chapter": 39,
            "verse": 7,
            "text": "Ni mukhaya toto Nyasaye ni omuyinda khwinywe, ne shachamilanga Abasumba bebe obukhayi tawe, ne nimumwitsoomia alabafuchilila ne Omundu shalichinga obusiro bwo owashie tawe, mana mulikalukha ewa Nyasaye wenyu Omulesi, ne alibaboolela akamwakholanga toto ye ni Omumanyi muno khukali mubilifi"
        },
        {
            "chapter": 39,
            "verse": 8,
            "text": "Ne Omundu nanyoola amasila kosikosi asaba Nyasaye wuwe namukalushila, ne namuhelesia tsimbabaasi okhurula ewuwe yebilila akayasabanga imbeli mana natsokasia Nyasaye nende Abanyasaye bandi mbu kho akosie Abandu khu injila yiye, wikhoye nende obukhayi bubwo hatiti, toto ewe oli mubaandu bomumulilo"
        },
        {
            "chapter": 39,
            "verse": 9,
            "text": "Koo ulia ulaamanga eshilo Nyasaye wuwe niyeema niyenama mana naba noburi khu inyanga imalilishi, ne nasuubila okhunyoola tsimbabaasi tsia Nyasaye wuwe. Boola mbu:“ bakhaba nashilala abamanyile nende abalamanyile tawe, toto abachesi nibobetsulilanga.’’"
        },
        {
            "chapter": 39,
            "verse": 10,
            "text": "Boola enywe Abasumba banje basuubila, murie Nyasaye wenyu Omulesi, balia bakhola amalayi khushialo khuno balinyoola amalayi, ne eshialo shia Nyasaye neshiyaangufu, toto abesumilisi balihebwa omurungo kwabu okhubura eshichelo"
        },
        {
            "chapter": 39,
            "verse": 11,
            "text": "Boola mbu: “esie ndalomesibwa okhulaama Nyasaye mubutswenufu"
        },
        {
            "chapter": 39,
            "verse": 12,
            "text": "Ne ndalomesibwa okhuba weyimbeli mubasalamu"
        },
        {
            "chapter": 39,
            "verse": 13,
            "text": "Boola mbu: “ esie eritsaanga eshinyasio shie inyanga ikhongo nekhaya okhuloonda ka Nyasaye Omulesi wanje.”"
        },
        {
            "chapter": 39,
            "verse": 14,
            "text": "Ni Nyasaye butswa wenaamanga nemutswenushila"
        },
        {
            "chapter": 39,
            "verse": 15,
            "text": "Kho lame shia mwenya owulali Ye. Boola mbu: “toto balia abatiba mana nibatibia emioyo chiabu inyanga yeyindukho,” koo manye mbu, okho nikho okhutiba khwa habulafu"
        },
        {
            "chapter": 39,
            "verse": 16,
            "text": "Baliba nende ebichelo biomulilo biawukhane hekulu nende hasi wabu, endio nilwa Nyasaye arisia Abandu bebe, enywe abasumba banje muurie"
        },
        {
            "chapter": 39,
            "verse": 17,
            "text": "Ne balia basita ehale khubulaami bwobukori mana nibamukalushila Nyasaye, basuubisibwa obulayi imbeli wa Nyasaye , subisia Abasumba banje"
        },
        {
            "chapter": 39,
            "verse": 18,
            "text": "Balia bawulilanga likhuwa mana nibaloonda lilia lilayi lialio, abo nibo ba Nyasaye yalunjisia, ne abo nibo bamachesi"
        },
        {
            "chapter": 39,
            "verse": 19,
            "text": "Ne ulia okhoyeshele okhunyoola omurungo kweshinyasio, ewe olinobunyali bwokhuhabina uli mumulilo"
        },
        {
            "chapter": 39,
            "verse": 20,
            "text": "Halali balia baria Nyasaye wabu balinyoola tsigorofa ebikoro biombakhwa hekulu webindi, emialo chiburanga hasi wabio, indache ya Nyasaye ne Nyasaye shanyala okhwima shiayakhulaka tawe"
        },
        {
            "chapter": 39,
            "verse": 21,
            "text": "Koo shololangakhwo shinga Nyasaye yeshinjia amaatsi okhurula mwikulu, mana nakabusia mutsindoto mwiloba, mana namesilia emimela chikabukhane obukondo, mana chiume chikalukhane chibe namabuyu, mana achikhole amasakaria , toto mu ako khulimwo nende eshitsulisio khubandu bamachesi"
        },
        {
            "chapter": 39,
            "verse": 22,
            "text": "Koo ulia wa Nyasaye yafungula eshilifu shishie khubuisilamu, mana naba mubulafu bururulanga ewa Nyasaye Omulesi ( bakhaba nashilala nende ulia womwoyo omumu?) eshinyasio eshikhongo shili khubemioyo emiumu chaletsulilanga Nyasaye, abo bali mubukori obwa habulafu"
        },
        {
            "chapter": 39,
            "verse": 23,
            "text": "Nyasaye yeshia amakhuwa amalayi muno , eshitabu shietsinyaali tsifwanana tsiakalushilwa, tsirenjinjia emibili chia balia abaria Nyasaye wabu Omulesi, mana nitsikololosia emibili chiabu nende emioyo chiabu khukhwitsulila Nyasaye, obo nibo obulunjifu bwa Nyasaye alunjisinjia khubwo owayenya, ne owa Nyasaye alekha abulaho umulunjisia"
        },
        {
            "chapter": 39,
            "verse": 24,
            "text": "Koo ulia wo bweni bubwe bulibukanana nende eshinyasio eshibii inyanga yeyindukho (aliba nashilala nende abalayi?) mana ababii baliboolelwa mbu: “ pile kalia kamwakholanga.”"
        },
        {
            "chapter": 39,
            "verse": 25,
            "text": "Bakhaya balia abali imbeli wabu mana eshinyasio nishibetsela munjila yabalamanyile tawe"
        },
        {
            "chapter": 39,
            "verse": 26,
            "text": "Mana Nyasaye nabakhofia eshinyasio shiobuteshele, ne eshinyasio shieyinyanga yeyindukho neshikhongo muno, bamanyanga khwo"
        },
        {
            "chapter": 39,
            "verse": 27,
            "text": "Ne toto khwachelasilia Abandu mu Kurani ino buli imbia yamachelasio kho banyoole okhwitsulila"
        },
        {
            "chapter": 39,
            "verse": 28,
            "text": "Ikurani yolwarabu ibulamwo tsingatsio khobanyoole okhuria Nyasaye"
        },
        {
            "chapter": 39,
            "verse": 29,
            "text": "Nyasaye achelasia Omundu uli nende Abaami bakholelanga halala basolananga, nende Omundu uli nende Omwami mulala, koo bakhaba nashilala? Oluyali lwoosi nilwa Nyasaye, halali obunji bwabu shibamanyile tawe"
        },
        {
            "chapter": 39,
            "verse": 30,
            "text": "Toto ewe olifwa nabo boosi balifwa"
        },
        {
            "chapter": 39,
            "verse": 31,
            "text": "Mana toto enywe imbeli wa Nyasaye wenyu Omulesi mulisoolana, inyanga yeyindukho"
        },
        {
            "chapter": 39,
            "verse": 32,
            "text": "Kho niwina omwonooni muno okhushila ulia owakatilia Nyasaye , ne nakhaya obwatoto nibumwitsile , koo Jahannamu shinishio eshimenyo shiabakhayi"
        },
        {
            "chapter": 39,
            "verse": 33,
            "text": "Ne ulia owarera obwatoto mana nabutinyisia , abo nibo abaria Nyasaye"
        },
        {
            "chapter": 39,
            "verse": 34,
            "text": "Balinyoola biabeenya imbeli wa Nyasaye, oko niko omurungo kwabakholi abamalayi"
        },
        {
            "chapter": 39,
            "verse": 35,
            "text": "Kho Nyasaye abaleshele amabii kabakhola, ne abarunje omurungo kwabu khulwa amalayi kabakholanga"
        },
        {
            "chapter": 39,
            "verse": 36,
            "text": "Koo Nyasaye shali uyela Omundu wuwe tawe? Ne bakhurisinjia khubalia abalali ye tawe, ne owa Nyasaye alekha oyo obulaho omulunjisia"
        },
        {
            "chapter": 39,
            "verse": 37,
            "text": "Ne Owa Nyasaye alunjisia shali nende umukosia tawe, Nyasaye shali Owamaani Oweyimongo?(wokhurunga likhobo)"
        },
        {
            "chapter": 39,
            "verse": 38,
            "text": "Ne nobareeba mbu niwina waloonga likulu nende eshialo, balaboola mbu : “ni Nyasaye” boola mbu : “koo mulola murie biamulaamanga ebilali Nyasaye, Nyasaye niyenya okhuwumisia aba nyasaye abo banyala okhwihabina, nohomba nabenyenyela tsimbabaasi bo bakhekalila tsimbabaasi tsitsie? Boola mbu: “Nyasaye yambela ne khuye bamwisiche bokhumwisika.”"
        },
        {
            "chapter": 39,
            "verse": 39,
            "text": "Boola mbu: “ enywe Abandu banje khole shinga kamunyala esie siesi ekholanga, mulitsa okhumanya.”"
        },
        {
            "chapter": 39,
            "verse": 40,
            "text": "Ni wina olinyoola eshinyasio shietsisoni nende ulia uliba mushinyaasio shilaliwa"
        },
        {
            "chapter": 39,
            "verse": 41,
            "text": "Toto khwakhwishilia eshitabu khulwa abandu boosi nende khubwatoto, kho ulia ulunjikha nikhulwa omwoyo kukwe, ne ulia ukora ne toto kalikhuye , ne ewe sholi omulindi wabu tawe"
        },
        {
            "chapter": 39,
            "verse": 42,
            "text": "Nyasaye abukulanga emioyo ebise biokhufwa khwachio, ne chilafwile ebise biokhukona khwachio, ne atiila chilia echiahandichilwa okhufwa, ne akalusia echindi okhula ebise biachio biachahandichilwa, toto mu ako khulimwo nende ameeko Khubandu baparanga"
        },
        {
            "chapter": 39,
            "verse": 43,
            "text": "Nohomba nibo bekhola ababasabila imbeli wa Nyasaye, boola mbu: “ kata bo babula obunyali bwa shiosi shiosi, ne shibulaho shabamanyile"
        },
        {
            "chapter": 39,
            "verse": 44,
            "text": "Boola mbu: “ obulesheli bwoosi ni bwa Nyasaye obwami bwomwikulu nende khushialo nobubwe mana ewuwe niwo omulikalusibwa.”"
        },
        {
            "chapter": 39,
            "verse": 45,
            "text": "Ne Nyasaye narumbulwa yenyene emioyo chiabalia abalasuubila tawe chisiukha, ne abandi nibarumbulwa abalali ye obalola nibasangala"
        },
        {
            "chapter": 39,
            "verse": 46,
            "text": "Boola mbu: “ewe Nyasaye wanje owaloonga likulu nende eshialo Omumanyi wakalalolekhanga tawe nende kalolekhanga , ewe newe uliawukhasia hakari wabasumba bobo khukalia akabakabukhananga"
        },
        {
            "chapter": 39,
            "verse": 47,
            "text": "Ne abamabii babetsanga nende bioosi bili mushialo nende khandi ebindi shinga ebo, toto bakhabirusiye okhwinunula , okhurulana nende eshinyasio eshibii shieyinyanga yeyindukho. Ne kabaliloloshela ewa Nyasaye kalia akabalali niberecheshele tawe"
        },
        {
            "chapter": 39,
            "verse": 48,
            "text": "Ne bulibaloloshela obubii bwakabakholanga, mana kalibabotokhana kabatseshelelanga"
        },
        {
            "chapter": 39,
            "verse": 49,
            "text": "Ne Omundu nanyoola amasila akhusaba efwe, mana nikhumuwa tsimbabaasi tsirula khwifwe, aboola mbu : “toto esie ehelesibwe kano okhurulana nende amachesi kanje” halali ako ni amatemo habula Abandu abanji shibamanyile tawe.”"
        },
        {
            "chapter": 39,
            "verse": 50,
            "text": "Toto baboola ako balia bali imbeli wabu mana shikabakhonyakhwo akabakholanga tawe"
        },
        {
            "chapter": 39,
            "verse": 51,
            "text": "Mana obubii bwakabakhola nibubanyoola , ne balia abetsimbi mubano kalibanyoola amabii kabakhola, nabo shibalishila tawe"
        },
        {
            "chapter": 39,
            "verse": 52,
            "text": "Koo shibamanyile mbu Nyasaye akabanga emikabo mubunji nende khushichelo owayenya, toto mukano khulimwo nende ameeko khubandu basuubila"
        },
        {
            "chapter": 39,
            "verse": 53,
            "text": "Boola mbu: “enywe Abasumba banje bakholelaobubiiemioyochiabu, mulawesiakhwo omwoyo khutsimbabaasi tsia Nyasaye tawe, toto Nyasaye aleshelanga ebionoono bioosi, toto ye niye Omulesheli muno Omukoosia po.”"
        },
        {
            "chapter": 39,
            "verse": 54,
            "text": "Mukalushile Nyasaye wenyu Omulesi mana mwilekhule khuye, eshinyasio nishishili okhubetsela mana mukhaye okhuhonokokha"
        },
        {
            "chapter": 39,
            "verse": 55,
            "text": "Ne loonde amalayi muno akamweshilibwa okhurula khu Nyasaye wenyu Omulesi, eshinyasio nishishili okhubapwoka nanyu nimulamanyile tawe"
        },
        {
            "chapter": 39,
            "verse": 56,
            "text": "Mana omwoyo kuletsa kwaboola mbu: “ abayie ndiyitsulisia khukambura ewa Nyasaye, ne toto esie ndali mubokhwikoyania”"
        },
        {
            "chapter": 39,
            "verse": 57,
            "text": "Nohomba kuboole mbu: “ Nyasaye yanunjisinjia ndakhabeele mubalia bamuria”"
        },
        {
            "chapter": 39,
            "verse": 58,
            "text": "Nohomba kuboole ebise bieshinyasio mbu: “ abayie nengalusibwayo nemba mubandu abalayi”"
        },
        {
            "chapter": 39,
            "verse": 59,
            "text": "Shikanyalikhana tawe, toto ebimanyiso bianje biakhwitsila mana nobikhaya nofura noba mubakhayi"
        },
        {
            "chapter": 39,
            "verse": 60,
            "text": "Ne inyanga yeyindukho olilola balia bakhaya ka Nyasaye wabu obweni bwabu nibumaliye, koo mu Jahannamu shinishio eshimenyo shiabafuru"
        },
        {
            "chapter": 39,
            "verse": 61,
            "text": "Ne Nyasaye alihonia balia bamuria, khulwokhubura khwabu, shibalinyoolwa nobubii bwosi bwosi tawe, nohomba shibalibeelela tawe"
        },
        {
            "chapter": 39,
            "verse": 62,
            "text": "Nyasye niye waloonga buli eshindu naye niye omulindi wa buli eshindu"
        },
        {
            "chapter": 39,
            "verse": 63,
            "text": "Niye uli nende tsifunguo tsielikulu nende eshialo ne balia bakhaya ebimanyisio bia Nyasaye abo nibo balitiba"
        },
        {
            "chapter": 39,
            "verse": 64,
            "text": "Boola “owulali Nyasaye niye wamunomesinjia okhulaama enywe Abasilu?”"
        },
        {
            "chapter": 39,
            "verse": 65,
            "text": "Ne toto wafimbulilwa nende balia abaliho imbeli wuwo mbu : “notsokaasia Nyasaye ebikhole bibio bioosi bilakwa akhaya, ne toto oliba Mubandu basikha.”"
        },
        {
            "chapter": 39,
            "verse": 66,
            "text": "Halali laama butswa Nyasaye mana obe mubalia bakhupanga orio"
        },
        {
            "chapter": 39,
            "verse": 67,
            "text": "Ne shibamuwa Nyasaye oluyali shingala kenyekhana tawe, ne eshialo shiosi shiliba mumukhono kukwe, ne likulu lilikanyakanywa liaba mumukhono kukwe omulunji, oluyali ni olulwe Owekulu nomutwenufu khukabamutsokaasinjia ninako"
        },
        {
            "chapter": 39,
            "verse": 68,
            "text": "Ne olwika lulikhupwa mana bifwe bioosi ebili mwikulu nende khushialo halali ulia wa Nyasaye alichama, mana khandi lulikhupwa olundi mana boosi balibukha nibahenga"
        },
        {
            "chapter": 39,
            "verse": 69,
            "text": "Mana eshialo shiliakha khubulafu bwa Nyasaye washio Omulesi, ne eshitabu shilirerwa, ne Abarumwa balirerwa nende Abaloli, mana barungwe omurungo kwa toto nabo shibalikholelwa obubii tawe"
        },
        {
            "chapter": 39,
            "verse": 70,
            "text": "Mana buli shiamundu alirungwa kayakholanga , naye (Nyasaye) yamanya muno kabakholanga"
        },
        {
            "chapter": 39,
            "verse": 71,
            "text": "Ne abakhayi baliyilwa mujahannamu mumikanda, okhula shingala balikuulakhwo, mana emiliango chakwo chiikulwe Abalindi bakhwo balireeba mbu: “ koo Abarumwa shibabetselakhwo tawe okhurula mwinywe? Nibabasoomela tsinyaali tsia Nyasaye wenyu Omulesi, nibekanyilisia okhubukanana nende inyanga yenyu ino?” baliboola mbu: “kali kario halali likhuwa lieshinyasio liatinyisibwa khubakhayi.”"
        },
        {
            "chapter": 39,
            "verse": 72,
            "text": "Baliboolelwa mbu: “ injile mumuliango chia Jahannamu mumenyemwo tsinyanga tsiosi” ni eshimenyo eshibii shirie khubafuru"
        },
        {
            "chapter": 39,
            "verse": 73,
            "text": "Ne abaria Nyasaye wabu Omulesi baliyilwa mwikulu mumikanda, okhula shingala baliulakhwo mana emiliango nichikulwa mana Abalindi bakwo baliboola mbu : “ omuleembe kube ninanyu, muli abalayi, injilemwo mumenyemwo tsinyanga tsiosi.”"
        },
        {
            "chapter": 39,
            "verse": 74,
            "text": "Baliboolambu:“oluyalilwoosi nilwa Nyasaye ukhuhelesiye kayakhulaka, akhulesheele eshialo khumenya mumikunda shingala khwenya . Ne ni omurungo omulayi kuli kurie khubakholi (bamalayi)"
        },
        {
            "chapter": 39,
            "verse": 75,
            "text": "Ne olilola Abamalaika nibabotokhana eshisala shia Nyasaye Omulesi, nibetsominjia nibafumia oluyali lwa Nyasaye Omulesi wabu mana balirungwa khubwatoto, ne baliboola mbu: ‘’ oluyali lioosi nilwa Nyasaye Omulesi webiloonje bioosi.”"
        },
        {
            "chapter": 40,
            "verse": 1,
            "text": "Ha mim"
        },
        {
            "chapter": 40,
            "verse": 2,
            "text": "Okhwishibwa khweshitabu shino khurula khu Nyasaye Owamani Omumanyi muno"
        },
        {
            "chapter": 40,
            "verse": 3,
            "text": "Uleshelanga tsimbi ufuchililanga eshileshelo, Oweshinyasio eshilulu , umuhaani abulaho Nyasaye halali Ye, ne ewuwe niwo amakalushilo"
        },
        {
            "chapter": 40,
            "verse": 4,
            "text": "Shibayingananga khubimanyisio bia Nyasaye tawe halali bialia bakhaya , kho okhuyelayela khwabu khushialo khulakhung’ang’asia tawe"
        },
        {
            "chapter": 40,
            "verse": 5,
            "text": "Imbeli wabu Abandu ba Nuh nende emikanda chindi chiakhaya okhuloonda ka Nyasaye, ne buli omukanda kwali nendeamahababakokhutila Omurumwa wabu, mana nibayingana khubukori khobanyoole okhukalukhania obwatoto , mana nebatiila, kho eshinyasio shianje shiali shirie"
        },
        {
            "chapter": 40,
            "verse": 6,
            "text": "Ne endi nilwaliatinyisibwa likhuwa lia Nyasaye wuwo Omulesi khubakhayi, mbu toto bo ni Abandu bomumulilo"
        },
        {
            "chapter": 40,
            "verse": 7,
            "text": "Ne balia bachinganga indebe(arsh) nende\tbalia\tbamubotokhana bamwitsoominjia nibahelesia Nyasaye wabu oluyali , nebamusuubilanga ne basabilanga eshileshelo balia basuubila: “ Nyasaye wefu Omulesi waswania buli eshindu tsimbabaasi nende obumanyi kho baleshele balia abasaba eshileshelo mana nibaloonda injila yiyio, ne obekalile eshinyasio shio mulilo"
        },
        {
            "chapter": 40,
            "verse": 8,
            "text": "Nyasaye wefu Omulesi obenjisie mwikulu mumukunda kulaliwa tawe, kwa wabalaka nende balia bakhola amalayi mubebusi babu, nende abakhasi babu nende olwibulo lwabu , toto ewe newe Owamaani Owamachesi muno"
        },
        {
            "chapter": 40,
            "verse": 9,
            "text": "Ne obekalile amabii, ne owawikalila amabii inyanga eyo toto oliba omukoosiyie, ne okho nikho okhubura okhukhongo"
        },
        {
            "chapter": 40,
            "verse": 10,
            "text": "Toto balia bakhaya balilangwa mana baboolelwe mbu: “ toto okhusinya khwenyu Nyasaye ni okhukhongo okhushila shinga mwesinya abeene, olwa mwalangungwa khubusuubili nanyu nimukhaya”"
        },
        {
            "chapter": 40,
            "verse": 11,
            "text": "Baliboola mbu: “ Nyasaye wefu Omulesi okhufwisiyie khabili, ne okhulamusiyie khabili, mana khufuchilile tsimbi tsiefu, kho injila yokhurula iliho"
        },
        {
            "chapter": 40,
            "verse": 12,
            "text": "Ako ni endio , okhubeela Nyasaye niyalaamungwa yenyene mwakhayanga , ne natsokaasibwa mwachamanga, mana obunyali ni bwa Nyasaye omukhongo wehekulu"
        },
        {
            "chapter": 40,
            "verse": 13,
            "text": "Ye niye ubalolosilinjia ebimanyisio bibie, ne abeshilinjia okhurula hekulu emikabo. Ne abulaho witsulila kano halali ulia umukalushila"
        },
        {
            "chapter": 40,
            "verse": 14,
            "text": "Kho mulaame Nyasaye nomwitswenula khu dini yiyie , kata abakhayi nibasinyikha"
        },
        {
            "chapter": 40,
            "verse": 15,
            "text": "Niye unininjia ebichelo, mwene ishisala , arumanga Malaika(jibril ) Ruh khubunyali bubwe khuwayenya mubasumba bebe, khulwa okhubekanyilisia inyanga yomukhung’ano"
        },
        {
            "chapter": 40,
            "verse": 16,
            "text": "Inyanga ya baliemela, shibulaho shiosi shiosi shilifisa khu Nyasaye, “Obwami ni bwa wina Inyanga yino? Ni obwa Nyasaye mulala ukholanga kayeenya.”"
        },
        {
            "chapter": 40,
            "verse": 17,
            "text": "Nyanga yino buli Omundu alarungwa kayakholanga, luno okhukholanila obubii khubulaho , toto Nyasaye ni Omwangu wokhubala"
        },
        {
            "chapter": 40,
            "verse": 18,
            "text": "Ne bekanyilisie inyanga ili ahambi , olwe emioyo chiliula khwiporokotio, nabo nibayinjilwe neshibeela, abamabii shibaliba nende Omwitsa nohomba ubasabila yawulilwa tawe"
        },
        {
            "chapter": 40,
            "verse": 19,
            "text": "Yamanya okhukatia khwetsimoni, nende ke emioyo chifisanga"
        },
        {
            "chapter": 40,
            "verse": 20,
            "text": "Ne Nyasaye abusinjia khubwatoto , ne balia balaamanga owulali Nyasaye shibabusinjia shiosi shiosi tawe, toto Nyasaye ni Omuwulili Omuloli muno"
        },
        {
            "chapter": 40,
            "verse": 21,
            "text": "Shibachendangakhwo khushialo mana balola indukho yabalia bali imbeli wabu, bali nende amani amanji okhubashila, nende ebikhole ebikhongo khushialo, mana Nyasaye nabatila obutinyu khutsimbi tsiabu, mana nibakhaywa ubakhoonya okhurula khushinyasio shia Nyasaye"
        },
        {
            "chapter": 40,
            "verse": 22,
            "text": "Endio nilwokhuba mbu Abarumwa babetselanga nende ebifune biyela mana nibakhaya ne Nyasaye nabatila, toto ye niwa amaani weshinyasio eshilulu"
        },
        {
            "chapter": 40,
            "verse": 23,
            "text": "Ne toto khwaruma Musa halala nende ebimanyisio biefu nende ebifune bia habulafu"
        },
        {
            "chapter": 40,
            "verse": 24,
            "text": "Khu Firaun nende Hamana nende Qarun, mana nibaboola mbu : “uno ni Omulosi Omubeeyi muno.”"
        },
        {
            "chapter": 40,
            "verse": 25,
            "text": "Olwa yabeetsela nende obwatoto okhurula khwifwe , baboola mbu: “yire Abana abasiani babalia basuubila ninaye , mana muleshe Abana abakhana, ne ebifwanga bia bakhayi shibli hosi hosi tawe halali mubukori.”"
        },
        {
            "chapter": 40,
            "verse": 26,
            "text": "Ne Firaun naboola mbu : “mundeshe ndire Musa mana alanje Nyasaye wuwe Omulesi, esie eritsanga ye okhukalukhania idini yenyu nohomba akhole amabii khushialo.”"
        },
        {
            "chapter": 40,
            "verse": 27,
            "text": "Ne Musa naboola mbu: “esie ndilinda khu Nyasaye wanje Omulesi khu enywe, okhurulana nende buli Omufuuru ulasuubilanga inyanga yokhubalilwa”"
        },
        {
            "chapter": 40,
            "verse": 28,
            "text": "Mana Omusatsa omusuubili mubandu ba Firaun owafisa obusuubili bubwe naboola mbu: “koo mwira butswa Omundu shichila okhuboolasa mbu Nyasaye nomulesi wanje ne abetseele nende abwatoto okhurula khu Nyasaye wenyu, ne nali mbu nomubeyi mumuleshe nobubeyi bubwe , ne nali owatoto kamulakanga kalamunyoola, toto Nyasaye shalunjisinjia ulia wabura eshichelo Omubeyi tawe.”"
        },
        {
            "chapter": 40,
            "verse": 29,
            "text": "Enywe Abandu banje obwami nobwenyu nyagayino mushilile khushialo, ne wina ulikhuhabina khushinyasio\tshia\tNyasaye nishilikhwitsila? Firaun naboola mbu: “esie shebaboolela liosi liosi tawe halali lilia liendola , ne esie shebalunjisinjia tawe halali khunjila yobulunjifu.’’"
        },
        {
            "chapter": 40,
            "verse": 30,
            "text": "Ne wasuubila ulia naboola mbu: “ enywe Abandu banje esie abariranga shinga tsinyanga tsie mikanda"
        },
        {
            "chapter": 40,
            "verse": 31,
            "text": "Shinga Abandu ba Nuh nende ba Ad nende Thamud nende balia ababaloondakhwo, ne Nyasaye shakholelanga\tAbandu\tbebe akabalakhoyeshele tawe"
        },
        {
            "chapter": 40,
            "verse": 32,
            "text": "Enywe Abandu banje esie abaririranga inyanga yetsimbungu"
        },
        {
            "chapter": 40,
            "verse": 33,
            "text": "Inyanga yamulilukha nimukalukha inyuma, shimuliba nende wokhubalinda khu Nyasaye tawe, ne ulia wa Nyasaye yahandichila obukori shali nende umulunjisia tawe"
        },
        {
            "chapter": 40,
            "verse": 34,
            "text": "Ne toto Yusuf yamala okhubetsela nende obulafu bwatoto, halali enywe nimutsilila okhuba nende tsinganakani khukalia kayamurerera okhuula shinga yafwa, mwaboola mbu Nyasaye shalirera Omurumwa wundi tawe, endio nilwa Nyasaye alekhanga akora ulia owabura eshichelo wikanakaninjia"
        },
        {
            "chapter": 40,
            "verse": 35,
            "text": "Balia bayingananga khubimanyisio bia Nyasaye nibabula amatililo , neshisinyisio eshikhongo imbeli wa Nyasaye nende imbeli wabasuubili, endio nilwa Nyasaye aretsanga eshimanyisio khubuli omwoyo omufururu kwisunganga"
        },
        {
            "chapter": 40,
            "verse": 36,
            "text": "Mana Firaun naboola mbu: “ Hamana nyumbashile ingasi (munara) kho enyoole okhuulila khutsinjila"
        },
        {
            "chapter": 40,
            "verse": 37,
            "text": "Tsinjila tsielikulu enyoole okhulola Nyasaye wa Musa, netoto esie amuparirasa mbu ni omubeyi.” Ne endio ni lwa Firaun yakholelwa alole ebikhole bibie ebibii okhuba ebilayi mana niyekalilwa tsinjila. Ne ebikhole bia Firaun shibiamukhoonya tawe halali okhumusishia"
        },
        {
            "chapter": 40,
            "verse": 38,
            "text": "Na owasuubila ulia naboola mbu: “enywe Abandu banje munondekhwo ebalunjisie injila yabalunjifu”"
        },
        {
            "chapter": 40,
            "verse": 39,
            "text": "Enywe Abandu banje toto obulamu bwokhushialo khuno ni omwikhoyo omutiti ne toto mwikulu nisho eshimenyo shietsinyanga tsiosi"
        },
        {
            "chapter": 40,
            "verse": 40,
            "text": "Ulia ukhola amabii shalirungwa halali amabii, ne ulia ukhola amalayi mubasatsa nohomba mubakhasi nali omusuubili , abo nibo balinjila mwikulu, balihebwa emikabo chibula eshichelo"
        },
        {
            "chapter": 40,
            "verse": 41,
            "text": "Enywe Abandu banje muli murie ebalanganga khubuhonia nanyu munaanganga okhutsia mumulilo"
        },
        {
            "chapter": 40,
            "verse": 42,
            "text": "Munaanganga mbu ekhaye Nyasaye mana emutsokasie khukengorerwe , nasi emulanganga khu owa Amaani Owobulesheli muno"
        },
        {
            "chapter": 40,
            "verse": 43,
            "text": "Toto\towamunanjilanga okhumulaama shakhoyesheele okhukholelwa omulango khushialo khuno nohomba mwikulu tawe, ne efwe fwesi khulikalusibwa ewa Nyasaye , ne toto balia babura eshichelo nibo Abandu bomumulilo"
        },
        {
            "chapter": 40,
            "verse": 44,
            "text": "Ne mulitsulila kebaboolelanga kano ne endeshela likhuwa lianje Nyasaye, toto Nyasaye alolanga muno Abasumba bebe"
        },
        {
            "chapter": 40,
            "verse": 45,
            "text": "Mana Nyasaye nabaliinda khubusuku bwabakhola, mana eshinyasio eshibii shilibotokhana Abandu ba Firaun"
        },
        {
            "chapter": 40,
            "verse": 46,
            "text": "Balinjila mumulilo itsuli nende ingoloobe ne olwa indukho iliula baliboolelwa mbu: “injisie Abandu ba Firauni mushinyasio eshilulu”"
        },
        {
            "chapter": 40,
            "verse": 47,
            "text": "Olwa balireebana mumulilo, Abateshele balireeba Abafuru mbu: “ toto efwe khwabaloondangakhwo mana munyala okhukhututuyiliakhwo omulilo kuno.”"
        },
        {
            "chapter": 40,
            "verse": 48,
            "text": "Abafuru baliboola mbu: “ toto efwe fwesi khulimwo , toto Nyasaye amalile okhubusia khubandu bebe”"
        },
        {
            "chapter": 40,
            "verse": 49,
            "text": "Balia bali mumulilo baliboolela abalindi bomulilo mbu: “ mukhusabilekhwo Nyasaye wenyu Omulesi , akhututuyiliekhwo eshinyasio kata inyanga ndala.”"
        },
        {
            "chapter": 40,
            "verse": 50,
            "text": "Baliboola mbu: “Abarumwa shibabeetselanga nende ebifune biahabulafu? Baliboola mbu: “kali kario” mana baliboolelwa mbu: “ musabe Nyasaye wenyu, ne amalaamo kabakhayi ni amakhaya imbeli wa Nyasaye"
        },
        {
            "chapter": 40,
            "verse": 51,
            "text": "Toto efwe khulihabina Abarumwa befu nende balia basuubila khushialo, nende inyanga yabaloli balieema"
        },
        {
            "chapter": 40,
            "verse": 52,
            "text": "Inyanga yebichila biabakhayi shibiliwulilwa tawe, ne balinyoola eshitsubo, ne balinyoola eshimenyo eshibi muno"
        },
        {
            "chapter": 40,
            "verse": 53,
            "text": "Netoto khwahelesia Musa obulunjifu ne nikhuhelesia Abana ba Israil eshitabu"
        },
        {
            "chapter": 40,
            "verse": 54,
            "text": "Shilimwo obulunjifu nende emetsulisio khu bandu bamachesi"
        },
        {
            "chapter": 40,
            "verse": 55,
            "text": "Kho wisumilisie toto aka Nyasaye yalaka kalirulila, ne saba eshileshelo khumabii ko, ne witsomie Nyasaye wuwo Omulesi ingoloobe nende itsuli"
        },
        {
            "chapter": 40,
            "verse": 56,
            "text": "Toto balia bayingananga khubimanyisio bia Nyasaye nibabula amatililo , ebilifu biabu nebikhaya halali benyanga obukhongo ne shibanyala okhubuulila tawe, kho wilinde khu Nyasaye , toto ye ni Omuwulili Omuloli muno"
        },
        {
            "chapter": 40,
            "verse": 57,
            "text": "Toto okhulongwa khwelikulu nende eshialo nokhukhongo okhushila okhulongwa khwa Abandu, halali Abandu abanji shibamanyile tawe"
        },
        {
            "chapter": 40,
            "verse": 58,
            "text": "Ne shibahelaana omuwofu nende owulolanga tawe, nohomba balia abasuubila nibakhola amalayi bakhayelana nende abetsimbi? Muparanga hatiti muno"
        },
        {
            "chapter": 40,
            "verse": 59,
            "text": "Toto indukho iliula ibula obukanakani tawe, halali Abandu abanji shibasuubilanga tawe"
        },
        {
            "chapter": 40,
            "verse": 60,
            "text": "Ne Nyasaye wenyu Omulesi yaboola mbu: “musabee ndalabahelesia, toto balia belolanga okhulaama esie balinjila mumulilo nibatutuye.”"
        },
        {
            "chapter": 40,
            "verse": 61,
            "text": "Nyasaye niye wabakholela eshilo muhulushilemwo, ne eshitere mulolele, toto Nyasaye niwetsimbabaasi khubandu halali Abandu abanji shibakhupanga orio tawe"
        },
        {
            "chapter": 40,
            "verse": 62,
            "text": "Oyo niye Nyasaye wenyu omulesi owaloonga buli eshindu , abulaho Nyasaye wundi owulali ye tawe, kho ni hena amuhenjibungwa"
        },
        {
            "chapter": 40,
            "verse": 63,
            "text": "Ne endio nilwa baliinjibwa balia abakhayanga ebimanyisio biefu"
        },
        {
            "chapter": 40,
            "verse": 64,
            "text": "Nyasaye niye wabakholela eshialo okhuba eshimenyo , ne likulu okhuba eshiumbashe , mana nabahelesia ifwani indayi muno, ne nabahelesia emikabo emilayi muno , oyo niye Nyasaye Omulesi wenyu , ne niwoluyali Nyasaye Omulesi webilonje biosi"
        },
        {
            "chapter": 40,
            "verse": 65,
            "text": "Naye Nomulamu abulaho Nyasaye wundi owulali Ye , khomumulaame mubutwenufu, oluyali nilwa Nyasaye Omulesi webilonje bioosi"
        },
        {
            "chapter": 40,
            "verse": 66,
            "text": "Boola mbu: “ toto esie ndakanibwa okhulaama biamulamaanga ebilali Nyasaye , olwa obulafu bwanzitsila okhurula khu Nyasaye wanje Omulesi ne elomesibwe okhwilekhula khu Nyasaye Omulesi webiloonje bioosi"
        },
        {
            "chapter": 40,
            "verse": 67,
            "text": "Niye wabaloonga okhurula khwiloba, okhutsia khu amaatsi kolwibulo , okhutsia okhuba lilika lia matsayi, okhula shingala murulamwo abatoro, okhula shingala muula abakali, okhula shingala muba abakofu, ne mwinywe baliho abafwitsanga nibashili abatiti ne boosi boole khubise biabalachilwa, kho munyoole okhupara"
        },
        {
            "chapter": 40,
            "verse": 68,
            "text": "Niye ulamusinjia ne niye ufwisiinjia , ne niyenya okhukhola likhuwa aboolanga butswa mbu: “ ba” niliba"
        },
        {
            "chapter": 40,
            "verse": 69,
            "text": "Shololanga balia bayingananga khubimanyisio\tbia\tNyasaye balinjibungwa hena"
        },
        {
            "chapter": 40,
            "verse": 70,
            "text": "Nebalia bakhaya eshitabu nende kalia kakhwaruma Abarumwa befu, balitsa okhumanya"
        },
        {
            "chapter": 40,
            "verse": 71,
            "text": "Olwa baliboywa mwikosi mwabu emikoye nende eminyororo, nibakhwesulululwa"
        },
        {
            "chapter": 40,
            "verse": 72,
            "text": "Mumaatsi kayia pa (hamiim) mana basambwe mumulilo"
        },
        {
            "chapter": 40,
            "verse": 73,
            "text": "Mana baliboolelwa mbu: “bali hena abamwasaanjinjia ninabo"
        },
        {
            "chapter": 40,
            "verse": 74,
            "text": "Abalali Nyasaye.” Baliboola mbu: “bakhukorerekhwo halali shikhwalaamanga shiosi shiosi inyuma wefu tawe” Endio nilwa Nyasaye akosinjia Abakhayi"
        },
        {
            "chapter": 40,
            "verse": 75,
            "text": "Ako nilwokhuba mbu mwasangalanga khushialo khunjila ilali ya habwene nende shingala mwelolanga"
        },
        {
            "chapter": 40,
            "verse": 76,
            "text": "Injile mumiliango chia Jahannamu, mumenyemwo tsinyanga tsioosi, ni eshimenyo eshibi shili shirie khubafuru"
        },
        {
            "chapter": 40,
            "verse": 77,
            "text": "Kho wisumilisie toto aka Nyasaye yalaka kaliba, ne nikhukhwechesia khu kalia kakhwabalaka nohomba nikhukhufwisia , ne nikhwifwe butswa niwo abalikalukha"
        },
        {
            "chapter": 40,
            "verse": 78,
            "text": "Ne toto khwaruma Abarumwa imbeli wuwo, abandi khwakhuboolela ne abandi bakhulakhuboolela, ne Omurumwa shiyakharerere eshimanyisio shiosi shiosi halali khubunyali bwa Nyasaye, mana lilako lia Nyasaye lwaliliitsa lilibusibwa khubwatoto ne awo Abakori balisikha"
        },
        {
            "chapter": 40,
            "verse": 79,
            "text": "Nyasaye niye wabalonjela ebiruche ebindi bibachingenge ne ebindi mulitsenje"
        },
        {
            "chapter": 40,
            "verse": 80,
            "text": "Ne munyoola obukhoonyi khubio, ne bibamalilanga obusiro buli mumioyo chienyu, ne muchingungwa khubio nende\tbiomumatsi muchingungwakhwo"
        },
        {
            "chapter": 40,
            "verse": 81,
            "text": "Ne abechesinjia ebimanyisio bibie , kho nibimanyisio shina biamukhayanga"
        },
        {
            "chapter": 40,
            "verse": 82,
            "text": "Shibachendangakhwo khushialo mana balola indukho yabalia abali imbeli wabu, bali abaanji , nende amaani amanji nende ebikhole ebikhongo khushialo okhubashila. Ne koosi kabakholanga shikabakhoonya shiosi shiosi tawe"
        },
        {
            "chapter": 40,
            "verse": 83,
            "text": "Olwa Abarumwa babu babetsela nende\tebilolelo bia habulafu, basaangalila okhurulana nende obumanyi bwa baali ninabwo, mana nikababotokhana kalia akabakholelanga omubayo"
        },
        {
            "chapter": 40,
            "verse": 84,
            "text": "Olwa balola eshinyasio shiefu, baboola mbu : “ khusuubiile Nyasaye mulala yenyene, ne khwikanile biakhwatsokasinjia ninabio. (Nyasaye)"
        },
        {
            "chapter": 40,
            "verse": 85,
            "text": "Obusuubili bwabu shibwabakhoonya eshindu tawe olwabalola eshinyasio shiefu. Eyo niyo injila ya Nyasaye yabura khubasumba bebe, mana eyo Abakhayi nibasikha"
        },
        {
            "chapter": 41,
            "verse": 1,
            "text": "Ha Mim"
        },
        {
            "chapter": 41,
            "verse": 2,
            "text": "Ameshio kano karula khu Omunji, Wetsimbabaasi Wobukoosia muno"
        },
        {
            "chapter": 41,
            "verse": 3,
            "text": "Eshitabu shie tsinyali tsiashio tsienoosibwa, shisomungwa mulwarabu khubandu baminyile"
        },
        {
            "chapter": 41,
            "verse": 4,
            "text": "Shisuubisia nende okhwikanyilisia, halali abanji bakhaya okhubukulamwo oluchendo, mana shibasuulilanga tawe"
        },
        {
            "chapter": 41,
            "verse": 5,
            "text": "Ne baboola mbu: “ emieyo chiefu chiafunikhwa khukokhulanjilanga ako, ne amarwi kefu kekala, ne hakari wefu ninawe khuli nende eshikalilo, ne khola toto fwesi khukholanga.”"
        },
        {
            "chapter": 41,
            "verse": 6,
            "text": "Boola esie endisa Omundu shinga enywe, enyolanga obufimbuli mbu toto Nyasaye wenyu ni Nyasaye mulala, kho mulunjishe khuye ne mumusabe eshileshelo, ne eshinyasio eshikhongo shilinyoola abatsokaasinjia Nyasaye"
        },
        {
            "chapter": 41,
            "verse": 7,
            "text": "Balia balarusinjia eshihanwa tawe ne bakhaya ukhusuubila inyanga yeyindukho"
        },
        {
            "chapter": 41,
            "verse": 8,
            "text": "Toto balia basuubila mana nibakhola amalayi bali nomurungo kulaliwa"
        },
        {
            "chapter": 41,
            "verse": 9,
            "text": "Bola mbu: “toto enywe mukhayanga ulia waloonga eshialo khutsinyanga tsibili, ne mumusasia nende abanyasaye bandi, oyo niye Nyasaye webiloonje biosi.”"
        },
        {
            "chapter": 41,
            "verse": 10,
            "text": "Ne yaramwo tsingulu hekulu washio, ne naramwo ikhabi, nenabalililamwo emikabo chabio khutsinyanga tsine, kano kali habwene muno khubarebanga"
        },
        {
            "chapter": 41,
            "verse": 11,
            "text": "Mana naleng’ana khwikulu nalo nilili omwosi, naliboolela nende eshialo “ itse nimuchamile noho nimukhayile,” biaboola mbu : “ khwitsile nikhuli abarechelefu.”"
        },
        {
            "chapter": 41,
            "verse": 12,
            "text": "Mana naloonga “ amakulu saba” khutsinyanga tsibili, mana nahana buli likulu akalio, mana nikhurona likulu lieshialo khu tsitaa tsiobulindi, esho nishio eshichelo shia Nyasaye Owamani Omumanyi muno"
        },
        {
            "chapter": 41,
            "verse": 13,
            "text": "Ne nibalakabukulamwo oluchendo tawe, boola mbu: “ Ebekanyisilia eshinyasio sholuyoka shinga shiali sha A’ad nende Thamud"
        },
        {
            "chapter": 41,
            "verse": 14,
            "text": "Olwa betselwa nende Abarumwa okhurula imbeli wabu nende inyuma wabu, nibaboolelwa mbu: “ mulalaame shiosi shiosi tawe halali Nyasaye.” nibaboola mbu: “ Nyasaye wefu alenya yakharumile Abamalaika, kho toto efwe khukamwarumwa ninako ako khukhayile.”"
        },
        {
            "chapter": 41,
            "verse": 15,
            "text": "Mana Abandu ba A’ad, Bali abafuru khushialo munjila ilali yatoto tawe, mana nibaboola mbu: “ wina ushila efwe amani ? “ shibalolanga mbu Nyasaye wabaloonga ali namaani okhubashila, Ne bakhayanga ebimanyisio biefu"
        },
        {
            "chapter": 41,
            "verse": 16,
            "text": "Mana nikhubarumila omuyeka kweyimbumbuyeka,\tkhutsinyanga tsiamasila, kho banyoole okhupila eshinyasio shiokhubafulafusia, mubulamu bwokhushialo, ni eshinyasio shie indukho ni shokhufulafusia okhukhongo okhushila, Nabo shibalihabinwa tawe"
        },
        {
            "chapter": 41,
            "verse": 17,
            "text": "Ne Abandu ba Thamud khwabalunjisia halali nibachama obuwofu okhushila obulunjifu, mana omulilo kweshinyasio shieshifulafusio, nikubabukula khu kalia kabakholanga"
        },
        {
            "chapter": 41,
            "verse": 18,
            "text": "Mana nikhuhabina abasuubila abali nibaria Nyasaye mubo"
        },
        {
            "chapter": 41,
            "verse": 19,
            "text": "Ne inyanga yabasuku ba Nyasaye balikhung’asibwa mumulilo, nibakabulwa mumikanda chaukhane"
        },
        {
            "chapter": 41,
            "verse": 20,
            "text": "Olwa balikulakhwo (omulilo oko), amarwi kabu nende tsimoni tsiabu nende amaseelo kabu bilirusia obuloli khu koosi pe kabakholanga"
        },
        {
            "chapter": 41,
            "verse": 21,
            "text": "Ne balireeba amaseelo kemibili chiabu mbu,: “ shina shichila noyinia obuloli khwifwe ?” kaliboola mbu: “ Nyasaye okhulomalomiyie owulomalominjia buli eshindu Naye niye awamulonga olwokhuranga na iwuwe namulikalukha.”"
        },
        {
            "chapter": 41,
            "verse": 22,
            "text": "Shimwali nimunyala okhwifisa tawe, kho amarwi kenyu nende tsimoni tsienyu nende amaseelo kenyu akhubarusilia obuloli, halali mwaparanga mbu toto Nyasaye shiyamanya amaanji kamukholanga tawe"
        },
        {
            "chapter": 41,
            "verse": 23,
            "text": "Ako niko amaparo kenyu, kamuparire Nyasaye wenyu Omulesi, kamusishiye, mana nimuba mubalia abatiba"
        },
        {
            "chapter": 41,
            "verse": 24,
            "text": "Ne nibefwila, omulilo nisho eshimenyo shiabu, ne nibasaba eshileshelo shibaleshelwa tawe"
        },
        {
            "chapter": 41,
            "verse": 25,
            "text": "Mana nikhubelesia abetsa, mana nibabaronela ke imbeli nende inyuma wabu, mana likhuwa nilibusibwa khubo , babe halala nende amahanga kabura imbeli wabu, okhurulana nende Amajini nende Abandu, toto abo nibaba bokhusikha"
        },
        {
            "chapter": 41,
            "verse": 26,
            "text": "Ne Abakhayi baboola mbu: “ mularechelesia Ikurani ino tawe, ne khupe oluyoka mwakhaba murio mwashila.”"
        },
        {
            "chapter": 41,
            "verse": 27,
            "text": "Mana toto khulabakhofia eshinyasio eshilulu balia bakhaya, ne toto khulabarunga omurungo omubii khukabakholanga"
        },
        {
            "chapter": 41,
            "verse": 28,
            "text": "Oko niko omurungo kwa basuku ba Nyasaye, Omulilo, Omo shiliba eshimenyo shiabu tsinyanga tsiosi, omurungo kwabu khukalia kabakhayanga ebilolelo biefu"
        },
        {
            "chapter": 41,
            "verse": 29,
            "text": "Ne abakhayi baliboola mbu: “Nyasaye wefwe Omulesi khwechesie balia bakhukosinjia mu Majini nende Mubandu, khubakhole babe hasi webilenje bwefu khobabe khu bandu bahasi muno.”"
        },
        {
            "chapter": 41,
            "verse": 30,
            "text": "Toto balia baboola mbu : “ Omulesi wefu ni Nyasaye, mana nibalunjikha, Abamalaika balabeeshelanga mana bababoolele mbu: “ mularie tawe nohamba mulabeelela tawe ne sangalile “mwikulu ” ewamwalakungwa"
        },
        {
            "chapter": 41,
            "verse": 31,
            "text": "Efwe khuli abahelwa benyu khubulamu bwokhushialo nende mwikulu, ne bilimwo biosi pe bie mioyo chenyu chikombanga, ne omo mulinyoolamwo bioosi biamwenya"
        },
        {
            "chapter": 41,
            "verse": 32,
            "text": "Obucheni okhurula khu Nyasaye Amulesheli muno, wobukoosia po"
        },
        {
            "chapter": 41,
            "verse": 33,
            "text": "Ne wina oyo wamakhuwa amalayi muno, okhushila ulia ulanganga khu injila ya Nyasaye , mana akhole amalayi, mana aboole mbu endi halala nabasalamu"
        },
        {
            "chapter": 41,
            "verse": 34,
            "text": "Obulayi shibuyelana nende obubii tawe, runga obubii nende lilia lilayi, kata bibe shinga ulia woli naye obusuku ni omwitsawo wa mbusia ngonie"
        },
        {
            "chapter": 41,
            "verse": 35,
            "text": "Ne shibakhanyoola obulayi buno tawe halali balia bokhwifwila, ne shiyakhanyoola tawe halali ulia weyikhabi ikhongo"
        },
        {
            "chapter": 41,
            "verse": 36,
            "text": "Ne shetani nakhubeyia beyia neshibeyibeyi wishinje khu Nyasaye, toto ye niye Omuwulili, Omumanyi muno"
        },
        {
            "chapter": 41,
            "verse": 37,
            "text": "Ne mubimanyisio bibie ni eshilo nende eshitere nende eliuba nende omwesi, mulenamila eliuba nohomba omwesi tawe, ne inamile Nyasaye wabiloonga toto nimumulaamanga yenyene"
        },
        {
            "chapter": 41,
            "verse": 38,
            "text": "Ne nibafura, manya mbu bioosi ebili ewa Nyasaye bimwitsoominjia eshilo neshitere, nabio shibichong’anga tawe"
        },
        {
            "chapter": 41,
            "verse": 39,
            "text": "Ne mubimanyisio bibie , toto ewe ololanga liloba ( liniongofu) liabuyukha ne nikhulirakhwo amatsi olola nilirenga imirombo nichirulamwo, toto ulia uwalilamusia niye ulilamusia abafu, toto ye ni Omunyali wa buli eshindu"
        },
        {
            "chapter": 41,
            "verse": 40,
            "text": "Toto balia bakoyasinjia obwatoto buli mubimanyisio biefu shibakhakhwifisila tawe, kho ulia ufubwa mumililo ali obulayi okhushila ulwa witsa nomulembe inyanga yeyindukho? khole shamwenya toto ye alolanga muno kamukholanga"
        },
        {
            "chapter": 41,
            "verse": 41,
            "text": "Toto balia bakhaya ametsulisio olwa kabetsela, ( balisishibwa) ne toto neshitabu shiamani shioluyali"
        },
        {
            "chapter": 41,
            "verse": 42,
            "text": "Obukori shibwakhashitsila okhurula inyuma washio noho imbeli tawe, sheshibwa nende Omuchesi witsomibungwa muno"
        },
        {
            "chapter": 41,
            "verse": 43,
            "text": "Koboolelungwa kano ni kalia kaboolelwa Abarumwa betsa imbeli wuwo. Ne toto Nyasaye wuwo Omulesi ni umelesheli ne ni mwene eshinyasio eshilulu"
        },
        {
            "chapter": 41,
            "verse": 44,
            "text": "Ne khukholanga Ikurani ino mulusungo olucheni bakhaboolele mbu : “shichila shina tsinyali tsiayo nitsilaba tsinzaukhania ? lwakhaba lurie olusungo olucheni naye Omurumwa nomwarabu ?” Boola: Ikurani ino ni obulunjifu nende eshinyisio khu usuubila. Ne balia balasuubila mumarwi kabu baramwo tsimbale, nabo khuyo nabawofu, abo balangungwa nabo bali ehale"
        },
        {
            "chapter": 41,
            "verse": 45,
            "text": "Netoto khwarumila Musa eshitabu, mana nibaukhanamwo, ne lilabetsanga likhuwa liaranjilila okhurula khu Nyasaye wo Omulesi, bakhabusilibwe, ne toto abo bali mushibeyibeyi shiobuyendi"
        },
        {
            "chapter": 41,
            "verse": 46,
            "text": "Owukhola amalayi akholela omwoyo kukwe, ne ukhola amabii kali khumwoyo kukwe ne Nyasaye wuwo shakholelanga Omundu amabii tawe"
        },
        {
            "chapter": 41,
            "verse": 47,
            "text": "Obumanyi bwokhumanya inyanga yeyindukho bukalusibwa butswa khuye (Nyasaye) ne ebiamo shibirulanga mubimuli biabio, nahomba omukhasi shiyakhabelekha inda nohomba yebule halali Nyasaye yamanya. Ne inyanga yabalilanga mana abareebe mbu: “ bali hena abamwasanjinjia ninabo?” baliboola mbu: “ khufuchilila mbu abulaho yesiyesi mwifwe uyinia obuloli khukano”"
        },
        {
            "chapter": 41,
            "verse": 48,
            "text": "Mana nibabakorakhwo balia ababalamanga ne nibaba nende obwatoto mbu babula abelushila"
        },
        {
            "chapter": 41,
            "verse": 49,
            "text": "Omundu shachonga’nga okhusaba amasayo amalayi tawe, ne amabii nikamunyoola afwa omwoyo"
        },
        {
            "chapter": 41,
            "verse": 50,
            "text": "Ne nikhumukhofwa tsimbabaasi tsiefu niyakhamala okhunyakhanakhwo, toto alaboola mbu: “ kano niko kekhoyeshele, ne shembara indukho nilibaho tawe, ne nengalusibwa khu Nyasaye wanje Omulesi, toto esie endi nende obulayi ewuwe,” khuliboolela abakhayi kabakholanga, ne toto khuli bahelesia eshinyasio eshisiro"
        },
        {
            "chapter": 41,
            "verse": 51,
            "text": "Ne nikhuhelesia Omundu obwokholo, akalukhana nakhupila Abandu likosi, ne amabii nikamunyoola asaba amasayo amarambi"
        },
        {
            "chapter": 41,
            "verse": 52,
            "text": "Boola mbu: “ mulola murie nikali kano mbu karula khu Nyasaye, mana mukakhaye, ni wina omukori muno okhushila ulia wamainji kali ehale.?”"
        },
        {
            "chapter": 41,
            "verse": 53,
            "text": "Khulabechesia ebimanyisio biefu hekulu , nende mumioyo chiabu, okhula kamanyikhane khubo mbu kano nikatoto” , koo shikakhuyela tawe mbu Nyasaye wuwo nomuloli wabuli eshindu"
        },
        {
            "chapter": 41,
            "verse": 54,
            "text": "Manye mbu toto abo bali mutsinganakani khukhubukanana nende Nyasaye wabu, Manye mbu toto Nyasaye yatererera buli eshindu"
        },
        {
            "chapter": 42,
            "verse": 1,
            "text": "Ha mim"
        },
        {
            "chapter": 42,
            "verse": 2,
            "text": "Ayn Sin Qaf"
        },
        {
            "chapter": 42,
            "verse": 3,
            "text": "Endi nilwa akhufimbulila obufimbuli ewe nende abaliho imbeli wuwo, Nyasaye Owamaani Owamachesi muno"
        },
        {
            "chapter": 42,
            "verse": 4,
            "text": "Nebibie bili mwikulu nende mushialo, naye niye Owoluyali Omukhongo"
        },
        {
            "chapter": 42,
            "verse": 5,
            "text": "Likulu likhaaba okhwatikhana mwo hekulu eyo, ne Abamalaika betsoominjia Nyasaye wabu Omulesi nibamuwa oluyali, ne basabilanga bali khushialo eshileshelo, Manya mbu Nyasaye niye Omulesheli Owobukoosa muno"
        },
        {
            "chapter": 42,
            "verse": 6,
            "text": "Ne balia abakhola abalindi bandi abalali Ye tawe, Nyasaye niye Omulindi wabu, ne ewe sholi omuhabini wabu tawe"
        },
        {
            "chapter": 42,
            "verse": 7,
            "text": "Ne endio nilwakhwakhufimbulila Ikurani mulusungo lwo lwarabu, kho wikanyilisie Abandu ba nyina tsingongo (Makka,) nende abali mutsimbeka tsiayio, ne okanyilisie inyanga yokhukhung’asibwa Abandu boosi ibula obukanakani tawe, Omukanda kundi kuliba mwikulu ne ukundi kuliba mumulilo"
        },
        {
            "chapter": 42,
            "verse": 8,
            "text": "Ne Nyasaye yenyanga yakhabakholele boosi omukanda mulala, halali yenjisinjia owayenya mutsimbabaasi tsitsie, ne ababii shibaliba nende omuliindi nohomba omukhonyi tawe"
        },
        {
            "chapter": 42,
            "verse": 9,
            "text": "Nohomba babukula abaalindi bandi abalali Nyasaye, Ne Nyasaye niye omulindi naye niye ulamusinjia abafuu, naye niye Omunyali wabuli eshindu"
        },
        {
            "chapter": 42,
            "verse": 10,
            "text": "Ne shiosi shosi shiamwawukhanamwo, obukhalachi bashio buli khu Nyasaye, oyo niye Nyasaye Omulesi wanje, niye wandisikanga ne ni ewuwe ni andilikalukha"
        },
        {
            "chapter": 42,
            "verse": 11,
            "text": "Omulonji welikulku nende eshialo, niye owabaloonga omukhasi no musatsa, nende tsisolo tsiosi tsirio, abametelelangakhwo ario, shibulaho shoisi shiosi shifwanana naye, naye ni Omuwulili Omuloli muno"
        },
        {
            "chapter": 42,
            "verse": 12,
            "text": "Niye mwene tsifunguo tsielikulu nende eshialo, ahelesinjia owayenyele omukabo omunji ne alonga owayenya, toto ye ni Omumanyi wabuli eshindu"
        },
        {
            "chapter": 42,
            "verse": 13,
            "text": "Nyasaye yabalachila mudini ka yalachila Nuh nende kakhwakhufimbulila ewe, nende kakhwalachila Ibrahim nende Musa nende Yesu, mbu mutile idini ne mulakabukhana khuyo tawe, ni amasiro khubatsokaasi kobalanjilanga ako, Nyasaye alobolaanga ewuwe wayenya, na alunjisinjia ulunjikha khuye"
        },
        {
            "chapter": 42,
            "verse": 14,
            "text": "Ne shibakabukhana halali nibakhanyoola obumanyi khulwe shikhalikhali shiali hakari wabu, ne likhayanga okhuba likhuwa liaranjilila okhurula khu Nyasaye wuwo Omulesi- liokhusitia okhuula khundukho- bakhakhalachilwe, ne toto balia banyoola eshitabu khubalia baliho imbeli wabu bashikanakanilanga nibakoyana"
        },
        {
            "chapter": 42,
            "verse": 15,
            "text": "Ne khwako, balanje, ne lunjikha shinga walomesibwa, ne alaloonda okhwenya khwabu tawe, ne boola mbu : “esuubile ka Nyasaye yeshia mubitabo, ne elomesibwe okhukhola abuleng’afu hakari wenyu, ne Nyasaye niye Omulesi wefu nende Omulesi wenyu, khuli nende ebikhole biefu, nanyu muli nende ebikhole bienyu, liakhuyinganilakhwo libulaho hakari wefu, ne Nyasaye alikhukhung’asia fwesi halala, ne ewuwe nakhulikalukha.”"
        },
        {
            "chapter": 42,
            "verse": 16,
            "text": "Ne balia bayingananga khu Nyasaye nibamalile okhufuchililwa, okhuyingana khwabu nokhukhaya imbeli wa Nyasaye wabu Omulesi, ne basinyishilwa ne bali nende eshinyasio eshilulu"
        },
        {
            "chapter": 42,
            "verse": 17,
            "text": "Nyasaye niye weshia eshitabu khubwatoto nende eshichelo, ne ni shina shiokhumanyia mbu indukho ili ahambi"
        },
        {
            "chapter": 42,
            "verse": 18,
            "text": "Abalasuubila bayungubasinjia benya mbu yitse lwangu, ne abasuubili bayiria ne bamanya mbu toto niyahabwene, koo manya mbu, balia bayingana inyanga ye indukho eyo, bali mubukori abwa ehale muno"
        },
        {
            "chapter": 42,
            "verse": 19,
            "text": "Nyasaye nomwihotselefu khubasumba bebe, akabanga omukabo owayenya, naye niye Owamani Owoluyali muno"
        },
        {
            "chapter": 42,
            "verse": 20,
            "text": "Yesi yesi wenya lichesa lwomwikulu khulamumetela khwo, ne ulia wenya lichesa liokhushialo khulamuhelesia, ne abula shiosi shiosi mwikulu"
        },
        {
            "chapter": 42,
            "verse": 21,
            "text": "Nohomba bo bali nende abanyasaye babatsokaasinjia, babakaasilia amalako keyidini ya Nyasaye alabafuchilila tawe, ne likhayanga okhuba likhuwa liokhwaukhasia bakhakhalachilwe, ne toto ababii bali nende eshinyasio eshilulu"
        },
        {
            "chapter": 42,
            "verse": 22,
            "text": "Olilola aboononi nibali abari khukabakhola, nako kaliboolela butswa, nebalia basuubila mana nibakhola amalayi baliba mumikunda chio mwikulu, baliba nende shiabenya shiosi shiosi imbeli wa Nyasaye wabu Omulesi, okho nikhwo okhubura okhukhongo"
        },
        {
            "chapter": 42,
            "verse": 23,
            "text": "Ako niko ka Nyasaye asuubisia Abasumba bebe basuubila mana nibakhola amalayi, Boola mbu: “esie shebarebanga omurungo kwosikwosi tawe halali obuheli khubeekho, ne ukhola lilayi khumumetela lilayi,” toto Nyasaye nomulesheli wokhukalusia orio ikhongo muno"
        },
        {
            "chapter": 42,
            "verse": 24,
            "text": "Nohomba baboolanga mbu: “ akatilinjia Nyasaye kabulaho,” Ne Nyasaye niyenya nara eshimanyisio khumwoyo kwo, na Nyasaye yosia obukori ne atinyisia abwatoto khumakhuwa keke, toto ye ni Omumanyi muno khukali mubilifu"
        },
        {
            "chapter": 42,
            "verse": 25,
            "text": "Naye niye (uchamilanga/ufuchililanga) weshilesholoshia Abasumbabe, nealeshelanga tsimbi ne yamanya muno akamukholanga"
        },
        {
            "chapter": 42,
            "verse": 26,
            "text": "Ne niye afuchililanga balia basuubila mana nibakhola amalayi, ne abametalanga tsimbabaasi tsitsie, ne abakhayi bali neshinyasio eshilulu"
        },
        {
            "chapter": 42,
            "verse": 27,
            "text": "Ne Nyasaye ahelesinjia Abasumba bebe omukabo omunji bakhafurire khushialo, halali yeshinjia khushichelo shiayenya, Toto ye yamanya obulayi Abasumba bebe ne abalolanga"
        },
        {
            "chapter": 42,
            "verse": 28,
            "text": "Naye niye (ureranga/ owishinjia) ifula, Abandu nibawesiyekhwo omwoyo, ne aswaninjia tsimbabaasi tsitsie naye niye omulindi witsomibungwa muno"
        },
        {
            "chapter": 42,
            "verse": 29,
            "text": "Ne mubimanyisio bibie okhulongwa khwelikulu nende eshialo, nende bayaswaniamwo bilala khubio tsisolo, naye alinobunyali bwokhukhung’asia niyenya"
        },
        {
            "chapter": 42,
            "verse": 30,
            "text": "Ne amasila kosikosi kamunyoola karulana nende kemikhono chienyu chikholele, ne aleshelanga amanji"
        },
        {
            "chapter": 42,
            "verse": 31,
            "text": "Ne enywe shimwakhashila khushialo tawe, ne mubula umulindi nohomba ubakhonya ulali Nyasaye tawe"
        },
        {
            "chapter": 42,
            "verse": 32,
            "text": "Ne mubimanyisio bibie ni ebiilukhanga khumatsi nibitsia nibikalukha shinga tsingulu"
        },
        {
            "chapter": 42,
            "verse": 33,
            "text": "Niyenya ayenzesia omuyeka, ni bitong’a halala nibiemele khunyanza, toto muako khulimwo nende ebimanyisio khubuli wisumilisia omukhupi muno wa orio"
        },
        {
            "chapter": 42,
            "verse": 34,
            "text": "Nohomba abitibie mumatsi, khukabakhola ne aleshelanga amanji"
        },
        {
            "chapter": 42,
            "verse": 35,
            "text": "Nekho bamanye balia bayingana khubimanyisio biefu mbu babula habundu abelushila"
        },
        {
            "chapter": 42,
            "verse": 36,
            "text": "Ne biosi biamwahebwa ni omwikhoyo kwobulamu bwokhushialo, ne bili ewa Nyasaye nebilayi bilaliwa tawe, khubalia basuubila mana nibesika Nyasaye wabu Omulesi yenyene"
        },
        {
            "chapter": 42,
            "verse": 37,
            "text": "Ne balia beyikalilanga abionono ebikhongo, nende eshifwolo, nenibasinyisibwa baleshelanga"
        },
        {
            "chapter": 42,
            "verse": 38,
            "text": "Nebalia bafuchililanga Nyasaye wabu Omulesi mana balaamanga khatsotso, ne amakhuwa kabu basanjilananga, ne khubia khubakabalile barusinjia"
        },
        {
            "chapter": 42,
            "verse": 39,
            "text": "Nende balia olwabakholelwa obusuku, behabinanga"
        },
        {
            "chapter": 42,
            "verse": 40,
            "text": "Ne omurungo kwa amabii, ni amabii shinga ako. Kho ulia uleshela, mana yakasia omulembe omurungo kukwe kuli khu Nyasaye, toto ye shiyayanza abetsimbi tawe"
        },
        {
            "chapter": 42,
            "verse": 41,
            "text": "Ne balia behabinanga nibakholelwe amabii, babula injila yokhufunaanibwa"
        },
        {
            "chapter": 42,
            "verse": 42,
            "text": "Bafunaanibungwa nibalia bakholelanga Abandu amabii, ne bafuranga khushialo munjila ilali yatoto tawe, abo balinyoola eshinyasio eshilulu"
        },
        {
            "chapter": 42,
            "verse": 43,
            "text": "Ne ulia wifwila mana yaleshela, toto ako niko amakhuwa kenyekha"
        },
        {
            "chapter": 42,
            "verse": 44,
            "text": "Ne wa Nyasaye alekha yakora, abula omulindi ulali ye, ne olilola abamabii olwa balilola eshinyasio, baliboola mbu: “ilikhowo injila yosiyosi yakhunyala okhukalusibwakhwo?”"
        },
        {
            "chapter": 42,
            "verse": 45,
            "text": "Olibalola nibayilwa mumulilo, nibewotselesiye mubuteshele, bahenganga mefisi, ne Abasuubila baliboola mbu: “ Toto balia abasikha nibasishia emioyo chiabu nende Abandu babu inyanga yeyindukho” koo manya mbu toto balia betsimbi baliba khushinyasio shilaliwa tawe"
        },
        {
            "chapter": 42,
            "verse": 46,
            "text": "Ne shibaliba nende abalindi babahabina tawe halali Nyasaye, ne owa Nyasaye alekha akore, oyo abula injila yosiyosi"
        },
        {
            "chapter": 42,
            "verse": 47,
            "text": "Fuchilile Nyasaye wenyu omulesi, Inyanga ileyikalila nishili okhuboolela irulanga khu Nyasaye, shimuliba nende amwilushila tawe, ne shimuliba nende ashibekalila tawe"
        },
        {
            "chapter": 42,
            "verse": 48,
            "text": "Ne nibakhaya efwe shikhwakhuruma obe omulindi wabu tawe. Shi Kali khu iwe halali okhusia butswa oburume, ne toto efwe nikhukhofwa omundu tsimbabaasi okhurula khwifwe atsisangalila. ne obubii nibumunyoola khu kakholele omwene, toto Omundu oyo akhayanga muno"
        },
        {
            "chapter": 42,
            "verse": 49,
            "text": "Obwami bwemwikulu nende khushialo ni bwa Nyasaye, olonganga shinga yenya, ne ahelesinjia owayenya Abana abakhana, ne ahelesia owayenya abasiani"
        },
        {
            "chapter": 42,
            "verse": 50,
            "text": "Nohomba amusaasilie abasiani nabakhana, na akhola owayenya okhuba omukumba toto ye Nomumanyi Omunyali muno"
        },
        {
            "chapter": 42,
            "verse": 51,
            "text": "Ne Omundu shiyakhalomaloma nende Nyasaye tawe halali khubufimbuli, nohomba inyuma weshiikalilo, nohomba arume Omurumwa ne amufimbulila khubunyali bwe shiayenya, toto ye niwa hekulu Owamachesi muno"
        },
        {
            "chapter": 42,
            "verse": 52,
            "text": "Ne endio nilwakhwakhufimbulila ikurani, khubunyali bwefu, shiwali niwamanya ni shina eshitabu nohomba obusuubili, halali nikhushikhola obulafu, khulunjisia khusio (owakhwenya/ owakhuchamile) mubasumba befu, ne toto ewe ulunjisinjia khunjila ingololofu"
        },
        {
            "chapter": 42,
            "verse": 53,
            "text": "Injila ya Nyasaye wabiosi bio mwikulu nende biokhushialo nebibie, koo manye mbu amakhuwa koosi kalikalukha khuNyasaye"
        },
        {
            "chapter": 43,
            "verse": 1,
            "text": "Ha Mim"
        },
        {
            "chapter": 43,
            "verse": 2,
            "text": "Nditsuba khushitabu shinoosinjia"
        },
        {
            "chapter": 43,
            "verse": 3,
            "text": "Toto efwe khwakhola Ikurani mulwarabu kho munyoole okhumanya"
        },
        {
            "chapter": 43,
            "verse": 4,
            "text": "Ne toto eyo ili nende amaandiko karula khwifwe, niyoluyali eyamachesi"
        },
        {
            "chapter": 43,
            "verse": 5,
            "text": "Koo khuleshe okhubetsulisia mana khwibilile, mbu shichila muli Abandu babura eshichelo"
        },
        {
            "chapter": 43,
            "verse": 6,
            "text": "Ne ni Abarumwa benga bakhwaranjilila okhuruma khubandu bakhale"
        },
        {
            "chapter": 43,
            "verse": 7,
            "text": "Ne abulaho Omurumwa yesiyesi wabetselanga okhuula bamukholelanga omubayo"
        },
        {
            "chapter": 43,
            "verse": 8,
            "text": "Ne khwasishia balia abali nende amaani okhushila bo. Ne okhuchelaasia khwa Abandu ba khale khwamala okhubura"
        },
        {
            "chapter": 43,
            "verse": 9,
            "text": "Ne nobareba mbu: “ niwina waloonga likulu nende eshialo?” Toto balaboola mbu: “wabiloonga Owamaani Omumanyi muno”"
        },
        {
            "chapter": 43,
            "verse": 10,
            "text": "Ulia wabakwalasilia liloba shinga obulili, nabarereramwo tsinjila khomunyoole okhulunjikha"
        },
        {
            "chapter": 43,
            "verse": 11,
            "text": "Niye wishinjia amaatsi okhurula mwikulu khushichelo, nikhulamusilia liloba liafwa, ne endio nilwa mulirusibwamwo"
        },
        {
            "chapter": 43,
            "verse": 12,
            "text": "Ne niye owaloonga buli eshindu eshisatsa nende eshikhasi, mana nabakasilia ebininwamwo biomumaatsi, nende tsisolo tsiamuninangakhwo"
        },
        {
            "chapter": 43,
            "verse": 13,
            "text": "Kho mwikhale obulayi khu mikongo chiatsio, mana mwitsulile tsimbabaasi tsia Nyasaye wenyu, nimwakhamala okhwikhalakhwo\tobulayi,\tmana muboole mbu: “uluyaali nilwa ulia owakhukwalasilia bino mbu khwikhonyele, ne shikhwakhakholele abeene kano tawe .”"
        },
        {
            "chapter": 43,
            "verse": 14,
            "text": "Ne toto khulikalukha ewa Nyasaye wefu Omulesi"
        },
        {
            "chapter": 43,
            "verse": 15,
            "text": "Ne bamukholelenga mubasumba bebe omukabo, toto Omundu nomukhayi owahabulafu Owetsimbabaasi tsia Nyasaye"
        },
        {
            "chapter": 43,
            "verse": 16,
            "text": "Nohomba yebukulila Abana abakhaana mubiloonje bibie biayaloonga, mana nabawulila enywe Abana abasiani"
        },
        {
            "chapter": 43,
            "verse": 17,
            "text": "Ne yesi yesi mubo naboolelwa khukabachelasinjiakhwo Nyasaye , obweni bubwe bumaliyanga ne yetsulamwo oburuma"
        },
        {
            "chapter": 43,
            "verse": 18,
            "text": "Koo ulia wakhusibwa muburone, ne shanyala okhuboola niyenoosia tawe"
        },
        {
            "chapter": 43,
            "verse": 19,
            "text": "Ne bakhola Abamalaika abaali abasumba ba Nyasaye okhuba abakhasi! Koo balolakhwo okhulongwa khwabu? obuloli bwabu bulihandikwa ne balireebwa"
        },
        {
            "chapter": 43,
            "verse": 20,
            "text": "Ne baboolanga mbu: “ Nyasaye yenyanga efwe shikhwakhabalaamile tawe.” Shibamanyile ako tawe. Babula liababoola halali obubeyi butswa"
        },
        {
            "chapter": 43,
            "verse": 21,
            "text": "Khwabahelesiakhwo eshitabu imbeli wa shino? Mana batilananga ninashio bashiloondanga"
        },
        {
            "chapter": 43,
            "verse": 22,
            "text": "Halali baboola mbu: “toto efwe khwanyoola bapapa befu nibaloondanga idini yabu yabalobola kho efwe khuloondanga mubilenje biabu.”"
        },
        {
            "chapter": 43,
            "verse": 23,
            "text": "Ne endio shikhwarumakhwo embeli wuwo omwikanyilisi mulukongo lwosi lwosi halali balia bali mubwokholo baboola mbu: “efwe khwanyoola bapapa befu nibaloondanga idini yabu yabalobola nafu khuloondanga mubilenje biabu”"
        },
        {
            "chapter": 43,
            "verse": 24,
            "text": "Naboola mbu: “kata nebarerera kobulunjifuobulayiokhushilabiamwanyoola basenywe Nibali ninabwo?” nibaboola mbu: “efwetoto khukhayilesa akamwarumwa ninako ako.”"
        },
        {
            "chapter": 43,
            "verse": 25,
            "text": "Mana nikhubatila khumabii kabakhola, kho hengakhwo, indukho yabakhayi shingala yali"
        },
        {
            "chapter": 43,
            "verse": 26,
            "text": "Ne olwa Ibrahim baboolela Samwana nende Abandu bebe mbu; “ toto esie endi ehale nenda kamulaamanga ako.”"
        },
        {
            "chapter": 43,
            "verse": 27,
            "text": "Halali ulia owalonga niye ulalunjisia"
        },
        {
            "chapter": 43,
            "verse": 28,
            "text": "Ne nekhola lino okhuba likhuwa liatong’a khwulwibulo lulwe, bakhababario banyoola okhukalukha"
        },
        {
            "chapter": 43,
            "verse": 29,
            "text": "Halali khwasangasia bano nende abebusi babu okhula shiga obwatoto bwaboolela nende Omurumwa Omwinoosi"
        },
        {
            "chapter": 43,
            "verse": 30,
            "text": "Ne olwa obwatoto bwaboolela baboola mbu: “ buno ni obulosi ne efwe toto khubukhayile”"
        },
        {
            "chapter": 43,
            "verse": 31,
            "text": "Ne nibaboola mbu: “shichila shina Ikurani ino nileshela khumundu omukhongo mumatokho amakhongo kabili kano?”"
        },
        {
            "chapter": 43,
            "verse": 32,
            "text": "Nohomba abo nibo bakabanga tsimbabaasi tsia Nyasaye wuwo Omulesi? Efwe khwabakabila obulamu bwabu bwokhushialo hakari wabu, ne nikhuninia abaandi okhushila abaandi khubichelo, kho abaandi banyoole okhukholela abaandi emilimo, ne tsimbabaasi tsia Nyasaye wuwo tsishila bioosi biabakhung’asinjia"
        },
        {
            "chapter": 43,
            "verse": 33,
            "text": "Ne Abandu bakhaya okhuba omukanda mulala, khwakhakholele balia abakhaya Nyasaye tsinzu tsiabu okhuba nende eshitsafu sheifedha, nende tsingasi tsiabu tsiosi tsiabaninilanga"
        },
        {
            "chapter": 43,
            "verse": 34,
            "text": "Nende emiliango chietsinzu tsiabu nende ebitanda biabayiekhangakhwo"
        },
        {
            "chapter": 43,
            "verse": 35,
            "text": "Nende oburone. Halali ako shinishiosi shiosi tawe, halali ni omwikhoyo kwobulamu bwomushialo muno butswa, ne mwikulu ili ewa Nyasaye wuwo Omulesi niyabalia abaria Nyasaye"
        },
        {
            "chapter": 43,
            "verse": 36,
            "text": "Ne ulia wikhola omuwofu khumakhuwa ka Nyasaye, khulamukholela Shetani abe omwitsa wuwe"
        },
        {
            "chapter": 43,
            "verse": 37,
            "text": "Ne totobo babekalilanga injila, ne abeene baparanga mbu balunjika"
        },
        {
            "chapter": 43,
            "verse": 38,
            "text": "Okhula shinga balikhwitsila baliboola mbu: “ oh manyanga oba ehale ninasi shinga ebukwe nende mumbo, oli omwitsa omubii muno.”"
        },
        {
            "chapter": 43,
            "verse": 39,
            "text": "Ne khulwokhuba mbu mwakhola obubii, shibulaho shilabakhoonya enywe olwalelo mbu musanganga mwesi mushinyasio"
        },
        {
            "chapter": 43,
            "verse": 40,
            "text": "Koo onyala okhukhola abekala amarwi bawulila, nohomba onyala okhulunjisia abawofu bali mubukori bwahabulafu"
        },
        {
            "chapter": 43,
            "verse": 41,
            "text": "Ne kata nikhukhuhiniaho, efwe khwitsa okhubahelesia likhobo liefu khubo"
        },
        {
            "chapter": 43,
            "verse": 42,
            "text": "Nohomba\tkhulakhwechesia akakhwabalaka, nafu toto khuli nende obunyali khubo"
        },
        {
            "chapter": 43,
            "verse": 43,
            "text": "Mana tilana nende akawafimbulilwa , toto ewe oli khunjila ingololofu"
        },
        {
            "chapter": 43,
            "verse": 44,
            "text": "Netoto kano ni ametsulisio khwiwe nende khubandu bao, ne mulitsa okhurebwa"
        },
        {
            "chapter": 43,
            "verse": 45,
            "text": "Ne reba Abakhwaruma imbeli wuwo mubarumwa befu, koo khwakhola abanyasaye bandi balamwe balali Owetsimbabaasi ? (Nyasaye)"
        },
        {
            "chapter": 43,
            "verse": 46,
            "text": "Ne toto khwaruma Musa nende ebimanyisio biefu khu Firaun nende aboluyali baye, mana naboola mbu: “ esie endi Omurumwa wa Nyasaye Omulesi webilonje biosi” israeil"
        },
        {
            "chapter": 43,
            "verse": 47,
            "text": "Olwa yabetsela nende ebimanyisio biefu bachaka okhumutseshela"
        },
        {
            "chapter": 43,
            "verse": 48,
            "text": "Ne shikhwabechesia eshimanyisio shiosi shiosi halali eshikhongo muno okhushila eshindi, mana nikhubatila khushinyasio kho banyoole okhukalukha"
        },
        {
            "chapter": 43,
            "verse": 49,
            "text": "Nibaboola mbu: “enywe Abalosi, khusabile Nyasaye indache yayakhulaka,(nakhurusiliaho eshunyasio shino luno) efwe toto khulalunjikha.”"
        },
        {
            "chapter": 43,
            "verse": 50,
            "text": "Olwa khwabarusiliaho eshinyasio esho, habwene nahabwene nifunaka indache"
        },
        {
            "chapter": 43,
            "verse": 51,
            "text": "Firaun nalaanga Abandu bebe nababoolela mbu: “enywe Abandu banje shendi Omwami welitokho lia Misri, ne emialo chino chiburanga hasi wanje, koo shimulolngakhwo tawe?”"
        },
        {
            "chapter": 43,
            "verse": 52,
            "text": "Nohomba esie shendi noluyali okhushila omutakha uno, ulanyala okhurusia amakhuwa obulayi tawe"
        },
        {
            "chapter": 43,
            "verse": 53,
            "text": "Ne shichila shina nakhaya okhufwala ebindu bieyidhahabu, nohomba yetse nende Amalaika halala ninaye bokhumukhoonya"
        },
        {
            "chapter": 43,
            "verse": 54,
            "text": "Mana nabayila Abandu bebe mana nibamufuchilila, toto abo bali Abandu abakori"
        },
        {
            "chapter": 43,
            "verse": 55,
            "text": "Olwa bakhusinyisia khwabatila obutinyu mana nikhubasishia mumaatsi boosi"
        },
        {
            "chapter": 43,
            "verse": 56,
            "text": "Ne nikhubakhola okhuba abaranjilili nende eshilolelo khubandu beyinyuma"
        },
        {
            "chapter": 43,
            "verse": 57,
            "text": "Ne olwa Omwana wa Mariam yachelasibwa (nende Adam) Abandu bo boopa oluyoka"
        },
        {
            "chapter": 43,
            "verse": 58,
            "text": "Mana nibaboola mbu: “ Abanyasaye befu shini abalayi okhushila ye tawe? Ne shibakhuchelasilia bario tawe halali amayinji butswa, ne abo ni Abandu bokhusolana"
        },
        {
            "chapter": 43,
            "verse": 59,
            "text": "Naye shali nobunyali tawe halali ni Omusumba wakhwahelesia tsimbabaasi mana nikhumukhola eshilolelo khubana ba"
        },
        {
            "chapter": 43,
            "verse": 60,
            "text": "Ne khwenyanga khwakharerere Abamalaika khushialo nibaloondana"
        },
        {
            "chapter": 43,
            "verse": 61,
            "text": "Ne toto ye (yesu) ni eshimanyisio shieyinyanga yeyindukho. mulakanakana tawe, ne munoonde khwo, ino niyo injila ingolofu"
        },
        {
            "chapter": 43,
            "verse": 62,
            "text": "Ne Shetani alabekalila tawe, toto ye ni Omusuku wenyu owa habulafu"
        },
        {
            "chapter": 43,
            "verse": 63,
            "text": "Ne olwa Yesu yetsa nende ebifune biahabulafu, yaboola mbu: “ abeetsele nende amachesi nende okhubenoosilia kalia akamukabukhanangamwo, kho murie Nyasaye mana muwulile.”"
        },
        {
            "chapter": 43,
            "verse": 64,
            "text": "Toto Nyasaye niye Omulesi wanje nende Omulesi wenyu, kho mumulaame sa yenyene ino niyo injila ingololofu"
        },
        {
            "chapter": 43,
            "verse": 65,
            "text": "Mana emikanda nichikabukhana abeene khubeene, abaane khubalia bakhola amabii khushinyasio shieyinyanga indulu"
        },
        {
            "chapter": 43,
            "verse": 66,
            "text": "Koo shina shiabaliindanga, halali indukho iliitsa mubwifisi nabo nibalamanyile tawe"
        },
        {
            "chapter": 43,
            "verse": 67,
            "text": "Abeetsa inyanga eyo baliba Abasuku, abeene khubeene, halali balia abaria Nyasaye"
        },
        {
            "chapter": 43,
            "verse": 68,
            "text": "Enywe Abasumba banje, shimulaba noburi inyanga yino tawe , neshimulabeelela tawe"
        },
        {
            "chapter": 43,
            "verse": 69,
            "text": "Balia Abasuubila ebimanyisio biefu mana nibelekhuula khu Nyasaye. (nibaba abasalamu)"
        },
        {
            "chapter": 43,
            "verse": 70,
            "text": "Injile mwikulu enywe nende abakhaye benyu musangasibwemwo"
        },
        {
            "chapter": 43,
            "verse": 71,
            "text": "Balibotokhanilibwa ebisanda nende ebikaye bie idhahabu, ne bilibamwo bia omwoyo kwikomba nende ebisangasia tsimoni, ne enywe mulimenyamwo tsinyaanga tsioosi"
        },
        {
            "chapter": 43,
            "verse": 72,
            "text": "Eyo niyo mwikulu (janna) amulihebwa khukamwakholanga"
        },
        {
            "chapter": 43,
            "verse": 73,
            "text": "Mulibaamwo nende ebiamo ebinji biamulilia"
        },
        {
            "chapter": 43,
            "verse": 74,
            "text": "Toto abetsimbi baliba mushinyasio shia Jahannam tsinyanga tsioosi"
        },
        {
            "chapter": 43,
            "verse": 75,
            "text": "Shibalihulusibwa khushinyasio esho tawe, ne omo baliwesiakhwo omwoyo. (okhurulamwo)"
        },
        {
            "chapter": 43,
            "verse": 76,
            "text": "Ne shikhwabakholela amabii tawe halali boo abeene nibo bali abamabii"
        },
        {
            "chapter": 43,
            "verse": 77,
            "text": "Ne balikhupa oluyoka nibalanga: “ewe Malik! Boolela Nyasaye wuwo akhufwisie’’ naye alibaboolela mbu: “enywe toto omo butswa nimwamulamenya.”"
        },
        {
            "chapter": 43,
            "verse": 78,
            "text": "Toto khwabetsela nende obwatoto halali obunji bwenyu mwali mwakhaya obwatoto"
        },
        {
            "chapter": 43,
            "verse": 79,
            "text": "Nohomba babusia amalako kabu, ne toto nefwe babusinjia"
        },
        {
            "chapter": 43,
            "verse": 80,
            "text": "Nohomba baparanga mbu efwe shikhuwulilanga akobwifisi nende kokhumonyana kabu tawe? Eeh tawe, abarumwa befu bali ninabo bahandikanga kabakholanga"
        },
        {
            "chapter": 43,
            "verse": 81,
            "text": "Boola mbu: “ Nyasaye abetsanga nende Omwana nesie wakhabeele weyimbeli okhumulaama.”"
        },
        {
            "chapter": 43,
            "verse": 82,
            "text": "Ni woluyali Nyasaye Omulesi welikulu nende eshialo, Nyasaye Omulesi weshisaala, khu koosi kabamureetsangakhwo"
        },
        {
            "chapter": 43,
            "verse": 83,
            "text": "Ne baleshe bokoyaane nibabaya okhula shinga balinyoolana nende inyanga yabalakwa"
        },
        {
            "chapter": 43,
            "verse": 84,
            "text": "Naye niye Nyasaye uli mwikulu nende Nyasaye uli mushialo naye niye Omuchesi Omumanyi muno"
        },
        {
            "chapter": 43,
            "verse": 85,
            "text": "Ni woluyali ulia owuli nobwami bwomwikulu nende mushialo nende biosi bilimwo, ne niye uli nobumanyi bwebise bieyindukho ne ewuwe ni amulikalusibwa"
        },
        {
            "chapter": 43,
            "verse": 86,
            "text": "Ne abamulaamanga abalali ye babula obunyali bwokhubasabila Omundu eshileshelo. Halali ulia wobuloli bwatoto nabo bamanya"
        },
        {
            "chapter": 43,
            "verse": 87,
            "text": "Nenobareeba mbu niwina wabaloongabo, ? toto bweene balaboola mbu ni: “ Nyasaye” kho ni hena abakalukhanibungwa"
        },
        {
            "chapter": 43,
            "verse": 88,
            "text": "Ne okhuboola khukhwe (Omurumwa) mbu : “Nyasaye wanje Omulesi bano ni Abandu balasuubila tawe.”"
        },
        {
            "chapter": 43,
            "verse": 89,
            "text": "Baleshele ne obaboolele amakhuwa komuleembe. Baliitsa okhumanya"
        },
        {
            "chapter": 44,
            "verse": 1,
            "text": "Ha Mim"
        },
        {
            "chapter": 44,
            "verse": 2,
            "text": "Nditsuba khushitabu shinoosinjia"
        },
        {
            "chapter": 44,
            "verse": 3,
            "text": "Toto\tefwe\tkhwashishia\tmushilo shietsikhabi, toto efwe khuli abekanyilisi"
        },
        {
            "chapter": 44,
            "verse": 4,
            "text": "Toto ishilo esho buli likhuwa eliamachesi linoosibungwa"
        },
        {
            "chapter": 44,
            "verse": 5,
            "text": "Likhuwa lirula khwifwe toto efwe nefwe Abaruma"
        },
        {
            "chapter": 44,
            "verse": 6,
            "text": "Tsimbabaasi okhurula khu Nyasaye wuwo Omulesi, toto ye ni Omuwulili Omumanyi muno"
        },
        {
            "chapter": 44,
            "verse": 7,
            "text": "Nyasaye Omulesi welikulu nende eshialo nende biosi bili hakari wabio, toto nimuli mbu enywe muli nende obwatieli"
        },
        {
            "chapter": 44,
            "verse": 8,
            "text": "Abulaho Nyasaye wundi tawe halali Ye, alamusinjia ne afwisinjia Nyasaye wenyu Omulesi nende Owabasenywe beyimbeli"
        },
        {
            "chapter": 44,
            "verse": 9,
            "text": "Halali bo bali mutsinganakani babayanga"
        },
        {
            "chapter": 44,
            "verse": 10,
            "text": "Kho linda inyanga yelikulu liakharusie omwosi kulolekha"
        },
        {
            "chapter": 44,
            "verse": 11,
            "text": "Kulifunikha Abandu, shino ni eshinyasio eshilulu"
        },
        {
            "chapter": 44,
            "verse": 12,
            "text": "Nyasaye Omulesi wefu, khuyiniliekhwo eshinyasio toto efwe nibasuubila"
        },
        {
            "chapter": 44,
            "verse": 13,
            "text": "Okhwitsulila khwabu khubakhoonya shina bulano, ne toto Omurumwa Omwinoosia yamala okhubeetsela"
        },
        {
            "chapter": 44,
            "verse": 14,
            "text": "Mana nibamukalukhanilia obweni, nibaboola mbu: “ uno yechesibwa, naye ni Omulalu.”"
        },
        {
            "chapter": 44,
            "verse": 15,
            "text": "Toto efwe khwitsa okhuyiniaho eshinyasio hatiti, netoto enywe mulakalukha shinga mwali"
        },
        {
            "chapter": 44,
            "verse": 16,
            "text": "Inyanga yakhulikhupa eshikhupo eshikhongo toto efwe khulibarunga"
        },
        {
            "chapter": 44,
            "verse": 17,
            "text": "Netoto efwe khwakholela Abandu ba Firaun amatemo imbeli wabu, neyaboolela Omurumwa Woluyali"
        },
        {
            "chapter": 44,
            "verse": 18,
            "text": "Naboola mbu: “Mumbe Abasumba ba Nyasaye, toto esie endi Omurumwa Omwisikwa khwinywe”"
        },
        {
            "chapter": 44,
            "verse": 19,
            "text": "Ne mulakholela Nyasaye obufuru tawe, toto esie ndalabarerera ebifune biyela"
        },
        {
            "chapter": 44,
            "verse": 20,
            "text": "Ne esie ndiliinda khu Nyasaye wanje Omulesi ninanyu mulandasa amachina tawe"
        },
        {
            "chapter": 44,
            "verse": 21,
            "text": "Ne nimulasuubila tawe , mube ehale ninasi"
        },
        {
            "chapter": 44,
            "verse": 22,
            "text": "Nasaba Nyasaye wuwe Omulesi mbu: “toto bano ni Abandu abamabii.”"
        },
        {
            "chapter": 44,
            "verse": 23,
            "text": "Mana Nyasaye naboola mbu: “orule nende Abasumba banje eshilo, toto enywe mulalondwakhwo.”"
        },
        {
            "chapter": 44,
            "verse": 24,
            "text": "Ne oleshe inyanza endio ngayilekhaane, Toto abo ni omukanda kweliyie kwitsa okhusishibwa"
        },
        {
            "chapter": 44,
            "verse": 25,
            "text": "Ne balekha emikunda chinga nende tsisebele"
        },
        {
            "chapter": 44,
            "verse": 26,
            "text": "Nende emimela nende obwami bwoluyali"
        },
        {
            "chapter": 44,
            "verse": 27,
            "text": "Nende obwokholo bwabasangalilanga"
        },
        {
            "chapter": 44,
            "verse": 28,
            "text": "Endio nilwakali, mana nikhuhelesia ako Abandu bandi"
        },
        {
            "chapter": 44,
            "verse": 29,
            "text": "Ne likulu nohomba eshialo sishiabalilila tawe, ne shibahebwa ebise tawe"
        },
        {
            "chapter": 44,
            "verse": 30,
            "text": "Ne toto khwahabina Abana ba Israeil khushinyasio shiokhubatutuyia"
        },
        {
            "chapter": 44,
            "verse": 31,
            "text": "Okhurula khu Firauni, toto ye yali Omufuru mubalia babura eshichelo"
        },
        {
            "chapter": 44,
            "verse": 32,
            "text": "Ne toto khwabalobola khumachesi kefu, okhushila ebilonje bindi khushialo"
        },
        {
            "chapter": 44,
            "verse": 33,
            "text": "Ne nikhubahelesia ebimanyisio biefu amatemo kalolekha"
        },
        {
            "chapter": 44,
            "verse": 34,
            "text": "Toto bano baboolanga mbu"
        },
        {
            "chapter": 44,
            "verse": 35,
            "text": "Khubulaho okhufwa khundi tawe halali okhufwa khweimbeli, ne efwe shikhulilamusibwa tawe"
        },
        {
            "chapter": 44,
            "verse": 36,
            "text": "Mana lamusiekhwo Basefwe nikali mbu muboolanga habwene"
        },
        {
            "chapter": 44,
            "verse": 37,
            "text": "Koo abo ni abalayi muno nohomba Abandu ba Tuba’ nende balia baliho imbeli wabu, khwabasishia toto abo bali abamabii"
        },
        {
            "chapter": 44,
            "verse": 38,
            "text": "Ne efwe shikhwaloonga likulu nende bioosi bilimwo khumubayo tawe"
        },
        {
            "chapter": 44,
            "verse": 39,
            "text": "Shikhwabiloonga tawe halali khubwatoto, ne abaanji mubo shibamanyile tawe"
        },
        {
            "chapter": 44,
            "verse": 40,
            "text": "Toto inyanga yokhubusia ni ebise biarebwaho khuboosi"
        },
        {
            "chapter": 44,
            "verse": 41,
            "text": "Inyanga yomwitsa alalikhoonya owashie nende shiosi shiosi tawe, ne shibalihabinwa tawe"
        },
        {
            "chapter": 44,
            "verse": 42,
            "text": "Halali ulia owa Nyasaye alikoosia toto ye niwa Amaani Owobukoosia muno"
        },
        {
            "chapter": 44,
            "verse": 43,
            "text": "Toto omusaala kwa zaqoom"
        },
        {
            "chapter": 44,
            "verse": 44,
            "text": "Ni eshiakhulia shia owetsimbi"
        },
        {
            "chapter": 44,
            "verse": 45,
            "text": "Shinga olubia lusaalulwe, lurabachila munda"
        },
        {
            "chapter": 44,
            "verse": 46,
            "text": "Shinga okhurabachila khwa amatsi kayile"
        },
        {
            "chapter": 44,
            "verse": 47,
            "text": "Baliboolelwa mbu : “mumutile mumusukune hakari wo mulilo kwa jahannam.”"
        },
        {
            "chapter": 44,
            "verse": 48,
            "text": "Mana muyombole khumurwe kukwe eshinyasio shia amaatsi karabachila"
        },
        {
            "chapter": 44,
            "verse": 49,
            "text": "“Pila.. mbu newe (welolanga) Omwami woluyali"
        },
        {
            "chapter": 44,
            "verse": 50,
            "text": "Toto kano niko kamwakanakananga khwo"
        },
        {
            "chapter": 44,
            "verse": 51,
            "text": "Toto abaria Nyasaye baliba habundu womulembe"
        },
        {
            "chapter": 44,
            "verse": 52,
            "text": "Mwikulu mumikunda nende tsisebele"
        },
        {
            "chapter": 44,
            "verse": 53,
            "text": "Balifwala tsingubo tsinderere tsinyangu tsia hariri..nende tsisiro .. nibahengana"
        },
        {
            "chapter": 44,
            "verse": 54,
            "text": "Endio nilwo lwakaliba, ne khulibabashila mahurul ain. (abakhana bomwikulu)"
        },
        {
            "chapter": 44,
            "verse": 55,
            "text": "Bali laangamwo ebiamo bietsimbia tsioosi, ne balikhala nomulembe"
        },
        {
            "chapter": 44,
            "verse": 56,
            "text": "Omo shibalipilamwo lifwa tawe, halali okhufwa khwokhuranga. Ne Nyasaye alibalinda okhurulana nende eshinyasio shia Jahanam"
        },
        {
            "chapter": 44,
            "verse": 57,
            "text": "Tsino nitsimbabaasi okhurula khu Nyasaye wuwo omulesi, okho nikho okhubura okhukhongo"
        },
        {
            "chapter": 44,
            "verse": 58,
            "text": "Ne efwe khwakhola Ikurani khululimi lulwo, okhuba inyangu khwiwe, kho banyoole okhwitsulila"
        },
        {
            "chapter": 44,
            "verse": 59,
            "text": "Liinda nabo boosi baliinde butswa"
        },
        {
            "chapter": 45,
            "verse": 1,
            "text": "Ha Mim"
        },
        {
            "chapter": 45,
            "verse": 2,
            "text": "Okhwishibwa khweshitabu shino khurula khu Nyasaye Owaamani Owamachesi muno"
        },
        {
            "chapter": 45,
            "verse": 3,
            "text": "Toto khulikulu nende khushialo ebimanyisio bilikhwo khubalia basuubila"
        },
        {
            "chapter": 45,
            "verse": 4,
            "text": "Nende mukhuloongwa khwenyu nende tsisolo tsiayaswaania ebimanyisio bilimwo khubandu basuubilanga"
        },
        {
            "chapter": 45,
            "verse": 5,
            "text": "Ne okhubusania khweshilo nende eshitere nende omukabo kwa Nyasaye yeshinjia okhurula hekulu, mana nalamusia eshialo okhurula mulifwa liashio, nende okhubotokhana khwomuyeka, ebimanyisio bilimwo khubandu bali nende amachesi"
        },
        {
            "chapter": 45,
            "verse": 6,
            "text": "Tsino ni tsinyaali tsia Nyasaye khukhusomelanga khubwatoto,\tne makhuwa shina kabanyala okhusuubila nikalali ka Nyasaye nende ebimanyisio bibie"
        },
        {
            "chapter": 45,
            "verse": 7,
            "text": "Eshinyasio eshikhongo shilinyoola buli ulia Omubeyi Omwonooni"
        },
        {
            "chapter": 45,
            "verse": 8,
            "text": "Awulilanga tsinyaali tsia Nyasaye nitsisomwa khuye, niyekhulumamia khukalia kayakaywa niyelola opara mbu shi atsiwulilekhwo tawe, kho musuubisie eshinyasio eshilulu"
        },
        {
            "chapter": 45,
            "verse": 9,
            "text": "Ne namanya eshindu shiosi shiosi mutsinyaali tsiefu ne akhonga omubayo, Abandu abo nibo baliba nende eshinyasio shiokhututuyibwa"
        },
        {
            "chapter": 45,
            "verse": 10,
            "text": "Inyuma wabu ni Jahannam, kabakhola shikalibakhoonya shiosi shiosi tawe, nohomba balia babakhola okhuba Nyasaye, ne baliba neshinyasio eshikhongo"
        },
        {
            "chapter": 45,
            "verse": 11,
            "text": "Buno ni obulunjifu, ne balia bakhaya ebimanyisio bia Nyasaye wabu Omulesi balinyoola eshinyasio eshilulu shioburuma"
        },
        {
            "chapter": 45,
            "verse": 12,
            "text": "Nyasaye niye wakhola inyanza ibarumushile kho ebininwa bichendemwo khubunyali bubwe, ne mukhaabemwo omukabo kukwe, kho munyoole okhumwitsoomia. (okhupa orio)"
        },
        {
            "chapter": 45,
            "verse": 13,
            "text": "Niye wakhola bibarumushile ebili mwikulu nende mushialo bioosi okhurula khuye, toto mu ako khulimwo nende ebimanyisio khubandu baparanga"
        },
        {
            "chapter": 45,
            "verse": 14,
            "text": "Boolela abasuubila mbu baleshele balia abalasuubilanga tsinyanga tsia Nyasaye, kho anyoole okhubarunga Abandu khukabakholanga"
        },
        {
            "chapter": 45,
            "verse": 15,
            "text": "Ulia ukhola amalayi yekholela omwene ne ukhola amabii kali khuye , mana mulikalusibwa ewa Nyasaye wenyu Omulesi"
        },
        {
            "chapter": 45,
            "verse": 16,
            "text": "Ne toto khwahelesia Abana ba israeil eshitabu nende amalako nende Aburumwa, mana nikhubakaba emikabo emilayi, nenikhubakholela obulayi muno okhushila Abandu boosi"
        },
        {
            "chapter": 45,
            "verse": 17,
            "text": "Mana nikhubahelesia amalako kalolekha kali habulafu, ne shibawukhana tawe halali nibakhanyoola obumanyi, khulwe ishinda yali hakari wabu. Toto Nyasaye wuwo Omulesi alibakabula inyanga yeyindukho khukabawukhananga"
        },
        {
            "chapter": 45,
            "verse": 18,
            "text": "Mana nikhukhura khunjila ya makhuwa kano kho iloondekhwo, ne olaloonda obwikombi bwa balia balamaanyile tawe"
        },
        {
            "chapter": 45,
            "verse": 19,
            "text": "Abo shibalikhukhonyakhwo shiosi shiosi imbeli wa Nyasaye tawe, ne toto abonooni ni abetsa abeene khubeene, ne Nyasaye ni Omwitsa wabalia bamuria"
        },
        {
            "chapter": 45,
            "verse": 20,
            "text": "Bino ni ebimanyisio bia Abandu okhulolelakhwo nende obulunjifu nende tsimbabaasi khubandu bali nende obwatoto"
        },
        {
            "chapter": 45,
            "verse": 21,
            "text": "Nohomba abakholi betsimbii baparanga mbu khwakhabakhole shinga balia abasuubila mana nibakhola amalayi nashilala okhumenya khwabu nende okhufwa khwabu? ni obubii buli burie bwababusinjia"
        },
        {
            "chapter": 45,
            "verse": 22,
            "text": "Ne Nyasayeyaloongalikulunendeeshialo khubwatoto, ne khobuli Omundu arungwe khukayakhola, nabo shibalikholelwa obubii tawe"
        },
        {
            "chapter": 45,
            "verse": 23,
            "text": "Koo walolakhwo ulia wakhola obwikombi bubwe okhuba Nyasaye wuwe, mana Nyasaye namulekha akore, kata nali nende obumanyi, mana nara eshimanyisio khumarwi keke nende khumwoyo kukwe, ne nara khutsimoni tsisie eshiilima, kho owakhamulunjisia niwina nalali Nyasaye, shimwitsulilanga khwo"
        },
        {
            "chapter": 45,
            "verse": 24,
            "text": "Ne baboola mbu: “ buno ni obulamu bwokhushialo,\tkhufwitsanga\tne khumenyanga, ne shibulaho shikhusishia tawe halali tsinyanga,” ne babula obumanyi bwako, halali baparanga butswa"
        },
        {
            "chapter": 45,
            "verse": 25,
            "text": "Ne nibasomelwa tsinyaali tsiefu tsiahabulafu babula eshifune halali baboola mbu : “lamusiekhwo bapapa befu nikali mbu muboolanga akatoto.”"
        },
        {
            "chapter": 45,
            "verse": 26,
            "text": "Boola mbu: “ Nyasaye niye ubalamusinjia khandi niye ulibafwisia, mana alibakhung’asia inyanga yeyindukho ibulamwo obukanakani, halali Abandu abanji shibamanyile tawe"
        },
        {
            "chapter": 45,
            "verse": 27,
            "text": "Ne obwaami bwomwikulu nende khushialo nibwa Nyasaye, ni inyanga yeyindukho olwa yiliula abonooni bakhasikhe"
        },
        {
            "chapter": 45,
            "verse": 28,
            "text": "Ne olilola buli omukanda nikusikame hasi, buli omukanda kulangwa okhutsia okhusoma eshitabu shiakwo, “lelo mularungwa kamwakholanga.”"
        },
        {
            "chapter": 45,
            "verse": 29,
            "text": "Eshitabu shiefu shino shiboola khwinywe khubwatoto, toto efwe khwahandikanga akamwakholanga"
        },
        {
            "chapter": 45,
            "verse": 30,
            "text": "Ne balia basuubila mana nibakhola amalayi , Nyasaye wabu Omulesi alibenjisia mutsimbabaasi tsitsie, okho nikho okhubura khwahabulafu"
        },
        {
            "chapter": 45,
            "verse": 31,
            "text": "Ne balia bakhaya baliboolelwa mbu: “ shimwasomelwakho tsinyaali tsianje mana nimuba nende obufuru mumioyo chienyu, mana nimuba Abandu bobwonooni.?”"
        },
        {
            "chapter": 45,
            "verse": 32,
            "text": "Ne olwa liliboolwa mbu: “ indache ya Nyasaye niyahabwene ne ebise bibula tsinganakani “nanyu nimuboola mbu: “khukorerwe indukho eyo, khuparirisinjiakhwo butwsa, ne khubula obwatoto.”"
        },
        {
            "chapter": 45,
            "verse": 33,
            "text": "Mana obubii bwabakhola bwakhabaloleshele, ne kalibabotokhana akabetseshelesinjia"
        },
        {
            "chapter": 45,
            "verse": 34,
            "text": "Baliboolelwa mbu: “olwalelo khubebilila shingala enywe mwebilila omukhung’ano kweyinyanga yenyu ino eshimenyo shienyu nimumulilo ne mubula ubahabina.”"
        },
        {
            "chapter": 45,
            "verse": 35,
            "text": "Khulwo khuba enywe mwatseshelela tsinyaali tsia Nyasaye mana obulamu bwokhushialo nibubakatilisia. kholeelo shibalirusibwamwo tawe nohomba shibalileshelwa tawe"
        },
        {
            "chapter": 45,
            "verse": 36,
            "text": "Oluyali nilwa Nyasaye Omulesi we likulu , Omulesi weshialo Omulesi webilonjo biosi"
        },
        {
            "chapter": 45,
            "verse": 37,
            "text": "Ne obukhongo ni obubwe butswa yenyene, mwikulu nende khushialo, naye ni owa Amaani Omuchesi muno"
        },
        {
            "chapter": 46,
            "verse": 1,
            "text": "Ha mim"
        },
        {
            "chapter": 46,
            "verse": 2,
            "text": "Ukhwishibwa kheshitabu khurula khu Nyasaye owa Amani Omuchesi muno"
        },
        {
            "chapter": 46,
            "verse": 3,
            "text": "Ni shikwaloonga likulu nende eshialo nende biosi bili hakari wabio halali khubwatoto nende ebise biarebwaho, nebalia bakhaya shibabukulilanga oluchendo mukabekanyilisibungwa tawe"
        },
        {
            "chapter": 46,
            "verse": 4,
            "text": "Boola mbu:\t“mulolangakhwo biamulamanga bilali Nyasaye, munzechesie nishina shabialonga shili khushialo, nohomba bali nende obulala khu walonga likulu, mundererekhwo eshitabu ashialiho imbeli wa shino, nohomba eshimanyisio shiosi shiosi shiobumanyi nikalimbu muboolanga obwatoto”"
        },
        {
            "chapter": 46,
            "verse": 5,
            "text": "Ni omukori omukhongo uli arie, ushilakhwo ulamaanga, abalali Nyasaye, ebalalibafuchilila ukhula inyanga yeyindukho, nabo bakorerwe amalaamo kabu"
        },
        {
            "chapter": 46,
            "verse": 6,
            "text": "Olwa Abandu balikhung’asibwa baliba abasuku khubo, ne belikaana okhulamwa khwabu"
        },
        {
            "chapter": 46,
            "verse": 7,
            "text": "Ne nibasomelwa tsinyaali tsiefu ethili habulafu, abakhayi baboolanga nibakhalola abwatoto mbu: “ buno ni obulosi bwahabulafu.”"
        },
        {
            "chapter": 46,
            "verse": 8,
            "text": "Nohomba baboolanga mbu: “yekasiliasa omwene” , boola mbu: “ nikali mbu ndekasilia omwene, enywe shimulikhoonyakhwo shosi shosi imbeli wa Nyasaye tawe, ye amanyile muno kamutiabukhanga, ye niye omuloli hakari wanje ninenyu naye ni omunji wobulilesheli omukoosia muno.”"
        },
        {
            "chapter": 46,
            "verse": 9,
            "text": "Boola esie shendi omwishemuli mu Barumwa tawe, ne engorwa ngalandilikholwa nahomba enywe, Enondanga butswa kefimbulilungwa mubufimbuli, Ne shendi shiosi shiosi tawe halali omwikanyilisi wa habulafu"
        },
        {
            "chapter": 46,
            "verse": 10,
            "text": "Boola: “mulola murie nikali mbu kano karula khu Nyasaye mana mukakhaye mana abeho omuloli okhurula mu Baana ba Isaraeli, shinga kano, mana asuubile nanyu mukhaye,” Toto Nyasaye shalunjisinjia betsimbi tawe"
        },
        {
            "chapter": 46,
            "verse": 11,
            "text": "Ne abakhayi baboolela abasuubila mbu “kabetsanga kano mbu namalayi shibakhakhuranjilile tawe”\tne olwabakhaya okhulunjikha baboola mbu : “buno ni obubeyi bwakhale.”"
        },
        {
            "chapter": 46,
            "verse": 12,
            "text": "Ne imbeli wuwe shaliho eshitabu shia Musa, Shiobulunjifu nende tsimbabaasi, na shino ni eshitabu shitinyisia shiolulimi olwarabu, kho shikanyilisie abetsimbi ne shibasuubisie abakholi bamalayi"
        },
        {
            "chapter": 46,
            "verse": 13,
            "text": "Toto balia baboola mbu: “ Nyasaye wefu omulesi ni Allah..(Nyasaye) “ mana nibaba abalunjifu, shibaliba nobuyendi tawe nohomba shibalibeelela tawe.”"
        },
        {
            "chapter": 46,
            "verse": 14,
            "text": "Abo nibo Abandu bomwikulu, balimenyamwo tsinyanga tsiosi, Omurungo khukabakholanga"
        },
        {
            "chapter": 46,
            "verse": 15,
            "text": "Khwachelela omundu akholele abebusi bebe bibili amalayi, Nyina Mwana yamuchinga munda khukhusanda ne namwibula khukhunyakhana, okhumuchinga,\tmunda\tnende okhumuleshesia okhununa ni emiesi amakhumi kataru, okhula ngala yola omundu omukhongo mana niyola emika amakhumi kane, naboola mbu: “Nyasaye wanje omulesi nyalile enyoole okhupa orio khutsimbaabasi tsitsio tsiawambelesia nende khu abebusi banje ne ekhole amalayi kakhuchamisia, ne ungasilie olwibulo lwanje, esie ndikanile khwiwe, ne esie toto endi mubasalamu.”"
        },
        {
            "chapter": 46,
            "verse": 16,
            "text": "Abo nibo bakhuchamilanga abikhole biabu biabakholanga, ne khubaleshela tsimbi tsiabu ne baliba mu bandu bomwikulu, indache yatoto yabalakungwa"
        },
        {
            "chapter": 46,
            "verse": 17,
            "text": "Ne ulia wekhandila abebusi bebe babili, nababoolela mbu : “murisinjia mbu ndililamusibwa ne lwabura olwibulo olunji neshili okhubaho,” ne abebusi abo basabanga obukhoonyi khu Nyasaye nibaboola mbu: “ abaane ewe suubila toto indache ya Nyasaye niyatoto” naye aboola mbu: “ni shinashino? Atsikhali butswa tsingano tsiabakhale.”"
        },
        {
            "chapter": 46,
            "verse": 18,
            "text": "Abo nibo bamakhuwa kabu kabusibwa mubandu babura imbeli wabu Mumajini nende Abandu, Toto abo banyoola okhusikha"
        },
        {
            "chapter": 46,
            "verse": 19,
            "text": "Ne boosi baliba nende ebichelo bikabukhane khukabakhola, kho abarunje ebikhole biabu nabo shibalikholelwa obubii tawe"
        },
        {
            "chapter": 46,
            "verse": 20,
            "text": "Ne inyanga yabakhayi balirerwa mumulilo, baliboolelwa mbu: “mwamala okhubukula ebilayi bienyu khubulamu bwokhushialo, mana nimubwikhoyela, kho lelo luno murungwa eshinyasio shietsisoni khulwa okhufura khwenyu khushialo khunjila ilali yatoto, Nende khulwa amabii kenyu kamwakholanga.”"
        },
        {
            "chapter": 46,
            "verse": 21,
            "text": "Ne itsulila omusiani wababu A’d, olwa yekanyilisia abandu be khumatulo koluyeshe, ne toto abekanyilisi abanji babura imbeli nende inyuma wuwe, nibaboola mbu: “Mulalaama shiosi shiosi tawe halali Nyasaye, esie abalolela eshisa eshinyasio shieinyanga ikhongo.”"
        },
        {
            "chapter": 46,
            "verse": 22,
            "text": "Baboola mbu: “witsile okhukhukabukhasia nende Abanyasaye befu, mana khurerere kokhulakanga ako noli mubalia baboolanga obwatoto.”"
        },
        {
            "chapter": 46,
            "verse": 23,
            "text": "Yaboola mbu: “Toto abumanyi bweinyanga eyo buli khu Nyasaye ne eboosilinjia butswa kendumilwe, halali esie abalolanga mbu mukholanga obusilu"
        },
        {
            "chapter": 46,
            "verse": 24,
            "text": "Olwa balola lileesi niliitsila abamenya, baboola mbu: “lileesi lino nilio okhukwisilia ifula?”khane nikalali kario tawe, halali kano nikamwenyeleenge omuyeka kulimwo eshinyasio eshilulu"
        },
        {
            "chapter": 46,
            "verse": 25,
            "text": "kusishia buli eshindu khubunyali bwa Nyasaye wakwo omulesi, mana nibiba mbu shibakhalolekhana tawe halali tsinzu tsiabu butswa, Endio nelwakhurunganga Abandu betsimbi"
        },
        {
            "chapter": 46,
            "verse": 26,
            "text": "Netoto khwabamenyiamwo obulayi, shibili shinga khwabamenyia enywe tawe, mana nikhubahelesia amarwi nende tsimoni nende emioyo , mana amarwi kabu nohomba tsimoni tsiabu nohomba emioyo chiabu shichiabakhonyakhwo shiosi shosi tawe, shichila bo bakhayanga ebimanyisio bia Nyasaye mana okhukatsula khwabu nikhubabotokhana"
        },
        {
            "chapter": 46,
            "verse": 27,
            "text": "Ne toto khwasishia tsingongo tsisubilana ninanyu, nekhwatsirumila ebimanyisio bakhaba bario banyoola okhukalukha"
        },
        {
            "chapter": 46,
            "verse": 28,
            "text": "Ne shichila shina balia ababalaamanga abalali Nyasaye nibakhaya okhubahabina? Halali babakorakhwo, ne obo nibo obubeyi bwa bachikhanga"
        },
        {
            "chapter": 46,
            "verse": 29,
            "text": "Ne olwakhwarera omukanda kwa majini ukhwitsa khwiwe okhuwulilisia Ikurani, Olwayasoomwa baboola mbu : “ulilisie.” Olwa yamala okhusoomwa, bakalushila abashiabwe okhubekanyilisia"
        },
        {
            "chapter": 46,
            "verse": 30,
            "text": "Baboola enywe abashiefwe khuwulile eshitabu shiarumwa inyuma wa Musa shifuchilisania nende kalia kaliho imbeli wuwe, ne shilunjisinjia khubwatoto nende khunjila ingololofu"
        },
        {
            "chapter": 46,
            "verse": 31,
            "text": "Enywe Abandu befu, fuchililile omulanji wa Nyasaye , ne mumusuubile (Nyasaye) alabaleshela tsimbi tsienyu, ne alabekalila eshinyasio eshilulu"
        },
        {
            "chapter": 46,
            "verse": 32,
            "text": "Ne ulafuchilila omulanji wa Nyasaye, shibalishila khushialo tawe ne shibaliba nende abalibaliinda imbeli wuwe tawe, abo bali mubukori obwa habulafu"
        },
        {
            "chapter": 46,
            "verse": 33,
            "text": "Koo shibalolanga mbu toto Nyasaye owalonga likulu nende eshialo, ne shiyachong’a okhubilonga tawe mbu ni omunyali wokhulamusia abafu, nendio mbu yetoto nomunyali wabuli eshindu"
        },
        {
            "chapter": 46,
            "verse": 34,
            "text": "Inyanga yabakhayi balirerwa mulilo, mana bareebwe mbu: “Kanoshikali katoto?” baliboola mbu: “Nitoto Nyasaye wefu omulesi.” Baliboolelwa mbu: “mana mupile eshinyasio khulwa okhukhaya khwenyu khwamwakhayanga.”"
        },
        {
            "chapter": 46,
            "verse": 35,
            "text": "Kho wifwile shinga befwila Abarumwa bokhwifwila okhukhongo, ne olabayungubasilia tawe, toto inyanga yabalilola kabalakwa iliba shinga shibamenyekhwo khushialo halali lisaa lilala butwsa khushitere. Ngako kaboolele, ne shibasishibwa tawe halali Abandu ababii"
        },
        {
            "chapter": 47,
            "verse": 1,
            "text": "Balia bakhaya mana nibekalila injila ya Nyasaye, ye alikosia ebikhole biabu"
        },
        {
            "chapter": 47,
            "verse": 2,
            "text": "Ne balia basuubila, mana nibakhola amalayi, mana nibasuubila khukeshibwa khu Mohammad , nako ni abwatoto okhurula khu Nyasaye wabu omulesi- alabaleshela tsimbi tsiabu, ne alabakaasilia obulamu bwabu"
        },
        {
            "chapter": 47,
            "verse": 3,
            "text": "Ako nilwokhuba mbu abakhayi baloonda obukori, ne balia abasuubila baloonda obwatoto okhurula khu Nyasaye wabu omulesi , endio nilwa Nyasaye achelasilia Abandu ifwani yabu"
        },
        {
            "chapter": 47,
            "verse": 4,
            "text": "Nenimubukanananendeabakhayimukhuye amakosi kabu, okhula shinga mubatosia mu baboye emikoye, mubalekhule khubulayi nohomba benunule, ukhula shinga liyie liwa, ne endio, Nyasaye yenyanga yakhabashilile omwene, halali yenya okhubatema abeene khubeene, ne balia berwa khunjila ya Nyasaye, shalikosia ebikhole biabu tawe"
        },
        {
            "chapter": 47,
            "verse": 5,
            "text": "Alabalunjisia ne alabakaasilia obulamu bwabu"
        },
        {
            "chapter": 47,
            "verse": 6,
            "text": "Ne alabenjisia mwikulu, lia yabamanyia"
        },
        {
            "chapter": 47,
            "verse": 7,
            "text": "Enywe Abasuubila, nimuhabina Nyasaye, yesi alabahabina, ne alatinyia amakulu kenyu"
        },
        {
            "chapter": 47,
            "verse": 8,
            "text": "Ne balia bakhaya, khubo ni okhutiba , ne alikosia abikhole biabu"
        },
        {
            "chapter": 47,
            "verse": 9,
            "text": "Endio nilwokhuba mbu basila aka Nyasaye yeshia mana nakwisia ebikhole biabu"
        },
        {
            "chapter": 47,
            "verse": 10,
            "text": "Shibachendakhwo khushialo, balola indukho yabalia bali imbeli wabu, Nyasaye yabasishia, ne khu abakhayi bano, baliba shinga bo"
        },
        {
            "chapter": 47,
            "verse": 11,
            "text": "Endio nilwokhubeela Nyasaye nomuliindi wabasuubili, ne toto abakhayi babula omuliindi"
        },
        {
            "chapter": 47,
            "verse": 12,
            "text": "Toto Nyasaye alinjisia Abasuubila mana nibakhola amalayi mwikulu mumikunda chiburangamwo emialo, ne balia bakhaya bekhoyanga nibalia shinga ebiayo biliitsanga, ne mumulilo nishio eshimenyo shiabu"
        },
        {
            "chapter": 47,
            "verse": 13,
            "text": "Ne tsingongo tsinga tsiali na amani amanji okhushila olukongo lulwo luno lwakhutafia, khwabasishia ne abalaho wabahabina"
        },
        {
            "chapter": 47,
            "verse": 14,
            "text": "Koo ulia uli nende obulafu okhurula khu Nyasaye wuwe, alishinga ulia wakaasilibwa amabii keke akalole amalayi, mana nibaloonda okhwenya khwabu"
        },
        {
            "chapter": 47,
            "verse": 15,
            "text": "Emikunda cho mwikulu charecheshelwa abamuria, emialo chilimwo amatsi kabulamwo obutukhulu, nende emialo chia mabeele kalaboyanga tawe, nende emialo cha amalwa keshiuya khubanywi, nende emialo chiobuushi obulafu tswe, ne balimwo nende tsimbia tsiosi tsebiamo, nende obulesheli okhurula khu Nyasaye wabu, bakhaba shinga baliba mumulilo tsinyanga tsioosi, nibanywesibwa amatsi kayile pia, nikateta amala kabu"
        },
        {
            "chapter": 47,
            "verse": 16,
            "text": "Ni mubo baliwo bakhurechelesinjia, mana nibarula ewuwo, bareebanga balia bahebwa obumanyi mbu: “ Nishina shiayakhaboola bulaano ?, Abo nibo ba Nyasaye yopa eshimanyisio khu mioyo chiabu, mana nibaloonda okhwenya khwe mioyo chiabu”"
        },
        {
            "chapter": 47,
            "verse": 17,
            "text": "Ne balia baalunjikha yabameta obulunjifu mana nabanyalila okhumuria"
        },
        {
            "chapter": 47,
            "verse": 18,
            "text": "Bali nende shiabalindaga halali ni indukho ilibapwoka, Ne toto ebimanyisio biayo biamala okhwitsa, ne niyula indukho okwitsulila khwabu khulibakhonya shina"
        },
        {
            "chapter": 47,
            "verse": 19,
            "text": "Ne manya mbu abulaho okhuyeshele okhulaamwa khubwatoto halali Nyasaye, Ne saba eshileshelo khutsimbi tsitsio, nende khubasuubili beshisatsa nende abasuubili abeshikhasi , Ne Nyasaye yamanya habundu wenyu okhutsia nende okhukalukha, nende habundu wenyu weshimenyo"
        },
        {
            "chapter": 47,
            "verse": 20,
            "text": "Ne Abasuubili baboolanga mbu : “shichila shina nileshibwa isura,” ne niyishibwa isura yelilako mana barumbulamwo okhupana, olalola balia bemioyo chiabu chilimwo obulwale, bakhuhenganga shinga ulia womwoyo kukwe kurula nafwitsanga, halali nobulayi khubo"
        },
        {
            "chapter": 47,
            "verse": 21,
            "text": "Okhuwulila nende amakhuwa amalayi. Ne likhuwa nilimalile okhusuubilwa, ne nibaba abatoto khu Nyasaye bulaba ubulayi khubo"
        },
        {
            "chapter": 47,
            "verse": 22,
            "text": "Ne kasuubililungwa khwinywe mbu nimunyoola obunyali ni okhukhola amabii khushialo nende okhwira olwikho"
        },
        {
            "chapter": 47,
            "verse": 23,
            "text": "Abo nibo ba Nyasaye yatsuba, mana nabekasia amarwi, ne niyoofusia tsimoni tsiabu"
        },
        {
            "chapter": 47,
            "verse": 24,
            "text": "Ne shibaparangakhwo Ikurani ino tawe, nohomba emioyo chiabu chilikhwo amakafuli kachio"
        },
        {
            "chapter": 47,
            "verse": 25,
            "text": "Toto balia bakalukha inyuma nibakhamala okhumanya obulunjifu, shetani yabakosia nabakatia"
        },
        {
            "chapter": 47,
            "verse": 26,
            "text": "Ako nikhulwokhuba mbu baboola balia balenyanga okhuwulila aka Nyasaye yeshia mbu: “khwitsa okhubawulila mumakhuwa kandi,” Ne Nyasaye amanyile akefisile mumioyo chiabu"
        },
        {
            "chapter": 47,
            "verse": 27,
            "text": "Ne kaliba karie olwa Abamalaika balibafwisia, nibaboopa obweni bwabu nende emikongo chiabu"
        },
        {
            "chapter": 47,
            "verse": 28,
            "text": "Ako nilwokhuba mbu balooonda kasinyisia Nyasaye ne nibakhaya kamusangasia, mana nakwisa ibikhole biabu"
        },
        {
            "chapter": 47,
            "verse": 29,
            "text": "Nohomba baparanga balia abali no bulwale mumioyo chiabu mbu Nyasaye shalira habulafu obusuku bwabu tawe"
        },
        {
            "chapter": 47,
            "verse": 30,
            "text": "Ne khwenyanga khwakhakhwechesiye bo, ne wakhabamanyile khu ebimanyisio biabu, ne wakhabamanyile khukhulomaloma khwabu, Ne Nyasaye yamanya muno ebikhole bienyu"
        },
        {
            "chapter": 47,
            "verse": 31,
            "text": "Ne toto khulabatema okhula khumanye abalwani khunjila ya Nyasaye mwinywe, nende abesumilisi ne khulabatema mumakhuwa kenyu"
        },
        {
            "chapter": 47,
            "verse": 32,
            "text": "Toto balia bakhaya mana nibekalila injila ya Nyasaye, mana nibayingania Omurumwa, niyakhamala okhubahelesia obulunjifu, shibalikhola Nyasaye eshindu tawe, ne alikwisia ebikhole biabu"
        },
        {
            "chapter": 47,
            "verse": 33,
            "text": "Enywe abasuubila muwulile Nyasaye nende Omurumwa ne mulanyasia ebikhole bienyu tawe"
        },
        {
            "chapter": 47,
            "verse": 34,
            "text": "Toto balia bakhaya mana nibekalila injila ya Nyasaye mana nibafwa nibali abakhayi Nyasaye shalibaleshela tawe"
        },
        {
            "chapter": 47,
            "verse": 35,
            "text": "Mana mulatendeya mwenya omulembe tawe ne enywe nenywe balashila, Ne Nyasaye ali ninanyu, ne shalabeema omurungo kwebikhole bienyu tawe"
        },
        {
            "chapter": 47,
            "verse": 36,
            "text": "Toto obulamu bwokhushialo nomubayo nende okhukalilisia, ne ni musuubila mana mwaria Nyasaye alabahelesia omurungo kwenyu ne shalabareeba emiandu chienyu tawe"
        },
        {
            "chapter": 47,
            "verse": 37,
            "text": "Ne nabareba , mana abatilile, muleemana, ne alarusia obusuku bwenyu habulafu"
        },
        {
            "chapter": 47,
            "verse": 38,
            "text": "Enywe ano mulangungwa murusie khu injila ya Nyasaye, ne mwinywe balimwo bemananga, ne wimana yeyimanga omwene, Ne Nyasaye no muyinda nanyu muli abatakha, ne nimukhaya Nyasaye alarera Abandu bandi balali enywe, mana bakhaye okhuba shinga enywe"
        },
        {
            "chapter": 48,
            "verse": 1,
            "text": "Toto efwe khwakhwikulila obushili bwa habulafu"
        },
        {
            "chapter": 48,
            "verse": 2,
            "text": "Kho Nyasaye akhuleshele ebionoono bibio biawaranjilila nende biawamalilikha, ne akhwitsusilie tsimbabaasi tsitsie, ne akhulunjisie khu injila ingolofu"
        },
        {
            "chapter": 48,
            "verse": 3,
            "text": "Ne akhuhabine obuhabini bwa amani"
        },
        {
            "chapter": 48,
            "verse": 4,
            "text": "Niye weshia obuyeenzefu mumioyo chia basuubili kho anyoole okhubameeta obusuubili hekulu wobusuubili bwabu, ne omukaanda kwabalwani bo mwikulu nende bo khushialo ni kwa Nyasaye, ne Nyasaye niye Omumanyi po Owamachesi muno"
        },
        {
            "chapter": 48,
            "verse": 5,
            "text": "Khoyenjisie Abasuubili Abasatsa Nabakhasi mwikulu mumikunda chiburangamwo emialo, balimenyamwo thsinyanga tsiosi, mana abaleshele tsimbi tsiabu, ne okho imbeli waNyasaye nikho okhubura okhukhongo"
        },
        {
            "chapter": 48,
            "verse": 6,
            "text": "Ne abahelesie eshinyasio abeshikhabili, abasatsa nabakhasi, nende abatsokasinjia Nyasaye abasatsa nabakhasi abapariranga Nyasaye amaparo amabii, kuliboolela omukalukhano omubii, Ne Nyasaye yabasinyishila,\tmana\tnabatsuba, nenabarecheshela omulilo kwa Jahannam, ne ni amakalushilo amabii muno"
        },
        {
            "chapter": 48,
            "verse": 7,
            "text": "Abalwani beliyie bo mwikulu nende bomushialo ni baNyasaye ne Nyasaye Niwamani Owamachesi muno"
        },
        {
            "chapter": 48,
            "verse": 8,
            "text": "Toto efwe khwakhuruma obe Omuloli, Omusuubisia, Omwikanyilisi"
        },
        {
            "chapter": 48,
            "verse": 9,
            "text": "Kho musuubile Nyasaye nende Omurumwa wuwe, ne mumukhoonye, ne mumwe eshiribwa, ne mwitsomie Nyasaye itsuli nende ingolobe"
        },
        {
            "chapter": 48,
            "verse": 10,
            "text": "Toto balia bakhunganga omukhono toto bonganga Nyasaye omukhono. Omukhono kwa Nyasaye kuli hekulu wemikhono chiabu, ne ulia ufunakanga indakano, afunaka khulwo okhumisia omwoyo kukwe, ne ulia okhola kayalaka Nyasaye, alamuha umurungo omukhongo"
        },
        {
            "chapter": 48,
            "verse": 11,
            "text": "Ababeduwi (abamenyi bomumasokholio) batong’a inyuma balakhuboolela mbu :“Omwandu kwefu nende Abandu befu bakhutiyisiye, kho khusabile eshileshelo,” baboolanga netsinimi tsiabu akalali mumioyo chiabu, boola mbu: “ ni wina unyala okhumukhoonya imbeli wa Nyasaye ni yenya okhubaha eshinyasio nohomba niyenya okhubaha amalayi, ne Nyasaye amanyile muno kamukholanga"
        },
        {
            "chapter": 48,
            "verse": 12,
            "text": "halali mwapara mbu Omurumwa nende Abasuubili shibalakalushila Abandu babu tawe, mana nikabasangasia emioyo chienyu, mana ni mupara amaparo amabii, mana ninuba Abandu baasikha"
        },
        {
            "chapter": 48,
            "verse": 13,
            "text": "Ne ulasuubila Nyasaye nende Omurumwa wuwe, toto efwe khwarecheshela abakhayi omulilo omululu"
        },
        {
            "chapter": 48,
            "verse": 14,
            "text": "Obwami bwo mwikulu nende mushialo nibwa Nyasaye, aleshelanga wayenya ne asandia wa yenya, ne Nyasaye ni omunji wobulesheli omukoosia muno"
        },
        {
            "chapter": 48,
            "verse": 15,
            "text": "Ne abatonga inyuma baliboola mbu “ Nimutsia okhubukula omwandu kweliyie (ghanima) mukhuleshe khutsie ninanyu, benyanga okhukalukhania amakhuwa ka Nyasaye, boola shimulakhulondokhwo tawe, endio nilwa Nyasaye yamala okhuboola imbeli, kho balaboola mbu : “enywe mulineshikhalikhali ninafu,” halali shibali bamanya tawe halali hatiti"
        },
        {
            "chapter": 48,
            "verse": 16,
            "text": "Boolela batong’anga inyuma mubamenyi bomumasokholio “baduwi” mwitsa okhulangwa mulwane nende Abandu ba amani po, mulwane ninabo nohomba balonde amalako, ne nimuwulila mwaloonda Nyasaye alabarunga omurongo omulayi, ne nimukhaya shinga mwaranjilila okhukhaya, Nyasaye alabaha eshinyasio eshilulu"
        },
        {
            "chapter": 48,
            "verse": 17,
            "text": "Omuwofu shafunanibwa tawe, nohomba omulema, nohamba omulwale, ne uloonda ka Nyasaye nende Omurumwa wuwe Nyasaye alamwinjisia mwikulu mumikunda chibura hasi wachio emialo, ne ukhaya alamuhelesia eshinyasio eshilulu"
        },
        {
            "chapter": 48,
            "verse": 18,
            "text": "Toto Nyasaye yafuchilila Abasuubili olwa bakhuunga omukhono hasi womusaala, Nyasaye namanya kali mumioyo chiabu, mana nabeshilia obuyeenzefu, ne na barunga obushili bwahambi"
        },
        {
            "chapter": 48,
            "verse": 19,
            "text": "Nende omwandu kweliyie omunji kwabalabukula, na Nyasaye niwaamani owamachesi"
        },
        {
            "chapter": 48,
            "verse": 20,
            "text": "Nyasaye yabalaka okhunyoola omwandu kweliyie omunji, mana abaranjilisiye kuno mbeli, mana niyekalila emikhono chiabandu okhuboolakhwo, ne shibe eshimanyisio khubasuubili ne abalunjisie khunjila ingololofu"
        },
        {
            "chapter": 48,
            "verse": 21,
            "text": "Ne okundi (yetsa okhubahelesia) kwamushili okhunyoola tawe, Nyasaye yamala okhukabotokhana, Ne Nyasaye ni Omunyali wabuli eshindu"
        },
        {
            "chapter": 48,
            "verse": 22,
            "text": "Ne abakhayi balwananga ninanyu bakhelushe nibakalukha inyuma, mana shibakhanyoolele owubalinda nohomba ubahabina tawe"
        },
        {
            "chapter": 48,
            "verse": 23,
            "text": "Omulukha kwa Nyasaye kwabura khale, ne sholinyoola mumulukha kwa Nyasaye obukalukhani tawe"
        },
        {
            "chapter": 48,
            "verse": 24,
            "text": "Ye niye wekalila emikhono chiabu okhuboolakhwo, ne emikhono chienyu okhuboolakhwo, mulitokha lia Makka, niyakhamala akhubaha enywe obushili khubo, ne Nyasaye alolanga po kamukholanga"
        },
        {
            "chapter": 48,
            "verse": 25,
            "text": "Abo nibo bakhaya, mana nibabekalila okhwinjila mumusikiti kwoluyali, ne nibekalila ebisashilo (ebiayo biokhusinzwa) okhuula habundu wabio. Ne babulanga okhuba abasatsa abasuubili nende abakhasi abasuubili, abamulamanyile tawe, mwakhalwanile ninabo, mana mwenjila mububii okhurulana ninabo nimulamanyile tawe. Nyasaye (akholele kano ) khoyenjisie owayenya mutsimbabaasi tsitsie, ne bakabukhananga khwakhahele abakhayi eshinyasio eshilulu"
        },
        {
            "chapter": 48,
            "verse": 26,
            "text": "Olwa abakhayi bara mumioyo chiabu oburuma, oburuma bwobusilu, mana Nyasaye niyeeshia obuyeenzefu khu Murumwa wuwe nende khubasuubili, ne nabalomesia likhuwa lwokhumuria, ne toto nibo bali bakhoyeshele abeenelio, ne Nyasaye yamanya muno buli eshindu"
        },
        {
            "chapter": 48,
            "verse": 27,
            "text": "Ne toto Nyasaye yakhola amaloro komurumwa wuwe okhuba katoto. Toto mulenjila mumusikiti kwoluyali Nyasaye nachama – mumulembe, nimubechele imirwe chienyu nohomba nimututuyie liswi. shimularia tawe, mana yamanya kamulamanya tawe, mana nabaha imbeli wakano obushili bwahambi"
        },
        {
            "chapter": 48,
            "verse": 28,
            "text": "Niye waruma omurumwa wuwe khubulunjifu nende idini yatoto, kho iyihe uluyali khutsidini tsiosi ne Nyasaye niye Omuloli uyela"
        },
        {
            "chapter": 48,
            "verse": 29,
            "text": "Mohammad ni Omurumwa wa Nyasaye, ne balia bali halala ninaye bali nende amani khubakhayi, nebabeelanilanga tsimbabaasi abeene khubeene. olabalola nibeenama (nibasujuda) nibarahasi obweni – okhulaama ne nibakoonya tsimbabaasi nende obuchami bwa Nyasaye. Ibimanyisio biabu bili khubweni bwabu, okhurulana nende okhurahasi emirwe chiabu nibasujuda. Endio nilweyifwani yabu mutawurati nende ifwani yabu mu Injili. Ne ifwani yabu mu injili bali shinga omumela kwarusia imbandu yakwo, mana nikuyelesia amaani, nikunera, nikwema obulayi namasafu kakwo, mana nikusangasia abalima, kho kusinyisie khukwo abakhayi, Nyasaye yalaka balia abasuubila mana nibakhola amalayi mubo, obulesheli nende omurungo omukhongo"
        },
        {
            "chapter": 49,
            "verse": 1,
            "text": "Enywe Abasuubila, mularanjilila imbeli wa Nyasaye nende Omurumwa wuwe tawe, ne murie Nyasaye, toto Nyasaye ni Omuwulili Omumanyi muno"
        },
        {
            "chapter": 49,
            "verse": 2,
            "text": "Enywe Abasuubili mulalomaloma khumioyo chiehekulu ukhishila Omurumwa tawe, ne mulasunga naye noluyoka shinga okhulomaloma khwenyu abeene khubeene tawe, ebikhole bienyu biabiya nimukorerwe"
        },
        {
            "chapter": 49,
            "verse": 3,
            "text": "Toto balia beshinjia emioyo chiabu hasi nibalomaloma nomurumwa, abo nibo ba Nyasaye yoosia emioyo chiabu khulwa okhumuria, bali nende eshileshelo nende omurungo omukhongo"
        },
        {
            "chapter": 49,
            "verse": 4,
            "text": "Toto balia bakhukhumanga noli munzu obunji bwabu shibaparanga tawe"
        },
        {
            "chapter": 49,
            "verse": 5,
            "text": "Ne besumilisinjia okhula shinga orula, bwakhabeele obulayi khubo, Ne Nyasaye nomulesheli owetsimbabaasi muno"
        },
        {
            "chapter": 49,
            "verse": 6,
            "text": "Enywe Abasuubili, owetsimbi nabeetsela nende likhuwa, muliliinjemwo, muletsa mwaumisia Abandu mukhukorwa tawe, mana mwetsa mweyitsulisia khukamukholele"
        },
        {
            "chapter": 49,
            "verse": 7,
            "text": "Ne manye mbu Omurumwa wa Nyasaye alimwinywe, abaloondanga enywe mumakhuwa amanji mwakhanyakhane, halali Nyasaye yabachamisilia obusuubili, mana nabara mumioyo chienyu, ne nakhola obukhayi nende obukori nende obufuru okhubasinya, abo nibo abakololofu"
        },
        {
            "chapter": 49,
            "verse": 8,
            "text": "Tsimbabaasi tsia Nyasaye nende obwokholo, ne Nyasaye ni Omumanyi po Owamachesi muno"
        },
        {
            "chapter": 49,
            "verse": 9,
            "text": "Ne emikanda chibili chabasuubili nichikhupana, muchikaye ne mulala nikuli mbu niko kuranjile okwashie, mukulwanie okhuula kukalushe khu malako ka Nyasaye, ne nikukalukha hasi, murere omulembe hakari wachio khubwatoto, ne muchiyaale khubuleeng’afu toto Nyasaye yachama abayaalanga khubuleeng’afu"
        },
        {
            "chapter": 49,
            "verse": 10,
            "text": "Toto Abasuubili ni abaananda, kho murere omulembe hakari wa abana benyu, ne murie Nyasaye kho munyole tsimbabaasi"
        },
        {
            "chapter": 49,
            "verse": 11,
            "text": "Enywe Abasuubila abasatsa balalechelesia abatsa bashiabwe tawe, banyala okhuba abalayi okhubashila, nohomba abakhasi balalechelesia abashiabwe tawe banyala okhuba abalayi okhubashila, nemulanyekana tawe, ne mulalaangana amera kokhutsalasania tawe. Ni obubii buli burie okhwikhonyela amera kokhutsalasia nimumalile okhusuubila. Ne balekanila tawe abo nibo ababii"
        },
        {
            "chapter": 49,
            "verse": 12,
            "text": "Enywe abasuubila mwire ehale nende okhuparirisia, toto okhuparisia khundi ni ebiononi, ne mulanonelesania tawe, ne mulamoonyana tawe, koo omundu yakhachama okhulia omulambo kwowashie ufwile, ne abulaho yakhachama ne murie Nyasaye , toto Nyasaye nomunji wabulesheli, wobukoosia"
        },
        {
            "chapter": 49,
            "verse": 13,
            "text": "Enywe Abandu toto efwe khwabaloonga okhurula khumusatsa nomukhasi, nenikhubakhola amahaanga nende tsimbia, khomunyoole okhumanyana, toto uwoluyali mwinywe imbeli wa Nyasaye ni ulia owamuria muno, toto Nyasaye niye omumanyi mwene amakhuwa"
        },
        {
            "chapter": 49,
            "verse": 14,
            "text": "Abandu bomung’otio (bomushitsimi- bomumasookholio)\tbaboola mbu khwasuubila, bola mbu mushili okhusuubila, halali boole mbu khwinjile mubwisilamu, obusubili, bushili okwinjila mimioyo chienyu, neni muloonde ka Nyasaye nende Omurumwa wuwe shalabalemilia shiosishiosi mubikhole bienyu tawe, toto Nyasaye nomulesheli wobukoosia muno"
        },
        {
            "chapter": 49,
            "verse": 15,
            "text": "Toto Abasuubili nibalia basuubila Nyasaye nende Omurumwa wuwe, mana nibalaba netsinganakani tawe, mana nibakhalabana khunjila ya Nyasaye nemiandu nende emioyo chiabu, obo nibo abatoto"
        },
        {
            "chapter": 49,
            "verse": 16,
            "text": "Boola mbu : “ koo mwechesinjia Nyasaye idini yenyu, Ne Nyasaye yamanya bioosi bili mwikulu nende mushialo, ne Nyasaye nomumanyi wabuli eshindu.”"
        },
        {
            "chapter": 49,
            "verse": 17,
            "text": "Bakhuminanga mbu benjila mubusalamu, boola mbu: “mulaamina khulwokhwinjila khwenyu mubusalamu tawe, halali Nyasaye niwabenyela amalayi, nabalunjisia khubusuubili nimuli mbu muli abatoto.”"
        },
        {
            "chapter": 49,
            "verse": 18,
            "text": "Toto Nyasaye yamanya akefisa mwikulu nende mushialo, na Nyasaye alolanga muno kamukholanga"
        }
    ]
}
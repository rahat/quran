{
    "manzils": [
        {
            "chapter": 10,
            "verse": 1,
            "text": "Alif Lam Ra. Tsino ni tsinyaali tsieshitabu shiamachesi"
        },
        {
            "chapter": 10,
            "verse": 2,
            "text": "Koo! Ni kamakana khubandu mbu khwafimbulila Omundu okhurula mubo mbu; “wikanyilisilie Abandu ne osuubisie abasuubili amakhuwa amalayi mbu baliba nende obukhongo imbeli wa Nyasaye wabu” Abakhayi nibaboola mbu; “Kano shini shiosi shiosi tawe halali obulosi bwahabulafu”"
        },
        {
            "chapter": 10,
            "verse": 3,
            "text": "Toto Nyasaye wenyu ni wulia owaloonga likulu nende eshialo khu tsinyanga tsisaasaba, mana naleng’aana khushisala (Arsh), Ye niye ubusinjia amakhuwa koosi, abulaho ulisabila owundi yesi yesi Ye nalamuchamile tawe. Oyo niye Nyasaye, omulesi wenyu, kho mumulaame Ye, koo shimwitsulilanga tawe"
        },
        {
            "chapter": 10,
            "verse": 4,
            "text": "Ewuwe ni amulikalukha mwesi, indache ya Nyasaye eyatoto, toto ye niye wachachia ebiloonje naye khandi niye ulibikalusia, kho arunje balia basuubila mana nibakhola amalayi khubuleng’aafu. Ne balia bakhaya balinyoola ebinywebwa ebia amaatsi kayia pa nende eshinyasio eshilulu khulwa obukhayi bwabu"
        },
        {
            "chapter": 10,
            "verse": 5,
            "text": "Ye niye owakhola eliuba okhuba nomubasu, ne omwesi okhuba nobulafu, mana nakurereraho wokhuburira, kho mumanye tsinyanga tsiemika nende obubali (bundi). Toto Nyasaye shiyaloonga ebo tawe halali khubwatoto. Yenoosinjia tsinyaali tsitsie khubandu bamanya"
        },
        {
            "chapter": 10,
            "verse": 6,
            "text": "Toto khukhubotokhana eshilo neshitere nende bia Nyasaye yaloonga mwikulu nende mushialo khuli nende ebimanyisio khubandu baritsanga(Nyasaye)"
        },
        {
            "chapter": 10,
            "verse": 7,
            "text": "Toto balia balasuubilanga okhubukana ninafu, mana nibachama obulamu bwokhushialo ne nibabubunakhwo, nende balia abang’ang’alanga khu bimanyisio biefu"
        },
        {
            "chapter": 10,
            "verse": 8,
            "text": "Abo eshimenyo shiabu shiliba mumulilo khu kalia akabakholanga"
        },
        {
            "chapter": 10,
            "verse": 9,
            "text": "Toto balia basuubila mana nibakhola ebikhole ebilayi, Nyasaye wabu alabalunjisia shichila obusuubili bwabu, mwikulu- (Mumikunda) emialo chibura hakari wachio, mumikunda chobwokholo"
        },
        {
            "chapter": 10,
            "verse": 10,
            "text": "Amalaamo kabu mwo kaliba “ Oluyali nilwa Nyasaye wefu” Ne amashesanio kabu kaliba “Mulembe” ne amalaamo kabu kokhumalilikha kaliba mbu” Oluyali lwosi ni lwa Nyasaye, Omulesi webilonje biosi.”"
        },
        {
            "chapter": 10,
            "verse": 11,
            "text": "Ne Nyasaye ahelesinjia Abandu obubii lwangulwangu, shingala bayuyukhanilanga okhurererwa amalayi, toto bakhabusilibwe ebise biabu.(bafwa) Kho balia abalaritsanga okhubukanana ninafu khubalekhanga mubukori bwabu, banyakhane butswa"
        },
        {
            "chapter": 10,
            "verse": 12,
            "text": "Ne obubii nibutila Omundu akhulaamanga nakonele olubafu lulwe, nohomba niyeekhaale nohomba niyemele. Ne olwa khumuwoninjia ni khumurusiliaho libii lilia, akhuburangakhwo opara mbu shiyakhusabangakhwo mbu khumurusiliewo amabii kamunyoola akabura ako tawe. Endio nilwa balia babusinjia eshichero baronilungwa akabakholanga"
        },
        {
            "chapter": 10,
            "verse": 13,
            "text": "Ne toto khwamala okhusishia Abandu abanji imbeli wenyu, olwa bakhola amabii. Ne Abarumwa babu babetsela nende ebifune bili habulafu, halali shibali basuubila tawe, ne endio nilwakhurunganga Abandu ababii"
        },
        {
            "chapter": 10,
            "verse": 14,
            "text": "Mana nikhubakhola enywe okhubukula habundu wabu khushialo bonibakhamala okhusishibwa kho khulole shinga mukhola"
        },
        {
            "chapter": 10,
            "verse": 15,
            "text": "Ne nibasomelwa tsinyaali tsiefu tsili habulafu, balia abalaritsanga okhubukana ninafu baboolanga mbu; “Lera Ikuruani ilali ino, nohomba oyikalukhanie(hatiti)” Boola; “Shenyala okhuyikalukhania khukhwenya khwanje tawe, esie shenondanga halali kalia kefimbulilungwa. Toto esie eritsanga nengosela Nyasaye wanje, eshinyasio shieyinyanga ikhongo"
        },
        {
            "chapter": 10,
            "verse": 16,
            "text": "Boola mbu; “Nyasaye yenyanga shindakhabasomele Ikurani ino tawe, ne shiyakhabamanyiye tawe. Ne ndakhamenya ninanyu tsimbaka tsinyinji kano nikashili, kho shimumanyangakhwo tawe"
        },
        {
            "chapter": 10,
            "verse": 17,
            "text": "Kho niwina omubii oyo okhushila ulia uchishilanga Nyasaye obubeyi, nende ufukulanga tsinyaali tsiefu? Toto abakholi bamabii shibakhabura tawe"
        },
        {
            "chapter": 10,
            "verse": 18,
            "text": "Nabo balamaanga ebilali Nyasaye tawe, ebilanyala okhubakhola shiosi shiosi tawe, nohomba okhubakhoonya tawe, Nebaboolanga mbu; “bano nibo abakhusabila imbeli wa Nyasaye” Boola; “Koo mubolelanga Nyasaye akakorerwe mwikulu nende khushialo? Oluyali nolulwe abula obuleemu, ne niwoluyali muno khu ako akabamutsokasinjia ninako.”"
        },
        {
            "chapter": 10,
            "verse": 19,
            "text": "Ne Abandu shibali halali omukanda Mulala, mananibakabukhana, nelikhayanga okhuba likhuwa liaranjilila okhurula khu Nyasaye wuwo, bakha khalachilwe hakari wabu khukalia akabakabukhananga"
        },
        {
            "chapter": 10,
            "verse": 20,
            "text": "Ne baboolanga mbu; “ Shiyakheshilibwe eshimanyisio shirula khu Nyasaye wuwe?” Boola mbu; “obumanyi bwa makhuwa kalalolekha buli khu Nyasaye, kho mana linde siesi endi ninanyu halala mubalia balindanga?”"
        },
        {
            "chapter": 10,
            "verse": 21,
            "text": "Ne olwa khupilinjia Abandu tsimbabaasi tsiefu, mushilenje shiobutinyu bwabanyoola, bachaka okhututa nibachaya ebimanyisio biefu, boola; “Nyasaye ni Omwangu wakhukalukhania obututi bwenyu. Ne toto Abarumwa befu bahandikanga kosi akamututanga.”"
        },
        {
            "chapter": 10,
            "verse": 22,
            "text": "Ye niye owubachesinjia mutsingongo nende munyanza kata shingala mubetsanga mumaro, olwa mutsitsanga nende omuyeka kusangasia, awo omuyeka omusiro kubetsela, mana amarunda kabetsele okhurula buli tsimbeka, mana bachaka okhupara mbu babotokhanwe, basaba Nyasaye nibamutswenula muburii mbu; “Niwitsa okhuwonia mukano, toto efwe khulaba mubalia bakhupa orio”"
        },
        {
            "chapter": 10,
            "verse": 23,
            "text": "Olwa abahabina, nibachaka okhukhola obufuru khushialo mukhubula obulamba. “Enywe Abandu! Obufuru bwenyu bulabakalukha abeene. Ni omwikhoyo kwobulamu bwokhushialo, mana mulikalusibwa khwifwe, ne khulibaboolela akamwakholanga"
        },
        {
            "chapter": 10,
            "verse": 24,
            "text": "Toto obulamu bwokhushialo bulishinga amatsi kakhwishinjia okhurula hekulu- (mumalesi) mana emimela chokhwiloba chilibungwa nende Abandu nende tsisolo- nikesasaniamwo (amatsi ako) Mana liloba nilirusia obulayi bwalio, mana niliba lilayi muno, kho abenelio nibapara mbu balinyala, likhuwa liefu lilitsila eshilo nohomba eshitere, nikhulikhola opara mbu kwaberwa, opara mbu shikwabeleho mungolobe tawe, endio nilwakhwinoosinjia ebimanyisio biefu khubandu baparanga"
        },
        {
            "chapter": 10,
            "verse": 25,
            "text": "Nyasaye abalanganga munzu yomulembe, ne alunjisia owayenya khunjila ingololofu"
        },
        {
            "chapter": 10,
            "verse": 26,
            "text": "Balia bakhola amalayi balinyoola amalayi, khandi bali metelwakhwo, ne olufu shilulifunikha obweni bwabu tawe ne shibalinyoola isoni tawe, abo nibo Abandu bo mwikulu balimenyamwo tsinyanga tsiosi"
        },
        {
            "chapter": 10,
            "verse": 27,
            "text": "Ne balia bakhola amabii, omurungo kwamabii nilibi lienesa liabarirungwa, ne balinyoola tsisoni, Ne balibula ulia unyala okhubalinda khushinyasio shia Nyasaye. Obweni bwabu buliba shinga bufunikhwekhwo ebilo bieshilima eshikhongo. Abo nibo Abandu bomumulilo balikhalamwo tsinyanga tsiosi"
        },
        {
            "chapter": 10,
            "verse": 28,
            "text": "Ne inyanga yakhulibakhung’asia boosi, mana khuboolele balia abatsokasia Nyasaye mbu “Yeme wamuli hao, nende balia abamwakhola abasanji ba Nyasaye” Mana khubakabukhanie hakari wabu, ne abo abatsokasibwa baliboola mbu; “Enywe shimwalaamanga efwe tawe”"
        },
        {
            "chapter": 10,
            "verse": 29,
            "text": "Nyasaye niye uyela okhuba omuloli wefu ninanyu, toto efwe khwali khubulakho ahambi nende obulaami bwenyu tawe"
        },
        {
            "chapter": 10,
            "verse": 30,
            "text": "Eyo buli shiamundu alimanya akayakhola, ne balikalusibwa ewa Nyasaye Omwami wabu watoto. Ne kabalikora kalia akabachikhanga"
        },
        {
            "chapter": 10,
            "verse": 31,
            "text": "Boola; “Niwina ubakabanga okhurula mwikulu nende khushialo? Nohomba niwina uli nende obunyali khumawulililo kenyu, nende tsindolelo tsienyu? Ne niwina urusinjia omulamu mubafu, ne narusia omufu mubalamu? Ne ni wina ukasinjia amakhuwa koosi?” Balaboola mbu; “Ni Nyasaye’’ mana boola mbu; “Koo shimuritsanga tawe?.”"
        },
        {
            "chapter": 10,
            "verse": 32,
            "text": "Kho oyo niye Nyasaye wenyu, Omulesi wenyu watoto. Ne nishina shindi shiliwo obwatoto nibumalile okhulolekha halali obukori? Kho niyena amukalukhanilibungwa"
        },
        {
            "chapter": 10,
            "verse": 33,
            "text": "Endio nolwelikhuwa lia Nyasaye wuwo Omulesi, lialoloshela balia abaloba, mbu shibalisuubila tawe"
        },
        {
            "chapter": 10,
            "verse": 34,
            "text": "Boola; “Alikho mu abo abamutsokasinjia Nyasaye ninabo, ulia owachachia okhuloonga ebilonje, mana alibikalusia? Boola; “Nyasaye niye wachachia ebilonje khandi niye ulibikalusia. Kho mukalukhanibungwa hena?”"
        },
        {
            "chapter": 10,
            "verse": 35,
            "text": "Boola mbu; “Koo khulikhomwo nende mubamutsokasinjia Nyasaye abo ulunjisinjia khubwatoto?” Boola mbu; “Nyasaye niye olunjisinjia khubwatoto” Kho ulia ulunjisinjia khubwatoto shiniye okhokheyakhane muno okhuloondwa nohomba ulia ulalunjisinjia halali okhula alunjisibwe? Kho muli nende shina, mubusinjia murie"
        },
        {
            "chapter": 10,
            "verse": 36,
            "text": "Ne obunji bwabu balondanga butswa amaparo kabu, ne okhuparirisia shikhukhonyakhwo imbeli wobwatoto shiosi shiosi tawe. Toto Nyasaye amanyile muno koosi akabakholanga"
        },
        {
            "chapter": 10,
            "verse": 37,
            "text": "Ne shikanyalikhana mbu Ikurani ino, yakasibwasa mbu shirula khu Nyasaye tawe, halali ifuchilisania nende akali imbeli wayio, ne ni amebaalo neshitabo shibula obukanakani, ne shirula khu Nyasaye Omulesi webiloonje bioosi"
        },
        {
            "chapter": 10,
            "verse": 38,
            "text": "Nohomba baboolanga mbu yachikasia butswa omwene, boola mbu;” Nakhayitsekhwo nende Isura ndala ili shinga ino, ne mulanje bamunyala balali Nyasaye tawe, toto nimuli abahabwene"
        },
        {
            "chapter": 10,
            "verse": 39,
            "text": "Halali bayingana akababula ninako obulaamba, ne obwatoto bwako bushili okhuboolela, ne endio nilwabayingana balia bali imbeli wabu, kho lola shinga indukho yabandu ababii yali"
        },
        {
            "chapter": 10,
            "verse": 40,
            "text": "Ne mubo baliwo basuubilanga muyo, ne mubo baliwo balasuubilanga muyo, ne Nyasaye wuwo Omulesi amanyile muno abokhunyasia"
        },
        {
            "chapter": 10,
            "verse": 41,
            "text": "Ne nibakhuyingasia boola mbu; ‘‘endi nende ebikhole bianje, nanyu muli nende ebikhole bienyu, Enywe muli ehale nende akekhola ne esie siesi endi ehale nende akamukholanga.”"
        },
        {
            "chapter": 10,
            "verse": 42,
            "text": "Ne mubo baliwo bakhuwulilisinjia, Ne koo wakhanyala okhukhola abekala amarwi bawulila nibalawulilanga tawe"
        },
        {
            "chapter": 10,
            "verse": 43,
            "text": "Ne mubo baliwo bakhukhondiolanga, Ne onyala okhulunjisia abawofu kata nibalanyala okhulola tawe"
        },
        {
            "chapter": 10,
            "verse": 44,
            "text": "Toto Nyasaye shakholelangakhwo Abandu obubii tawe, halali Abandu abeene nibo bekholelanga obubii"
        },
        {
            "chapter": 10,
            "verse": 45,
            "text": "Ne inyanga ya alibakhung’asia, iliba shinga shibekhale khushialo halali Isaa ndala yeshitere. Balimanyana hakari wabu. Toto basikha balia bayingana okhubukanana nende Nyasaye wabu, ne shibaali bokhulunjikha tawe"
        },
        {
            "chapter": 10,
            "verse": 46,
            "text": "Ne toto nikhukhwechesia malala khuka khubalakanga, nohomba nikhukhufwisia, khwifwe niko amakalushilo kenyu, mana Nyasaye aliba omuloli khukabakholanga"
        },
        {
            "chapter": 10,
            "verse": 47,
            "text": "Ne buli omukanda kuli nende Omurumwa, kho olwa Omurumwa wabu aliulia, balibusia hakari wabu mubuleng’aafu, ne bo shibalikholelwa obubii tawe"
        },
        {
            "chapter": 10,
            "verse": 48,
            "text": "Ne baboolanga mbu: “niliina akamulakanga kano toto nimuli abahabwene.”"
        },
        {
            "chapter": 10,
            "verse": 49,
            "text": "Boola; “Esie embula obunyali bwokhwikholela obubii nohomba abulayi, halali shia Nyasaye yenya. Buli omukanda kuli nende ebise biakwo, ebise biabu nibiula shibekhalanga isaa ndala tawe nohomba shibaranjililanga tawe"
        },
        {
            "chapter": 10,
            "verse": 50,
            "text": "Boola; ‘‘Mulola murie eshinyasio esho nishibetsela eshilo nohomba eshitere, kho mbushina abamabii bayungubasinjia mbu shitse lwangu?’’"
        },
        {
            "chapter": 10,
            "verse": 51,
            "text": "Olwa ilirulila khomwasuubila? Mulirebwa mbu ; “bulaano buri?( isayino?) Ne mwali nimuyiyungubalilanga"
        },
        {
            "chapter": 10,
            "verse": 52,
            "text": "Mana balia bakhola obubii baliboolelwa mbu; “Pile eshinyasio shilawa, koo mukharungungwakho eshindi eshilali ashamwakholanga?”"
        },
        {
            "chapter": 10,
            "verse": 53,
            "text": "Ne bakhurebanga mbu;” Koo ako ni katoto?” Boola mbu; “Eeeh nditsuba khu Nyasaye wanje Omulesi toto ako ni abwene. Ne enywe shimunyala okhushila tawe.”"
        },
        {
            "chapter": 10,
            "verse": 54,
            "text": "Ne buli Omundu owakhola obubii abetsanga mbu alinende biosi bili mushialo, yakharusiyie yenunula. Ne olwabalilola eshinyasio balitinyia okhufisa okhwiyitsulisia khwabu, ne olwa balilola eshinyasio balibusilibwa hakari wabu khubuleng’afu neshibalikholelwa obubii tawe"
        },
        {
            "chapter": 10,
            "verse": 55,
            "text": "Koo manye mbu, toto nibia Nyasaye ebili mwikulu nende mushialo, manye mbu ka Nyasaye alaka ni katoto, halali Abandu abanji shibamanyile tawe"
        },
        {
            "chapter": 10,
            "verse": 56,
            "text": "Ye alamusinjia ne afwisinjia, na ni ewuwe niwo amulikalusibwa"
        },
        {
            "chapter": 10,
            "verse": 57,
            "text": "Enywe Abandu toto kabetsela amebaalo okhurula khu Nyasaye wenyu, nende eshihonia shia akali mubilifu, nende obulunjifu nende tsimbabaasi khubasuubili"
        },
        {
            "chapter": 10,
            "verse": 58,
            "text": "Boola mbu; “Khu bulayi bwa Nyasaye nende tsimbabaasi tsitsie, mana basangale khulwako, Ne kano ni amalayi okhushila kabakhung’asinjia"
        },
        {
            "chapter": 10,
            "verse": 59,
            "text": "Boola mbu; “Koo mulola murie emikabo chia Nyasaye yabeshilia, mana nimukhola muchio echilachamilwa nende echindi echichamilwa, boola mbu; “Nyasaye niye awabahelesia omunwa, nohomba enywe muchishilanga Nyasaye?”"
        },
        {
            "chapter": 10,
            "verse": 60,
            "text": "Ne baparanga barie balia bachishilanga Nyasaye obubeyi khu inyanga yeyindukho? Toto Nyasaye ali nende obulayi obunji khubandu, halali abanji babu shibakhupanga orio tawe"
        },
        {
            "chapter": 10,
            "verse": 61,
            "text": "Ne shokhalabananga khumulimo kwiosi kwiosi, nohomba shosomanga mukurani muno nohomba shimukholanga eshikhole shiosi shiosi, halali efwe khubetsanga abaloli benyu olwa mukhalabananga. Sishifisanga khu Nyasaye wuwo eshindu shiosi shiosi, shili shinga obusiro bwolulolo, shili khushialo nohomba mwikulu tawe, nohomba eshititi okhushila esho nohomba eshikhongo, halali shili mushitabu shinoosinjia"
        },
        {
            "chapter": 10,
            "verse": 62,
            "text": "Ulile ne mumanye mbu, toto abahelwa ba Nyasaye shibaliba nende obuyendi nohomba okhubeelela tawe"
        },
        {
            "chapter": 10,
            "verse": 63,
            "text": "Balia basuubila ne bali nibaria Nyasaye"
        },
        {
            "chapter": 10,
            "verse": 64,
            "text": "Bobali nende obusangafu khubulamu bwo khushialo nende mwikulu. Obukalukhani bubulaho mumakhuwa ka Nyasaye, okho nikhwo okhubura okhukhongo"
        },
        {
            "chapter": 10,
            "verse": 65,
            "text": "Ne amakhuwa kabu kalakhubeelesia tawe, toto obunyali bwosi nibwa Nyasaye, naye niye Omuwulili Omumanyi muno"
        },
        {
            "chapter": 10,
            "verse": 66,
            "text": "Koo Manye mbu; toto ni bia Nyasaye ebili mwikulu nende mushialo. Ne balia balamanga owulali Nyasaye, shibalondanga halali amaparo kabu , ne shibaboolanga halali obubeyi butswa"
        },
        {
            "chapter": 10,
            "verse": 67,
            "text": "Ye niye owabakholela eshilo mwihotselesiliemwo, ne eshitere eshing’eng’elanga, Toto mwako khuli nende eshimanyisio khubandu bawulilanga"
        },
        {
            "chapter": 10,
            "verse": 68,
            "text": "Ne baboola mbu; “Nyasaye yekholela omwana” ali ehale nende ako, ye yenyala. Nebibie biosi bili mwikulu nende khushialo. Ne enywe mubula eshifune khu kano. Koo mwibolelangasa khu Nyasaye akamulamanyile tawe"
        },
        {
            "chapter": 10,
            "verse": 69,
            "text": "Boola mbu; Toto balia bachishilanga Nyasaye obubeyi shibalibura tawe"
        },
        {
            "chapter": 10,
            "verse": 70,
            "text": "Omwikhoyo omutiti khushialo, mana khwifwe niko amakalushilo kabu, mana khubapilie eshinyasio eshilulu khulwa kalia kabakhayanga"
        },
        {
            "chapter": 10,
            "verse": 71,
            "text": "Ne basoomele amakhuwa ka Nuhu, alwa yaboolela Abandu bebe mbu, “Enywe Abandu banje, nikali mbu okhwikhala khwanje ninanyu nende okhubetsulisia khwanje ebimanyisio bia Nyasaye khubasinyile.(manye mbu) esie ndisichile Nyasaye, kho enywe khung’asie amakhuwa kenyu nende abiamutsokasinjia bienyu mana likhuwa lienyu lia mubusia libe habulafu, mana mumbusilie okhumala ne mulambelesia obwiyangu tawe"
        },
        {
            "chapter": 10,
            "verse": 72,
            "text": "Ne nimukhaya, esie shebasabanga omurungo tawe, omurungo kwanje shikuli halali khu Nyasaye. Ne ndalomesibwa okhuba mubalia abeelekhulanga khuye"
        },
        {
            "chapter": 10,
            "verse": 73,
            "text": "Halali bamuyingasia, mana nikhumuhabina ye nende balia bali ninaye, muliaro (musafina), nenikhubakhola bo nibo abatong’a, ne nikhuyibisia balia abayingasia ebimanyisio biefu. Kho henga shingala yali indukho ya Abandu bekanyilisibwa"
        },
        {
            "chapter": 10,
            "verse": 74,
            "text": "Mana nikhuruma Abarumwa abanji inyuma wuwe, khubandu babu. Mana nibabetsela nende ebifune bili habulafu. Ne shibali nibakhasuubila akabayingasia mukhuchaka, ne endio ni lwakhuretsanga ebimanyisio khumioyo chia Abandu baburanga eshichelo"
        },
        {
            "chapter": 10,
            "verse": 75,
            "text": "Mana okhurula khu abo nikhuruma Musa nende Haruni khu Firauni nende Abandu bebe abakhongo, nende ebimanyisio biefu, mana nibafura, ni baba Abandu abetsimbii"
        },
        {
            "chapter": 10,
            "verse": 76,
            "text": "Ne olwa obwatoto bwabetsela okhurula khwifwe, baboola mbu:” toto buno ni obulosi bwa habulafu.”"
        },
        {
            "chapter": 10,
            "verse": 77,
            "text": "Musa naboola mbu; “koo muboolanga endi khubwatoto bubetsele? Mbu buno nobulosi? Ne abalosi shibaburanga tawe?”"
        },
        {
            "chapter": 10,
            "verse": 78,
            "text": "Nibaboola mbu; “Koo witsile mbu okhurusie khukalia akakhwanyoola nako bapapa befu, mbu kho obukhongo bube obwenyu enywe khushialo, shikhunyala okhubasuubila tawe.”"
        },
        {
            "chapter": 10,
            "verse": 79,
            "text": "Firauni naboola mbu; “Munderere buli Omulosi Omumanyi muno.”"
        },
        {
            "chapter": 10,
            "verse": 80,
            "text": "Ne olwabalosi betsa Musa nababoolela; “Sukune biamwenya okhusukuna”"
        },
        {
            "chapter": 10,
            "verse": 81,
            "text": "Ne olwa basukuna, Musa naboola mbu; “Akamurerere kano ni obulosi, toto Nyasaye yetsa okhubufunaka. Toto Nyasaye shatinyisinjia ebikhole biabandu bokhunyasia tawe.”"
        },
        {
            "chapter": 10,
            "verse": 82,
            "text": "“Ne Nyasaye yetsa okhwemia obulaamba khu makhuwa keke kata ababii nibalenyele.”"
        },
        {
            "chapter": 10,
            "verse": 83,
            "text": "Ne shibasuubila khu Musa halali Abandu batiti okhurula khubandu be, nibarire Firauni nende Abandu baye okhubasandia. Toto Firauni yali omufuru khushialo, ne toto ye yali mubalia babura eshichelo"
        },
        {
            "chapter": 10,
            "verse": 84,
            "text": "Musa naboola; “Enywe Abandu banje nimuli mbu musuubile Nyasaye, mumwisiche ye butswa, toto nimuli abelekhulanga khuye. (abasalamu)"
        },
        {
            "chapter": 10,
            "verse": 85,
            "text": "Nibaboola mbu; “khwisichile Nyasaye, Ewe Nyasaye wefu Omulesi Olakhukhola khwanyoola obunyakhani okhurula khubandu ababii abo tawe"
        },
        {
            "chapter": 10,
            "verse": 86,
            "text": "Ne khuhonokosie khulwetsimbabaasi tsitsio okhurulana nende Abandu Abakhayi.”"
        },
        {
            "chapter": 10,
            "verse": 87,
            "text": "Mana nikhufimbulila Musa nende Omusiani wabu obufimbuli buno mbu:, “Bakasilie tsinzu Abandu benyu Misri ne mukhole tsinzu tsienyu okhuba habundu wokhukholela amalaamo , ne mulumilile okhulaama ( iswala), ne suubisia abasuubili.”"
        },
        {
            "chapter": 10,
            "verse": 88,
            "text": "Musa naboola mbu; “Nyasaye wefu omulesi, toto ewe wahelesia Firauni nende abakhongo bebe ebirone nende omwandu khubulamu bwo khushialo buno, Khulwako bakoselinjiakhwo Abandu khunjila yiyio. Nyasaye wefu Omulesi, salania omwandu kwabu ne oboye emioyo chiabu, balasuubila tawe okhula balole eshinyasio eshilulu.”"
        },
        {
            "chapter": 10,
            "verse": 89,
            "text": "Nyasaye naboola mbu; “okhusaba khwenyu khuchamilwe kholaano yeme obulayi, ne mulalonda tsinjila tsia abalamanya tawe.”"
        },
        {
            "chapter": 10,
            "verse": 90,
            "text": "Nikhwambusia Abaana ba Israil Inyanza, ne Firauni nende omukanda kukwe kwabalwani nabalondakhwo khububii nende khubusuku. Ukhula shingala Firauni yanyoolwa nende lifwa liokhusishibwa mumatsi , naboola mbu; “ Esuubile mbu abulaho Nyasaye wundi halali wa Abana ba Isaril basuubila nasi endi halala mubandu balia abehotselesia.”"
        },
        {
            "chapter": 10,
            "verse": 91,
            "text": "Oooh! Bulano buri? Ne waliwakhaya mana noba mubandu bokhubiyia"
        },
        {
            "chapter": 10,
            "verse": 92,
            "text": "Kho nyangayino khwitsa okhuhabina omubili kukwo kho obe eshimanyisio khubetsa inyuma wuwo, Netoto Abandu abaanji bang’ang’ala khubimanyasio biefu"
        },
        {
            "chapter": 10,
            "verse": 93,
            "text": "Ne toto Abana ba Israili khwabamenyia obulayi, nenikhubahelesia emikabo emilayi. Ne shibakabukhana tawe okhula shinga obumanyi bwaboolela, toto Nyasaye wabu omulesi alibabusilia hakari wabu inyanga yeyindukho khukalia akabakabukhananga"
        },
        {
            "chapter": 10,
            "verse": 94,
            "text": "Ne noli nende inganakani nende khuka khwakhwishilia, mana reeba abasomanga eshitabu ewe noshiili. Toto obulamba bumalilie okhwitsila okhurula khu Nyasaye wuwo Omulesi. Kho alaba mubalia bali nende obukanakani tawe"
        },
        {
            "chapter": 10,
            "verse": 95,
            "text": "Ne olatema okhuba mubalia bayingananga khubimanyisio bia Nyasaye tawe, wakhetsa waba mubalia basikha"
        },
        {
            "chapter": 10,
            "verse": 96,
            "text": "Toto balia belikhuwa lia Nyasaye wuwo liamala okhubaburira shibasuubilanga tawe"
        },
        {
            "chapter": 10,
            "verse": 97,
            "text": "Kata\tnibanyoola\tbuli eshimanyisio(shibasubilanga tawe) okhula balole eshinyasio eshilulu"
        },
        {
            "chapter": 10,
            "verse": 98,
            "text": "Shichila shina nilulabaho olukongo olwasuubila kho obusubili balwo bubakhonye? halali abandu ba Yunus, olwa basuubila khwabarusiliaho eshinyasio shiokhututuyia, mubulamu bwokhushialo mana nikhubahelesia omwikhoyo khubise(bia khwenya)"
        },
        {
            "chapter": 10,
            "verse": 99,
            "text": "Ne Nyasaye wuwo yenyanga Abandu boosi bakhasuubile khushialo, kho nawe wakhanichilisia Abandu mbu babe Abasuubili"
        },
        {
            "chapter": 10,
            "verse": 100,
            "text": "Ne Abulaho Omundu unyala okhusuubila halali khukhuchama khwa Nyasaye, Ne akholanga eshinyasio shibe khubalia abalarumishilanga amachesi kabu tawe"
        },
        {
            "chapter": 10,
            "verse": 101,
            "text": "Boola; “lole nishina shili mwikulu nende khushialo” Ne ebimanyisio nende amekanyilisio shibikhonyanga Abandu balasuubila tawe"
        },
        {
            "chapter": 10,
            "verse": 102,
            "text": "Koo bakhalindanga elindi halali akafwanananga aketsinyanga tsia bandu babura imbeli wabu? Boola mbu; “Mana liinde, siesi endi halala ninanyu mubalindanga.”"
        },
        {
            "chapter": 10,
            "verse": 103,
            "text": "Mana khulihabina Abarumwa befu nende balia basuubila ninabo, Ne endio ni lwakakwanila okhuhabina Abasuubili"
        },
        {
            "chapter": 10,
            "verse": 104,
            "text": "Boola mbu; “enywe Abandu! Ni muli nende obukanakani khudini yanje, esie shelamanga ebiamulaamanga habundu wa Nyasaye tawe, halali elaamanga Nyasaye ulia ulibafwisia ne yanomesiyie mbu embe mubasuubili.”"
        },
        {
            "chapter": 10,
            "verse": 105,
            "text": "Ne ohenjie obweni bubwo khu idini yokhutswenulila emilukha chichio khu Nyasaye, ne olaba mubatsokaasinjia Nyasaye tawe"
        },
        {
            "chapter": 10,
            "verse": 106,
            "text": "Ne olalaama ebilali Nyasaye, bilakhakhukhoonya nohomba okhumisia tawe, ne nokhola orio olaba mubandu ababii"
        },
        {
            "chapter": 10,
            "verse": 107,
            "text": "Ne Nyasaye nakhutilakhwo khububii, abulaho yesiyesi unyala okhurusiliaho libii elo owulali ye tawe, ne nakhwenyela amalayi abulaho unyala okhukalusia obulayi bwaye, ahelesinjia owayenya mubandu bebe, naye ni Omunji wobulesheli Omunji wetsimbabaasi"
        },
        {
            "chapter": 10,
            "verse": 108,
            "text": "Boola mbu; “Enywe Abandu toto obwatoto bumalile okhuboolela okhurula khu Nyasaye wenyu. Kho ulia ulunjikha alunjikhanga khululwe omwene, naye ulia ukora akoranga khululwe omwene. Nasi shendi omulindi khwinywe tawe"
        },
        {
            "chapter": 10,
            "verse": 109,
            "text": "Ne loonda akofimbulilungwa, ne wisumulisie okhula shingala Nyasaye alabusia, Naye niye Omubusia Omulayi muno umalayo"
        },
        {
            "chapter": 11,
            "verse": 1,
            "text": "Aif Lam Ra, shino ni eshitabu shietsinyaali tsiashio tsiakasibwa obulayi mana nitsinoosibwa obulayi okhurula khu Wamachesi muno Omumanyi wa koosi"
        },
        {
            "chapter": 11,
            "verse": 2,
            "text": "Mulalaama okhuyiniakhwo Nyasaye butswa, (Yenyene) Toto esie khwinywe endi omwikanyilisi nende Omusuubisia"
        },
        {
            "chapter": 11,
            "verse": 3,
            "text": "Ne sabe eshileleshelo Nyasaye wenyu, mana mumukalushile, yetsa okhubahelesia omwikhoyo omulayi okhula ebise ebimanyifu(khuye) Mana alihelesia buli owamalayi amalayi kaye. Nenimulaloonda tawe esie ebaririra eshinyasio shieyinyanga ikhongo"
        },
        {
            "chapter": 11,
            "verse": 4,
            "text": "Amakalushilo kenyu ni wa Nyasaye, naye ni Omunyali wabuli eshindu"
        },
        {
            "chapter": 11,
            "verse": 5,
            "text": "Koo, manye mbu; “toto abo bafisanga akali mubilifu biabu, mbu khobafise Nyasaye, manye mbu; olwa befunikhanga tsingubo tsiabu(Nyasaye) yamanya akabafisanga nende akabaretsanga habulafu. Toto ye amanyile muno akali mubilifu"
        },
        {
            "chapter": 11,
            "verse": 6,
            "text": "Ne yibulaho isolo yosiyosi khushialo halali omukabo kwayo kuli khu Nyasaye, yamanya eshimenyo shiayio shetsinyanga tsiosi, nende habandu wuwe okhuburira butswa, Koosi kali mushitabu ashiretsanga habulafu"
        },
        {
            "chapter": 11,
            "verse": 7,
            "text": "Niye owaloonga likulu nende eshialo khu tsinyanga tsisaasaba, ne eshisaala shishie shioluyali shiali khumatsi, kho abapime niwina mwinywe ukhola amalayi. Ne noboola mbu; “toto enywe mulilamusibwa nimwakhamala okhufwa” Abakhayi toto balaboola mbu; “buno shini shiosi shiosi tawe halali obulosi bwa habulafu"
        },
        {
            "chapter": 11,
            "verse": 8,
            "text": "Ne nikhubashindia okhunyoola eshinyasio okhuula ebise biabusibwa, baboola mbu; “Nishina shikayilanga eshinyasio esho” Manye mbu inyanga yashilibetsela sishilibarusibwakhwo tawe. Ne akabatseshelanga kalibabotokhana"
        },
        {
            "chapter": 11,
            "verse": 9,
            "text": "Ne Omundu nikhumupilia tsimbabaasi okhurula khwifwe mana nikhutsirusiawo khuye, amalanga afwa omwoyo lwangu muno, khandi abula okhupara obulayi"
        },
        {
            "chapter": 11,
            "verse": 10,
            "text": "Ne nikhumupilia obwokholo imbeli wobutinyu bwayanyoola aboola mbu; “obubii bundulilekhwo” Toto ye asangala niyelaya muno"
        },
        {
            "chapter": 11,
            "verse": 11,
            "text": "Halali balia besumilisia mana nibakhola ebikhole ebilayi, abo balinyoola obulesheli nende omurungo omukhongo"
        },
        {
            "chapter": 11,
            "verse": 12,
            "text": "Mana awundi olalekha akandi kalia akawafimbulilwa, ne eshilifu shishio shitsa okhulola obusiro khulwa ako shichila okhuboola khwabu mbu; “shichila shina nakhaya okhwishilibwa eshiachi nohomba Malaika okhwitsa halala ninaye? Ewe oli omwikanyilisi butswa, ne Nyasaye niye omulindi wabuli eshindu"
        },
        {
            "chapter": 11,
            "verse": 13,
            "text": "Nohomba babolanga mbu; “washikasia omwene” Boola mbu; “Mana rerekhwo tsinyaali ekhumi tsiobubeyi etsiakasibwa shinga ino, ne mulanje abamunyalilwa abalali Nyasaye tawe, toto nimuli mbu muboolanga habwene"
        },
        {
            "chapter": 11,
            "verse": 14,
            "text": "Ne nibalafuchilila tawe kho manye shieshibwa khubumanyi bwa Nyasaye, ne abulaho Nyasaye halali ye, kho mana mulaba abehotselefu"
        },
        {
            "chapter": 11,
            "verse": 15,
            "text": "Balia benya obulamu bwokhushialo nende oburone bwashio, khulabahelesia khushialo khuno, ebikhole biabu biosi, ne shibali tutuyilibwa tawe"
        },
        {
            "chapter": 11,
            "verse": 16,
            "text": "Abo nibo abalaliba nende eshindu mwikulu tawe halali omulilo, ne ebikhole biosi biabakhola biakhabiye, ne kaliba amakhaya kosi kabakholanga"
        },
        {
            "chapter": 11,
            "verse": 17,
            "text": "Koo Omundu uli nende tsinyaali okhurula khu Nyasaye wuwe, ne atsisoomanga tsinyaali etso - ni obuloli okhurula khu Nyasaye wuwe, ne imbeli wuwe eshitabu shia Musa eshiali eshimilisi nende eshietsimbabaasi, abo bamuusubilanga ye, ne balia bamukhaya mumukanda, abo omulilo nikwo amalakano kabu. Kho olaba nende inganakani khukano tawe, buno ni obwatoto okhurula khu Nyasaye wuwo, halali Abandu abanji shibasuubilanga tawe"
        },
        {
            "chapter": 11,
            "verse": 18,
            "text": "Ne ni wina omubii omukhongo oyo, okhushila ulwa uchishila Nyasaye obubeyi? Abo balirerwa imbeli wa Nyasaye wabu, ne abaloli baliboola mbu; “Bano nibo abachishila Nyasaye wabu obubeyi” wulile! Eshitsubo shia Nyasaye shili khubandu ababii"
        },
        {
            "chapter": 11,
            "verse": 19,
            "text": "Balia abekalilanga(Abandu) khu Injila ya Nyasaye, ne benyanga mbu yikotiombole, ne bakhayanga mbu obulamu bwomwikulu bubulaho"
        },
        {
            "chapter": 11,
            "verse": 20,
            "text": "Abo shibanyala okhuswekha khushialo tawe ne babula omulindi owulali Nyasaye, Balimetelwa eshinyasio, Shibali nibanyala okhuwulila nohomba shibali banyala okhulola tawe"
        },
        {
            "chapter": 11,
            "verse": 21,
            "text": "Abo nibo basishia emioyo chiabu, ne akabachikhanga kalibakora"
        },
        {
            "chapter": 11,
            "verse": 22,
            "text": "Toto abo nibo balinyoola okhusikha khwatoto mwikulu(Akhera)"
        },
        {
            "chapter": 11,
            "verse": 23,
            "text": "Ne toto balia abasuubila mana nibakhola 11. amalayi, mana nibehotselesia khu Nyasaye wabu, abo nibo Abandu bo mwikulu ( Jannah), balimenyamwo tsinyanga tsiosi"
        },
        {
            "chapter": 11,
            "verse": 24,
            "text": "Emikanda chibili echo chili shinga omuwofu nende owekala amarwi, nende owulolanga nende owulilanga, koo babili abo bakhayelana toto? Shimuparangakhwo tawe"
        },
        {
            "chapter": 11,
            "verse": 25,
            "text": "Ne toto khwaruma Nuhu khubandu bebe. (Nababoolela) “Toto esie endi Omwikanyilisi wenyu Owahabulafu.”"
        },
        {
            "chapter": 11,
            "verse": 26,
            "text": "Mulalaama halali Nyasaye butswa (yenyene), esie abaririra eshinyasio shie inyanga indulu"
        },
        {
            "chapter": 11,
            "verse": 27,
            "text": "Abakhongo babakhayi mubandu bebe nibaboola mbu; “Efwe shikhukhulolanga noli shiosi shiosi tawe, oli butswa Omundu shinga efwe, ne shikhukhulolanga halali abalondi bao nibo abateshele mwifwe, bakhulondelekhwo khuliparo liokhuchaka, ne shikhubalolanga nimukhushilila shiosishiosi tawe, halali khubaparira mbu muli ababeyi"
        },
        {
            "chapter": 11,
            "verse": 28,
            "text": "Yaboola;”Enywe Abandu banje, mulola murie nendi nende eshimanyisio okhurula khu Nyasaye wanje, neyambelesiye tsimbabaasi okhurula khuye, mana mwesi tsiboolele, koo khwakhabanichilisia okhutsichama nanyu ni mukhayile"
        },
        {
            "chapter": 11,
            "verse": 29,
            "text": "Ne enywe Abandu banje, esie shebenyaangakhwo omwandu tawe, omurungo kwanje kulibuswa khu Nyasaye, ne esie shindakhatafia balia abasuubila tawe, toto bo balibukanana nende Nyasaye wabu Omulesi, halali esie ebalolanga enywe nimuli Abandu balamanyile tawe"
        },
        {
            "chapter": 11,
            "verse": 30,
            "text": "Enywe Abandu banje! Wina witsa okhuhabina imbeli wa Nyasaye, nikali mbu ebatafia abo? Shimuparangakhwo tawe"
        },
        {
            "chapter": 11,
            "verse": 31,
            "text": "Ne shebaboolelanga mbu endi nende ebiachi bia Nyasaye tawe, nohomba mbu esie ndamanya amakhuwa kefisile, nohomba shemboola mbu “esie endi Malaika tawe” nohomba shemboola mbu: “balia abababusinjiamwo tsimoni mbu Nyasaye shalabahelesia obulayi tawe.” Nyasaye niye umanyile muno akali mumioyo chiabu(nemboola endio) Toto nditsa okhuba mubandu abamabii"
        },
        {
            "chapter": 11,
            "verse": 32,
            "text": "Baboola mbu: “ewe Nuhu, wakhalomaloma ninafuu muno, ne oburirisiye amakhuwa muno, mana nakharera akokhulakanga ako toto noli owuboolanga obwatoto.”"
        },
        {
            "chapter": 11,
            "verse": 33,
            "text": "Naboola mbu; “Nyasaye alabarerera niyenya, ne enywe shimunyala okhumushila tawe”"
        },
        {
            "chapter": 11,
            "verse": 34,
            "text": "Ne amachelo kanje khwinywe shikakhakhonya tawe, nindenya okhubachelela, Nyasaye niyenya okhubalekha mukore, Ye niye Omulesi wenyu, na ni ewuwe ni wamulikalusibwa"
        },
        {
            "chapter": 11,
            "verse": 35,
            "text": "Nohomba baboolanga mbu; “Yakasiasa omwene” boola mbu;” Nendi ndakakasia tsimbii tsilikhwisie, nasi endi ehale nende amabii kamukholanga.”"
        },
        {
            "chapter": 11,
            "verse": 36,
            "text": "Nuhu nafimbulilwa mbu: “ toto abulaho witsa okhusubila mubandu bawo halali balia bamala okhusuubila, kho alabeelela khukabakholanga tawe.”"
        },
        {
            "chapter": 11,
            "verse": 37,
            "text": "Ne okasie iriaro (safina) mutsimoni tsiefu, nende khubufimbuli bwefu, ne olanomianomia amakhuwa kabandu ababii tawe, toto abo betsa okhufwa okhurulana nende amatsi"
        },
        {
            "chapter": 11,
            "verse": 38,
            "text": "Ne nachaka okhukasia obwaro(isafina), ne buli Abandu be nibabura bamutseshelelanga, naye yaboolanga mbu; “nimukhutseshelela, fwesi khulabatseshelela\tshingala mukhutseshelelanga.”"
        },
        {
            "chapter": 11,
            "verse": 39,
            "text": "Ne mwitsa okhumanya wina ulanyoola eshinyasio shio khumututuyia, ne wina witsa okhwishilibwa eshinyasio shilawa"
        },
        {
            "chapter": 11,
            "verse": 40,
            "text": "Olwa likhuwa liefu liola, mana liloba nilichaka okhubitikha amaatsi, khwamuboolela mbu; “injisiamwo (muliaro) eshisatsa neshikhasi, nende Abandu bawo- halali balia belikhuwa liamala okhubura- nende abasuubila, ne shibasuubila halala ninaye halali batiti"
        },
        {
            "chapter": 11,
            "verse": 41,
            "text": "Ne (Nuhu) naboola mbu; “Ninemwo, khulira lia Nyasaye khube okhwilukha khwalio nende okhwema khwalio. Toto Nyasaye wanje Omulesi ni Omulesheli muno Owetsimbabaasi.”"
        },
        {
            "chapter": 11,
            "verse": 42,
            "text": "Eliaro elo nilichaka okhwilama ninabo mumarunda kalishinga tsingulu. Mana Nuhu nalaanga Omwana wuwe owali ehale; “Ewe mwananje nina ninafu muno, ne olaba nende Abakhayi tawe.”"
        },
        {
            "chapter": 11,
            "verse": 43,
            "text": "(Omwana waye) Naboola mbu; “Nditsa okhunina khulukulu lwitsa okhuninda okhurulana nende amatsi.” (Nuh)Naboola mbu; “Owumao owulinda yesi yesi nyangayino likhuwa lia Nyasaye, halali ulia awahelesiye tsimbabaasi”, Mana lirunda nilikhupa hakari wabu mana naba mubalia abasikha okhurulana nende amatsi"
        },
        {
            "chapter": 11,
            "verse": 44,
            "text": "Ne nikaboolwa mbu; “Ewe liloba! Mila amatsi koko, na ewe likulu kekalile, mana amatsi nikakholomokha hasi, ne likhuwa nilibusibwa, Ne eliaro niliema khulukulu lwa Judi. Ne nikaboolwa mbu; “Basishile ehale Abandu ababii”"
        },
        {
            "chapter": 11,
            "verse": 45,
            "text": "Ne Nuhu nasaba Nyasaye wuwe, naboola mbu; “Ewe Nyasaye wanje, Omwana wanje ni mulala khubandu bomunzu yanje, ne okhulaka khukhwo nikhwatoto, nawe newe owatoto umalayo okhushila abasubisinjia boosi"
        },
        {
            "chapter": 11,
            "verse": 46,
            "text": "Yaboola mbu; “Ewe Nuh, toto oyo Shali mubaana bo tawe, ebikhole bibie shinebilayi tawe, kho olareba akobula ninako obumanyi tawe, esie ekhuchelela olaba mubandu abasilu tawe”"
        },
        {
            "chapter": 11,
            "verse": 47,
            "text": "(Nuhu) Naboola mbu; “Ewe Nyasaye wanje, ndilinda khwiwe ndaletsa okhusaba ekembula ninako obumanyi tawe, ne nolandeshela tawe, nende okhumbeela tsimbabaasi, nditsa okhuba mubalia banyoola okhusikha"
        },
        {
            "chapter": 11,
            "verse": 48,
            "text": "Nikaboolwa mbu ; ‘Ewe Nuhu, yikha nende omulembe okhurula khwifwe ne tsikhabi tsibe khwiwe, nende khubandu bali halala ninawe. Ne emikanda chindi khulichisangasia mana khulibatila nende eshinyasio eshilulu"
        },
        {
            "chapter": 11,
            "verse": 49,
            "text": "Ako ni mumakhuwa akefisa khukhufimbulililangakhwo, shiwali wabamanya tawe ewe nohomba abandu bobo, imbeli wakano, kho wisumilisie okhumala okhulayi khuliba khwabalia baria Nyasaye"
        },
        {
            "chapter": 11,
            "verse": 50,
            "text": "Ne khu babu Adi khwabarumila Omusiani wabu, (ulangwa mbu) Hud. Nababoolela mbu; “Enywe Abandu banje, Mulaame Nyasaye mubula Nyasaye wundi owulali ye tawe, Enywe shimuli halali abachishi butswa"
        },
        {
            "chapter": 11,
            "verse": 51,
            "text": "Enywe Abandu banje shebasabanga omurungo khu kano tawe. Omurungo kwanje kuli khu ulia owalonga, Mana shimuparangakhw+o tawe"
        },
        {
            "chapter": 11,
            "verse": 52,
            "text": "Enywe Abandu banje! Sabe eshileshelo khu Nyasaye wenyu, mana mumukalushile, alabererera amaleesi akeshia ifula inyinji, ne alabameta amani hekulu wa amani kenyu. Nemulakalukhana okhuba ababii tawe"
        },
        {
            "chapter": 11,
            "verse": 53,
            "text": "Nibaboola mbu; “ Ewe Hud! Oshili okhurerera ebimanyisio bili habulafu. Ne efwe shikhwakhalekha abanyasaye befu khumakhuwa koko ako tawe, Ne efwe shikhulakhusuubila tawe.”"
        },
        {
            "chapter": 11,
            "verse": 54,
            "text": "“Efwe shikhuboolangasa tawe halali abanyasaye befu bandi bamalile okhukhura mubutinyu. Naboola mbu; “Esie emumanyia Nyasaye, ne enywe mube abaloli mbu esie endi ehale khukamutsokasinjia.”"
        },
        {
            "chapter": 11,
            "verse": 55,
            "text": "Owulaliyetawe( Nyasaye)“ Khomundutilesa mwesi, mana mulambekho obwiyangu bwosi bwosi tawe"
        },
        {
            "chapter": 11,
            "verse": 56,
            "text": "Esie ndisichile Nyasaye Omulesi wanje nende Omulesi wenyu, shibulaho eshilonje shiosi shiosi halali eshikholanga shingala yenya. Toto Nyasaye wanje ali khunjila ingololofu"
        },
        {
            "chapter": 11,
            "verse": 57,
            "text": "Nenimukalukha inyuma emalile okhuboosilia akandarumwa ninako khwinywe. Ne Nyasaye wanje alarera Abandu bandi abalali 11. enywe, ne enywe shimunyala okhumukhola liosi liosi tawe. Toto Nyasaye niwokhubikha buli eshindu"
        },
        {
            "chapter": 11,
            "verse": 58,
            "text": "Olwa likhuwa liefu liola, khwahonokosia Hudi nende balia abasuubila halala ninaye khutsimbabaasi tsirulanga khwifwe. Ne nikhubahabina okhurulana nende eshinyasio eshiumu"
        },
        {
            "chapter": 11,
            "verse": 59,
            "text": "Ne abo nibo Adi. Bayingasia ebimanyisio bia Nyasaye wabu Omulesi, ne nibaloba Abarumwa baye, mana nibaloonda amakhuwa kabuli Omufuru Omushiamu"
        },
        {
            "chapter": 11,
            "verse": 60,
            "text": "Mana nibalondebwakhwo nende eshitsubo khushialo shino nende inyanga yeyindukho. wulile ne mumanye mbu, Abandu ba Adi bakhaya Nyasaye wabu Omulesi. Ne manye mbu Adi basishibwa, Abandu ba Hudi"
        },
        {
            "chapter": 11,
            "verse": 61,
            "text": "Ne Khu Thamud nikhuruma Omusiani wabu(ulangwa mbu) Swaleh. Naboola; “Enywe Abandu banje, mulaame Nyasaye, mulalaama nyasaye owulali ye tawe, Ye niye owabaloonga khushialo mana nabamenyiamwo. Kho mumusabe eshileshelo ne mumukalushile, toto Nyasaye wanje ali ahambi ne afuchililanga"
        },
        {
            "chapter": 11,
            "verse": 62,
            "text": "Nibaboola mbu; “Ewe Saleh! Toto wali Omundu omwisikwa khwifwe noshili okhwitsa nende kano. Oh! Okhukaninjia okhulaama akabapapa befu balamanga? Ne toto khuli nende obukanakani mumioyo chiefu khukokhulanjilanga kano"
        },
        {
            "chapter": 11,
            "verse": 63,
            "text": "Naboola mbu; “Enywe Abandu banje! Mulola murie nendi nende ebimanyisio ebia habulafu okhurula khu Nyasaye wanje Omulesi, naye yambelesiye tsimbabaasi okhurula khuye, Kho niwina witsa okhukhoonya khu Nyasaye ninditsukhana ndamukhaya? Neshimulameta shiosi shiosi tawe halali okhusikha"
        },
        {
            "chapter": 11,
            "verse": 64,
            "text": "Enywe Abandu banje ingamia ino niya Nyasaye, neni eshimanyisio khwinywe. Kho muyileshe ilie khushialo shia Nyasaye ne mulayitila khububii tawe, mwakhanyoola eshinyasio shili ahambi. Abandu ba Luti"
        },
        {
            "chapter": 11,
            "verse": 65,
            "text": "Mana nibayisinza. Mana(Saleh) naboola mbu; “mwikhoye mutsinzu tsienyu tsinyanga tsitaru (mulanyoola eshinyasio), Ino ni indache ilali yobubeyi tawe"
        },
        {
            "chapter": 11,
            "verse": 66,
            "text": "Olwa likhuwa liefu liola, khwahabina Swaleh nende balia abasuubila ninaye. Khutsimbabaasi okhurula khwifwe, nende eshinyasio shieyinyanga eyo. Toto Nyasaye wuwo niwa Amani Owokhushila"
        },
        {
            "chapter": 11,
            "verse": 67,
            "text": "Ne balia abakhola obubii oluyoka lwabasishia, nibanyolekhana mutsinzu tsiabu nibalaambalile"
        },
        {
            "chapter": 11,
            "verse": 68,
            "text": "Nibaba shinga Abandu balalikho omo tawe, Toto manye mbu Thamaud bakhaya Nyasaye wabu, mana Thamud nibakorera ehale"
        },
        {
            "chapter": 11,
            "verse": 69,
            "text": "Ne Abarumwa befu betsela Ibrahim okhumusuubisia, Nibaboola mbu; “mulembe” Nakalusia mbu; “Mulembe” Ni shiyashinda tawe niyetsa nende eshimwosi ushikhomefu"
        },
        {
            "chapter": 11,
            "verse": 70,
            "text": "Olwa yalola emikhono chiabu nichilashiulakhwo tawe, nabakholela obukanakani mana nabaria, nibaboola mbu; “olaria tawe, toto efwe khurumilwe khubandu ba Luti”"
        },
        {
            "chapter": 11,
            "verse": 71,
            "text": "Ne Omukhaye wuwe(Sara) niyemele shilunji natsekha, mana nikhumuhelesia amakhuwa amalayi- ka Is-haq ne inyuma wa Is-haqa khuliho nende Yaqub"
        },
        {
            "chapter": 11,
            "verse": 72,
            "text": "Naboola mbu; “eh esie endi! Ndakhebula nengofule endi ne omusatsa wanje wuno nakofule ari, toto lino nilikhuwa liokhuwuchisia.”"
        },
        {
            "chapter": 11,
            "verse": 73,
            "text": "Nibaboola mbu; “owukanga likhuwa lia Nyasaye? Tsimbabaasi tsia Nyasaye nende ikhabi yiyie tsibe ninanyu enywe Abandu beyinzu ino. Toto ye niye ukhoyesheele okhulaywa nende okhwitsomibwa"
        },
        {
            "chapter": 11,
            "verse": 74,
            "text": "Mana shingala oburi bwawa khu Ibraheem, namalile okhunyoola amakhuwa amalayi, yachaka okhuyingasia, okhulondokhana nende"
        },
        {
            "chapter": 11,
            "verse": 75,
            "text": "Toto Ibrahim yali Omwihotselefu, omwitsomi wa Nyasaye ne omwangu wokhumukalushila"
        },
        {
            "chapter": 11,
            "verse": 76,
            "text": "(Nikhumuboolela)”Ewe Ibraheem! Lekhana nende kano. Toto likhuwa lia Nyasaye wuwo limalile okhubura. Ne toto abo shilaboolela eshinyasio eshilakalusibwa inyuma tawe"
        },
        {
            "chapter": 11,
            "verse": 77,
            "text": "Ne olwa Abarumwa befu betsela Luti, yababelelela muno, mana nalola obutinyu muno shichilabo, naboola mbu; “ino ni inyanga isiro”"
        },
        {
            "chapter": 11,
            "verse": 78,
            "text": "Abandu bebe nibamwitsila tsimbilo, ne imbeli wakano bali nibakholanga amabii. Naboola mbu; “Enywe Abandu banje, bano ni abakhana banje, bo ni abatswenufu khwinywe. Kho murie Nyasaye ne mulafimbia omurwe nabacheni banje tawe. Mwinywe shalikhomwo omundu omulunjifu tawe"
        },
        {
            "chapter": 11,
            "verse": 79,
            "text": "Nibaboola mbu: “Nga ewe toto wamanya mbu khubula oluchendo mubakhana bao, ne toto omanyile obulayi muno shiakhwenyanga.”"
        },
        {
            "chapter": 11,
            "verse": 80,
            "text": "Naboola mbu; “embetsangakhwo nobunyali khwinywe nohomba ambetsanga nende isiilo ya amani (yakhoonya khwinywe)"
        },
        {
            "chapter": 11,
            "verse": 81,
            "text": "Nibaboola mbu; “Ewe Luti, toto efwe khuli Abarumwa ba Nyasaye wuwo Omulesi, shibalakhulakhwo tawe, ne orule ewe nende Abandu bao, mumashebelende, ne Omundu yesisyesi alahenga inyuma tawe, halali Omukhasi wuwo, naye kalamunyoola amasila ketsa okhunyoola abandi abo. Toto ibise biabu ni Itsuli- koo istuli shilisa ahambii"
        },
        {
            "chapter": 11,
            "verse": 82,
            "text": "Olwa likhuwa liefu lietsa, khwakhola hekulu yaba hasi wabu, mana nikhubeshilia ifula yetsimbale tsieliloba eliumu"
        },
        {
            "chapter": 11,
            "verse": 83,
            "text": "Etsiarebwakhwo eshimanyisio ewa Nyasaye wuwo Omulesi, ne kano shikali ehale nende Abandu ababii tawe"
        },
        {
            "chapter": 11,
            "verse": 84,
            "text": "Ne khubandu ba Madyan,(khwaruma) omusiani wabu ( ulangwa mbu) Shuabu. Naboola mbu: “enywe Abandu banje mulaame Nyasaye, mubula Nyasaye wundi owulali ye tawe. Ne Mulaleemia eshichelo nohomba iratili tawe. Esie ebalolanga muli obulayi, ne toto esie abaririra eshinyasio shilibabotokhana inyanga eyo"
        },
        {
            "chapter": 11,
            "verse": 85,
            "text": "“Enywe Abandu banje! Yitsusie eshichelo nende iratili khubuleng’aafu ne mulalemilia Abandu ebindu biabu tawe, ne mulasalasia obubii nende isasia khushialo tawe"
        },
        {
            "chapter": 11,
            "verse": 86,
            "text": "Ne(omwandu) okwa Nyasaye abatonyilie nikwo omulayi khwinywe, toto nimuli abasuubilanga. Mana esie shendi omulindi wenyu tawe"
        },
        {
            "chapter": 11,
            "verse": 87,
            "text": "Nibaboola mbu; “Ewe Shuab! Amalaamo koko kokhulomesia efwe okhulekha akabapapa befu balaamanga, nohomba khulekhe okhukhola shingala khwenya khumwandu kwefu? Toto ewe oli omuholo omulunjifu"
        },
        {
            "chapter": 11,
            "verse": 88,
            "text": "Yaboola mbu; “Enywe Abandu banje mulola murie nendi nende eshimanyisio shirula khu Nyasaye wanje ne yangabile omukabo omulayi, okhurula khuye, ne esie shindenya okhukabukhana ninanyu akebakaninjia tawe, shindenya halali okhukasia shingala enyalilwa ne okhubura khwanje shikhwakhaba tawe halali khu bunyali bwa Nyasaye, niye wandisichile na ewuwe niwenjomele"
        },
        {
            "chapter": 11,
            "verse": 89,
            "text": "“Na enywe Abandu banje! Okhukabukhana ninasi khulabayila kabanyoola shinga kalia kanyoola Abandu ba Nuhu, nohomba Abandu ba Hud nohomba ba Swaleh, ne Abandu ba Luti shibali ehale ninanyu tawe.”"
        },
        {
            "chapter": 11,
            "verse": 90,
            "text": "“Ne musabe eshileshelo khu Nyasaye wenyu, mana mwikanile khuye, toto Nyasaye wanje ni wetsimbabaasi owobuyanzi muno"
        },
        {
            "chapter": 11,
            "verse": 91,
            "text": "Baboola mbu; “Ewe Shuab, efwe shikhuwulilanga muno akoboolanga tawe, efwe khukhulola noli omuteshele khwifwe, bakhayanga okhuba Abandu bo khwakhakhulasile amachina, ne sholi omundu woluyali khwifwe tawe"
        },
        {
            "chapter": 11,
            "verse": 92,
            "text": "Naboola mbu; “Enywe Abandu! Abandu banje niboluyali khwinywe okhushila Nyasaye? Ne mwamukhola okhuba inyuma wemikongo chienyu, Toto Nyasaye abotokhananga akamukholanga"
        },
        {
            "chapter": 11,
            "verse": 93,
            "text": "“Ne enywe Abandu banje! Khole ngamwenya amunyalilwa, siesi ekholanga, ahambi hano mulamanya witsa okhulilwa nende eshinyasio shiokhumututuyia, nende ulia uli omubeyi. Kholinde butswa siesi endi ninanyu enindanga"
        },
        {
            "chapter": 11,
            "verse": 94,
            "text": "Ne olwe likhuwa liefu liola, khwahonokosia Shueib nende balia basuubila halala ninaye, khulwe tsimbabaasi tsiefu. Ne balia bakhola obubii, oluyoka lwabukula emioyo chiabu. Nibaba mutsinzu tsiabu nibalaambalile"
        },
        {
            "chapter": 11,
            "verse": 95,
            "text": "Nibabashinga abalabakhomwo tawe. Koo ulile, “Basikha Abandu ba Madyan shingala Abandu ba Thamud basishibwa.”"
        },
        {
            "chapter": 11,
            "verse": 96,
            "text": "Netoto khwaruma Musa halala nende ebimanyisio biefu nende ebifune bili habulafu"
        },
        {
            "chapter": 11,
            "verse": 97,
            "text": "Khu Firauni nende abandu baye. Halali abo baloonda amakhuwa ka Firauni, ne amakhuwa ka Firauni shinamalunjifu tawe"
        },
        {
            "chapter": 11,
            "verse": 98,
            "text": "Aliimisia Abandu beye inyanga yeyindukho, ne alibosia mumulilo. Neni habii ali arie habundu hawo"
        },
        {
            "chapter": 11,
            "verse": 99,
            "text": "Ne balondibwakho eshitsubo khushialo khuno nende inyanga yeyindukho. Ne ni eshibi shili shirie eshinyasio shiabalihebwa ukhula khabili"
        },
        {
            "chapter": 11,
            "verse": 100,
            "text": "Ako ni mumakhuwa ketsingongo kakhukhukanilanga, akandi muko kaliwo ne akandi kayinibwaho"
        },
        {
            "chapter": 11,
            "verse": 101,
            "text": "Nafu shikhwabakholela obubii tawe, halali nibo abeene bekholela obubii. Ne abanyasaye babalaamanga abalali Nyasaye shibabakhonyakhwo shiosi shiosi tawe olwa likhuwa lia Nyasaye wuwo liola. Ne shibabameta halali abusishi"
        },
        {
            "chapter": 11,
            "verse": 102,
            "text": "Ne endio nilwakhubetsanga okhubukula khwa Nyasaye wuwo, olwa atilanga olukongo niluli olwamabii, Toto okhubukula khukhwe ni okhululu muno"
        },
        {
            "chapter": 11,
            "verse": 103,
            "text": "Totomuakokhulinendeeshilolelokhubalia baritsanga eshinyasio shio mwikulu (Akhera) . Eyo niyo inyanga yabandu balikhung’asibwa, ne niyo inyanga yabilibaho ebilonje biosi"
        },
        {
            "chapter": 11,
            "verse": 104,
            "text": "Ne shikhubashindinjia tawe halali okhula ebise biarebwaho"
        },
        {
            "chapter": 11,
            "verse": 105,
            "text": "Inyanga lwayiliula, abulaho ulilomaloma halali khukhuchama khukhwe Nyasaye. Ne mubo balibamwo ababii nende abalayi"
        },
        {
            "chapter": 11,
            "verse": 106,
            "text": "Ne balia baliba ababii baliba mumulilo, balikhupamwo obuyoka nende tsimbungu"
        },
        {
            "chapter": 11,
            "verse": 107,
            "text": "Balikhalamwo ebise biosi biokhumenyaho likulu nende eshialo, halali shinga Nyasaye yenya. Toto Nyasaye wuwo akholanga shiayenya"
        },
        {
            "chapter": 11,
            "verse": 108,
            "text": "Ne balia bobulayi baliba mwikulu, balikhalamwo tsinyanga tsiosi tselikulu nende eshialo okhubaho. halali shinga Nyasaye yenya , niye wemikabo chilawa"
        },
        {
            "chapter": 11,
            "verse": 109,
            "text": "Kho olaba nende inganakani khukabano balaamanga tawe, shibalaamanga halali shinga balaamanga basabwe babu bakhale. Ne khulibahelesia omukabo kwabu omulamba okulalemibwa tawe"
        },
        {
            "chapter": 11,
            "verse": 110,
            "text": "Ne toto khwahelesia Musa eshitabu, mana ni obwawukhani niburebwamwo. Ne libulanga okhuba mbu nilikhuwa liaranjilila okhurula khu Nyasaye wuwo, toto bakhabusiye hakari wabu. Toto bo bali mubukanakani, mubuyendi khushio"
        },
        {
            "chapter": 11,
            "verse": 111,
            "text": "Ne toto Nyasaye wuwo alibarunga abo boosi ebikhole biabu, Toto ye ni Omumanyi muno khukabakholanga"
        },
        {
            "chapter": 11,
            "verse": 112,
            "text": "Kho tsililila nende obulunjifu shingala walomesibwa, nende balia abekanila ninawe, ne mulabura eshichelo tawe, toto ye alolanga muno akamukholanga"
        },
        {
            "chapter": 11,
            "verse": 113,
            "text": "Ne muleshinga khubalia bakholanga obubii tawe, omulilo kwabatilakhwo, ne shimuliba nende omulindi imbeli wa Nyasaye tawe, Mana mwabula okhukhonywa"
        },
        {
            "chapter": 11,
            "verse": 114,
            "text": "Ne olaame amalaamo khundulo tsibili tseshitere(Adhuhur nende Al-asr). Nende ebise bieshilo bilihambi nende eshitere. Toto obulayi burusinjiaho amabii. Shino ni eshitsulisio khubestulilanga"
        },
        {
            "chapter": 11,
            "verse": 115,
            "text": "Ne wisumilisie, toto Nyasaye shakosinjia omurungo kwabakholanga amalayi tawe"
        },
        {
            "chapter": 11,
            "verse": 116,
            "text": "Mana khulwashina nibalabamwo mubandu beyimbeli enywe nimushili, Abandu bobwongo, abakania obutobela khushialo? halali batiti butswa mubo abakhwahabina. Ne balia bakhola obubii, baloonda obwokholo bwa balimwo. Mana nibaba aboononi"
        },
        {
            "chapter": 11,
            "verse": 117,
            "text": "Ne Nyasaye wuwo shiniwokhusishia tsingongo khububii tawe Abandu batsio nibali abakholi bamalayi"
        },
        {
            "chapter": 11,
            "verse": 118,
            "text": "Ne Nyasaye wuwo yenyanga yakhakholele Abandu okhuba omukanda mulala (okhupara bulala). Kholano balatsililila okhukabukhana"
        },
        {
            "chapter": 11,
            "verse": 119,
            "text": "Halali balia aba Nyasaye wuwo yalolela tsimbabaasi, ne khulwatsio yabaloonga, Ne likhuwa lia Nyasaye liamala okhuranjilila mbu; “Toto bwene ndilitsusia mumulilo (mujahanaam ) Amajiini nende Abandu boosi (ababii)"
        },
        {
            "chapter": 11,
            "verse": 120,
            "text": "Ne khukhukanilanga amakhuwa kabarumwa khulwako khutinyisie omwoyo kukwo, ne mukano obwatoto bukhwitsile, nende amachelo nende obwitsulisio khubalia basuubila"
        },
        {
            "chapter": 11,
            "verse": 121,
            "text": "Ne boolela balia abalasuubilanga mbu; “Khole butswa akamukholanga fwesi khukholanga.”"
        },
        {
            "chapter": 11,
            "verse": 122,
            "text": "Ne linde butswa fwesi khulindanga"
        },
        {
            "chapter": 11,
            "verse": 123,
            "text": "Ne nibia Nyasaye biosi biefisa mwikulu nende mushialo, ne amakhuwa koosi kalikalusibwa khuye. Khomulaame ne omwisiche Ye butswa. Ne Nyasaye wuwo shakandalanga khukamukholanga tawe"
        },
        {
            "chapter": 12,
            "verse": 1,
            "text": "Alif Lam Raa – Tsino ni tsinyaali tseshitabu shinoosinjia"
        },
        {
            "chapter": 12,
            "verse": 2,
            "text": "Toto efwe khweshia Ikurani mulwarabu khomunyoole okhumanya"
        },
        {
            "chapter": 12,
            "verse": 3,
            "text": "Efwe khukhukanila tsingano tsindayi khulwa okhukhufimbulila Ikurani ino. Ne toto wali nolamanyile tawe kano nikashili okhuulila"
        },
        {
            "chapter": 12,
            "verse": 4,
            "text": "Olwa Yusufu yaboolela papa wuwe mbu: “Ewe papa wanje, esie endutsi tsing’ining’ini ekhumi nandala, nende eliuba nende omwesi ebilutsi (mumaloro) biosi nibinyinamilanga"
        },
        {
            "chapter": 12,
            "verse": 5,
            "text": "(Samwana) naboola mbu; Ewe mwana wanje olaboolelakhwo Abasiani benyu amalooro koko ako tawe, bakhaba bario bakhututila, Shetani khumundu ni omusuku owa habulafu"
        },
        {
            "chapter": 12,
            "verse": 6,
            "text": "NeendioNyasayewuwoyetsaokhulobola mana akhwechesie okhukalula amalooro. Niyetsa okhwitsusilia tsimbabaasi tsisie khwiwe, nende khulwibulo lwa Yaqub, shingala yetsusilia bapapa bao, Ibrahim nende Is-haaq. Toto Nyasaye wuwo ni Omumanyi Owamachesi muno"
        },
        {
            "chapter": 12,
            "verse": 7,
            "text": "Ne khu Yusufu nende Abasiani babu khwaliho nende ebimanyisio khubareebi"
        },
        {
            "chapter": 12,
            "verse": 8,
            "text": "Olwababoola mbu; “Toto Yusuf nende Omusiani wabu bachwamwa muno nende Papa wefu, okhushila efwe, ne –efwe khuli omukanda kwa amani, toto papa wefu alimubukori bwahabulafu.”"
        },
        {
            "chapter": 12,
            "verse": 9,
            "text": "“Yiree Yusufu nohomba mumusukune eshialo shia ehalee, kho obweni bwapapa wenyu bukalukhane okhuhenga enywe, Ne nimumala kano mulakalukhana okhuba Abandu abalayi"
        },
        {
            "chapter": 12,
            "verse": 10,
            "text": "Omubooli naboola mubo mbu; “muleera Yusufu tawe, halali mumusukune khwichina mwitukho liamatsi, lirambi, yetsa okhutolwa nende Ababuranjila(balikhuluchendo)toto enywe nimuli abokhukhola"
        },
        {
            "chapter": 12,
            "verse": 11,
            "text": "Nibaboola mbu; “Ewe papa wefu, shichila shina olakhusuubila khu Yusufu, toto efwe khumwenyela amalayi”"
        },
        {
            "chapter": 12,
            "verse": 12,
            "text": "“Mulekhule atsie ninafu mutsuli, asangale nabaya nafu toto khulamulinda”"
        },
        {
            "chapter": 12,
            "verse": 13,
            "text": "Naboola mbu: “Toto bilasinyisia, enywe okhutsia ninaye ne eritsanga ishisutse okhumulia nanyu nimukandaalile.”"
        },
        {
            "chapter": 12,
            "verse": 14,
            "text": "Nibaboola mbu; “Ishisutse shiakhamulia shirie nafu khuli omukanda kwa amani, toto khuba khuli mubandu babula obukhala.”"
        },
        {
            "chapter": 12,
            "verse": 15,
            "text": "Olwa batsia ninaye, mana nibafuchilisania mbu bamusukune mwitukho lia amatsi (shisima), khwamufimbulila (Yusuf) mbu; “olateba tawe olitsa okhubaboolela amakhuwa kabu kano nabo nibalimanyile tawe”"
        },
        {
            "chapter": 12,
            "verse": 16,
            "text": "Nibetsa khusabwe eshilo nibalilanga"
        },
        {
            "chapter": 12,
            "verse": 17,
            "text": "Nibaboola; “Ewe papa wefu! Toto efwe khutsile okhushilana ne nikhulekha Yusuf khumisiko chiefu. Mana eshisutse nishimulia. Halali ewe sholakhusuubila tawe kata nikhuli khuboolanga obwatoto.”"
        },
        {
            "chapter": 12,
            "verse": 18,
            "text": "Nibetsa nende ingubo yiyie niilikhwo amatsayi kobubeyi, naboola mbu; “ ni emioyo chenyu chibarumile okhukhola kano. Halali okhwisumilisia nokhulayi na Nyasaye niyewokhusabwa obukhoonyi khukamuboolanga kano.”"
        },
        {
            "chapter": 12,
            "verse": 19,
            "text": "Omukanda kwali khuluchendo nikuula, nibaruma omutayi wabu wa amatsi, mana natombola indo yiyie mulitikho lia amatsi (eshisima), naboola mbu ; “obulayi buli burie buno, khuli nomwana omusiani hano! Nibamufisa okhumukhola omusiko- (Kweyinganga). Ne Nyasaye ni Omumanyi wakoosi kamukholanga"
        },
        {
            "chapter": 12,
            "verse": 20,
            "text": "Mana nibamukusia khubukusi obutiti, khumamondo amabala. Ne bali babula naye oluchendo"
        },
        {
            "chapter": 12,
            "verse": 21,
            "text": "Ne ulia owamukula Misri, naboolela Omukhasi wuwe mbu: “mukaasilie habundu woluyali uno. Anyala yakhukhoonya nohomba khwamukhola Omwana wefu. Ne endio nilwakhwara Yusuf khushialo kho khumwechesie okhukalukhania amakhuwa. Ne Nyasaye niye wokhushila khumakhuwa keke, halali Abandu abanji shibamanyile tawe"
        },
        {
            "chapter": 12,
            "verse": 22,
            "text": "Ne olwa Yusufu yoola omundu omukhongo,\tkhwa\tmuhelesia obwami nende amachesi, ne endio nilwakhurunganga abakholi bamalayi"
        },
        {
            "chapter": 12,
            "verse": 23,
            "text": "Ne omukhaye weyinzu ya Yusufu yalimwo yamwikomba naye nalenya tawe- mana niyekala emiliango. Naboola mbu; “itsa hano!’’ Yusuf naboola; “ndilinda khu Nyasaye, Omwami wanje uno yara esie habundu halayi, toto Abamabii shibaburanga tawe”"
        },
        {
            "chapter": 12,
            "verse": 24,
            "text": "Ne toto namukholela eshinani, naye yesi namukholela eshinani akhayanga okhulola eshimanyisio shia Nyasaye wuwe, Ni khumurusiakhwo obubii, nende eshifwabi, toto ye ali Mubasumba befu abatswenufu"
        },
        {
            "chapter": 12,
            "verse": 25,
            "text": "Bosi nibelushila namuliango, ne (omukhasi oyo) narandula ingubo (ya Yusuf) inyuma. Mana nibanyoola Omusatsa waye mumuliango. (omukhasi oyo) naboola mbu; “ Nimurungo shina kwa anyoola ulia wenya okhukhola obubii omukhaye wuwo halali okhuboywa (mujela,) nohomba okhuhelesibwa eshinyasio eshilulu"
        },
        {
            "chapter": 12,
            "verse": 26,
            "text": "(Yusuf) naboola; mbu; “Niye wenyele esie nindalenyele tawe”, Mana omuloli okhurula mubandu bomukhasi narusia obuloli; “Nikali mbu ingubo yiyie irandushe imbeli, kalaba habwene naye (Yusuf) alaba omubeyi"
        },
        {
            "chapter": 12,
            "verse": 27,
            "text": "Ne nikali mbu ingubo yiyie irandushe inyuma(Omukhasi oyo) alaba omubeyi naye (Yusuf) alaba mubatoto"
        },
        {
            "chapter": 12,
            "verse": 28,
            "text": "Kho (omusatsa) yalola ingubo yiyie nirandulwe inyuma, naboola mbu; “Toto kano ni mubifwanga bia bakhasi, toto ebifwanga biabu nebikhongo"
        },
        {
            "chapter": 12,
            "verse": 29,
            "text": "Yusuf lekhana nende kano, ne ewe (mukhasi ewe) saba eshileshelo khutsimbii tsitsio, toto ewe oli mubonoonele"
        },
        {
            "chapter": 12,
            "verse": 30,
            "text": "Abakhasi bolukongo olo nibaboola mbu; “ Omukhasi womukhongo yekomba omukholi waye naye nalamwikomba tawe. Toto obuyanzi bumutilile, toto efwe khulola mbu ali mubukori obwa habulafu.”"
        },
        {
            "chapter": 12,
            "verse": 31,
            "text": "Olwa yawulila amamoonyo kabu, yabarumania, nabakholela isambo, mana nahelesia buli omukhasi omubano, mana naboolela Yusufu mbu; “Bura imbeli wabu” olwabamulola bawuka nibamukhola omukhongo muno, mana nibeteta emikhono chiabu ni baboola mbu “ Tawe!! Uno shali omundu tawe, uno ni Malaika woluyali”"
        },
        {
            "chapter": 12,
            "verse": 32,
            "text": "“Omukhasi” Naboola mbu; “ako niko kamufunaniyekhwo, netoto esie ndamwikomba ye nalenyele tawe, mana niyeyikalila. Ne nalakhaya okhukhola liemulomesia tawe, toto yetsa okhuboywa ne yetsa okhuba mubandu abatiti"
        },
        {
            "chapter": 12,
            "verse": 33,
            "text": "(Yusuf) Naboola mbu; “Nyasaye wanje eshiboye ni eshilayi khwisie okhushila\takabananjilanga\tne nolandusiliaho ebifwanga biabu nditsa okhubachomakhwo ne ndalaba mubasilu"
        },
        {
            "chapter": 12,
            "verse": 34,
            "text": "Mana Nyasaye wuwe nafuchilila amasayo keke, mana namurusiliaho ebifwanga biabu. Toto ye niye Omuwulili Omamanyi muno"
        },
        {
            "chapter": 12,
            "verse": 35,
            "text": "Mana nikabaloloshela nibakhamala okhukhola ebifune, mbu balamuboya khubise bititi"
        },
        {
            "chapter": 12,
            "verse": 36,
            "text": "Mana nibenjila halala ninaye mumboye (mujela) Abasiani babili, mulala wabu naboola mbu; “ Esie ndilutsi(elorere) nendinyanga amalwa” Ne owundi naboola mbu; “Esie ndilutsi nenjinjile khumurwe kwanje omukate ne amayoni nikabotsa” khuboolele eshimanyisio shiamaloro ako, toto efwe khukhulola mbu oli mubandu abalayi.”"
        },
        {
            "chapter": 12,
            "verse": 37,
            "text": "Naboola; “Shishilabetselakhwo eshiakhulia shiosishiosi halali nemalile okhubaboolela eshimanyisio shiako, ako niko ka Nyasaye wanje Yanzechesia, esie ndalekha emilukha chiabandu balasuubilanga Nyasaye, nende abo bakhayanga inyanga yeyindukho"
        },
        {
            "chapter": 12,
            "verse": 38,
            "text": "Ne enondele emilukha chia Bapapa banje Ibraheem nende Is-haaq, nende Yaqub. Shikali khwifwe okhutsokasia Nyasaye nende shiosishiosi tawe, ako niko amalayi ka Nyasaye khwifwe, nende khubandu, halali Abandu abanji shibakhupanga orio tawe"
        },
        {
            "chapter": 12,
            "verse": 39,
            "text": "“Enye ababoye bashianje (babili)! Abanyasaye abanji bakabukhananga nibo abalayi nohomba Nyasaye mulala Owa amani"
        },
        {
            "chapter": 12,
            "verse": 40,
            "text": "Ebiamulaamanga bilali Nyasaye, ni amera butwsa kamwaraho enywe nende bapapa benyu, Nyasaye shiyeshiakhwo eshimanyisio shiosi khwako tawe. Ne okhubusia khwosi nikhwa Nyasaye butswa, yalomesia mbu mulalaama shiosi shiosi halaliye, eyo niyo idini yalunjikha. Halali Abandu abanji shibamanyile tawe"
        },
        {
            "chapter": 12,
            "verse": 41,
            "text": "“Enywe ababoye bashianje (babili) mulala wenyu alakalukha okhunywesia Omwani wuwe amalwa. Ne owundi yetsa okhwirwa abambwe, mana amayoni kalabotsa omurwe kukwe. Likhuwa limalile okhubura, elia mwarebanga okhumanya"
        },
        {
            "chapter": 12,
            "verse": 42,
            "text": "Ne naboolela owayamanya mbu yetsa okhuhonokokha, mbu; “unzitsulile imbeli womwami wuwo” Halali shetani namukoyasia okhwitsulisia Omwami wuwe. Mana niyekhala mumboye emika emibala"
        },
        {
            "chapter": 12,
            "verse": 43,
            "text": "Ne Omwami naboola mbu; “ Esie endustsi tsing’ombe saba, tsikhomefu nitsilibwa nende tsing’ombe saba tsing’awu. Ne endutsi tsingore saba tsimbisi nende etsindi tsinyumu. Enywe Abandu muhenjelekhwo amaloro kanje kano, nikali mbu enywe munyala okhukalula amaloro"
        },
        {
            "chapter": 12,
            "verse": 44,
            "text": "Nibaboola mbu; “Amaloro kenjilanemwo ako, ne efwe khwakorwa okhukalula amaloro"
        },
        {
            "chapter": 12,
            "verse": 45,
            "text": "Naboola ulia owahonokokha khubabili balia, niyetsulila, nibiakhabura ebise bititi, “Esie nditsa okhubaboolela okhukalula khwamaloro ako, kho murume.”"
        },
        {
            "chapter": 12,
            "verse": 46,
            "text": "“Yusufu ewe owatoto, khukalulile tsing’ombe saba tsikhomefu tsilibwa nende tsing’awu saba, nende tsingore saba tsimbisi nende etsindi tsinyumu- kho esie engalushe khubandu banyoole okhumanya”"
        },
        {
            "chapter": 12,
            "verse": 47,
            "text": "Naboola; “ Mulalima emika saba malondokhana kho biamuchesa mubileshe khubisokoro, biako halali bititi biamulia"
        },
        {
            "chapter": 12,
            "verse": 48,
            "text": "Mana chitsa okhwitsa emika saba, chiobutinyu chitsa okhulia ebiamwachibishila, halali shititi shamwitsa okhubikha"
        },
        {
            "chapter": 12,
            "verse": 49,
            "text": "Mana kano nikakhwawa, kuletsa omwika okwa Abandu betsa okhukhonywa(nende Nyasaye) ne mukwo balanyoolamwo(biabanyoolamwo)"
        },
        {
            "chapter": 12,
            "verse": 50,
            "text": "Omwami naboola mbu; “Mumurere khwisie” olwa omurumwa yamulila. Yusuf naboola mbu; “ Kalukha khumwami wuwo omureebe amakhuwa kabakhasi beteta emikhono chiabu, Toto Omwami wanje yamanya ebifwanga biabu"
        },
        {
            "chapter": 12,
            "verse": 51,
            "text": "“Muboola murie, olwamwekomba Yusufu naye nalenyele?” Nibaboola mbu; “ Apoo! Shikhwamanyakhwo obubii bwosi bwosi khuye tawe,” omukhaye womwami naboola mbu ; “Toto obwatoto bwakhamanyikha, nesie wamwikomba naye nalenyele tawe, netoto ye ali mubandu abo bwatoto.”"
        },
        {
            "chapter": 12,
            "verse": 52,
            "text": "(Yusuf naboola mbu) “Ako nilwokhubeela mbu, (Omwami) amanye mbu esie shindamukholela obubii inyuma wuwe tawe, ne mbu Nyasaye shalunjisinjia ebifwanga bia abakhobi tawe"
        },
        {
            "chapter": 12,
            "verse": 53,
            "text": "Nasi shengomelelanga omwoyo kwanje tawe, toto omwoyo nikwokhulomesia amabii, halali kulia kwa Nyasaye yahelesia tsimbabaasi. Toto Nyasaye wanje ni wobulesheli Owetsimbabaasi"
        },
        {
            "chapter": 12,
            "verse": 54,
            "text": "Omwami naboola mbu; “ Mumunderere ewanje emubukule abe Omundu wanje” Ne olwa yalomaloma naye, Omwami naboola mbu; “Toto ewe khwifwe omalile okhuba woluyali, nende omwisikwa.”"
        },
        {
            "chapter": 12,
            "verse": 55,
            "text": "Naboola; “Kholesie embe omulindi (Omuhenji) weshiachi shie shialo toto esie endi Omulindi Omumanyi Omulayi wamakana.”"
        },
        {
            "chapter": 12,
            "verse": 56,
            "text": "Ne endio nilwakhahelesia Yusuf obukhongo mushialo esho, yekhalamwo wosi wosi wayenya, tsimbabaasi tsiefu khwishilinjia wakhwenya ne shikhusukunanga omurungo kwabakholi bamalayi tawe"
        },
        {
            "chapter": 12,
            "verse": 57,
            "text": "Ne toto omurungo kwo mwikulu ni omulayi muno, khubalia abasuubila mana nibaria (Nyasaye)"
        },
        {
            "chapter": 12,
            "verse": 58,
            "text": "Abasiani babu Yusuf nibetsa, nibenjila ewa Yusuf, naye nabamanya nabo nibalamumanya tawe"
        },
        {
            "chapter": 12,
            "verse": 59,
            "text": "Ne olwa yabakasilia eshiakhulia shiabu, nababoolela mbu “Mungalushile nende Omusiani wenyu khu papa wenyu” Koo, shimulola mbu ebaleng’asilisiye eshichelo, nasi endi omuwani omulayi"
        },
        {
            "chapter": 12,
            "verse": 60,
            "text": "“Ne nimulamurera tawe, shindilibahelesia shiosi shiosi okhurula khwisie tawe, nemulasitakhwo ahambi hano tawe.”"
        },
        {
            "chapter": 12,
            "verse": 61,
            "text": "Nibaboola mbu; “Khwitsa okhutema okhwikweta samwana , ne toto khulakhola khurio.”"
        },
        {
            "chapter": 12,
            "verse": 62,
            "text": "Ne naboolela abakholi baye; “omwandu kwabu mure mumisiko chiabu, khobanyoole\tokhukulola nibakhakalushila Abandu babu, khobanyoole okhukalukha khandi"
        },
        {
            "chapter": 12,
            "verse": 63,
            "text": "Olwa bakalukha khu sabwe, baboola mbu : “ ewe Papa wefu, bakhwikalile eshibaba, kho okhuhelesie omusiani wefu khutsie naye kho khunyoole okhuhebwa eshibaba, ne toto efwe khulamulinda.”"
        },
        {
            "chapter": 12,
            "verse": 64,
            "text": "Naboola mbu:“ndakhabasuulila khu uno shingala ndabasuubila khumusiani wabu khale awo? Ne Nyasaye niye omulindi omulayi, naye ni Owetsimbabaasi umalayo .”"
        },
        {
            "chapter": 12,
            "verse": 65,
            "text": "Ne olwa baboolola emisiko chiabu , nibanyoolamwo emiandu chiabu chikalusibwe, ni baboola mbu: “ewe papa wefu shina shindi shiakhwenya? chino ni emiandu chiefu chikalusibwe khwifwe! khurere eshakhulia khulwa Abandu befu, ne khwitsa okhulinda omusiani wefu, ne khulanyoola eshibaba shie ingamia ndala, esho neshichelo eshititi. (khubuhani bwomwami)"
        },
        {
            "chapter": 12,
            "verse": 66,
            "text": "Naboola mbu:“shindalamulekhula atsie ninanyu tawe okhula shingala muletsuba khulira lia Nyasaye mbu mulachelela ninaye halali nimubotokhanwa mwesi. “ olwa bamuhelesia indakano eyo yaboola mbu “Nyasaye niye omulindi khukakhuboolanga kano.”"
        },
        {
            "chapter": 12,
            "verse": 67,
            "text": "Naboola mbu: “enywe Abaana banje! Mulenjila mwesi mumuliango mulala tawe, injilile mumiliango chikabukhaane. Ne esie shebakhonyakhwo shiosi shiosi imbeli wa Nyasaye tawe. Amakhuwa koosi kali khu Nyasaye. Naye niye wakhwisikanga, ne besikanga bamwisiche butswa Ye"
        },
        {
            "chapter": 12,
            "verse": 68,
            "text": "Ne olwabenjila shingala Sabwe yabebaalila, shishiabakhonyakhwo shiosi shiosi khu Nyasaye tawe halali akali mumwoyo kwa Yaqub kamala kekholeshe. Netoto ye yali wamachesi shichila khwamwechesia, halali Abandu abanji shibamanyile tawe"
        },
        {
            "chapter": 12,
            "verse": 69,
            "text": "Ne olwa benjila ewa yusuf, yakwa khumusiani wabu oyo naboola mbu: “ toto esie endi omusiani wenyu. Kho olabeelela shichila kabano bakholanga tawe.”"
        },
        {
            "chapter": 12,
            "verse": 70,
            "text": "Ne olwa yabahelesia eshilibwa shiabu, nara eshitayilo shia amatsi mumusiko kwomusiani wabu. Mana omulanjilisi nalanjilisia mbu: “enywe Abasamuli ! toto enywe muli abefi”"
        },
        {
            "chapter": 12,
            "verse": 71,
            "text": "Nibakalukhana nibamuhenga nibaboola mbu: “ nishina shiamukosiye?”"
        },
        {
            "chapter": 12,
            "verse": 72,
            "text": "Nibaboola mbu: “ khukosiye eshitayilo shiomwami, ne ulashirera alahebwa omusiko kweyingamia nasi nesie omwimilisi wakano”"
        },
        {
            "chapter": 12,
            "verse": 73,
            "text": "Nibaboola mbu: “ khwitsuba khulira lia Nyasaye, mumanyile mbu efwe shikhwitsile okhukhola amabii khushialo tawe, ne efwe shikhuli Abefi tawe.”"
        },
        {
            "chapter": 12,
            "verse": 74,
            "text": "Nibaboola mbu: “ omurungo kwaye kulaba shina enywe nimuli Ababeyi?”"
        },
        {
            "chapter": 12,
            "verse": 75,
            "text": "Nibaboola mbu “omurungo kwa ulia ulanyolekhana mumusiko kukwe, kho ye mwene oko nomurungo kwaye. Ne endio nilwakhurunganga Abandu bamabii.”"
        },
        {
            "chapter": 12,
            "verse": 76,
            "text": "Ne nachaka okhehenga mumisiko chiabu nashili okhuhenga mukwomusiani wabu. Mana nashirusia mumusiko kwomusiani wabu. Endio nilwakhwakholela Yusuf, shiyali unyala okhwikalila Omusiani wabu khumalako komwami wa Misr halali shinga Nyasaye yenya. Khuchingulanga hekulu bakhwenya, ne hekulu wa bulu omumanyi khuliwo nende omumanyi muno"
        },
        {
            "chapter": 12,
            "verse": 77,
            "text": "Nibaboola mbu: “ne niyebele toto Omusiani wabu yesi yeba khale awo.” Halali yusuf nakafisa mumwoyo kukwe, nenalababoolelakhwo tawe, naboola mbu: ‘‘enywe muli ababii muno ne Nyasaye amanyile kamuboolanga.”"
        },
        {
            "chapter": 12,
            "verse": 78,
            "text": "Nibaboola mbu: ‘ ewe omukhongo! Uno ali nende samwana omukofu muno, kho bukula mulala wefu mushilenje shishie. Toto efwe khukhulola mbu oli mubalia bakholanga amalayi.”"
        },
        {
            "chapter": 12,
            "verse": 79,
            "text": "Naboola mbu: “Nyasaye abusilie ehale. Okhutila Omundu wakhulanyolele naye omwandu kwefu! Khuletsa okhuba Abandu bamabii tawe.”"
        },
        {
            "chapter": 12,
            "verse": 80,
            "text": "Ne olwabafwa omwoyo ninaye basita ebuleka okhutsia okhusanjilana. Omukali wabu naboola mbu: “Enywe shimwitsulila mbu papa wenyu abukule indakano ninanyu khulira lia Nyasaye? Ne khale awo mwakhola obwononi khu Yusuf? Kho esie shindalarula mushialo muno tawe , okhula papa wanje yasubule, nohomba Nyasaye yambusilie, naye niye omulayi wokhubusia.”"
        },
        {
            "chapter": 12,
            "verse": 81,
            "text": "“kalushe khupapa wenyu ne mumuboolele mbu Omwana wuwo yebele, ne efwe shikhulutsi tawe halali khukakhumanyile, ne efwe shikhumanyile ekefisa tawe.”"
        },
        {
            "chapter": 12,
            "verse": 82,
            "text": "Ne reeba olukongo lwakhwalimwo, nende omukanda kwakhwali ninakwo. Ne toto efwe khuboolanga obwatoto"
        },
        {
            "chapter": 12,
            "verse": 83,
            "text": "Naboola mbu: “ halali emioyo chienyu chibanichilisiyie okhukhola murio, ne okhwifwila nokhulayi, Nyasaye yakhaba ario yabangalusilia boosi, toto Ye ni Omumanyi Owamachesi muno.”"
        },
        {
            "chapter": 12,
            "verse": 84,
            "text": "Nabarulakhwo naboola mbu: “ ooh abaane Yusuf!” Mana tsimoni tsitsie nitsilafuya khushibeela shiobutsuni muno.”"
        },
        {
            "chapter": 12,
            "verse": 85,
            "text": "Nibaboola mbu : “ khwitsuba khuNyasaye mbu sholalekha okwitsulila Yusuf tawe okhula shinga olaba omulwale nohomba olaba mubasikha.”"
        },
        {
            "chapter": 12,
            "verse": 86,
            "text": "Naboola mbu: “ Esie toto endilila Nyasaye obutsuni bwanje nende okhubeelela khwanje. Ne amanyile khu Nyasaye akenywe mulamanyile tawe"
        },
        {
            "chapter": 12,
            "verse": 87,
            "text": "“Enywe Abana banje! Tsie mukhaabe Yusuf nende Omusiani wabu. Ne mulafwa omwoyo khutsimbabaasi tsia Nyasaye tawe, shibafwitsanga omwoyo khutsimbabaasi tsia Nyasaye tawe halali Abandu abakhayi.”"
        },
        {
            "chapter": 12,
            "verse": 88,
            "text": "Olwa benjila ewa Yusuf (misr) baboola mbu: “ewe omukhongo ! khunyoolele obutinyu efwe nende Abandu befu, nekhurerere omwandu kulenyekhana tawe. Khuhelesie eshibaba shileng’anile. Ne okhuhelesiekho eshihanwa. Toto Nyasaye arunganga abarusinjia eshihanwa"
        },
        {
            "chapter": 12,
            "verse": 89,
            "text": "Naboola mbu: “ koo! Mwitsulila akamwakholela Yusufu nende Omusiani wabu olwa mwali abasilu"
        },
        {
            "chapter": 12,
            "verse": 90,
            "text": "Nibaboola mbu: “ koo, newe Yusuf? “ naboola mbu : “nesie yusuf ne uno ni Omusiani wefu, Nyasaye akhukholele obulayi, toto ulia uria Nyasaye mana niyesumilisia toto Nyasaye shakosinjia omurungo kwa bakholi bamalayi tawe.”"
        },
        {
            "chapter": 12,
            "verse": 91,
            "text": "Nibaboola mbu: “toto Nyasaye amalile okhukhulobola hekulu wefu, ne toto efwe khuli abamabii.”"
        },
        {
            "chapter": 12,
            "verse": 92,
            "text": "Naboola mbu : “ mubula ubatula olwalelo, Nyasaye alabaleshela naye niwetsimbabaasi muno okhushila abetsimbabaasi boosi.”"
        },
        {
            "chapter": 12,
            "verse": 93,
            "text": "“ Tsie nende ingubo yanje ino, muyire imbeli wa papa wanje , yetsa okhulimbukha achake okhulola. Ne mwitse nende Abandu benyu boosi.”"
        },
        {
            "chapter": 12,
            "verse": 94,
            "text": "Ne olwa omukanda kwarula sabwe yaboola mbu: “ embulilanga amalusu ka Yusuf, halali enywe musuubilanga mbu ndamala okhuyingoya (obwongo.)”"
        },
        {
            "chapter": 12,
            "verse": 95,
            "text": "Nibaboola mbu “ khwitsuba Khu Nyasaye mbu ewe oshili mubukori bubwo bwakhale bulia.”"
        },
        {
            "chapter": 12,
            "verse": 96,
            "text": "Kho shingala Omurumwa wamalayi yoola , nara ingubo imbeli wuwe, (wa yaqub)mana nalimbukha tsimoni nalola naboola mbu: “ shebaboolelekhwo mbu Ndamanya khu Nyasaye akamulamanyile tawe?”"
        },
        {
            "chapter": 12,
            "verse": 97,
            "text": "Nibaboola mbu : “ ewe papa wefu khusabile eshileshelo khutsimbi tsiefu, toto efwe khubeele abetsimbi.”"
        },
        {
            "chapter": 12,
            "verse": 98,
            "text": "Naboola mbu ; “ndalabasabila eshileshelo khu Nyasaye wanje, toto ye ni Omulesheli Owetsimbabaasi muno.”"
        },
        {
            "chapter": 12,
            "verse": 99,
            "text": "Ne olwa benjila ewa Yusufu , yabakwakho naboola mbu “ injile Misr Nyasaye nachama, mumulembe.”"
        },
        {
            "chapter": 12,
            "verse": 100,
            "text": "Yabuusia ebebusi bebe nabara khushisaala shishie shiobwaami, ne boosi nibamwinamila, naye naboola mbu “ ewe papa wanje kano niko amakalukhasio kamaloro kanje kalia, Nyasaye amalile okhukakhola katoto. Ne toto yakholela amalayi olwa yandusia mumboye, mana nabarera okhurula mushitsimi, shetani namalile okhutswatswania hakari wanje nende Abana befu, toto Nyasaye wanje niwokhukhola elia yenya, toto ye ni Omumanyi owamachesi muno"
        },
        {
            "chapter": 12,
            "verse": 101,
            "text": "“Ewe Nyasaye wanje, toto umbeele obwami, ne unzechesiyie okhukalukhania amalooro, ewe newe omulonji welikulu nende eshialo, newe omulindi wanje khushialo, nende mwikulu, ufwisie nendi omwihotselefu, ne usaasie halala nende abakholi bamalayi.”"
        },
        {
            "chapter": 12,
            "verse": 102,
            "text": "Ako ni malala khumakhuwa akefisa akakhukhufimbulilanga. Ne shiwali ninabo halala olwa bakasia amakhuwa kabu tawe, nende shingala bakholanga ebifwanga biabu"
        },
        {
            "chapter": 12,
            "verse": 103,
            "text": "Ne Abandu abaanji shinibasuubila tawe kata okhole eshinani orie"
        },
        {
            "chapter": 12,
            "verse": 104,
            "text": "Ne shobasabanga omurungo khukano tawe, ne kano ni amachelo sa khubandu boosi"
        },
        {
            "chapter": 12,
            "verse": 105,
            "text": "Ne ni ebimanyisio binga ebili mwikulu nende khushialo ebiburanga , nabo nibabula ninabio oluchendo"
        },
        {
            "chapter": 12,
            "verse": 106,
            "text": "Ne abanji mubo shibasuubilanga Nyasaye tawe halali eyi nibatsokaasia"
        },
        {
            "chapter": 12,
            "verse": 107,
            "text": "Koo! Bali mumulembe mbu amasila keshinyasio shia Nyasaye shikalabetsela tawe, nohomba inyanga yeyindukho shilabapwoka nabo nibakorerwe"
        },
        {
            "chapter": 12,
            "verse": 108,
            "text": "Boola mbu: “ ino niyo injila yanje enanganga khu Nyasaye nende obumanyi bwa toto. Esie nende abaloondi banje, ne Nyasaye ali hekulu wobuleemefu bwosibwosi, nasi shendi omutsokaasi tawe.”"
        },
        {
            "chapter": 12,
            "verse": 109,
            "text": "Ne shikhwarumwa imbeli wuwo halali abasaatsa abakhwafimbulila, mubandu betsingongo. Shibachendakhwo khushialo balola shingala indukho yabalia abali imbeli wabu? Ne inzu yo mwikulu niyo indayi khubalia abaria Nyasaye, shibamanyangakhwo tawe"
        },
        {
            "chapter": 12,
            "verse": 110,
            "text": "Okhula shingala Abarumwa bawesiakhwo omwoyo, nibapaara mbu baboolelwe amakhuwa kobubeyi, likhuwa liefu lioola mana nikhuhonokosia owakhwenya , ne eshinyasio shiefu shishilekhangakhwo ababii tawe"
        },
        {
            "chapter": 12,
            "verse": 111,
            "text": "Netoto mutsingano tsiabu amechesio kalimwo khubalia abali nende obwongo. Shikali amakhuwa kachikhwa tawe, halali ni amatinyisio khukalia akaliho khale, neni obulunjifu nende tsimbabaasi khubandu basubilanga"
        },
        {
            "chapter": 13,
            "verse": 1,
            "text": "Alif lam Mym Ra. Tsino nitsinyaali tsieshitabu shino. Ne kalia keshibwa khwiwe okhurula khu Nyasaye wuwo niko akatoto. Halali Abandu abaanji shibasuubilanga tawe"
        },
        {
            "chapter": 13,
            "verse": 2,
            "text": "Nyasaye niye owaninia likulu nabula okhwikhonyela tsisiilo tsiamulola, mana naleeng’ana khushisaala shishie (arsh) mana nakhola eliuba nende omwesi okhumuwulila, buli shilala shitsitsanga okhula ebise biashiahelesibwa, ye niye uchesinjia amakhuwa ne yenoosinjia tsinyaali tsino mwakhaba murio mwanyoola obwatoto bwokhubukana nende Nyasaye wenyu"
        },
        {
            "chapter": 13,
            "verse": 3,
            "text": "Naye niye owala eshialo mana naramwo tsingulu nende emialo. Ne buli mubiamo nakhola tsimbia tsibili ishisatsa nende eshikhasi. Afunikhanga eshilo khushitere, nende eshitere khushilo. Toto mu ako khulimwo nende ameeko khubaandu baparanga"
        },
        {
            "chapter": 13,
            "verse": 4,
            "text": "Ne mwiloba khulimwo nende ebitonye bitilanga, ne khubiamo nende emikunda chie mizabibu, nende emimela chindi, nende emitende chimelanga mulina lilala nende echindi chilamelanga mulina elala. chiosi chitsushililungwa amatsi kalia kalia. Ne khukhola ebiindi ebilayi okhushila ebindi khukhulia. Mukano khulimwo nende emeeko khubandu bekhonyelanga obwongo"
        },
        {
            "chapter": 13,
            "verse": 5,
            "text": "Ne noli mbu owukanga , shiwukwa muno nikababoolanga mbu; “Koo shingala khulaba nikhumalile okhuba liloba, mbutoto khulikalusibwa ebilonje ebiyiakha?” Abo nibo abakhaya Nyasaye wabu, nabo nibo belirebwakhwo omunyororo mumakosi kabu, ne abo nibo abandu bomumulilo, balikhalamwo tsiyanga tsiosi"
        },
        {
            "chapter": 13,
            "verse": 6,
            "text": "Ne bakhuyungubasinjia mbu oranjilile okhurera amabii inyuma wa malayi, nikali mbu biakhamala okhubura ebinyasio tsimbia tsiosi imbeli wabu. Ne toto Nyasaye wuwo niweshileshelo khubandu khububii bwabu, ne toto Nyasaye wuwo ni Omululu Weshinyasio"
        },
        {
            "chapter": 13,
            "verse": 7,
            "text": "Ne Abakhayi baboolanga mbu; “shina shichila nashili okhwishiakho eshimanyisio okhurula khu Nyasaye wuwe? Toto ewe oli omwikanyilisi butswa ne buli omukanda kuli nende omwimilisi"
        },
        {
            "chapter": 13,
            "verse": 8,
            "text": "Ne Nyasaye amanyile shia buli omukhasi achinganga, nende biabebulanga muunda- nende bimetanga. Ne buli eshindu khuye shili khushichelo"
        },
        {
            "chapter": 13,
            "verse": 9,
            "text": "Umumanyi wa kefisile, nende akali habulafu, omukhongo owuli hekulu"
        },
        {
            "chapter": 13,
            "verse": 10,
            "text": "Ne halala awo owufisanga likhuwa lilie mwinywe nende uliretsanga habulafu nende wifisanga eshilo nende uchendanga eshitere"
        },
        {
            "chapter": 13,
            "verse": 11,
            "text": "Ali nende omukanda imbeli wuwe nende inyuma wuwe, bamulindanga, khubuchami bwa Nyasaye. Toto Nyasaye shakalukhaninjia kali khubandu okhuula abeene bakalukhanie akali mumioyo chiabu. Ne Nyasaye olwa yenyela Abandu eshinyasio abulaho wokhwikalila ne babula owubalinda"
        },
        {
            "chapter": 13,
            "verse": 12,
            "text": "Ye Niye ubechesinjia okhumiesukha khwelikulu okhubaramwo oburi, nende obwikombi ne areranga amaleesi amasiro"
        },
        {
            "chapter": 13,
            "verse": 13,
            "text": "Ne likulu litsoominjia Nyasaye okhumukalusilia orio muno, ne malaika boosi khulwo okhumuria. Ne ayilanga amakhuwa kelikulu ne akhupanga nalio owayenya. Nabo bayingananga khu Nyasaye, naye ni Omululu Weshinyasio"
        },
        {
            "chapter": 13,
            "verse": 14,
            "text": "Ewuwe ni wakali amalaamo katoto, ne balia balaamanga owulali Ye, shibakalusibungwa shiosi shiosi tawe. halali bali shinga ulia ubambule amakhono kaye kabili mumatsi mbu kho koole mumunwa mumwe, halali shikoola tawe, Ne amasayo kabakhayi shikali halali mubukori butswa"
        },
        {
            "chapter": 13,
            "verse": 15,
            "text": "Ne binamilanga Nyasaye ebili mwikulu nende khushialo, nibichamile nohomba nibikhayile. Nende kata ebinikhabiabu itsuli nende ingolobe"
        },
        {
            "chapter": 13,
            "verse": 16,
            "text": "Boola; “niwina Nyasaye welikulu nende eshialo?’’ Boola mbu; “Ni Nyasaye” Boola; “Koo mukholanga abanyasaye bandi abalali Nyasaye? Ababula shiosi shiosi, khubo abeene eshilayi nohomba eshibii” Boola; “ Koo banyala okhuba nashilala omuwofu nende ulolanga? Nohomba biakhaba nashilala eshiilima nende obulafu? Nohomba bakholelanga Nyasaye abatsokaasi abaloonga shinga Nyasaye yaloonga, mana ebilonje bibafwananile. Boola “Nyasaye niye omuloonji wabuli eshindu, naye niye mulala butswa owubusinjia liayenya"
        },
        {
            "chapter": 13,
            "verse": 17,
            "text": "Yeshia amaatsi okhurula mumaleesi, ne emiombe nichikhulukusia amatsi khushichelo shiachio. Ne mana okhwitsula khwamaatsi nikhubukulalifilolibunjikhangahekuluwamaatsi. Ne mubilia ebiabasalulanga mumulilo okhwenya okhuronela ebindu- biosi birusinjia lifilo. Endio nilwa Nyasaye achelasia abwatoto nende obubeyi. Lifilo elo liburanga butswa shinga amakokha, ne bilia bikhoonya Abandu, bitong’anga khushialo, endio nilwa Nyasaye achelasinjia"
        },
        {
            "chapter": 13,
            "verse": 18,
            "text": "Balia bafuchilila Nyasaye wabu balinyoola obulayi, ne balia balamufuchilila tawe kata nibaba nende ebindu bili mushialo biosi, nende ebindi nibimetakhwo, bakharusiyie benunula, Abo bali nende okhubasibwa okhubii. Ne eshimenyo shiabu nimumulilo, ni habundu habii muno"
        },
        {
            "chapter": 13,
            "verse": 19,
            "text": "Koo! Ulia umanyile mbu keshibwa khwiwe okhurula khu Nyasaye wuwo Owobwatoto alishinga ulia omuwofu? Abachesi nibo baretsanga mumakani"
        },
        {
            "chapter": 13,
            "verse": 20,
            "text": "Balia abakholanga kabalakana nende Nyasaye wabu ne shibafunakanga indakano tawe"
        },
        {
            "chapter": 13,
            "verse": 21,
            "text": "Ne balia bongasinjia aka Nyasaye yalomesia okhungasibwa. Ne baritsanga Nyasaye wabu. Ne baritsanga okhubalwa okhubii"
        },
        {
            "chapter": 13,
            "verse": 22,
            "text": "Ne balia besumilisinjia okhwenya obuchami bwa Nyasaye wabu, mana nibalumilila okhulaama, mana nibayinia omukabo kwa khubakabile eshihanwa mubwifisi nohomba habulafu, ne balondinjia lilayi khuliibi, abo bali nende omurungo kwe inzu yo mwikulu"
        },
        {
            "chapter": 13,
            "verse": 23,
            "text": "Emikunda chilaliwa tawe balinjilamwo nende balia bakhola obulayi mubakofu babu nende Abakhaye babu nende olwibulo lwabu. Ne Abamalaika balinjililanga mwo buli mumiliango"
        },
        {
            "chapter": 13,
            "verse": 24,
            "text": "Omulembe kube ninanyu khukalia akamwefwila, kho ni obulayi buli burie bwe yinzu yomwikulu"
        },
        {
            "chapter": 13,
            "verse": 25,
            "text": "Ne balia bafunakanga indakano ya Nyasaye, nibamalile okhulakana, ne bakhalakanga ka Nyasaye yalomesia okhungasibwa, ne bakholanga obulianga khushialo, abo bali nende eshitsubo nebalinyoola inzu imbii"
        },
        {
            "chapter": 13,
            "verse": 26,
            "text": "Nyasaye afungulilanga omukabo owayenya, ne atutuyilinjia owayenya. Ne basangalilanga obulamu bwokhushialo, ne obulamu bwokhushialo nochelasia nende bwomwikulu shineshindu tawe halali omwikhoyo omutiti"
        },
        {
            "chapter": 13,
            "verse": 27,
            "text": "Ne abakhayi baboolanga mbu; “Shichila shina shikhweshilibwa amangalimwa okhurula khu Nyasaye wuwe?’’ Boola; “ Toto Nyasaye alekhulanga akore owayenya, ne alunjisinjia abamuchomakhwo ewuwe"
        },
        {
            "chapter": 13,
            "verse": 28,
            "text": "Balia basuubila mana emioyo chiabu nichihotselesia khukhwitsulila Nyasaye. Wulile ne mumanye mbu:! Khukhwitsulila Nyasaye emioyo chihotselesinjia"
        },
        {
            "chapter": 13,
            "verse": 29,
            "text": "Balia basuubila mana nibakhola ebikhole ebilayi, omwikhoyo kuliba okwabu, nende amakalushilo amalayi"
        },
        {
            "chapter": 13,
            "verse": 30,
            "text": "Ne endio nilwakhwakhuruma mubandu abamala okhuburirwa imbeli wabu Abandu bandi, kho abasomele kakhukhufimbulilanga, ne nabo bakhayanga (Nyasaye), Boola; “Ye niye Nyasaye wanje, obulaho ulaamwa khubwatoto halali Ye, emwisikanga Ye, ne amakalushilo kanje ni ewuwe"
        },
        {
            "chapter": 13,
            "verse": 31,
            "text": "Ne ibetsangao Ikurani yakhasiulilenje thingulu, nohomba yakharenjiye liloba, nohomba yakhalomalomenje nende abafu (yakhabeele ikurani ino), amakhuwa koosi nika Nyasaye. koo Abasuubili bashili okhumanya mbu Nyasaye yenyanga yakhalunjisiye Abandu bosi? Ne amasila shikalalekha okhunyoola balia bakhaya okhubela kalia kabakhola, nohomba ketsa okhwikha ahambi nende mumatala kabu, ukhula yule indakano ya Nyasaye. Toto Nyasaye shafunakanga indakano tawe"
        },
        {
            "chapter": 13,
            "verse": 32,
            "text": "Ne toto bakholela Abarumwa bali imbili wuwo amachayo, mana nebahelesia ebise balia bakhaya, mana nebatila. Kho eshinyasio shianje shiali shirie"
        },
        {
            "chapter": 13,
            "verse": 33,
            "text": "Koo ulia wemelanga buli Omundu khukalia kayakhola? Ne bakholelanga Nyasaye abasanji! Boola; “Barumbule, nohomba mumubolelanga akayakorwa khushialo, nohomba namakhuwa amakhaya, halali abakhayi baronerwa obifwanga biabu, mana nibekalilwa injila. Ne owa Nyasaye amulekhula yakora oyo abula umulunjisia"
        },
        {
            "chapter": 13,
            "verse": 34,
            "text": "Bali nende eshinyasio mubulamu bwokhushialo, ne eshinyasio shio mwikulu neshisiro muno. Ne shibaliba nomulindi ewa Nyasaye tawe"
        },
        {
            "chapter": 13,
            "verse": 35,
            "text": "Ifwani yomukunda kwa balia baria Nyasaye balakwa, hakari wakwo chiburanga mwo emialo, ne ebiamo biakwo shibiwetsanga tawe nende eshinikha shiakwo. Eyo niyo indukho yabalia abaria Nyasaye, ne indukho yabakhayi nimumulilo"
        },
        {
            "chapter": 13,
            "verse": 36,
            "text": "Ne abandi mubakhwahelesia eshitabu basangalilanga akaweshilibwa, ne mumikanda chiabu baliwo abandi bakhayanga akandi mukano, boola; “ Toto esie enomesibwa okhulaama Nyasaye ne ndalamutsokasiakhwo nende shiosi shiosi tawe, elanganga khuye ne uwewe niwo andilikalukha"
        },
        {
            "chapter": 13,
            "verse": 37,
            "text": "Ne endio nilwakhweshia (Ikurani) nili mbu ni amalako mulwarabu, ne noloonda obwikombi bwabu abumanyi buno nibumalile okhulila, sholiba nende omwitsa nohomba omulindi imbeli wa Nyasaye tawe"
        },
        {
            "chapter": 13,
            "verse": 38,
            "text": "Ne toto khwaruma Abarumwa imbeli wuwo, nikhubanyalila okhuba nende Abakhasi nende Abana. Ne shikanyalikhana khumurumwa okhurera amangalimwa tawe halali khubuchami bwa Nyasaye. Ne buli ebise bili nende ebiakahandichilwa"
        },
        {
            "chapter": 13,
            "verse": 39,
            "text": "Ne Nyasaye arusinjiaho akayenya ne alekhanga kayenya. Ne akabusibwa koosi karula khu Nyasaye"
        },
        {
            "chapter": 13,
            "verse": 40,
            "text": "Ne nikhwukhwechesia akandi kakhwabalaka noho nikhukhufwisa(Shilaboolela butwsa), Kho akoko ni okhusia butwsa, ne okhubala khuli khwifwe"
        },
        {
            "chapter": 13,
            "verse": 41,
            "text": "Koo! Shibalolangakhwo mbu khutilanga liloba liabu, nikhulitutuyia tutuyia khu tsinzakho tsialio? Ne Nyasaye abusinjia ne awumaho ukhaya okhubusia khukhwe. Naye ni Omwangu wokhubala"
        },
        {
            "chapter": 13,
            "verse": 42,
            "text": "Ne toto bakhola ebifwanga balia bali embeli wabu, halali Okhukalukhania ebifwanga ebo khuli khu Nyasaye. Amanyile shiabuli Omundu akholanga. Ne abakhayi balimanya mbu inzu yokhumalilikha yomwikulu niya wina"
        },
        {
            "chapter": 13,
            "verse": 43,
            "text": "Ne abakhayi baboolanga mbu shiwarumwa tawe, “Ewe boola; mbu; “Nyasaye ayela okhuba omuloli wanje. Hakari wanje ninanyu, nende ulia uli nende obumanyi bweshitabo.”"
        },
        {
            "chapter": 14,
            "verse": 1,
            "text": "Alif Lam Ra. Eshitabu sheshibwa khwiwe kho orusie Abandu mushilima obayile mubulafu, khubuchami bwa Nyasaye wabu, Oboosie khunjila ya ulia Owokhushila Owitsomibungwa"
        },
        {
            "chapter": 14,
            "verse": 2,
            "text": "Nyasaye, ulia owebili mwikulu nende khushialo bioosi nebibie yenyene, ne eshinyasio eshilulu shiliba khubakhayi"
        },
        {
            "chapter": 14,
            "verse": 3,
            "text": "Balia bachama obulamu bwokhushialo okhushila bwo mwikulu, ne bekalilanga injila ya Nyasaye ne bayenyelanga okhukotiombokha, abo bali mubukori obwahale"
        },
        {
            "chapter": 14,
            "verse": 4,
            "text": "Ne shikhwaruma Omurumwa yesi yesi okhuyiniakhwo khulusungo olwa Abandu baye, anyoole okhubenoosilia, kho Nyasaye alekhule owayenya okhukora akore, ne alunjisia owayenya, naye niye wa Amaani Owamachesi"
        },
        {
            "chapter": 14,
            "verse": 5,
            "text": "Netoto khwaruma Musa nende ebimanyisio biefu (nikhumuboolela mbu ) “orusie Abandubo okhurula mushilima okhutsia mubulafu, ne obetsulisie tsinyanga tsia Nyasaye” Toto mu ako khulimwo nende ebifune khubalia befwilanga nende okhupa orio"
        },
        {
            "chapter": 14,
            "verse": 6,
            "text": "Olwakhwaruma Musa khubandu bebe,(nababoolela mbu) istulile tsimbabaasi tsia Nyasaye tsili khwinywe. Olwa khwabahabina okhurula khubandu ba Firauni, ababahelesinjia eshinyasio eshilulu, abasinzanga Abana benyu abasiani nenibalekha abeshikhasi, toto mukano kalimwo amarechekho amakhongo okhurula khu Nyasaye wenyu"
        },
        {
            "chapter": 14,
            "verse": 7,
            "text": "(Itsulila) olwa Nyasaye wenyu yaboola mbu; “nimukhupa orio ndalabametela, ne ni muba abakhayi manye mbu eshinyasio shianje neshilulu muno"
        },
        {
            "chapter": 14,
            "verse": 8,
            "text": "Musa naboola mbu; “Enywe nimuba abakhayi nende biosi bili mushialo toto Nyasaye ni Omuyinda Owitsomibungwa muno"
        },
        {
            "chapter": 14,
            "verse": 9,
            "text": "Ko kashili okhuboolelakhwo amakhuwa kabalia baliho Imbeli wenyu? Abandu ba Nuhu nende Adi nende Thamud, nende balia betsa abo nibakharulaho, abulaho ubamanyile halali Nyasaye, Abarumwa babetsela nende ebifune bili habulafu. Nibara emikhono chiabu khuminwa mana nibaboola mbu; “Toto efwe khukhayile akamwarumwa nako. Ne efwe khuli nende inganakani ikhunyasinjia mukamukhulanjilangakhwo ako.”"
        },
        {
            "chapter": 14,
            "verse": 10,
            "text": "Abarumwa babu nibaboola mbu: ‘‘koo Mukanakanilanga Nyasaye Omulonji welikulu nende eshialo? Ye abalanganga mbu abaleshele ebionono bienyu, ne abahelesie obwiyangu okhula khubise biarebwaho” Nibaboola mbu; “ Enywe mulisa Abandu shinga efwe, mwenyanga butswa okhukhwikalila nende akabapapa befu balamanga, kho murere akokhuchenyia kali habulafu”"
        },
        {
            "chapter": 14,
            "verse": 11,
            "text": "Abarumwa babu nibababoolela mbu; “Efwe khulisa Abandu shinga enywe, halali Nyasaye akholelanga obulayi wayenya mubandu baye, Ne efwe shikhunyala okhubarerera akokhuchenyia kamwenyanga ako tawe, halali khubuchami bwa Nyasaye. Ne Nyasaye butswa niye awabasuubili besiche.’’"
        },
        {
            "chapter": 14,
            "verse": 12,
            "text": "“Ne khuli khurie akhulesika Nyasaye niyamala okhwechesia tsinjila tsiefu. Ne khwitsa okhwifwila khumasinyisio kenyu kamukhusinyisinjia. Kho ni Nyasaye butswa niwabesiche abamwisikanga"
        },
        {
            "chapter": 14,
            "verse": 13,
            "text": "Ne balia abakhayi baboolela Abarumwa babu mbu; “Khwitsa okhubarusia mushialo shiefu nohomba mukalukhe khu milukha chiefu” Mana Nyasaye wabu nabafimbulila mbu; “Khwitsa okhusishia Abandu ababii”"
        },
        {
            "chapter": 14,
            "verse": 14,
            "text": "Ne khwitsa okhubamenyia khushialo bonibakhatsia. Ako ni khubalia baria okhwemibwa imbeli wanje, mana nibaria amekanyilisio kanje"
        },
        {
            "chapter": 14,
            "verse": 15,
            "text": "Ne nibakonyakonya (buli injila yokhushila) ne buli omufuru omubii nashilwa"
        },
        {
            "chapter": 14,
            "verse": 16,
            "text": "Inyuma wuwe khuli nende omulilo (Jahannam,) ne alinywesibwa amatsi kamafila"
        },
        {
            "chapter": 14,
            "verse": 17,
            "text": "Ali kara mumunwa ne shalinyala okhukamila tawe. Lifwa lilimwitsila okhurula buli tsimbeka, naye shalifwa tawe, ne inyuma waye aliba nende eshinyasio shindi eshilulu"
        },
        {
            "chapter": 14,
            "verse": 18,
            "text": "Balia abakhaya Nyasaye wabu, ebikhole biabu bili shinga likoshe eliatumulwa nende omuyeka kweyinyanga yeyimbumbuyeka, shibalinyala shiosi shiosi khukabakhola tawe. Obo nibo obukori obukhongo"
        },
        {
            "chapter": 14,
            "verse": 19,
            "text": "Koo! Sholola mbu Nyasaye yalonga likulu nende eshialo khu bwatoto? Ne niyenya nabarusiaho ne arera Abandu bandi abayiakha"
        },
        {
            "chapter": 14,
            "verse": 20,
            "text": "Ne elo khu Nyasaye shinilitinyu tawe"
        },
        {
            "chapter": 14,
            "verse": 21,
            "text": "Ne boosi baliemibwa imbeli wa Nyasaye, awo Abandu bali abateshele baliboolela balia abelolanga abakhongo mbu “Efwe khwabalondangakhwo enywe, kholaano enywe munyala okhurusiliakhwo eshindu eshititi khushinyasio shia Nyasaye” Baliboola mbu; “Nyasaye abetsanga mbu yakhulekha khwalunjikha khwakhabalunjisiye, ninashilala butswa awo, khupapale nohomba khwisumilisie, khubula wakhwilushila.”"
        },
        {
            "chapter": 14,
            "verse": 22,
            "text": "Ne Shetani aliboola, olwa omuse kulibusibwa, mbu; “Nyasaye yabalaka indakano yatoto, nasi nebalaka mana nekhaya okhubakholela shingala khwalakana. Ne shindalikhwo nobunyali khwinye tawe, halali ndabalanganga butswa, nanyu nimufuchilila. Kho mulafunania tawe, mwifunanie abeene. Shindakhanyala okhubakhoonya nohomba enywe shimunyala okhukhoonya tawe. Toto esie ndakhaya okhunzokasia khwenyu okhurula khale” Toto abamabii baliba nende eshinyasio eshilulu"
        },
        {
            "chapter": 14,
            "verse": 23,
            "text": "Ne balia basuubila mana nibakhola amalayi balinjisibwa mumikunda chiburangamwo emialo hasi wachio, balikhalamwo tsinyanga tsiosi omo khubuchami bwa Nyasaye wabu. Amashesanio kabu omo kaliba mbu: “mulembe.”"
        },
        {
            "chapter": 14,
            "verse": 24,
            "text": "Koo! Shiwalolakhwo shingala Nyasaye yachelaasia, amakhuwa amalayi kali shinga omusala omulayi imisi chiakwo nemitinyu, ne amasaka kakwo kali hekulu"
        },
        {
            "chapter": 14,
            "verse": 25,
            "text": "Kurusinjia ebiamo biakwo buli ebise khubuchami bwa Nyasaye wakwo. Ne Nyasaye akhupilanga Abandu amachelasio khobanyoole okhwitsulila"
        },
        {
            "chapter": 14,
            "verse": 26,
            "text": "Ne okhufwana khwa amakhuwa amabii khuli shinga omusala omubii okwasiulwa okhurula mwiloba, kubula ememelo"
        },
        {
            "chapter": 14,
            "verse": 27,
            "text": "Nyasaye atinyilisinjia balia abasuubila, nende amakhuwa amatinyu mubulamu bwokhushialo nende bwomwikulu. Ne Nyasaye alekhanga bakora balia abakholanga obubii. Ne Nyasaye akholanga shinga yenya"
        },
        {
            "chapter": 14,
            "verse": 28,
            "text": "Koo shiwalolakhwo balia abakalukhania tsimbabaasi tsia Nyasaye, khulwa okhukhaya, mana nibosia Abandu babu munzu yokhutiba"
        },
        {
            "chapter": 14,
            "verse": 29,
            "text": "Mumulilo kwa Jahannam balinjilamwo, ne ni habundu habii muno okhwikhala"
        },
        {
            "chapter": 14,
            "verse": 30,
            "text": "Ne bakholela Nyasaye obutsokaasi mbu khobanyoole okhukosia Abandu khunjila Yiyie, boola; “mwisangasiekhwo hatiti, mana amakalushilo kenyu nimumulilo.”"
        },
        {
            "chapter": 14,
            "verse": 31,
            "text": "Boolela Abasumba banje basuubila mbu; “Balumilile okhulaama (iswala) ne barusie khubilia ebiakhubakabile, mubwifisi nende mubuwang’angu, inyanga ibula okhwinunula nohomba obwitsa nishili okhula.”"
        },
        {
            "chapter": 14,
            "verse": 32,
            "text": "Nyasaye niye owaloonga likulu nende eshialo mana niyeshia okhurula mwikulu amatsi, mana namesilia amatsi ako ebiamo okhuba omukabo kwenyu, mana nabakholela amaro kanyoole okhuchenda mu nyanza khubuchami bubwe, ne nabahelesia emialo"
        },
        {
            "chapter": 14,
            "verse": 33,
            "text": "Na niye wabanguyilisilia eliuba nende omwesi, obulamu babio bwosi. Ne nabanguyisilia eshilo nende eshitere"
        },
        {
            "chapter": 14,
            "verse": 34,
            "text": "Ne nabahelesia buli shiamumusabile. Ne nimubala tsimbabaasi tsia Nyasaye shimunyala okhutsimala tawe, toto Omundu ni owamabii omukhongo owubula okhupa orio tawe"
        },
        {
            "chapter": 14,
            "verse": 35,
            "text": "Ne Ibrahim olwayaboola mbu; “Nyasaye wanje okhole litokho lino libe nomulembe, ne unzikalile esie nende Abana banje okhulaama ebifwanani"
        },
        {
            "chapter": 14,
            "verse": 36,
            "text": "“Nyasaye wanje! Toto (Ebifwanani) bino bikosiye Abandu abanji, kho ulonda esie oyo niye owanje naye ukhaya, toto ewe oli omunji wobulesheli nende omunji wetsimbabaasi.”"
        },
        {
            "chapter": 14,
            "verse": 37,
            "text": "“Nyasaye wefu, toto esie emenyiyie Abandu banje mushialo shibulamwo omumela kwosi kwosi, munzu yiyo yoluyali. Nyasaye wefu, bakhole balumilile okhulaama(Sala), ne okhole emioyo chiabandu chibetsekhwo ne abahelesie emikabo chiebiamo kho banyoole okhupa orio"
        },
        {
            "chapter": 14,
            "verse": 38,
            "text": "Nyasaye wefu, toto ewe omanyile kakhufisanga nende akakhuretsanga habulafu, ne shibulaho shifisanga khu Nyasaye, shiosi shiosi- khushialo nohomba mwikulu"
        },
        {
            "chapter": 14,
            "verse": 39,
            "text": "Oluyali nilwa Nyasaye, owambelesia neng’ofule Ismaeil nende Is-haq, toto Nyasaye wanje ni Omuwulili muno wamasayo"
        },
        {
            "chapter": 14,
            "verse": 40,
            "text": "Nyasaye wanje ukhole embe omulumilili wokhulaama, nende olwibulo lwanje, Nyasaye wefu fuchililila amasayo"
        },
        {
            "chapter": 14,
            "verse": 41,
            "text": "“Nyasaye wanje, undeshele, nende Abebusi banje babili, nende Abasuubili inyanga yokhubalwa shingala iliula.”"
        },
        {
            "chapter": 14,
            "verse": 42,
            "text": "Ne olapara mbu Nyasaye akandalanga khuka abamabii bakholanga tawe. Toto ye abasitinjia imbeli okhula inyanga yetsimoni tsilikhookha"
        },
        {
            "chapter": 14,
            "verse": 43,
            "text": "Balitsia tsimbilo, imirwe nichili hekulu, ne tsimoni tsiabu nitsilamotia motia tawe, ne emioyo chiabu nichili emikhaya"
        },
        {
            "chapter": 14,
            "verse": 44,
            "text": "Ne wikanyilisie Abandu inyanga yeshinyasio shiliboolela, Abamabii baliboola mbu; “Nyasaye wefu, khusitiliekhwo ibise hatiti, khwitsa okhufuchilila omulango kukwo, nekhulalonda Abarumwa’’ “Koo shimwalikhwo ni mwetsuba khale mbu enywe shimulisikukhakhwo tawe?”"
        },
        {
            "chapter": 14,
            "verse": 45,
            "text": "“Mana ni mumenya habundu wabaliasa bakholela obubii emioyo chiabu, mana nibibaloloshela shingala khwabakhola, ne nikhubopela emachelasio koosi (nanyu nimwalabukulila oluchendo tawe)"
        },
        {
            "chapter": 14,
            "verse": 46,
            "text": "Netoto bakhola ebifwanga biabu, ne ebifwanga biabu bili ewa Nyasaye abimanyile , ne kata nikali mbu ebifwanga biabu nibisitia tsingulu"
        },
        {
            "chapter": 14,
            "verse": 47,
            "text": "Kho shimulapara mbu Nyasaye afunakanga indakano yiyie khubarumwa bebe tawe. Toto Nyasaye niye wokhushila naye niye woyimongo"
        },
        {
            "chapter": 14,
            "verse": 48,
            "text": "Inyanga weliloba lilikalukhanibwa okhuba liloba elindi, nende likulu, nabo baliemibwa imbeli wa Nyasaye Mulala Owa amani"
        },
        {
            "chapter": 14,
            "verse": 49,
            "text": "Ne olilola Abamabii inyanga eyo nibaboyelwe khuminyororo"
        },
        {
            "chapter": 14,
            "verse": 50,
            "text": "Thingubo tsiabu tsiliba tsieyilamu, ne omulilo kuliitsila obweni bwabu"
        },
        {
            "chapter": 14,
            "verse": 51,
            "text": "Kho Nyasaye arunje buli Omundu khu kalia akayakhola. Toto Nyasaye ni Omwangu wokhubala"
        },
        {
            "chapter": 14,
            "verse": 52,
            "text": "Kano kayela khubandu, bekanyilisibwe khuko, Ne banyoole okhumanya mbu Ye ni Nyasaye mulala butswa, kho balia abobwongo betsulile"
        },
        {
            "chapter": 15,
            "verse": 1,
            "text": "Alif Lam Ra. Tsino ni tsinyali tsieshitabu nende Ikurani yinoosinjia"
        },
        {
            "chapter": 15,
            "verse": 2,
            "text": "Awundi balitsa bekomba balia bakhaya mbu bamanyanga baba Abasalamu"
        },
        {
            "chapter": 15,
            "verse": 3,
            "text": "Baleshesa balie ebiakhulia mana basangale, mana bakatibwe nende liparo lwobubeyi (mbu balileshelwa), ahambi ano betsa okhumanya"
        },
        {
            "chapter": 15,
            "verse": 4,
            "text": "Ne shikhwasishiakhwo olukongo lwosi lwosi tawe halali lwali nende ebise bialwo bimanyikhane"
        },
        {
            "chapter": 15,
            "verse": 5,
            "text": "Ne babulaho Abandu bosi bosi banyala okhwuranjilila ebise bieyindukho biabu, nohomba shibanyala okhushindibwa tawe"
        },
        {
            "chapter": 15,
            "verse": 6,
            "text": "Nebaboola mbu; “ Ewe ulia oweshilibwakhwo amestulisio, toto ewe oli omulalu”"
        },
        {
            "chapter": 15,
            "verse": 7,
            "text": "“Shichila shina nolakhurerera Abamalaika nikali mbu ewe oli mubaboolanga obwatoto?’’"
        },
        {
            "chapter": 15,
            "verse": 8,
            "text": "Efwe shikhwishinjia Abamalaika halali khubwatoto (ebise biokhusishibwa khwabu nibiula), ne awo shibalihebwa obwiyangu tawe (balisishibwa butswa)"
        },
        {
            "chapter": 15,
            "verse": 9,
            "text": "Toto efwe khweshia ametsulisio kano, ne khandi toto efwe nefwe khwitsa okhukalinda"
        },
        {
            "chapter": 15,
            "verse": 10,
            "text": "Ne toto khwaruma Abarumwa mumikanda chia Abandu beyimbeli"
        },
        {
            "chapter": 15,
            "verse": 11,
            "text": "Ne Omurumwa yesiyesi shiyabetselanga halali bo bamukholelanga omubayo"
        },
        {
            "chapter": 15,
            "verse": 12,
            "text": "Ne endio nilwakhwinjisinjia mumioyo chia balia abamabii"
        },
        {
            "chapter": 15,
            "verse": 13,
            "text": "Shibasuubilanga kano tawe, ne bamala okhulola shingala kali khubandu bali imbeli wabu eyo"
        },
        {
            "chapter": 15,
            "verse": 14,
            "text": "Ne khubafungulilanga omuliango kwo mwikulu mana baba nibaninanga"
        },
        {
            "chapter": 15,
            "verse": 15,
            "text": "Kho bakhaboolele mbu; “tsimoni tsiefu tsimeesibwe ne efwe abeene khulochelwe.”"
        },
        {
            "chapter": 15,
            "verse": 16,
            "text": "Ne toto khwara mwikulu tsing’ining’ini, mana nikhutsirona khubalia bokhuhenga"
        },
        {
            "chapter": 15,
            "verse": 17,
            "text": "Ne khwatsilinda okhurulana nende buli Shetani ulondungwa"
        },
        {
            "chapter": 15,
            "verse": 18,
            "text": "Halali ulia uwulilisinjia mukhwiba, naye mana, amulondangakhwo nende eshichenga shiomulilo shilolokha"
        },
        {
            "chapter": 15,
            "verse": 19,
            "text": "Ne liloba khwaliala mana nikhuramwo tsingulu ne nikhumesiamwo buli eshindu khushichelo"
        },
        {
            "chapter": 15,
            "verse": 20,
            "text": "Ne nikhubakasiliamwo obulamu, nende ebindi bia enywe mulabikabilanga tawe"
        },
        {
            "chapter": 15,
            "verse": 21,
            "text": "Ne shibulaho shiosi shiosi halali shirula khwifwe, nesikhushiishinjia tawe halali khushichelo shimanyishe"
        },
        {
            "chapter": 15,
            "verse": 22,
            "text": "Ne khureranga omuyeka kwitsulemwo liime, ne khwishinjia amatsi okhurula mumaleesi ako. Mana khubanywesinjia amatsi ako. Ne shimuli enywe mukabikhanga tawe"
        },
        {
            "chapter": 15,
            "verse": 23,
            "text": "Ne ni efwe khulamusinjia ne ninefwe abafwisinjia, na ni efwe nefwe abalichelama. (abalikalusia)"
        },
        {
            "chapter": 15,
            "verse": 24,
            "text": "Ne khwamanya abaranjililanga mwinywe, nekhumanyile abatong’a inyuma"
        },
        {
            "chapter": 15,
            "verse": 25,
            "text": "Ne toto Nyasaye wuwo niye wakhabakhung’asie toto Ye niye Owamachesi Omumanyi muno"
        },
        {
            "chapter": 15,
            "verse": 26,
            "text": "Ne toto khwalonga Omundu okhurula khwiloba eliumu, elirusinjia- omwoyo- isauti(nilituywa) elirulana nende amatoyi karebwakhwo ifwani"
        },
        {
            "chapter": 15,
            "verse": 27,
            "text": "Ne Amajiini khwakalonga imbeli awo, okhurulana nende omuyeka kwo mulilo"
        },
        {
            "chapter": 15,
            "verse": 28,
            "text": "Ne Nyasaye wuwo olwayaboolela Malaika mbu; “Toto esie nditsa okhulonga Omundu okhurula khuliloba liwumukhanga, lirulana nende amatoyi akarebwamwo ifwani"
        },
        {
            "chapter": 15,
            "verse": 29,
            "text": "Kho olwa ndalamala okhumulonga mana nemufuramwo emiuya chianje, mumwinamile khulwa okhumuwa eshiribwa"
        },
        {
            "chapter": 15,
            "verse": 30,
            "text": "Abamalaika boosi halala nibamwinamila"
        },
        {
            "chapter": 15,
            "verse": 31,
            "text": "Halali Ibilisi, yakhaya okhuba halala nende balia benama"
        },
        {
            "chapter": 15,
            "verse": 32,
            "text": "(Nyasaye)Naboola mbu; “Ewe Ibilisi obele orie olabeele halala nende abenaame?”"
        },
        {
            "chapter": 15,
            "verse": 33,
            "text": "Naboola; “Shenyala okhwinamila Omundu wawaloonga khuliloba eliumu lirusinjia -omwoyo- isauti, elirula khu matoyi karebwakhwo ifwani tawe.”"
        },
        {
            "chapter": 15,
            "verse": 34,
            "text": "(Nyasaye) Naboola mbu; “ rula omo, oli omutsube’’"
        },
        {
            "chapter": 15,
            "verse": 35,
            "text": "Ne toto oli nende eshilamo shianje okhula inyanga yeyindukho.”"
        },
        {
            "chapter": 15,
            "verse": 36,
            "text": "Naboola mbu; “Nyasaye wanje Omulesi! Mbelesie obwiyangu okhula inyanga yabalilamusibwa”"
        },
        {
            "chapter": 15,
            "verse": 37,
            "text": "(Nyasaye) Naboola mbu; “toto ewe olimubalia bahebwa obwiyangu"
        },
        {
            "chapter": 15,
            "verse": 38,
            "text": "Okhula inyanga yebise bimanyishe biarebwaho .”"
        },
        {
            "chapter": 15,
            "verse": 39,
            "text": "Naboola;“Nyasayewanje!shingalawambusilia okhukora nditsa okhubaronela(abandu) khushialo ne nditsa okhubakosia boosi.”"
        },
        {
            "chapter": 15,
            "verse": 40,
            "text": "Halali Abasumba bobo abatswenufu”"
        },
        {
            "chapter": 15,
            "verse": 41,
            "text": "(Nyasaye) naboola mbu “ino ni injila yokhwitsa ewanje ingololofu”"
        },
        {
            "chapter": 15,
            "verse": 42,
            "text": "“Ne toto Abandu banje ewe sholaba nende obunyali khubo tawe, halali balia abakori bakhulondakhwo"
        },
        {
            "chapter": 15,
            "verse": 43,
            "text": "Ne toto Jahannam niho habundu wabu, wabakasilibwa bosi"
        },
        {
            "chapter": 15,
            "verse": 44,
            "text": "Ili nende emiliango saba, nebuli omuliango kuli nende ebuleka yakabulwa"
        },
        {
            "chapter": 15,
            "verse": 45,
            "text": "Toto balia baria Nyasaye baliba mumikunda nende tsisebele"
        },
        {
            "chapter": 15,
            "verse": 46,
            "text": "“Injilemwo mushironyo nomulembe”"
        },
        {
            "chapter": 15,
            "verse": 47,
            "text": "Ne khulirusia amakhonye akali mubilifu biabu, ne baliba (shinga) Abananda nibekhale khubisala biobwami nibahengana"
        },
        {
            "chapter": 15,
            "verse": 48,
            "text": "Shibulibatilakhwo obuchong’e bwosi bwosi omo tawe, ne shibalirusibwamwo tawe"
        },
        {
            "chapter": 15,
            "verse": 49,
            "text": "Boolela Abasumba banje mbu esie nesie Owobulesheli obunji Owetsimbabaasi muno"
        },
        {
            "chapter": 15,
            "verse": 50,
            "text": "Ne eshinyasio shianje nisho eshinyasio eshilulu muno"
        },
        {
            "chapter": 15,
            "verse": 51,
            "text": "Ne baboolele amakhuwa kabacheni ba Ibrahim"
        },
        {
            "chapter": 15,
            "verse": 52,
            "text": "Olwa benjila ewuwe nibaboola mbu; “mulembe” naboola mbu : “toto efwe khubakorerwe.”"
        },
        {
            "chapter": 15,
            "verse": 53,
            "text": "Nibaboola mbu; Olaria tawe efwe khukhusubisia Omusiani wa machesi amanji”"
        },
        {
            "chapter": 15,
            "verse": 54,
            "text": "Naboola; “Oh! Mumboolelanga kano, nemalile okhukofula, kho ni munjila shina yamumboolelangamwo kano?”"
        },
        {
            "chapter": 15,
            "verse": 55,
            "text": "Nibaboola mbu; “Toto efwe khukhuboolela khubwatoto kho sholaba mubalia abafwitsanga omwoyo tawe.”"
        },
        {
            "chapter": 15,
            "verse": 56,
            "text": "Naboola mbu; “Ne niwina ufwitsanga omwoyo okhurulana nende tsimbabaasi tsia Nyasaye wuwe halali balia abakora?”"
        },
        {
            "chapter": 15,
            "verse": 57,
            "text": "Naboola; “Mana shiamumbolela shindi nishina enywe Abarumwa"
        },
        {
            "chapter": 15,
            "verse": 58,
            "text": "Nibaboola mbu; “Efwe khurumilwe khubandu abamabii”"
        },
        {
            "chapter": 15,
            "verse": 59,
            "text": "Halali balia abaloonda Luti. Toto efwe khwitsa okhuhabina abo boosi"
        },
        {
            "chapter": 15,
            "verse": 60,
            "text": "Halali omukhasi wuwe khumalile okhulola mbu alaba mubandu balitong’a inyuma"
        },
        {
            "chapter": 15,
            "verse": 61,
            "text": "Mana Abarumwa olwa boola khubandu ba Luti"
        },
        {
            "chapter": 15,
            "verse": 62,
            "text": "(Luti) naboola; “Toto enywe muli Abandu balamanyishe tawe.”"
        },
        {
            "chapter": 15,
            "verse": 63,
            "text": "Nibaboola mbu; “mana efwe khukhureerere kalia kabakholelanga obukanakani” nomulembe"
        },
        {
            "chapter": 15,
            "verse": 64,
            "text": "“Ne khukhwitsile khubulaamba, netoto efwe khuboolanga obwatoto.”"
        },
        {
            "chapter": 15,
            "verse": 65,
            "text": "“Kho rula nende Abandu bawo, ebise bilala mubise bieshilo, nawe abalondekhwo, neyesiyesi mwinywe alakalukhanakhwo okhuhenga inyuma tawe, nemutsie wamulomesibungwa"
        },
        {
            "chapter": 15,
            "verse": 66,
            "text": "Nenikhumubusilia likhuwa elo, mbu emisi chiabu chitsa okhutetwa mumabwibwi"
        },
        {
            "chapter": 15,
            "verse": 67,
            "text": "Ne Abandu belitokho elo nibetsa nibasangalile"
        },
        {
            "chapter": 15,
            "verse": 68,
            "text": "(Lut) Naboola mbu; “Toto bano ni abacheni banje khomulafimbia omurwe tawe”"
        },
        {
            "chapter": 15,
            "verse": 69,
            "text": "“Ne murie Nyasaye, ne mulafimbia omurwe tawe”"
        },
        {
            "chapter": 15,
            "verse": 70,
            "text": "Nibaboola mbu: “efwe shikhwakhukaniakho (okhurera) Abandu (belwanyi)"
        },
        {
            "chapter": 15,
            "verse": 71,
            "text": "Naboola mbu: “ bano nabakhana banje itse ebahelesie(mubateshie) toto enywe nimuli abakholanga"
        },
        {
            "chapter": 15,
            "verse": 72,
            "text": "Nditsuba khulubaka lulwo, mbu : “abo bali mubumesi bwabu nibanyakhananga eshikhaya.”"
        },
        {
            "chapter": 15,
            "verse": 73,
            "text": "Mana eshinyasio shioluyoka nishibabukula mumabwibwi"
        },
        {
            "chapter": 15,
            "verse": 74,
            "text": "Mana nikhukhola hasi wabu okhuba hekulu, mana nikhubakwisilia ifula ya machina yeliloba lwomumulilo.”"
        },
        {
            "chapter": 15,
            "verse": 75,
            "text": "Toto mu ako khulimwo nende ameeko khubandu baretsanga amakhuwa khushichelo"
        },
        {
            "chapter": 15,
            "verse": 76,
            "text": "Ne toto tsingongo etso tsili khutsinjila tsiburungwakhwo"
        },
        {
            "chapter": 15,
            "verse": 77,
            "text": "Toto mu ako khulimwo nende ameeko khubasuubili"
        },
        {
            "chapter": 15,
            "verse": 78,
            "text": "Netoto Abandu bomushitsimi bali ababii"
        },
        {
            "chapter": 15,
            "verse": 79,
            "text": "Mana nikhubahelesia eshinyasio, ne ebialo bibili bino bili khunjila ili habulafu"
        },
        {
            "chapter": 15,
            "verse": 80,
            "text": "Netoto Abandu ba Hijri bayingasia Abarumwa"
        },
        {
            "chapter": 15,
            "verse": 81,
            "text": "Ne nikhubahelesia abimanyisio biefu nabo nibalabukulamwo oluchendo tawe"
        },
        {
            "chapter": 15,
            "verse": 82,
            "text": "Ne bakwotanga tsingulu nibakasia tsinzu"
        },
        {
            "chapter": 15,
            "verse": 83,
            "text": "Mana eshinyasio shioluyoka nishibabukula mumabwibwi"
        },
        {
            "chapter": 15,
            "verse": 84,
            "text": "Mana akabakholanga nikalabakhonyakhwo shiosi shiosi tawe"
        },
        {
            "chapter": 15,
            "verse": 85,
            "text": "Ne shikhwalonga likulu nende eshialo nende ebili hakari wabio halali khubwatoto, ne toto indukho iliula , kho leshela okhuleshela okhulayi"
        },
        {
            "chapter": 15,
            "verse": 86,
            "text": "Toto Nyasaye wuwo Omulesi niye omuloonji ne niye Omumanyi muno"
        },
        {
            "chapter": 15,
            "verse": 87,
            "text": "Ne khwakhwelesia tsinyaali saba tsisomungwa ebise nebise nende Ikurani yoluyali"
        },
        {
            "chapter": 15,
            "verse": 88,
            "text": "Ne olakhosia tsimoni tsitsio khukalia akakhwahelesia emikanda chindi hakari wabu, nohomba olababelelela tawe. Ne wishilie abasuubili olubaa lulwo. (lwetsimbabaasi)"
        },
        {
            "chapter": 15,
            "verse": 89,
            "text": "Ne boolambu:“ toto esie nesie Omwikanyilisi Omwinoosi.(owahabulafu)"
        },
        {
            "chapter": 15,
            "verse": 90,
            "text": "Shingala khweshilia balia (eshinyasio bosi) balia abekaba emikanda (okhwikalila abusalamu)"
        },
        {
            "chapter": 15,
            "verse": 91,
            "text": "Balia bakhola Ikurani okhuba omubunjikho kwobubeyi"
        },
        {
            "chapter": 15,
            "verse": 92,
            "text": "Kho nditsuba khu Nyasaye wuwo Omulesi mbu khulibareeba bosi"
        },
        {
            "chapter": 15,
            "verse": 93,
            "text": "Khukalia koosi akabakholanga"
        },
        {
            "chapter": 15,
            "verse": 94,
            "text": "Kho yusia akawalomesibwa ne obe ehale nende Abatsokaasi"
        },
        {
            "chapter": 15,
            "verse": 95,
            "text": "Toto efwe khukhuyela okhulinda nende abakhubayilanga"
        },
        {
            "chapter": 15,
            "verse": 96,
            "text": "Balia abatsokasinjia Nyasaye nende Abanyasaye bandi balitsa okhumanya"
        },
        {
            "chapter": 15,
            "verse": 97,
            "text": "Netoto khwamanya mbu eshilifu shishio shinyoolanga obusiro khukalia akababoolanga"
        },
        {
            "chapter": 15,
            "verse": 98,
            "text": "Kho tswenula Nyasaye wuwo Omulesi khulwa okhumwitsoomia , ne obe halala nende bamwinamilanga nibasujuda"
        },
        {
            "chapter": 15,
            "verse": 99,
            "text": "Ne olaame Nyasaye wuwo okhuula likhuulile eliatoto elo . (lifwa)"
        },
        {
            "chapter": 16,
            "verse": 1,
            "text": "Likhuwa lia Nyasaye liloola butswa, kho mulayungubasia tawe. Oluyali nolulwe ne ali hekulu muno mukabamutsokasinjia ninako"
        },
        {
            "chapter": 16,
            "verse": 2,
            "text": "Yeshinjia Malaika nende obufimbuli, khubuchami bubwe khu ulia owayenya mubasumba bebe, mbu: “yekanyilisie (Abandu) mbu abulaho ulaamwa owulali esie kho murie esie.”"
        },
        {
            "chapter": 16,
            "verse": 3,
            "text": "Yaloonga likulu nende eshialo khubwatoto, ali hekulu muno nende khubiabamutsokasinjia ninabio"
        },
        {
            "chapter": 16,
            "verse": 4,
            "text": "Yaloonga Omundu okhurulana nende indonyande yamatsi kolwibulo, mana naye naba omuyingasi owahabulafu"
        },
        {
            "chapter": 16,
            "verse": 5,
            "text": "Ne yaloonga tsisolo, mwetso munyoolangamwo obutundumu nende obukhoonyi ne etsindi mutsilitsanga"
        },
        {
            "chapter": 16,
            "verse": 6,
            "text": "Ne mulolanga obulayi olwa mutsikalusinjia ingolobe nende shingala mutsiyilanga mushiayo itsuli"
        },
        {
            "chapter": 16,
            "verse": 7,
            "text": "Ne tsibachinjilanga emisiko chienyu okhula mutsingongo tsiamulakholelemwo halali nimunyakhane muno. Toto Nyasaye wenyu ni Omuholo muno Owetsimbabaasi"
        },
        {
            "chapter": 16,
            "verse": 8,
            "text": "Nende tsifarasi nende tsinyumbu, nende tsisishili, mutsininenjekhwo nende oburone (bwenyu) ne alaloonga ebia mulamanyile tawe"
        },
        {
            "chapter": 16,
            "verse": 9,
            "text": "Ni khu Nyasaye okhubechesia injila (ili habwene) netsiliwo etsindi tsilali habwene tawe. Ne yenyanga toto yakhabalunjisiyie mwesi"
        },
        {
            "chapter": 16,
            "verse": 10,
            "text": "Ye niye ubeshilinjia amatsi okhurula mwikulu, khuko munyoolanga kokhunywa, nende emimela chiamulisinjia ebiayo"
        },
        {
            "chapter": 16,
            "verse": 11,
            "text": "Ne khuko abamesilinjia ebirache nende zaituni nende emitende nende emizabibu nende buli ebiamo, toto mwako khulimwo nende ameeko khubandu baparanga"
        },
        {
            "chapter": 16,
            "verse": 12,
            "text": "Ne yabakwalasilia eshilo nende eshitere, eliuba nende omwesi, nende tsin’gining’ini tsiosi tsiakwalasibwa khubunyali bubwe. Toto mu ako khulimwo nende ameeko khubandu bobwongo"
        },
        {
            "chapter": 16,
            "verse": 13,
            "text": "Nende bilia ebiayasalasia khushialo ebiobukoondo bukabukhane. Toto mu ako khulimwo nende ameeko khubandu bawulilanga amebaalo"
        },
        {
            "chapter": 16,
            "verse": 14,
            "text": "Niye wabakwalasilia inyanza mbu khomunyoole okhuliamwo inyama indorotoro inzelemu, nemurusinjiamwo ebirone bia mwifwalanga, ne olola shinga ebininungwamwo shingala bikhalakaninjiamwo, mbu khomunyoole tsimbabaasi tsitsie, nekhomunyoole okhumupila orio"
        },
        {
            "chapter": 16,
            "verse": 15,
            "text": "Ne nara khushialo tsingulu mbu (eshialo) shilabeyabeya ninanyu tawe, nende emialo nende tsinjila khomunyoole okhuloondakhwo"
        },
        {
            "chapter": 16,
            "verse": 16,
            "text": "Ne yaraho ebimanyisio bindi. Ne khutsing’ining’ini nitsiabalunjisilanjiakhwo injila"
        },
        {
            "chapter": 16,
            "verse": 17,
            "text": "Mbu ulia owaloonga yakhaba shiabulala nende ulia ulaalonga tawe? Koo shimwitsulilanga tawe"
        },
        {
            "chapter": 16,
            "verse": 18,
            "text": "Ne nimubala tsimbabaasi tsia Nyasaye (khwinywe) shimwakhatsimala tawe, toto Nyasaye niwobulesheli owetsimbabaasi muno"
        },
        {
            "chapter": 16,
            "verse": 19,
            "text": "Ne Nyasaye amanyile kamufisanga nende akamuretsanga habulafu"
        },
        {
            "chapter": 16,
            "verse": 20,
            "text": "Nebalia abalaamanga ebilali Nyasaye tawe, shibaloonganga shiosishiosi tawe halali bo balongwa"
        },
        {
            "chapter": 16,
            "verse": 21,
            "text": "Ni abafuu shinabalamu tawe, ne bakorerwe mbu balilamusibwa lina"
        },
        {
            "chapter": 16,
            "verse": 22,
            "text": "Nyasaye wenyu ni Nyasaye mulala, ne balia abalasuubilanga mwikulu tawe emioyo chiabu chikhayanga nabo belolanga"
        },
        {
            "chapter": 16,
            "verse": 23,
            "text": "Toto bwene Nyasaye yamanya akamufisanga nende akamuretsanga habulafu, toto ye shiyachama abelolanga tawe"
        },
        {
            "chapter": 16,
            "verse": 24,
            "text": "Ne nibarebwa mbu nishina shia Nyasaye wenyu yeshiye? Nibaboola mbu: “ni tsingano tsiakhalesa tsiobubeyi.”"
        },
        {
            "chapter": 16,
            "verse": 25,
            "text": "Kho bachinge emisiko chiabu emilamba inyanga yeyindukho, nende emisiko chiabalia ababakosinjia khukhubula obumanyi. Koo ni amabii kali karie kano kabachinganga"
        },
        {
            "chapter": 16,
            "verse": 26,
            "text": "Toto balia abali imbeli wabu bakhola ebifwanga biabu, mana Nyasaye naresia amatililo ketsinzu tsiabu mana ebitsafu nibibakwila, okhurula hekulu mana eshinyasionishibetselamunjilayabalamanyile tawe"
        },
        {
            "chapter": 16,
            "verse": 27,
            "text": "Mana inyanga yeyindukho alibafimbia omurwe, ne aliboola mbu: “balihena balia abamwanzokasinjia ninabo, abachilanga nimusoolana?” balia abahebwa obumanyi baliboola mbu: “toto isoni nende amasila nyanga yino biloolela Abakhayi.”"
        },
        {
            "chapter": 16,
            "verse": 28,
            "text": "Balia aba Malaika bafwisia nibekholele obwononi, mana baliloonda lilako(baliboola mbu:) “sikhwakholanga obwononi bwosibwosi tawe” (abamalaika balibakalusia mbu:) “ hee toto bwene Nyasaye yamanya muno akamwakholanga.”"
        },
        {
            "chapter": 16,
            "verse": 29,
            "text": "“kho injilie mumiliango chiomumulilo kwa jahanam, ne mumenyamwo tsinyanga tsiosi. Ne ni eshimenyo eshibi muno khubandu Abafuru.”"
        },
        {
            "chapter": 16,
            "verse": 30,
            "text": "Ne balia abaritsanga Nyasaye nibareebwa mbu: “ nishina shia Nyasaye yeshia?” nibaboola mbu: “amalayi” ne balia bakhola obulayi khushialo khuno balinyoola amalayi, ne inzu yomwikulu ni indayi po ,ne inzu ya balia baria Nyasaye ni indayi muno"
        },
        {
            "chapter": 16,
            "verse": 31,
            "text": "Mumikunda chilawa tawe nichiabalinjilamwo, chiburanga hakari wachio emialo, balinyoolamwo eshiabenya. Endio nilwa Nyasaye arunganga abamuriitsanga"
        },
        {
            "chapter": 16,
            "verse": 32,
            "text": "Balia aba Malaika babafwisinjia nibakholele obulayi, balibaboolela mbu: “ omulembe kube ninanyu. Injile mwikulu khulwokhubeela kalia akamwakholanga.”"
        },
        {
            "chapter": 16,
            "verse": 33,
            "text": "Ne libulao liabalindanga halali Abamalaika babetsele nohomba likhuwa lia Nyasaye wuwo liboolele? Ne endio nilwabakhola balia bali imbeli wabu. Ne Nyasaye shiyabakholela obubii tawe halali abeene nibo bekholela obubii"
        },
        {
            "chapter": 16,
            "verse": 34,
            "text": "Mana nabatila khububii bwabakholanga mana\tnikababotokhana\tkalia akabatseshelanga"
        },
        {
            "chapter": 16,
            "verse": 35,
            "text": "Ne Abatsokaasi baboola mbu: “ Nyasaye achamanga shikhwakhalamile shiosi shiosi habundu wuwe tawe, efwe halala nohomba Abapapa befu, ne shikhwakhakanilekhwo shiosi shiosi tawe halali ye (akane)” kho mana endi nilwabakhola balia abali imbeli wabu. Kho shikali khubarumwa halali okhusia butswa oburume mubulafu"
        },
        {
            "chapter": 16,
            "verse": 36,
            "text": "Ne toto khwaruma Omurumwa mubuli omukanda ababoolele mbu: “mulaame Nyasaye ne mube ehale nende shetani” mubo balimwo ba Nyasaye yalunjisia, ne mubo balimwo bobukori bwakhoyeshela. Kho muchende khushialo mana mulolekhwo indukho yabayingasi shingala yali.”"
        },
        {
            "chapter": 16,
            "verse": 37,
            "text": "Kata noli nende okhwenya muno mbu balunjikhe, (manya mbu) Nyasaye shalunjisinjia ulia owatila okhukora tawe. Ne shibalinyoola ubahabina tawe"
        },
        {
            "chapter": 16,
            "verse": 38,
            "text": "Nabo betsubanga khulira lia Nyasaye eshitsubo shia amani mbu: “Nyasaye shalilamusia abafwa tawe.” Khulwa shina ? ni indakano eyalachilwa khuye, halali Abandu abanji shibamanyile tawe"
        },
        {
            "chapter": 16,
            "verse": 39,
            "text": "Kho abenoosilie kalia akabakabukhanila, ne mbu kho Abakhayi bamanye mbu bo toto ni ababeeyi"
        },
        {
            "chapter": 16,
            "verse": 40,
            "text": "Likhuwa liefu khushindu shia khwenya khuboolanga butswa mbu: “ba’’ nishiba"
        },
        {
            "chapter": 16,
            "verse": 41,
            "text": "Ne balia bawuya shichila Nyasaye nibamalile okhukholelwa obubii, toto khwitsa okhubetsusilia khushialo obulayi, ne omurungo kwomwikulu ni omukhongo muno, bamanyangakhwo bayie"
        },
        {
            "chapter": 16,
            "verse": 42,
            "text": "Balia abefwila mana nibesikanga butswa Nyasaye wabu omulesi"
        },
        {
            "chapter": 16,
            "verse": 43,
            "text": "Nafu shikhwaruma imbeli wuwo halali Abasatsa abakhwafimbulilanga obufimbuli. Mana mureebe abali nobwitsulili nikali mbu shimumanyile tawe"
        },
        {
            "chapter": 16,
            "verse": 44,
            "text": "Khubimanyisio bili habulafu nende mubitabu. Ne khweshia amachelo kho winoosilie Abandu akeshibwa khubo , khobanyoole okhupaara"
        },
        {
            "chapter": 16,
            "verse": 45,
            "text": "Ne koo basuubilanga mbu bali nomulembe balia abakholanga ebifwanga mbu Nyasaye shiyetsa okhubayibisia muliloba tawe nohomba shalabarerera eshinyasio nabo nibalamanyile tawe"
        },
        {
            "chapter": 16,
            "verse": 46,
            "text": "Nohomba shalabatila khutsinjendo tsiabu eyi nande eyi, Mana shibalanyala okhupwotsokha tawe"
        },
        {
            "chapter": 16,
            "verse": 47,
            "text": "Nohomba mbu shalabahelesia eshinyasio shiokhurisia khulwa okhututuyilia shititi shititi? Toto Nyasaye wuwo ni omuholo oweshisa muno"
        },
        {
            "chapter": 16,
            "verse": 48,
            "text": "Koo! Shibalolangakhwo buli bia Nyasaye yaloonga eshinikha shiabio shibotokhonanga okhurula omukhono omulunji nende omukaata ne binamilanga Nyasaye, nabio nibihotselesiye"
        },
        {
            "chapter": 16,
            "verse": 49,
            "text": "Ne binamilanga Nyasaye biosi bichendanga mwikulu nende khushialo , mutsisolo nende Abamalaika boosi, ne shibelolanga tawe"
        },
        {
            "chapter": 16,
            "verse": 50,
            "text": "Baritsanga Nyasaye wabu owuli hekulu wabu, ne bakholanga eliabalomesibungwa"
        },
        {
            "chapter": 16,
            "verse": 51,
            "text": "Ne Nyasaye yaboola mbu: “ mulabakhwo nende nyasaye babili tawe, ye ni Nyasaye mulala butswa yenyene. Kho murie butswa esie!”"
        },
        {
            "chapter": 16,
            "verse": 52,
            "text": "Ni ebibie ebili mwikulu nende mushialo, ne idini neyiyie buli lwosi. Koo mularia owundi ulali Nyasaye tawe"
        },
        {
            "chapter": 16,
            "verse": 53,
            "text": "Ne obulayi bwosi bwosi bwamulininabo burula khu Nyasaye, mana amabii nikabanyoola niye butswa owamulilila"
        },
        {
            "chapter": 16,
            "verse": 54,
            "text": "Mana nabarusiliaho obubii obo, omukanda mulala mwinywe kumutsokaasia"
        },
        {
            "chapter": 16,
            "verse": 55,
            "text": "Khobakhaye\ttsimbabaasi tsiakhwabahelesia, kho mwikhoye, mulitsa okhumanya"
        },
        {
            "chapter": 16,
            "verse": 56,
            "text": "Ne ebuleka webindu biakhubakabile babishilangabaliakatabalamanyiletawe. Toto mulirebwa kalia koosi akamwachikhanga"
        },
        {
            "chapter": 16,
            "verse": 57,
            "text": "Ne barererangao Nyasaye Abana abakhana. Nyasaye ni Omutswenufu muno khu ako, nabo beyenyelanga ababachama"
        },
        {
            "chapter": 16,
            "verse": 58,
            "text": "Ne mulala wabu naboolelwa amakhuwa kokhwibula omwana omukhana obweni bwaye bumaliyanga ne yetsula nende eshibeela"
        },
        {
            "chapter": 16,
            "verse": 59,
            "text": "Yefisanga mubandu khulwokhubolelwa amakhuwa amabii. Koo yekhale ninaye halala nende tsisoni etso nohomba amuyabile mwiloba. Manya mbu ni okhubii khuli khurie okho okhwababusinjia"
        },
        {
            "chapter": 16,
            "verse": 60,
            "text": "Ne balia balasuubilanga mwikulu tawe , bali nende okhuchelasibwa okhubii, naye Nyasaye niye weyifuma yoluyali naye niwa Amaani Owamachesi muno"
        },
        {
            "chapter": 16,
            "verse": 61,
            "text": "Ne Nyasaye abukulilanga Abandu khububii bwabu, shiyakhaleshelekhwo isolo yosiyosi khushialo tawe. Halali ababikhanga okhula ebise biarebwaho. Ne ebise biabu nibiliula shibishiindibungwa isandala tawe nohomba shibiyungubasibungwa tawe"
        },
        {
            "chapter": 16,
            "verse": 62,
            "text": "Ne bahelesinjia Nyasaye ebindu biabasinya, ne tsinimi tsiabu tsiboolanga obubeyi mbu bo balanyoola amalayi, toto abo babishilwa omulilo, netoto balilekhwamwo"
        },
        {
            "chapter": 16,
            "verse": 63,
            "text": "Nditsuba khu Nyasaye mbu , efwe kharuma (Abarumwa) mumikanda chiaranjilila ewe noshili , halali shetani yaboronela ebikhole biabu. Kho olwalelo ye ni omwitsa wabu. Nabo balinyoola eshinyasio eshilulu"
        },
        {
            "chapter": 16,
            "verse": 64,
            "text": "Ni shikhwakhwishilia eshitabu halali obaboolele kalia akabakabukhanangamwo, nende obulunjifu nende tsimbabaasi khubandu basuubilanga"
        },
        {
            "chapter": 16,
            "verse": 65,
            "text": "Ne Nyasaye yeshinjia amatsi okhurula mwikulu, ni khuko nalamusia liloba, nilimalilenje okhufwa, toto mu ako khulimwo nende ameeko khubandu bawulilanga"
        },
        {
            "chapter": 16,
            "verse": 66,
            "text": "Netoto mutsisolo khulimwo nende ameeko amakhongo, okhubeela enywe. Khubanywesinjia khubilia bili mutsinda tsiabu hakari wamafwi nende amatsayi karulangao amabeele amalafu amalayi khubakanywetsanga"
        },
        {
            "chapter": 16,
            "verse": 67,
            "text": "Ne khubiamo bietsitende nende tsizabibu, mukasinjiamwo amalwa nende omukabo omulayi, toto mu ako khulimwo nende ameeko khubandu bekhonyelanga obwongo"
        },
        {
            "chapter": 16,
            "verse": 68,
            "text": "Ne Nyasaye wuwo nafimbulila inzushi mbu: “ wikasilie tsinzu mubikulu, nende khumisala nende mutsinzu tsilia etsiabombakhanga.’’"
        },
        {
            "chapter": 16,
            "verse": 69,
            "text": "Mana “olie buli khushiamo, ne obure khutsinjila tsa Nyasaye wuwo etsiakholwa tsinyangu. Shilarula mutsinda tsiabu eshinywebwa shiobukondo bukabukhane, mukari washio khulimwo nende obuwonia khubandu.” Toto mukano khulimwo nende ameeko khubandu baparanga"
        },
        {
            "chapter": 16,
            "verse": 70,
            "text": "Nyasaye niye wabaloonga mana khandi yakhabafwisie, ne mwinywe balimwo bayindilanga bahebwa obulamu oburambi boola khulubaka olubi, okorwa buli eshindu, ne nabelenje omumanyi muno. Toto Nyasaye niye Omumanyi Omunyali muno"
        },
        {
            "chapter": 16,
            "verse": 71,
            "text": "Ne Nyasaye yaninia abandi mwinywe okhushila abandi khumikabo. Ne balia baninibwa shibakalusinjia omukabo kwabu khubalia abemikhono chiabu emilunji chiatila, kho babe halala khumikabo echo. Koo, tsimbabaasi tsia Nyasaye nitso tsiabakhayanga"
        },
        {
            "chapter": 16,
            "verse": 72,
            "text": "Ne Nyasaye niye wabalonjela abakhasi okhurulana ninanyu, ne nabanyalila okhunyoola okhurula khubakhasi abo abana nende abetsukhulu, mana nabakabila ebindu ebilayi. Kho mana basuubilanga akalali katoto ne bakhayanga tsimbabaasi tsia Nyasaye"
        },
        {
            "chapter": 16,
            "verse": 73,
            "text": "Ne balekhanga Nyasaye nibalaama abalakhabahelesia omukabo kwosikwosi tawe, okhurula mwikulu nohomba khushialo ne babula obunyali bwa shiosi shiosi tawe"
        },
        {
            "chapter": 16,
            "verse": 74,
            "text": "Mulachelasia Nyasaye tawe. Toto Nyasaye yamanya nanyu shimumanyile tawe"
        },
        {
            "chapter": 16,
            "verse": 75,
            "text": "Nyasaye abachelasilia Abasatsa babili, mulala khubo ni omusumba omurumwa owuli hasi womwami wuwe, owulanyala shiosi shiosi tawe; nende ulia owakhwakaba omukabo kurula khwifwe, mana naye arusinjia khumukabo oko mubwifisi nende mubwang’ang’u, koo bakhaba nashilala? Ifuma yoosi ni ya Nyasaye halali abanji mubo shibamanyile tawe"
        },
        {
            "chapter": 16,
            "verse": 76,
            "text": "Ne Nyasaye abachelasilia Abandu babili, mulala wabu ni omutimbe shanyala shiosishiosi tawe, naye ni omusiko khumwami wuwe, wosi wosi omulinjisia sharera obulayi bwosibwosi tawe, Koo uno yakhaba nashilala nende ulia ulomesinjia obulunjifu, naye nali khunjila ingolofu"
        },
        {
            "chapter": 16,
            "verse": 77,
            "text": "Ne kalikhu Nyasaye butswa, akalalolekha komwikulu nende kokhushialo, ni likhuwa lieyindukho lili butswa shinga okhumotia motia tsimoni, nohomba ni ahambi muno. Toto Nyasaye ni Omunyali wabuli eshindu"
        },
        {
            "chapter": 16,
            "verse": 78,
            "text": "Nyasaye yabarusia mutsinda tsiabanyinenywe nimulamanyile shiosi shiosi tawe. Ne nabahelesia tsimbulililo nende tsindolelo nende emioyo kho munyoole okhupa orio"
        },
        {
            "chapter": 16,
            "verse": 79,
            "text": "Koo! shibalolangakhwo amayoni shinga kehotselesinjia hekulu weshialo? Abulawo ukatilanga halali Nyasaye. Toto mu ako khulimwo nende ameeko khubandu basuubilanga"
        },
        {
            "chapter": 16,
            "verse": 80,
            "text": "Ne Nyasaye yabanyalila tsinzu tsienyu okhuba eshimenyo. Ne nabanyalila (okhukasia) tsinzu khumaselo ketsisolo, akamunyoolanga mbu ni amangu khubise bioluchendo lwenyu, nende ebise biokhuwulukha khwenyu.. nende khubukoya bwatsio nende amabaa katsio nende liswi liatsio, ebiamukasilinjia ebindu biokhwikhonyela khubise ebirambi"
        },
        {
            "chapter": 16,
            "verse": 81,
            "text": "Ne Nyasaye khubindu biayabalonjela yabakholela eshinikha, nenabakasilia eshimenyo khutsingulu, nenabakholela tsingubo tsibekalilanga oluya, nende tsingubo tsiebichuma etsibashinganga mubulwani 16. bwenyu.\tEndio\tnilwa\tabetsusilinjia tsimbabaasi tsitsie kho munyoole okhulonda"
        },
        {
            "chapter": 16,
            "verse": 82,
            "text": "Ne nibaloba, akoko ni okhusiasa oburume habulafu"
        },
        {
            "chapter": 16,
            "verse": 83,
            "text": "Bamanya tsimbabaasi tsia Nyasaye mana batsikhayanga , ne obunji mubo ni abakhayi"
        },
        {
            "chapter": 16,
            "verse": 84,
            "text": "Ne inyanga yakhulibuusia buli mumukanda omuloli, ne abakhayi shibalichamilwa nohomba shibalisaba eshileshelo tawe"
        },
        {
            "chapter": 16,
            "verse": 85,
            "text": "Ne balia abakhola tsimbi olwabalilola eshinyasio , shibalitutuyilibwa eshinyasio esho tawe, nohomba shibalihelesibwa ebise bindi tawe"
        },
        {
            "chapter": 16,
            "verse": 86,
            "text": "Ne balia batsokasia Nyasaye olwabalilola balia batsokasibwa nende Nyasaye , baliboola mbu: “ Nyasaye wefu bano nibo abakhwasanjinjia ninawe, abakhwalamanga habundu wuwo” ne balibasukunila likhuwa nibaboolelwa mbu: “ toto enywe muli ababeeyi”"
        },
        {
            "chapter": 16,
            "verse": 87,
            "text": "Ne inyanga eyo baliwulila buli liosiliosi imbeli wa Nyasaye, ne akabachikhanga kalibakora"
        },
        {
            "chapter": 16,
            "verse": 88,
            "text": "Balia bakhaya mana nibekalila khunjila ya Nyasaye, khulibametela eshinyasio hekulu weshinyasio shingala abeene bakholanga amabii"
        },
        {
            "chapter": 16,
            "verse": 89,
            "text": "Ne inyanga yakhulirusia buli mumukanda omuloli mana ababoolele akarulana ninabo, ne wesi khukhurere obe omuloli khubo. Ne khwakhwishilia eshitabu shino eshiboolanga buli eshindu, nashio ni obulunjifu nende tsimbabaasi, nende obusangali khubalia abehotselesinjia (khu Nyasaye)"
        },
        {
            "chapter": 16,
            "verse": 90,
            "text": "Toto Nyasaye alomesinjia okhukhola obuleeng’afu, nende okhukhola obulayi, nende okhuhelesia abeekho, ne akania eshifwolo nende okhukhola tsimbi. Abebaalilanga mwakhaba murio mwanyoola okhumanya"
        },
        {
            "chapter": 16,
            "verse": 91,
            "text": "Ne mukhole shingala mulakananga nimwikhonyele elira lia Nyasaye, ne mulafunaka indakano yenyu tawe, nimumalile okhusuubisania, ne nimumalile okhukhola Nyasaye okhuba omuloli wenyu. Toto Nyasaye amanyile kamukholanga"
        },
        {
            "chapter": 16,
            "verse": 92,
            "text": "Ne mulaba shinga Omukhasi ulia owateta olusi lulwe ebitonye ebitonye, nilumalilenje okhuba oluumu. Mukholanga ebitsubo bienyu munjila yokhukatania hakari wenyu. Khulwa okhuba mbu omukanda kwa Abandu okhuba nende amani okhushila omukanda kwa Abandu bandi. Toto Nyasaye abatemanga munjila eyo. Ne toto alibaboolela inyanga yeyindukho akamwawukhanilanga"
        },
        {
            "chapter": 16,
            "verse": 93,
            "text": "Ne Nyasaye yenyanga yakhabakholele okhuba omukanda mulala butswa. halali alekhanga owayenya okhukora akore, ne alunjisinjia owayenya. Ne toto mulirebwa khukalia koosi kamwakholanga"
        },
        {
            "chapter": 16,
            "verse": 94,
            "text": "Ne mulakhola okhwitsuba khwenyu okhuba khwokhukatania hakari wenyu tawe. Eshilenje shiletsa shiarerekha nishibeele nishimalile okhwema, mana mupile amabii kenyu khulwa okhwikalila khunjila ya Nyasaye, mwanyoola eshinyasio eshikhongo"
        },
        {
            "chapter": 16,
            "verse": 95,
            "text": "Ne mulakusia amalako ka Nyasaye khubukusi obutiti tawe. Eshili ewa Nyasaye nishio obulayi khwinywe, nikali mbu mwakhamanya"
        },
        {
            "chapter": 16,
            "verse": 96,
            "text": "Ebiamuli ninabio biliwa, ne ebili wa Nyasaye nibo bilitong’a, ne toto efwe khulihelesia balia befwila omurungo kwabu khumalayi kabu kabakholanga"
        },
        {
            "chapter": 16,
            "verse": 97,
            "text": "Yesiyesi ukhola amalayi abe umusatsa nohomba omukhasi, naye nali omusuubili, khwitsa toto okhumumenyia obulamu obulayi, ne toto khulibarunga omurungo kwabu khumalayi kabu kabakholanga"
        },
        {
            "chapter": 16,
            "verse": 98,
            "text": "Ne niwenya okhusoma Ikurani wilinde khu Nyasaye okhurulana nende omusuku shetani owatsubwa"
        },
        {
            "chapter": 16,
            "verse": 99,
            "text": "Toto ye abula amani khubalia basuubila , mana besikanga Nyasaye wabu"
        },
        {
            "chapter": 16,
            "verse": 100,
            "text": "Amani kaye kali khubalia abamwaambanga obwitsa, nende balia abatsokasinjia Nyasaye"
        },
        {
            "chapter": 16,
            "verse": 101,
            "text": "Ne nikhukalukhania eshimanyisio habundu weshimanyisio, ne Nyasaye ni umanyile muno akayeshinjia. Baboola mbu: “ ewe olisa omuchisi” halali abanji mubo shibamanyile tawe.”"
        },
        {
            "chapter": 16,
            "verse": 102,
            "text": "Boola: “roho woluyali yekha okhurula khu Nyasaye wuwo khubwatoto, khulwokhutinyisia balia basuubila, nende okhuba obulunjifu nende amakhuwa amalayi khubalia abehotselesia"
        },
        {
            "chapter": 16,
            "verse": 103,
            "text": "Ne toto khwamanya mbu balaboola mbu: “Omundu niye umwechesinjia” ululimi lwa ulia owabamanyinjia nilweshirende, niluno ni olulimi lweshiarabu lwang’alang’ala"
        },
        {
            "chapter": 16,
            "verse": 104,
            "text": "Toto balia balasuubilanga tsinyaali tsia Nyasaye, Nyasaye shabalunjisinjia tawe ne balinyoola eshinyasio eshilulu"
        },
        {
            "chapter": 16,
            "verse": 105,
            "text": "Balia abachikhanga obubeyi ni balia abalasuubilanga ebimanyisio bia Nyasaye, ne abo nibo ababeyi"
        },
        {
            "chapter": 16,
            "verse": 106,
            "text": "Ulia ukhaya Nyasaye namalilenje okhusuubila, halali ulia unichilisibwe ne omwoyo kwaye nikuli khubusilamu, ne ufungulilanga eshilifu shishie obukhayi, obusinyifu bwa Nyasaye buli khubo ne balinyoola eshinyasio eshikhongo"
        },
        {
            "chapter": 16,
            "verse": 107,
            "text": "Endio nilwokhuba mbu bo bachama obulamu bwokhushialo okhushila obulamu bwomwikulu, ne toto Nyasaye shalunjisinjia Abandu abakhayi tawe"
        },
        {
            "chapter": 16,
            "verse": 108,
            "text": "Abo nibo aba Nyasaye yara eshimanyisio khumioyo chiabu nende tsimbulililo tsiabu nende tsindolelo tsiabu, ne abo nibo abakaandala"
        },
        {
            "chapter": 16,
            "verse": 109,
            "text": "Inganakani ibulaho tawe, abo nibo balibula obukhala mwikulu"
        },
        {
            "chapter": 16,
            "verse": 110,
            "text": "Mana toto Nyasaye wuwo khubalia abawuya nibakhasandibwa , mana nibalwana mana nibesumilisia, toto Nyasaye imbeli wa ako ni Omulesheli muno Owetsimbabaasi"
        },
        {
            "chapter": 16,
            "verse": 111,
            "text": "Inyanga yabuli omundu alitsa okhwikomelela omwene, ne buli omundu alirungwa amalayi kayakholanga"
        },
        {
            "chapter": 16,
            "verse": 112,
            "text": "Nyasaye abachelasilinjia olukongo lwali nende omulembe nende obwihotselefu, omukabo kukwe kwabetselanga mubunji, okhurula buli elubeka. Halali nikukhaya tsimbabaasi tsia Nyasaye, mana Nyasaye nakufwala eshifwalo shieyinzala nende oburi khulwokhubeela kalia akabakholanga"
        },
        {
            "chapter": 16,
            "verse": 113,
            "text": "Ne Omurumwa yabetsela okhurula mubo, mana nibamuyingasia, mana eshinyasio nishiboolela nibalibo abeene bekholela obubii"
        },
        {
            "chapter": 16,
            "verse": 114,
            "text": "Ne mulie khubilia bia Nyasaye abahelesiyie, ebiamwachamilwa ebilayi, ne mukhupe orio khutsimbabaasi tsia Nyasaye, toto nimuli mbu mumulamanga"
        },
        {
            "chapter": 16,
            "verse": 115,
            "text": "Yabakania okhulia shifwile, nende amalasile, nende inyama yeyimbitsi, nende shisinzilwe nishilarumbulilwekho elira lia Nyasaye tawe, khu ulia unichililisibwa bilali okhuloba nohomba okhubura eshichelo tawe, awo toto Nyasaye ni omunji wobulesheli Owetsimbabaasi"
        },
        {
            "chapter": 16,
            "verse": 116,
            "text": "Ne mulaboola khububeyi bwetsinimi tsienyu mbu : “ shino shiafuchililwa ne shino shiakanibwa.” muletsa mwachishila Nyasaye obubeyi. Toto bachishilanga Nyasaye obubeyi shibalibura tawe"
        },
        {
            "chapter": 16,
            "verse": 117,
            "text": "omwikhoyo mutiti butwsa, nebalinyoola eshinyasio eshikhongo muno"
        },
        {
            "chapter": 16,
            "verse": 118,
            "text": "Ne Abayahudi khwabakania akakhubakaniile khale awo, ne shikhwabakholela obubii tawe, halali bo abeene nibekholela obubii"
        },
        {
            "chapter": 16,
            "verse": 119,
            "text": "Mana toto Nyasaye wuwo khubalia bakholanga obubii khubulamanya mana nibekanila nibakhakhola ako, mana nibakhola amalayi, toto Nyasaye wuwo imbeli wa ako ni Omunji wokhuleshela Omunji westimbabaasi"
        },
        {
            "chapter": 16,
            "verse": 120,
            "text": "Toto Ibrahim yali Omwimilisi, Omwihotselefu khu Nyasaye, Omutswenufu neshiyali Omutsokaasi tawe"
        },
        {
            "chapter": 16,
            "verse": 121,
            "text": "Yali omukhupi wa orio khutsimbabaasi tsia Nyasaye. Mana namwawula khunjila ingolofu"
        },
        {
            "chapter": 16,
            "verse": 122,
            "text": "Mana nikhumuhelesia mushialo amalayi, naye mwikulu aliba mubandu abalayi"
        },
        {
            "chapter": 16,
            "verse": 123,
            "text": "Mana nikhukhufimbulila mbu : “oloonde emilukha chia Ibrahim owaria Nyasaye, ne shiyali mubatsokasi tawe.”"
        },
        {
            "chapter": 16,
            "verse": 124,
            "text": "Toto jumamosi yarebwaho khubalia bakabukhanamwo khuyo, ne toto Nyasaye alibabusilia inyanga yeyindukho khukalia akabakabukhanangamwo"
        },
        {
            "chapter": 16,
            "verse": 125,
            "text": "Langa khunjila ya Nyasaye wuwo mumachesi, nende amachelo amalayi, ne olomalome nabo munjila indayi, toto Nyasaye wuwo amanyile ulia uwakora injila yiyie ne amanyile muno balia abalunjikha"
        },
        {
            "chapter": 16,
            "verse": 126,
            "text": "Ne nimurunga imoongo murunge ebihelana nende ebia mukholelwe amabii. Ne nimwifwila toto awo nobulayi khubalia abefwilanga"
        },
        {
            "chapter": 16,
            "verse": 127,
            "text": "Ne wifwile, ne okhwifwila khwukhwo khulaba halali khulwa Nyasaye butswa, ne olabeelela shichila bo tawe, ne olaba mubunyakhani shichila kabatutanga tawe"
        },
        {
            "chapter": 16,
            "verse": 128,
            "text": "Toto Nyasaye ali halala nende balia bamuria, nende balia abakholanga amalayi"
        }
    ]
}
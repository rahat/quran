{
    "chapter": [
        {
            "chapter": 56,
            "verse": 1,
            "text": "Olwe eshikhole shilikholekha (olweyindukho iliula)"
        },
        {
            "chapter": 56,
            "verse": 2,
            "text": "Abulaho uliyingasia okhwikholekha khwashio"
        },
        {
            "chapter": 56,
            "verse": 3,
            "text": "Shishinjia shinininjia"
        },
        {
            "chapter": 56,
            "verse": 4,
            "text": "Olwe eshialo shilirenjibwa obutinyu"
        },
        {
            "chapter": 56,
            "verse": 5,
            "text": "Ne olwetsingulu tsilisiebwa busiebwa"
        },
        {
            "chapter": 56,
            "verse": 6,
            "text": "Tsiabashinga olufu lutumukha"
        },
        {
            "chapter": 56,
            "verse": 7,
            "text": "Nanyu muliba tsimbia tsitaru"
        },
        {
            "chapter": 56,
            "verse": 8,
            "text": "Abandu bomukhono omulunji, koo ni babu wina abo Abandu bomukhono omulunji"
        },
        {
            "chapter": 56,
            "verse": 9,
            "text": "Ne Abandu bomukhono omukaata, koo nibabu wina abo bomukhono omukaata"
        },
        {
            "chapter": 56,
            "verse": 10,
            "text": "Ne beyimbeli baliba imbeli"
        },
        {
            "chapter": 56,
            "verse": 11,
            "text": "Abo nibo balibukanilwa"
        },
        {
            "chapter": 56,
            "verse": 12,
            "text": "Mumikunda chiomwikulu chobwokholo"
        },
        {
            "chapter": 56,
            "verse": 13,
            "text": "Omukabo omukhongo khubaali imbeli"
        },
        {
            "chapter": 56,
            "verse": 14,
            "text": "Nende mutiti khubeyinyuma"
        },
        {
            "chapter": 56,
            "verse": 15,
            "text": "Baliba khubifumbi biaronwa"
        },
        {
            "chapter": 56,
            "verse": 16,
            "text": "Baliyiekhakhwo nibalolana"
        },
        {
            "chapter": 56,
            "verse": 17,
            "text": "Balikhalabanilwa\tnende\tAbasiani bolusoolili lulawa tawe"
        },
        {
            "chapter": 56,
            "verse": 18,
            "text": "Nibachinjile bikombe nende tsibinika nende tsigilasi, tsilimwo ebinywebwa okhurula musebele ingwalafu"
        },
        {
            "chapter": 56,
            "verse": 19,
            "text": "Shibilibatsunia\tomurwe\tnohomba shibilibamesia tawe"
        },
        {
            "chapter": 56,
            "verse": 20,
            "text": "Nende ebiamo biabayanza"
        },
        {
            "chapter": 56,
            "verse": 21,
            "text": "Nende\tinyama\tyeliyoni\tshingala bekombanga"
        },
        {
            "chapter": 56,
            "verse": 22,
            "text": "Nende Abakhana bomwikulu"
        },
        {
            "chapter": 56,
            "verse": 23,
            "text": "Bali shinga ebisole bialiindwa"
        },
        {
            "chapter": 56,
            "verse": 24,
            "text": "Omurungo khukabakholanga"
        },
        {
            "chapter": 56,
            "verse": 25,
            "text": "Shibaliwulilamwo keshifwabi nohomba ketsimbi tawe"
        },
        {
            "chapter": 56,
            "verse": 26,
            "text": "Halali amakhuwa komulembe konyene"
        },
        {
            "chapter": 56,
            "verse": 27,
            "text": "Ne Abandu bomukhono musatsa , nishina shilinyoola Abandu bomukhono musatsa"
        },
        {
            "chapter": 56,
            "verse": 28,
            "text": "Baliba khumisaala chibulaho amawa"
        },
        {
            "chapter": 56,
            "verse": 29,
            "text": "Nende ebikoko biloondane"
        },
        {
            "chapter": 56,
            "verse": 30,
            "text": "Nende eshinikha eshikhongo"
        },
        {
            "chapter": 56,
            "verse": 31,
            "text": "Nende amaatsi kakhulukusia"
        },
        {
            "chapter": 56,
            "verse": 32,
            "text": "Nende ebiamo ebinji"
        },
        {
            "chapter": 56,
            "verse": 33,
            "text": "Shibiwetsanga nohomba shibikalilungwa tawe"
        },
        {
            "chapter": 56,
            "verse": 34,
            "text": "Nende obulili bwachingulwa"
        },
        {
            "chapter": 56,
            "verse": 35,
            "text": "Toto efwe khulibaloonga\tabakhana bomwikulu (hurul ain) obuyia"
        },
        {
            "chapter": 56,
            "verse": 36,
            "text": "Mana khulibakhola abashisila"
        },
        {
            "chapter": 56,
            "verse": 37,
            "text": "Bachamana nende Abasatsa babu abayelana ninabo"
        },
        {
            "chapter": 56,
            "verse": 38,
            "text": "Khulwa Abandu bomukhono musatsa"
        },
        {
            "chapter": 56,
            "verse": 39,
            "text": "Omukabo omukhongo khubaali imbeli"
        },
        {
            "chapter": 56,
            "verse": 40,
            "text": "Ne omukabo omukhongo khubaali inyuma"
        },
        {
            "chapter": 56,
            "verse": 41,
            "text": "Abandu bomukhono mukhasi , koo ni shina shilinyoola Abandu bomukhono mukhasi"
        },
        {
            "chapter": 56,
            "verse": 42,
            "text": "Baliba mumuyeka kwomulilo nende amatsi kayia pia"
        },
        {
            "chapter": 56,
            "verse": 43,
            "text": "Nende eshinikha shiomwosi omumali ti"
        },
        {
            "chapter": 56,
            "verse": 44,
            "text": "Shishili shiokhunyoolamwo\tobunyifu nohombo obwihotselefu tawe"
        },
        {
            "chapter": 56,
            "verse": 45,
            "text": "Toto abo bali khale awo bamenyanga shinga benya"
        },
        {
            "chapter": 56,
            "verse": 46,
            "text": "Ne\tbaali\tnibakhaila\tkhubionoono ebikhongo"
        },
        {
            "chapter": 56,
            "verse": 47,
            "text": "Ne baboolanga mbu nikhumala khwafwa mana nikhuba liloba nende ebikumba, mbu toto efwe khulilamusibwa"
        },
        {
            "chapter": 56,
            "verse": 48,
            "text": "Nohomba bapapa befu bakhale"
        },
        {
            "chapter": 56,
            "verse": 49,
            "text": "Boola mbu: “balia abeyimbeli nende inyuma”"
        },
        {
            "chapter": 56,
            "verse": 50,
            "text": "“Toto balilamusibwa khubise bieyinyanga yarechekhwa.”"
        },
        {
            "chapter": 56,
            "verse": 51,
            "text": "Mana toto enywe abakori abakhayi"
        },
        {
            "chapter": 56,
            "verse": 52,
            "text": "Mulilia toto omusala kwa zaqoom"
        },
        {
            "chapter": 56,
            "verse": 53,
            "text": "Mulikwitsusia mutsinda tsienyu"
        },
        {
            "chapter": 56,
            "verse": 54,
            "text": "Ne mana mulinywa amaatsi kayile pia"
        },
        {
            "chapter": 56,
            "verse": 55,
            "text": "Nemulikanywa shinga ingamia inywetsanga nili nende obuloo"
        },
        {
            "chapter": 56,
            "verse": 56,
            "text": "Ino niyo isambo yabu inyanga yomurungo"
        },
        {
            "chapter": 56,
            "verse": 57,
            "text": "Efwe khwabaloonga enywe shichilanga shina nimulasuubila"
        },
        {
            "chapter": 56,
            "verse": 58,
            "text": "Koo mulolangakhwo amatsi kolwibulo kamwitikhanga"
        },
        {
            "chapter": 56,
            "verse": 59,
            "text": "Koo\tnenywe\tmukaloonganga nohomba nefwe abaloonji"
        },
        {
            "chapter": 56,
            "verse": 60,
            "text": "Efwe khwabarecheshela lifwa nafu shikhushilungwa tawe"
        },
        {
            "chapter": 56,
            "verse": 61,
            "text": "Okhukalukhania abaandi balali enywe ne khubalonje enywe ebindi biamulamanyile tawe"
        },
        {
            "chapter": 56,
            "verse": 62,
            "text": "Netoto mwamala okhumanya okhulongwa khwa ambeli, neshina shichilanga nimuletsulilaanga"
        },
        {
            "chapter": 56,
            "verse": 63,
            "text": "Ne\tmulolangakhwo\temimela chiamuraakanga"
        },
        {
            "chapter": 56,
            "verse": 64,
            "text": "Nenywe muchimesinjia nohomba nefwe khuchimesinjia"
        },
        {
            "chapter": 56,
            "verse": 65,
            "text": "Ne nikhwenya nikhuchikhola chiakhaya okhurakhwo shiosi shiosi, mwatong’a nimung’ang’alile"
        },
        {
            "chapter": 56,
            "verse": 66,
            "text": "Nimuboola mbu toto efwe khusishile"
        },
        {
            "chapter": 56,
            "verse": 67,
            "text": "Halali efwe khwimilwe"
        },
        {
            "chapter": 56,
            "verse": 68,
            "text": "Koo\tmulolangakhwo\tamaatsi kamunywetsanga"
        },
        {
            "chapter": 56,
            "verse": 69,
            "text": "Ni enywe mukeshinjia okhurula mumaleesi nohomba nefwe bakeshiinjia"
        },
        {
            "chapter": 56,
            "verse": 70,
            "text": "Nikhwenya nikhukakhola keyichumvi , ne shina shichilanga nimuloopa orio"
        },
        {
            "chapter": 56,
            "verse": 71,
            "text": "Mulolangakhwo omulilo kwamwashinjia"
        },
        {
            "chapter": 56,
            "verse": 72,
            "text": "Nenywe mwaloonga omusaala kwakwo nohomba nefwe baloonga"
        },
        {
            "chapter": 56,
            "verse": 73,
            "text": "Efwe khwakukhola okhuba eshitsulisio nende kwokhukhoonya balia bali mushitsimi"
        },
        {
            "chapter": 56,
            "verse": 74,
            "text": "Ne witsoomie elira lia Nyasaye wuwo omukhongo"
        },
        {
            "chapter": 56,
            "verse": 75,
            "text": "Netoto nditsuba khubise bietsing’ining’ini tsikwitsanga"
        },
        {
            "chapter": 56,
            "verse": 76,
            "text": "Ne toto shino neshitsubo eshikhongo, mumanyangakhwo toto"
        },
        {
            "chapter": 56,
            "verse": 77,
            "text": "Toto eyo ni Ikurani yoluyali"
        },
        {
            "chapter": 56,
            "verse": 78,
            "text": "Mushitabu shialindwa"
        },
        {
            "chapter": 56,
            "verse": 79,
            "text": "Shashitilangakhwo halali ulia Omutswenufu"
        },
        {
            "chapter": 56,
            "verse": 80,
            "text": "Sheshibwa okhurula khu Nyasaye Omulesi webiloonje bioosi"
        },
        {
            "chapter": 56,
            "verse": 81,
            "text": "Ne kano namakhuwa kamulekanga"
        },
        {
            "chapter": 56,
            "verse": 82,
            "text": "Amwakhopele orio khumukabo kwenyu (kwa abahele) nanyu mwikhola mbu muyingana"
        },
        {
            "chapter": 56,
            "verse": 83,
            "text": "Kaliba karie olwa omwoyo kuliuula khulukamukamu? (Mwiporokotio)"
        },
        {
            "chapter": 56,
            "verse": 84,
            "text": "Ne enywe ebise ebo muhenganga"
        },
        {
            "chapter": 56,
            "verse": 85,
            "text": "Ne efwe khuli ahambi muno ninanyu , nanyu shimukhulolanga tawe"
        },
        {
            "chapter": 56,
            "verse": 86,
            "text": "Ne enywe mukhaya okhuba mubunyali bwanje"
        },
        {
            "chapter": 56,
            "verse": 87,
            "text": "mbu shina nimulakalusia omwoyo oko nikali mbu muboolanga obwatoto"
        },
        {
            "chapter": 56,
            "verse": 88,
            "text": "Ne naliba mubalibukanilwa"
        },
        {
            "chapter": 56,
            "verse": 89,
            "text": "Kuliba omwikhoyo nende eshing’ari nende emikunda chobwokholo"
        },
        {
            "chapter": 56,
            "verse": 90,
            "text": "Ne naliba mubandu bomukhono omusatsa"
        },
        {
            "chapter": 56,
            "verse": 91,
            "text": "Ni omulembe khwiwe owuli Mubandu bomukhono musatsa"
        },
        {
            "chapter": 56,
            "verse": 92,
            "text": "Ne naliba Mubuyingani Abakori"
        },
        {
            "chapter": 56,
            "verse": 93,
            "text": "Isambo yiyie niya amaatsi kayile pia"
        },
        {
            "chapter": 56,
            "verse": 94,
            "text": "Nende okhwinjisibwa mumulilo"
        },
        {
            "chapter": 56,
            "verse": 95,
            "text": "Toto buno nibo obwatoto bwokhwisikwa"
        },
        {
            "chapter": 56,
            "verse": 96,
            "text": "Kho witsoomie elira lia Nyasaye wuwo Omulesi Omukali muno"
        }
    ]
}
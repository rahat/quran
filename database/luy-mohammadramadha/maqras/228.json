{
    "maqras": [
        {
            "chapter": 70,
            "verse": 19,
            "text": "Toto Omundu yaloongwa angalukhani"
        },
        {
            "chapter": 70,
            "verse": 20,
            "text": "Nanyoolwa na masila yetswulikania"
        },
        {
            "chapter": 70,
            "verse": 21,
            "text": "Ne nanyoola amalayi yemana"
        },
        {
            "chapter": 70,
            "verse": 22,
            "text": "Okhuiniakhwo abalaamanga"
        },
        {
            "chapter": 70,
            "verse": 23,
            "text": "Balia bakholelanga eshinani amalaamo kabu obulachweya (iswala)"
        },
        {
            "chapter": 70,
            "verse": 24,
            "text": "Nende balia bomumwandu kwabu kulimwo omukabo omulobole"
        },
        {
            "chapter": 70,
            "verse": 25,
            "text": "Khu usaba nende khu uritsanga okhusaba"
        },
        {
            "chapter": 70,
            "verse": 26,
            "text": "Nende balia basuubilanga inyanga yomurungo"
        },
        {
            "chapter": 70,
            "verse": 27,
            "text": "Nende balia baritsanga eshinyasio shia Nyasaye wabu"
        },
        {
            "chapter": 70,
            "verse": 28,
            "text": "Toto eshinyasio shia Nyasaye wabu omulesi sishili shawakhasuubila okhuhonokokhamwo tawe"
        },
        {
            "chapter": 70,
            "verse": 29,
            "text": "Nende balia abalindanga ebiekenyi biabu"
        },
        {
            "chapter": 70,
            "verse": 30,
            "text": "Okhuyiniakhwo khubateshi (abakhasi ) baabu, nohomba balia babaruka bali mumikhono chiabu emisatsa, toto abo shibafunanibwa tawe"
        },
        {
            "chapter": 70,
            "verse": 31,
            "text": "Ne balia abokhwenya kalali kano tawe, abo nibo baruma eshichelo"
        },
        {
            "chapter": 70,
            "verse": 32,
            "text": "Nende balia balindanga obulayi obwisikwa nende indakano yabu"
        },
        {
            "chapter": 70,
            "verse": 33,
            "text": "Nende balia bemanga shilunji khubuloli bwabu"
        },
        {
            "chapter": 70,
            "verse": 34,
            "text": "Nende balia balindanga iswala yabu"
        },
        {
            "chapter": 70,
            "verse": 35,
            "text": "Abo nibo balinjisibwa mwikulu"
        },
        {
            "chapter": 70,
            "verse": 36,
            "text": "Balibarie abakhayi, abakhwitsilanga mubunji nibakhunga’nga’lilakhwo butswa"
        },
        {
            "chapter": 70,
            "verse": 37,
            "text": "Emikanda nemikanda, na mukhono musatsa nende namukhono mukhasi"
        },
        {
            "chapter": 70,
            "verse": 38,
            "text": "Koo buli yesiyesi aparanga mbu alinjila mwikulu liobwokholo"
        },
        {
            "chapter": 70,
            "verse": 39,
            "text": "Shikalikario\ttawe,\tkhwabalonga okhurulana nende khushiabamanyile"
        },
        {
            "chapter": 70,
            "verse": 40,
            "text": "Nditsuba khu Nyasaye, Omulesi – webukwe nende mumbo- toto efwe khulinobunyali"
        },
        {
            "chapter": 70,
            "verse": 41,
            "text": "Bwokhukalukhasia abalayi bashilakhwo abo nafu shikhwakhashilwa tawe"
        },
        {
            "chapter": 70,
            "verse": 42,
            "text": "Khobaleshe, mubukalakala nende emibayo chiabu, okhula lwabalinyoolana nende inyanga yabalakwa"
        },
        {
            "chapter": 70,
            "verse": 43,
            "text": "Inyanga yabakharule mubilindwa mulwangu shinga belushilanga okhuula khushimanyisio"
        },
        {
            "chapter": 70,
            "verse": 44,
            "text": "Obweni bwabu bulihenga hasi, tsisoni tsilibafumbeela, eyo niyo inyanga yabalakungwa"
        },
        {
            "chapter": 71,
            "verse": 1,
            "text": "Toto efwe khwaruma Nuh khubandu bebe mbu: “wikanyilisilie abandubo, eshinyasio eshilulu nishishili okhuboolela.”"
        },
        {
            "chapter": 71,
            "verse": 2,
            "text": "Naboola mbu: “ Enywe Abandu baanje! esie endi Omwikanyilisi wenyu wahabulafu.”"
        },
        {
            "chapter": 71,
            "verse": 3,
            "text": "Mulaame Nyasaye, ne Mumurie, ne muloonde amalako keke"
        },
        {
            "chapter": 71,
            "verse": 4,
            "text": "Alabaleshela tsimbi tsienyu, ne alabameta tsinyanga okhula indukho yenyu. Toto indukho ya Nyasaye niyuula yibetsanga yulile. Abaane nimwakhamanyilekhwo"
        },
        {
            "chapter": 71,
            "verse": 5,
            "text": "Naboola mbu : “ Nyasaye wanje, esie anaanjile Abandu banje eshilo nende eshitere"
        },
        {
            "chapter": 71,
            "verse": 6,
            "text": "Habula omulaango kwanje shikwabamatela shiosi shiosi tawe halali okhwilukha"
        },
        {
            "chapter": 71,
            "verse": 7,
            "text": "Ne toto buli olwebalanjile mbu khonyoole okhubaleshela, baara tsinzala tsiabu mumarwi kabu , nibefunikha tsingubo tsiabu nibekhulumamia nibooma emirwe obutinyu muno"
        },
        {
            "chapter": 71,
            "verse": 8,
            "text": "Mana khandi toto nebalanga mubwang’aang’u"
        },
        {
            "chapter": 71,
            "verse": 9,
            "text": "Mana khandi nebakhuumila obutinyu, mana khandi nebalaanga mubwifisi"
        },
        {
            "chapter": 71,
            "verse": 10,
            "text": "Nebaboolela mbu: “ sabe eshileshelo Nyasaye wenyu, toto ye ni Omunji wokhuleshela.”"
        },
        {
            "chapter": 71,
            "verse": 11,
            "text": "Alabarerera ifula ikwe nilondokhana"
        },
        {
            "chapter": 71,
            "verse": 12,
            "text": "Ne alabahelesia Omwandu nende Abana, ne alabahelesia emikunda nende emialo"
        },
        {
            "chapter": 71,
            "verse": 13,
            "text": "Muli murie amulahetsanga Nyasaye eshiriibwa"
        },
        {
            "chapter": 71,
            "verse": 14,
            "text": "Ne toto yabaloonga likhabi khwikhabi"
        },
        {
            "chapter": 71,
            "verse": 15,
            "text": "Shimulolanga shingala Nyasaye yalonga amakulu saba nikalondokhaane"
        },
        {
            "chapter": 71,
            "verse": 16,
            "text": "Nakhola omwesi okhubamwo obulafu ne nakhola eliuba okhuba itaa"
        },
        {
            "chapter": 71,
            "verse": 17,
            "text": "Ne Nyasaye yabamesia khwiloba shinga emimela"
        },
        {
            "chapter": 71,
            "verse": 18,
            "text": "Khandi alibakalusiamwo, nekhandi alibarusiamwo mwesi burusia"
        },
        {
            "chapter": 71,
            "verse": 19,
            "text": "Ne Nyasaye wabakholela eshialo okhuba shinga omukeka"
        },
        {
            "chapter": 71,
            "verse": 20,
            "text": "Khomunyoole okhucheendamwo khutsinjila tsimbambalifu"
        },
        {
            "chapter": 71,
            "verse": 21,
            "text": "Nuhu naboola mbu: “ Nyasaye wanje Omulesi, toto bo baakhayile, nibaloonda khu ulia owulabametelwakhwo shiosi shiosi khumwandu kukwe nende omwana wuwe halali okhusikha"
        },
        {
            "chapter": 71,
            "verse": 22,
            "text": "Ne nibakhola ebifwanga ebikhongo"
        },
        {
            "chapter": 71,
            "verse": 23,
            "text": "Ne nibaboola mbu: “olalekhakhwo Abanyasaye benyu tawe, nohomba olalekhakhwo\tWada\tnohomba Suwa,nohomba Yaghutsa nohomba Nasra"
        },
        {
            "chapter": 71,
            "verse": 24,
            "text": "Netoto bo bamala okhukosia abaanji, ne olabameta balia abonooni halali obukori"
        },
        {
            "chapter": 71,
            "verse": 25,
            "text": "Okhurulana nende tsimbi tsiabu berwa namatsi, mana nibenjisibwa mumulilo, neshibanyoola ubahabina owulali Nyasaye tawe"
        },
        {
            "chapter": 71,
            "verse": 26,
            "text": "Ne Nuhu naboola mbu: “ Nyasaye wanje Omulesi, olalekhakhwo khushialo abamenyakhwo yesiyesi mubakhayi tawe"
        },
        {
            "chapter": 71,
            "verse": 27,
            "text": "Toto Ewe nobalekhakhwo , balakosia Abasumba bobo, neshibalebula halali abonooni abakhayi"
        },
        {
            "chapter": 71,
            "verse": 28,
            "text": "Nyasaye wanje Omulesi! undeshele esie nende Abebusi banje, nende ulia wenjila munzu yanje Omusuubili, nende abo boosi abasubila abasatsa nende abakhasi. ne olameta abonooni shiosi shiosi tawe halali obukori"
        }
    ]
}
{
    "maqras": [
        {
            "chapter": 53,
            "verse": 26,
            "text": "Ne ni Abamalaika benga bali mwikulu, abokhusabila khwabu shikhulikhoonya yesi yesi tawe, halali khuwa Nyasaye achamile namufuchilila"
        },
        {
            "chapter": 53,
            "verse": 27,
            "text": "Toto biala balasuubilanga mwikulu tawe balanganga Abamalaika amera keshikhasi"
        },
        {
            "chapter": 53,
            "verse": 28,
            "text": "Ne babula shiabamanyile khu ako, balondanga butswa amaparo, ne toto okhuparirisia shikhukhoonyanga shiosi shiosi khubwatoto tawe"
        },
        {
            "chapter": 53,
            "verse": 29,
            "text": "Lekhana nende ulia uhelesia omukongo ametsulisio kefu, ne shiyenya shosi shosi halali obulamu bwokhushialo"
        },
        {
            "chapter": 53,
            "verse": 30,
            "text": "Awo naboolela khubumanyi, toto Nyasaye wuwo niye umanyile muno ulia wakora khunjila ye, naye amanyile muno ulia walunjikha"
        },
        {
            "chapter": 53,
            "verse": 31,
            "text": "Ne nibia Nyasaye biosi bili mwikulu nende mushialo, kho abarunge betsimbi khukabakholanga ne abakhola amalayi abarunge obulayi"
        },
        {
            "chapter": 53,
            "verse": 32,
            "text": "Balia beikalilanga okhukhola ebionono ebikhongo nende akeshifwabi, halali orwonono orutiti titi, Toto Nyasaye wuwo obulesheli bwe nobuunji, Ye abamanyile muno, olwa yabaloonga okhurula khuliloba , nende ngamwali mutsinda tsia banyinenywe, kho muleelole tawe, Ye amanyile muno owamuria"
        },
        {
            "chapter": 53,
            "verse": 33,
            "text": "Koo! Walolakhwo ulia ufutariranga"
        },
        {
            "chapter": 53,
            "verse": 34,
            "text": "Nayinia shitutu mana niyemana"
        },
        {
            "chapter": 53,
            "verse": 35,
            "text": "koo akhali nende obumanyi khu kefisile, mana alolanga"
        },
        {
            "chapter": 53,
            "verse": 36,
            "text": "Nohomba shiyabolelwakhwo khukali mubitabu bia Musa"
        },
        {
            "chapter": 53,
            "verse": 37,
            "text": "Nende Ibrahim wosia indache"
        },
        {
            "chapter": 53,
            "verse": 38,
            "text": "Mbu Omundu shalichinga tsimbi tsiowashie tawe"
        },
        {
            "chapter": 53,
            "verse": 39,
            "text": "Ne Omundu shalinyoola halali kalia kayakhola"
        },
        {
            "chapter": 53,
            "verse": 40,
            "text": "Ne toto ebikhole bibie bililolekha"
        },
        {
            "chapter": 53,
            "verse": 41,
            "text": "Mana alirungwa omurungo kukwe kwosi"
        },
        {
            "chapter": 53,
            "verse": 42,
            "text": "Ne toto khu Nyasaye wuwo niwo akaliweela"
        },
        {
            "chapter": 53,
            "verse": 43,
            "text": "Ne toto niye ureranga okhutsekha nende okhulila"
        },
        {
            "chapter": 53,
            "verse": 44,
            "text": "Naye toto niye owufwisinjia nende ulamusinjia"
        },
        {
            "chapter": 53,
            "verse": 45,
            "text": "Ne toto ye niye waloonga eshisatsa nende eshikhasi"
        },
        {
            "chapter": 53,
            "verse": 46,
            "text": "Okhurulana nende imwo yolwibulo nimitswa"
        },
        {
            "chapter": 53,
            "verse": 47,
            "text": "Netoto mbu kali khuye okhulamusibwa khandi"
        },
        {
            "chapter": 53,
            "verse": 48,
            "text": "Naye\tniye\tuyindiasinjia\tnende uhelasinjia"
        },
        {
            "chapter": 53,
            "verse": 49,
            "text": "Naye\tniye\tNyasaye\tOmuleli wetsing’ining’ini tsia (shiira)"
        },
        {
            "chapter": 53,
            "verse": 50,
            "text": "Naye niye wasishia A’ad beimbeli"
        },
        {
            "chapter": 53,
            "verse": 51,
            "text": "Nende Tsamudi shibalekhwa tawe"
        },
        {
            "chapter": 53,
            "verse": 52,
            "text": "Nende Abandu ba Nuhu abaliho imbeli, Toto bali ababii muno ebitsimbi po"
        },
        {
            "chapter": 53,
            "verse": 53,
            "text": "Nende tsingongo tsiakalukhanibwa, niye watsikalukhania"
        },
        {
            "chapter": 53,
            "verse": 54,
            "text": "Nitsifuunikhwa nende biatsifuunikha"
        },
        {
            "chapter": 53,
            "verse": 55,
            "text": "Mana nitsimbabaasi shina tsia Nyasaye wuwo tsiokanakananga"
        },
        {
            "chapter": 53,
            "verse": 56,
            "text": "Uno ni omwikanyilisi, mubekanyilisi beyimbeli"
        },
        {
            "chapter": 53,
            "verse": 57,
            "text": "Inyanga yeyindukho ilihambi"
        },
        {
            "chapter": 53,
            "verse": 58,
            "text": "Owumao wakhaibuula owulali Nyasaye"
        },
        {
            "chapter": 53,
            "verse": 59,
            "text": "Ne\tamakhuwa\tkano nikamwisundushilanga"
        },
        {
            "chapter": 53,
            "verse": 60,
            "text": "Ne mutsekhanga ne shimulilanga tawe"
        },
        {
            "chapter": 53,
            "verse": 61,
            "text": "Nanyu muli mubukoyani"
        },
        {
            "chapter": 53,
            "verse": 62,
            "text": "Ne musujudile Nyasaye ne mumulaame"
        },
        {
            "chapter": 54,
            "verse": 1,
            "text": "Indukho ilihambi, ne omwesi kwabuukhemwo"
        },
        {
            "chapter": 54,
            "verse": 2,
            "text": "Ne nibalola eshimanyisio shiosi shiosi bashifutarira nibaboola mbu “ buno nobulosi butsilililanga”"
        },
        {
            "chapter": 54,
            "verse": 3,
            "text": "Ne baingasia ne nibaloonda okhwenya khwabu, ne buli likhuwa liemekhwa"
        },
        {
            "chapter": 54,
            "verse": 4,
            "text": "Netoto kamala okhuboolela amakhuwa kalimwo obwalaba"
        },
        {
            "chapter": 54,
            "verse": 5,
            "text": "Amachesi kafung’anile, halali amekanyilisio shikakhoonya eshindu khubo tawe"
        },
        {
            "chapter": 54,
            "verse": 6,
            "text": "Mana lekhana ninabo. Inyanga yalilaanga omulaanji okhutsiila likhuwa lio mwoyo kwakhaya"
        },
        {
            "chapter": 54,
            "verse": 7,
            "text": "Tsimoni tsiabwe tsilihenga hasi, Balirula mubilindwa opara mbu nitsisiche tsisaalanibwe"
        },
        {
            "chapter": 54,
            "verse": 8,
            "text": "Nibelushila Omulaanji, ne Abakhayi baliboola mbu: “Inyanga ino ni indinyu.”"
        }
    ]
}
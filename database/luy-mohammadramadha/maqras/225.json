{
    "maqras": [
        {
            "chapter": 67,
            "verse": 1,
            "text": "Niwoluyali ulia wobwaami bwoosi buli mumukhono kukwe naye ni Omunyali wabuli eshindu"
        },
        {
            "chapter": 67,
            "verse": 2,
            "text": "Owaloonga lifwa nende obulamu khulwa okhubateema mbu niwina mwinywe ukhola amalayi, naye niye Owaamaani muno, Omunji wobulesheli"
        },
        {
            "chapter": 67,
            "verse": 3,
            "text": "Niye owalonga amakulu saba malondokhana. shiwakhalola khubuloonji bwo Omunji Wetsimbabaasi obwawukhani tawe. Kalusiakhwo tsimoni! olalolakhwo obuleemefu bwosibwosi"
        },
        {
            "chapter": 67,
            "verse": 4,
            "text": "Mana khandi kalusia tsimoni tsio olwakhabili, tsilakhukalushila omwene, nitsibeelele natsio nitsichoonyele"
        },
        {
            "chapter": 67,
            "verse": 5,
            "text": "Ne toto bwene khwarona likulu lieshialo elia hambi nende tsitaa, ne nikhutsikhola okhuba eshikhupo khumashetani, Nekhwabarecheshela eshinyasio shiomulilo"
        },
        {
            "chapter": 67,
            "verse": 6,
            "text": "Ne balia bakhaya okhuloonda ka Nyasaye wabu, balinyoola eshinyasio shia Jahanam , ne ni amenjililo amabii po kali karie ako"
        },
        {
            "chapter": 67,
            "verse": 7,
            "text": "Ne olwa balisukunwamwo balikuwulila nikuwoola ne nikupupuchila"
        },
        {
            "chapter": 67,
            "verse": 8,
            "text": "kukhaaba okhukhalikhamwo khulwoburuma. buli olwa Omukanda kusukunwamwo, abalindi bakwo babareeba mbu: “ Omwikanyilisi shiyabetselakhwo tawe?” wabuli eshindu"
        },
        {
            "chapter": 67,
            "verse": 9,
            "text": "Baliboola mbu: “toto bwene abekanyilisi bakhwitsila nenikhubafuukula ne nikhuboola mbu: Nyasaye shiyeshiakhwo shiosishiosi tawe, ‘‘enywe amukhali butswa mubukori obukhongo.’’"
        },
        {
            "chapter": 67,
            "verse": 10,
            "text": "Ne baliboola mbu: “khumanyanga khuwulilamanakhuloonda, shikhwakhabeele mubandu bomulilo tawe.”"
        },
        {
            "chapter": 67,
            "verse": 11,
            "text": "Ne nibalifuchilila tsimbi tsiabu, mana nibasukunwa mubandu bomumulilo"
        },
        {
            "chapter": 67,
            "verse": 12,
            "text": "Toto bwene balia baria Nyasaye wabu mukabalalola, bali nende obulesheli nende omurungo omukhongo"
        },
        {
            "chapter": 67,
            "verse": 13,
            "text": "Khole amakhuwa kenyu mubwifisi nohomba mubwang’ang’u, toto Ye amanyile muno akali mumioyo"
        },
        {
            "chapter": 67,
            "verse": 14,
            "text": "Yakhakhaywa okhumanya owaloonga, naye niye omumanyi wamakuwa kefisile, mwene amakhuwa"
        },
        {
            "chapter": 67,
            "verse": 15,
            "text": "Niye owabakholela liloba okhuba eliangu khubukhala bwenyu, khochendekhwo tsimbeka tsiosi, nemulie khumikabo chichie. Ne ewuwe niwokhulamusibwa"
        },
        {
            "chapter": 67,
            "verse": 16,
            "text": "Mparanga mbu muli nomulembe khu ulia uli hekulu mbu shanyala okhubayibisia muliloba nalio nilirenga tawe"
        },
        {
            "chapter": 67,
            "verse": 17,
            "text": "Nohomba mparanga mbu mulinomulembe khu ulia uli hekulu, ashili okhubarera omuyeka kweyimbumbuyeka kwetsimbaale?\tnemulimanya murie amekanyilisio kanje"
        },
        {
            "chapter": 67,
            "verse": 18,
            "text": "Ne toto bwene bamala okhufukula balia bali imbeli wabu, kho mana okhusinyikha khwanje khwalikhurie"
        },
        {
            "chapter": 67,
            "verse": 19,
            "text": "Nohomba shibalolangakhwo amayoni hekulu wabu shingala kabambulanga tsimbaya nende kafumbanga halala? shakatililinga tawe halali Omunji Wetsimbabaasi. Toto bwene ye ni Omuloli"
        },
        {
            "chapter": 67,
            "verse": 20,
            "text": "Ne kuli hena omukanda kwenyu oko kwabalwani kwokhubahabina owulali omuunji wetsimbabaasi? Toto bwene abakhayi shibali khusiosishiosi tawe halali mukhukatania"
        },
        {
            "chapter": 67,
            "verse": 21,
            "text": "Nohomba niwina oyo ulabahelesia omukabo, Ye niyekalila omukabo kukwe? halali abo bahandilasa khubufuru nende ishinda"
        },
        {
            "chapter": 67,
            "verse": 22,
            "text": "Koo, ulia uchendanga niyetukumula nabushila khubweni bwe, nomulunjifu muno nohomba ulia uchendanga shiluunji khunjila ingololofu"
        },
        {
            "chapter": 67,
            "verse": 23,
            "text": "Boola mbu: Ye niwabaloonga olwambeli, nabahelesia amarwi nende tsimoni, nende emioyo. Ne oriomuno yenyu ni inditi muno"
        },
        {
            "chapter": 67,
            "verse": 24,
            "text": "Boola ye niye wabasaalasia khushialo na ewuwe niwa mulikhung’asibwa"
        },
        {
            "chapter": 67,
            "verse": 25,
            "text": "Nebaboolangambu:“Niliinakamulakanga kano, nikali mbu muboolanga obwatoto?”"
        },
        {
            "chapter": 67,
            "verse": 26,
            "text": "Boola obumanyi bwe inyanga eyo buli khu Nyasaye, nasi endi butswa omwikanyilisi wahabulafu"
        },
        {
            "chapter": 67,
            "verse": 27,
            "text": "Olwa balilola kabalakwa nikakhoola, obweni bwabakhayi bulisinyikha, nebaliboolelwa mbu: “kano niko kamwafukulanga.”"
        },
        {
            "chapter": 67,
            "verse": 28,
            "text": "Boola mbu mulola murie Nyasaye niyasishia halala nende balininasi, nohomba nakhubeela tsimbabaasi, niwina ulirunga abakhayi eshinyasio eshilulu"
        },
        {
            "chapter": 67,
            "verse": 29,
            "text": "Boola mbu: “ Ye niye Omunji wetsimbabaasi khwamusuubila ne niye wakhwesika.\tnemulimanya niwina ulimubukori bulolekha"
        },
        {
            "chapter": 67,
            "verse": 30,
            "text": "Boola mbu: “ mulola murie amaatsi kenyu nikakhama niwina ulabarerera amaatsi kakhulukusinjia"
        }
    ]
}
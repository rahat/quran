{
    "chapter": [
        {
            "chapter": 26,
            "verse": 1,
            "text": "Twaa Syn Mym"
        },
        {
            "chapter": 26,
            "verse": 2,
            "text": "Tsino ni tsinyaali tsie shitabu shinoosinjia"
        },
        {
            "chapter": 26,
            "verse": 3,
            "text": "Kakhaba kario weyira omwene shichila mbu shibaba Abasuubili tawe"
        },
        {
            "chapter": 26,
            "verse": 4,
            "text": "Ne khwenyanga khwakhabeshilie okhurula hekulu amangalimwa, mana amakosi kabu kehotselesilia amangalimwa ako"
        },
        {
            "chapter": 26,
            "verse": 5,
            "text": "Ne nibuboolela obwitsulisio obuyiakha okhurula khu munji wetsimbabaasi beretsanga ehale ninabo"
        },
        {
            "chapter": 26,
            "verse": 6,
            "text": "Toto bo bamala okhuyingasia, kholaano ahambi hano balanyoola amacheni kakalia kabakholelanga emibayo"
        },
        {
            "chapter": 26,
            "verse": 7,
            "text": "Koo, shibalolangakhwo liloba, ni emimela chinga chia khwamesiamwo, chia buli imbia indayi"
        },
        {
            "chapter": 26,
            "verse": 8,
            "text": "Toto mu ako khulimwo nende ameeko, halali abanji mubo shinibokhusuubila tawe"
        },
        {
            "chapter": 26,
            "verse": 9,
            "text": "Netoto Nyasaye wuwo, niye Owamani, Owetsimbabaasi muno"
        },
        {
            "chapter": 26,
            "verse": 10,
            "text": "Ne olwa Nyasaye wuwo yalaanga Musa, namuboolela mbu; “Tsia khubandu balia abamabii”"
        },
        {
            "chapter": 26,
            "verse": 11,
            "text": "Abandu ba Firauni; (ubaboolele mbu) “Koo shimuritsanga Nyasaye tawe?”"
        },
        {
            "chapter": 26,
            "verse": 12,
            "text": "(Musa) Naboola’; mbu “Nyasaye wanje esie eritsanga baletsa okhuyingasia tawe.”"
        },
        {
            "chapter": 26,
            "verse": 13,
            "text": "Ne eshilifu shianje shilola obuliro, ne olulimi lwanje shilurumbulanga obulayi tawe, kho yilila (Oburume buno) khu Haruni"
        },
        {
            "chapter": 26,
            "verse": 14,
            "text": "Nabo bali nende likhobo khwisie, kho eritsanga mbu balanzira"
        },
        {
            "chapter": 26,
            "verse": 15,
            "text": "Naboola; “Shikalikario tawe, kho mutsie nende amangalimwa kanje, toto efwe khuli halala ninanyu khuwulilanga.”"
        },
        {
            "chapter": 26,
            "verse": 16,
            "text": "Kho mutsie khu Firauni mumuboolele mbu; “Toto efwe khuli Abarumwa ba Nyasaye webiloonje bioosi .”"
        },
        {
            "chapter": 26,
            "verse": 17,
            "text": "Mbu olekhule halala ninafu Abana ba Isarail"
        },
        {
            "chapter": 26,
            "verse": 18,
            "text": "Naboola mbu; “koo, shikhwakhulela ewefu noli omwana, ne niwikhala mwifwe emika cholubaka lulwo?”"
        },
        {
            "chapter": 26,
            "verse": 19,
            "text": "Ne nokhola eshikhole shishio shilia shawakhola ne noba mubalia abalakhupanga orio tawe"
        },
        {
            "chapter": 26,
            "verse": 20,
            "text": "(Musa) naboola mbu; “Ndakhola ako, olwandali nendi mubandu balia abakora”"
        },
        {
            "chapter": 26,
            "verse": 21,
            "text": "“Mana nebelukha olwandali nebarire, ne Nyasaye wanje yambeele laano obwami ne yakholele okhuba Mubarumwa.”"
        },
        {
            "chapter": 26,
            "verse": 22,
            "text": "Ne obo nibo obulayi bwawumborolanga obwawakholela, newara Abana ba Israil mubusandi"
        },
        {
            "chapter": 26,
            "verse": 23,
            "text": "Firauni naboola mbu; “Ne ni wina oyo Nyasaye weshialo shiosi?”"
        },
        {
            "chapter": 26,
            "verse": 24,
            "text": "(Musa) Naboola mbu; “ Nyasaye Omulesi owaloonga likulu nende eshialo nende ebili hakari wabio toto nimuli abokhukhaaba abwatoto.”"
        },
        {
            "chapter": 26,
            "verse": 25,
            "text": "(Firauni) Naboolela balia abali nibamubotokhane mumbeka wuwe mbu: “koo! Shimuwulilanga tawe?”"
        },
        {
            "chapter": 26,
            "verse": 26,
            "text": "(Musa) naboola mbu; “Nyasaye wenyu nende Nyasaye wa bapapa benyu abaranjilila.”"
        },
        {
            "chapter": 26,
            "verse": 27,
            "text": "(Firauni) Naboola mbu; “Toto bwene Omurumwa wenyu owabaruma enywe ni omulalu”"
        },
        {
            "chapter": 26,
            "verse": 28,
            "text": "(Musa) Naboola mbu; “Niye Nyasaye webukwe nende Mumbo nende ebili hakari wabio, toto enywe nimuli abamanyanga"
        },
        {
            "chapter": 26,
            "verse": 29,
            "text": "(Firauni) naboola mbu; “Niwitsa okhusuubila Nyasaye wundi ulali esie tawe toto nditsa okhukhola obe mubaboye.”"
        },
        {
            "chapter": 26,
            "verse": 30,
            "text": "Naboola; “Koo! Kata nekhurerera eshindu shili mubwang’angu?”"
        },
        {
            "chapter": 26,
            "verse": 31,
            "text": "Naboola mbu; “Nakhashirerekhwo, toto noli mubandu baboolanga obwatoto.”"
        },
        {
            "chapter": 26,
            "verse": 32,
            "text": "Mana nasukuna indambushi yiyie, mana nikalukhana inzokha ilolekha"
        },
        {
            "chapter": 26,
            "verse": 33,
            "text": "Ne narusia omukhono kukwe, mana nikuba omulafu tswe khubakuhenga"
        },
        {
            "chapter": 26,
            "verse": 34,
            "text": "(Firauni) naboola okhuboolela abakhongo balia abamubotokhana mbu, “Toto uno ni omulosi umanyile muno”"
        },
        {
            "chapter": 26,
            "verse": 35,
            "text": "“Yenya okhubarusia mushialo shienyu nende obulosi bubwe, kho muboola murie?”"
        },
        {
            "chapter": 26,
            "verse": 36,
            "text": "Nibaboola mbu; “Mwehelesie ebise ye nende omusiani wabu, ne omure mwitokho habandu abakhung’asinjia Abandu”"
        },
        {
            "chapter": 26,
            "verse": 37,
            "text": "Balakhurerera buli omulosi omukhongo umanyile muno"
        },
        {
            "chapter": 26,
            "verse": 38,
            "text": "Mana nibakhung’asia Abalosi khubise nende inyanga imanyikhane"
        },
        {
            "chapter": 26,
            "verse": 39,
            "text": "Ne Abandu nibaboolelwa mbu “Mumalile okhukhung’ana?”"
        },
        {
            "chapter": 26,
            "verse": 40,
            "text": "“Khwakhaba khurio khwaloonda kabalosi nikali mbu nibo balashila”"
        },
        {
            "chapter": 26,
            "verse": 41,
            "text": "Kho mana Abalosi shingala boola, nibaboolela Firauni mbu; Koo, khulanyoola omurungo nikaba mbu nefwe khushila?”"
        },
        {
            "chapter": 26,
            "verse": 42,
            "text": "Naboola mbu; “eeh, ne khandi mwitsa okhuba mubalia abenjisibwa.”"
        },
        {
            "chapter": 26,
            "verse": 43,
            "text": "Musa nababoolela mbu; “sukune ebiamwenya okhusukuna”"
        },
        {
            "chapter": 26,
            "verse": 44,
            "text": "Nibasukuna emikoye chiabu nende tsindabushi tsiabu, nenibaboola mbu; “khumaani ka Firauni efwesa toto nefwe khulashila”"
        },
        {
            "chapter": 26,
            "verse": 45,
            "text": "Mana Musa nasukuna indabushi yiyie, mana niimilaa bioosi biabachikhanga"
        },
        {
            "chapter": 26,
            "verse": 46,
            "text": "Awo abalosi nibakalukhana nibenama nibasujuda"
        },
        {
            "chapter": 26,
            "verse": 47,
            "text": "Nibaboola mbu; “khusuubile Nyasaye webiloonje bioosi"
        },
        {
            "chapter": 26,
            "verse": 48,
            "text": "Nyasaye wa Musa nende Haruni.”"
        },
        {
            "chapter": 26,
            "verse": 49,
            "text": "(Firauni) naboola mbu; “Mumusuubile neshili okhubasubula, toto ye niye Omukhongo wenyu owabechesia obulosi. Kho mwitsa okhulola, Nditsa toto okhuteta emikhono chienyu nende ebilenje bienyu buchikha, ne nditsa okhubabamba mwesi”"
        },
        {
            "chapter": 26,
            "verse": 50,
            "text": "Nibaboola mbu; “obubii bubulaho, toto efwe khwitsa okhukalukha khu Nyasaye wefu”"
        },
        {
            "chapter": 26,
            "verse": 51,
            "text": "“Toto efwe khusuubile mbu Nyasaye wefu alakhuleshela tsimbi tsiefu, shichila efwe khubeele bokhuranjilila okhusuubila”"
        },
        {
            "chapter": 26,
            "verse": 52,
            "text": "Ne nikhufimbulila Musa mbu: “ rula nende Abandu banje ebise bieshilo, toto enywe mwitsa okhulondwakho.”"
        },
        {
            "chapter": 26,
            "verse": 53,
            "text": "Mana Firauni naruma abakhung’asinjia Abandu mwitokho"
        },
        {
            "chapter": 26,
            "verse": 54,
            "text": "“Toto bano ni omukanda omutiti”"
        },
        {
            "chapter": 26,
            "verse": 55,
            "text": "“Nabo toto bakhusinyisinjia”"
        },
        {
            "chapter": 26,
            "verse": 56,
            "text": "“Nafu khuli abanji ne khubaritsanga”"
        },
        {
            "chapter": 26,
            "verse": 57,
            "text": "Mana nikhubarusia mumikunda nende tsisebele"
        },
        {
            "chapter": 26,
            "verse": 58,
            "text": "Nende amabishilo nende habundu andayi"
        },
        {
            "chapter": 26,
            "verse": 59,
            "text": "Ne endio, mana nikhuchelamia Abana ba Israil"
        },
        {
            "chapter": 26,
            "verse": 60,
            "text": "Mana olwa eliuba liarula nibabalondakhwo"
        },
        {
            "chapter": 26,
            "verse": 61,
            "text": "Ne olwa emikanda chibili chialolana, Abandu ba Musa nibaboola mbu; “toto efwe khutilwa”"
        },
        {
            "chapter": 26,
            "verse": 62,
            "text": "(Musa) Naboola mbu; “Shikali kario tawe, toto Nyasaye wanje ali halala ninasi, toto yetsa okhulunjisia.”"
        },
        {
            "chapter": 26,
            "verse": 63,
            "text": "Mana nikhufimbulila Musa mbu khupa indabushi yiyio khu inyanza” Mana nikabukhana, ne buli elubeka niba shinga olukulu olukhongo"
        },
        {
            "chapter": 26,
            "verse": 64,
            "text": "Mana nikhureraho Abandu bandi balia"
        },
        {
            "chapter": 26,
            "verse": 65,
            "text": "Mana nikhuhonokosia Musa nende balia abali halala ninaye boosi"
        },
        {
            "chapter": 26,
            "verse": 66,
            "text": "Mana nikhusishia abandi abo"
        },
        {
            "chapter": 26,
            "verse": 67,
            "text": "Toto mu ako khulimwo nende ameeko, halali abanji mubo shibasuubilanga tawe"
        },
        {
            "chapter": 26,
            "verse": 68,
            "text": "Netoto Nyasaye wuwo niye Owamani Owestimbabaasi"
        },
        {
            "chapter": 26,
            "verse": 69,
            "text": "Ne basomele amakhuwa ka Ibrahim"
        },
        {
            "chapter": 26,
            "verse": 70,
            "text": "Olwayaboolela papa wuwe nende Abandu bebe, mbu; “Shina shiamulaamanga?”"
        },
        {
            "chapter": 26,
            "verse": 71,
            "text": "Nibaboola mbu; “Khulaamanga ebifwanani tsinyanga tsiosi khubilamanga”"
        },
        {
            "chapter": 26,
            "verse": 72,
            "text": "Naboola mbu; “Koo, bibawulilanga olwamubilaanganga?”"
        },
        {
            "chapter": 26,
            "verse": 73,
            "text": "“Nohomba\tbibakhonyangakhwo (nimubilaama)nohomba bibawumisinjia (nimukhaya okhubilama)"
        },
        {
            "chapter": 26,
            "verse": 74,
            "text": "Nibaboola mbu; “(Shibikholanga ako tawe) halali khwanyoola bapapa befu nibakholanga bario.”"
        },
        {
            "chapter": 26,
            "verse": 75,
            "text": "Naboola; “koo Mulolanga ebia mulaamanga ebo?”"
        },
        {
            "chapter": 26,
            "verse": 76,
            "text": "“Enywe nende Abakofu benyu abaranjilila"
        },
        {
            "chapter": 26,
            "verse": 77,
            "text": "Toto abo ni Abasuku banje(abamulaamanga abo) halali Nyasaye webiloonje bioosi"
        },
        {
            "chapter": 26,
            "verse": 78,
            "text": "“Ulia owanoonga naye niye ulunjisinjia”"
        },
        {
            "chapter": 26,
            "verse": 79,
            "text": "“Ne niye ulia undisinjia nende unywesinjia”"
        },
        {
            "chapter": 26,
            "verse": 80,
            "text": "“Ne nendwala niye umboninjia”"
        },
        {
            "chapter": 26,
            "verse": 81,
            "text": "“Ne niye ulifwisia ne alilamusia”"
        },
        {
            "chapter": 26,
            "verse": 82,
            "text": "Ne niye wesuubilanga mbu alindeshela ebionono bianje inyanga yamurungo"
        },
        {
            "chapter": 26,
            "verse": 83,
            "text": "Nyasaye wanje! Mbelesia amachesi kokhubusia ne unde halala nende abakholi bamalayi"
        },
        {
            "chapter": 26,
            "verse": 84,
            "text": "“Ne\tukhole\tembe\twokhuboolwa khubulayi nende Abandu balitsa inyuma.”"
        },
        {
            "chapter": 26,
            "verse": 85,
            "text": "“Ne ukhole embe unyoola emikunda chobwokholo mwikulu”"
        },
        {
            "chapter": 26,
            "verse": 86,
            "text": "“Ne oleshele Papa wanje toto ye yali mubandu bakora.”"
        },
        {
            "chapter": 26,
            "verse": 87,
            "text": "“Ne olanzafia tsisoni tawe inyanga yabalilamusibwa”"
        },
        {
            "chapter": 26,
            "verse": 88,
            "text": "“Inyanga eyo omwandu nohomba Abana shibilikhoonya shiosi shiosi tawe”"
        },
        {
            "chapter": 26,
            "verse": 89,
            "text": "“Halali ulia wetsa khu Nyasaye nende omwoyo omulafu”"
        },
        {
            "chapter": 26,
            "verse": 90,
            "text": "Ne likulu lilisitibwa khubalia baria Nyasaye"
        },
        {
            "chapter": 26,
            "verse": 91,
            "text": "Ne Jahanam ililolosibwa khubandu ababii"
        },
        {
            "chapter": 26,
            "verse": 92,
            "text": "Ne baliboolelwa mbu; “Bali hena balia abamwalaamanga?”"
        },
        {
            "chapter": 26,
            "verse": 93,
            "text": "“Abalali\tNyasaye,\tkoo\tbanyala okhubakhonya nohomba bekhonye abeene?”"
        },
        {
            "chapter": 26,
            "verse": 94,
            "text": "Kho balisukunwa omo abo nende abakhayi bandi"
        },
        {
            "chapter": 26,
            "verse": 95,
            "text": "Nende omukanda kwa ibilisi kwosi"
        },
        {
            "chapter": 26,
            "verse": 96,
            "text": "Baliboola- nibasolanangamwo mbu"
        },
        {
            "chapter": 26,
            "verse": 97,
            "text": "“Khwitsuba Khu Nyasaye toto efwe khwali mubukori bwa habulafu”"
        },
        {
            "chapter": 26,
            "verse": 98,
            "text": "“Olwa khwabakholanga nashilala nende Nyasaye webiloonje bioosi"
        },
        {
            "chapter": 26,
            "verse": 99,
            "text": "“Ne shibakhukosia tawe halali aboononi balia”"
        },
        {
            "chapter": 26,
            "verse": 100,
            "text": "“Kholano khubula abakhusabila”"
        },
        {
            "chapter": 26,
            "verse": 101,
            "text": "“Nohomba Omwitsa Owatoto”"
        },
        {
            "chapter": 26,
            "verse": 102,
            "text": "Abayie khunyalanga okhukalukha khwakhabeele mubasuubili"
        },
        {
            "chapter": 26,
            "verse": 103,
            "text": "Toto mukano khulimwo nende ameeko, ne abanji mubo shinibokhusuubila tawe"
        },
        {
            "chapter": 26,
            "verse": 104,
            "text": "Ne toto Nyasaye wuwo niye Owamani Owetsimbabaasi muno"
        },
        {
            "chapter": 26,
            "verse": 105,
            "text": "Abandu ba Nuhu, bayingasia Abarumwa"
        },
        {
            "chapter": 26,
            "verse": 106,
            "text": "Olwa Omusiani wabu (ulangwa mbu) Nuh yababoolela mbu; “koo shimularia Nyasaye tawe”"
        },
        {
            "chapter": 26,
            "verse": 107,
            "text": "Toto esie khwinywe endi Omurumwa Omwisikwa"
        },
        {
            "chapter": 26,
            "verse": 108,
            "text": "Kho murie Nyasaye ne muwulile"
        },
        {
            "chapter": 26,
            "verse": 109,
            "text": "Ne shebasaba khukano omurungo tawe, omurungo kwanje kuli butswa khu Nyasaye Omulesi webilonje biosi"
        },
        {
            "chapter": 26,
            "verse": 110,
            "text": "Kho murie Nyasaye ne muwulile"
        },
        {
            "chapter": 26,
            "verse": 111,
            "text": "Nibaboola mbu; “Khulakhusuubila ewe ne ni abateshele nibo bakhuloonda”"
        },
        {
            "chapter": 26,
            "verse": 112,
            "text": "Nibaboola mbu; “Emanyile shina akabakholanga"
        },
        {
            "chapter": 26,
            "verse": 113,
            "text": "Ne okhubalwa khwabu khuli butswa khu Nyasaye wanje, Abayie mumanyangakhwo.”"
        },
        {
            "chapter": 26,
            "verse": 114,
            "text": "“Ne esie shinditsa okhwilukhania Abasuubili tawe”"
        },
        {
            "chapter": 26,
            "verse": 115,
            "text": "“Esie shendi shiosi shiosi tawe halali omwikanyilisi owa-habulafu"
        },
        {
            "chapter": 26,
            "verse": 116,
            "text": "Nibaboola mbu; “Nolalekhana ninaafu tawe ewe Nuh, toto olaba mubalia balaswa amachina.”"
        },
        {
            "chapter": 26,
            "verse": 117,
            "text": "Nuhu naboola mbu; “Nyasaye wanje, toto Abandu banje bayingasiye”"
        },
        {
            "chapter": 26,
            "verse": 118,
            "text": "Kho busia hakari wanje ninabo okhubusia okhulayi ne uhabine esie nende balia bali halala ninasi mubasuubili"
        },
        {
            "chapter": 26,
            "verse": 119,
            "text": "Kho mana nikhumuhabina ye nende balia bali halala ninaye musafina yitsule"
        },
        {
            "chapter": 26,
            "verse": 120,
            "text": "Mana nikhusishia balia abatong’a"
        },
        {
            "chapter": 26,
            "verse": 121,
            "text": "Toto mukano khulimwo nende ameeko halali abaanji mubo shibali bakhusuubila tawe"
        },
        {
            "chapter": 26,
            "verse": 122,
            "text": "Ne toto Nyasaye wuwo niye Owamani Owetsimbabaasi muno"
        },
        {
            "chapter": 26,
            "verse": 123,
            "text": "Babu A’di boosi bayingasia Abarumwa"
        },
        {
            "chapter": 26,
            "verse": 124,
            "text": "(Betsulisie) Olwa Omusiani wabu Hud yababoolela mbu; “koo shimulamuria tawe?’’"
        },
        {
            "chapter": 26,
            "verse": 125,
            "text": "Toto esie endi khwinywe Omurumwa Omwisikwa"
        },
        {
            "chapter": 26,
            "verse": 126,
            "text": "Kho murie Nyasaye ne muwulile"
        },
        {
            "chapter": 26,
            "verse": 127,
            "text": "Ne shebasaba khukano omurungo tawe, Omurungo kwanje kulisa khu Nyasaye Omulesi webiloonje biosi"
        },
        {
            "chapter": 26,
            "verse": 128,
            "text": "“Koo, mumbakhanga buli khwitulo, eshitsulisio shiokhukhola kalia kabulamwo oluchendo"
        },
        {
            "chapter": 26,
            "verse": 129,
            "text": "Ne mumbakhanga tsing’oba mpara mbu mulimenya tsinyanga tsiosi"
        },
        {
            "chapter": 26,
            "verse": 130,
            "text": "Ne nimusera museranga nobufuru"
        },
        {
            "chapter": 26,
            "verse": 131,
            "text": "Kho murie Nyasaye ne muwulile"
        },
        {
            "chapter": 26,
            "verse": 132,
            "text": "Ne Murie ulia owabahelesia kalia akamumanyile"
        },
        {
            "chapter": 26,
            "verse": 133,
            "text": "Yabahelesia emiruko nende Abana abasiani"
        },
        {
            "chapter": 26,
            "verse": 134,
            "text": "Nende “emikunda nende tsisebele”"
        },
        {
            "chapter": 26,
            "verse": 135,
            "text": "Toto ebaririranga eshinyasio shieyinyanga ikhongo"
        },
        {
            "chapter": 26,
            "verse": 136,
            "text": "nibaboola mbu; “ni halala butswa awo, khwifwe nokhuchelela nohomba noobula okhuchelela.”"
        },
        {
            "chapter": 26,
            "verse": 137,
            "text": "Kano shikalisa halali ebima biabandu bakhale"
        },
        {
            "chapter": 26,
            "verse": 138,
            "text": "Ne efwe shikhulihebwa eshinyasio tawe"
        },
        {
            "chapter": 26,
            "verse": 139,
            "text": "Mana nibamuyingasia, nenikhubasishia, toto mukano khulimwo nende ameeko, halali abanji mubo shibali Abasuubili tawe"
        },
        {
            "chapter": 26,
            "verse": 140,
            "text": "Ne toto Nyasaye wuwo niye Owamani Owetsimbabaasi muno"
        },
        {
            "chapter": 26,
            "verse": 141,
            "text": "Babu Thamudi bayingasia Abarumwa"
        },
        {
            "chapter": 26,
            "verse": 142,
            "text": "Olwa Omusiani wabu ulangwa mbu Swaleh yababoolela mbu; “koo shimuritsanga tawe?”"
        },
        {
            "chapter": 26,
            "verse": 143,
            "text": "“Toto esie endi khwinywe Omurumwa Omwisikwa”"
        },
        {
            "chapter": 26,
            "verse": 144,
            "text": "Kho murie Nyasaye ne muwulile"
        },
        {
            "chapter": 26,
            "verse": 145,
            "text": "“Ne shebeenyakhwo omurungo khukano tawe, omurungo kwanje kulisa khu Nyasaye Omulesi webilonje biosi.”"
        },
        {
            "chapter": 26,
            "verse": 146,
            "text": "“Koo mulalekhwa nomulembe khukali hano khwinywe"
        },
        {
            "chapter": 26,
            "verse": 147,
            "text": "“Mumikunda nende tsisebele”"
        },
        {
            "chapter": 26,
            "verse": 148,
            "text": "Nende imimela nende mitende chie bibuli ebilayi"
        },
        {
            "chapter": 26,
            "verse": 149,
            "text": "“Ne muyabanga mutsingulu tsinzu mukhwisangasia butswa.”"
        },
        {
            "chapter": 26,
            "verse": 150,
            "text": "Murie Nyasaye ne muwulile"
        },
        {
            "chapter": 26,
            "verse": 151,
            "text": "Ne mulaloonda amalako ka Abonooni tawe"
        },
        {
            "chapter": 26,
            "verse": 152,
            "text": "Balia bakholanga obwonooni khushialo neshibakasinjia tawe"
        },
        {
            "chapter": 26,
            "verse": 153,
            "text": "Nibaboola mbu: ‘‘toto ewe olimubalia abalokwa.”"
        },
        {
            "chapter": 26,
            "verse": 154,
            "text": "Ewe sholi shiosi shiosi tawe halali Omundu butwa shinga efwe, kho rerakhwo eshimanyisio nikakhaba mbu oboolanga obwatoto"
        },
        {
            "chapter": 26,
            "verse": 155,
            "text": "Naboola mbu : “ingamia ino ibe nende ebise biayo biokhunywa , nanyu mwesi mube nende ebise biokhutaya ebimanyishe.”"
        },
        {
            "chapter": 26,
            "verse": 156,
            "text": "Ne mulayitilakhwo khububii tawe, eshinyasio shieyinyanga ikhongo shiaboolela"
        },
        {
            "chapter": 26,
            "verse": 157,
            "text": "Halali bo nibayiira, mana nibaba bokhwiyitsulisia"
        },
        {
            "chapter": 26,
            "verse": 158,
            "text": "Mana eshinyasio nishibeshela , toto mu ako khulimwo nende ameeko , halali abanji mubo shibasuubila tawe"
        },
        {
            "chapter": 26,
            "verse": 159,
            "text": "Ne toto Nyasaye wuwo niye owa Amaani Owetsimbabaasi muno"
        },
        {
            "chapter": 26,
            "verse": 160,
            "text": "Abandu ba Luti bayingasia Abarumwa"
        },
        {
            "chapter": 26,
            "verse": 161,
            "text": "Olwa Omusani wabu (ulangwa mbu) Lut yababoolela mbu: ‘ koo! Shimuritsanga tawe?”"
        },
        {
            "chapter": 26,
            "verse": 162,
            "text": "Toto esie endi khwinywe Omurumwa Omwisikwa"
        },
        {
            "chapter": 26,
            "verse": 163,
            "text": "Kho murie Nyasaye ne mumuwulile"
        },
        {
            "chapter": 26,
            "verse": 164,
            "text": "Ne shindenyakhwo omurungo khukano tawe, omurungo kwanje kulisa khu Nyasaye Omulesi webiloonje bioosi"
        },
        {
            "chapter": 26,
            "verse": 165,
            "text": "“ Koo mukholanga eshifwolo abasaatsa khubasatsa?.”"
        },
        {
            "chapter": 26,
            "verse": 166,
            "text": "“ Ne mulekhanga shia Nyasaye wenyu yabaloonjela khubakhasi benyu? Toto enywe muli abandu babura eshichelo"
        },
        {
            "chapter": 26,
            "verse": 167,
            "text": "Baboola mbu; “Ewe Lut, nolalekhana ninafu tawe, ulaba mubalia abatafibwa”"
        },
        {
            "chapter": 26,
            "verse": 168,
            "text": "Naboola mbu; “esie toto endi mubasinyisibwa muno nende eshikhole shienyu esho”"
        },
        {
            "chapter": 26,
            "verse": 169,
            "text": "“Nyasaye wanje habine esie nende Abandu banje, khu kabakholanga kano”"
        },
        {
            "chapter": 26,
            "verse": 170,
            "text": "Mana nikhumuhabina ye nende Abandu bebe boosi"
        },
        {
            "chapter": 26,
            "verse": 171,
            "text": "Halali Omushiele khubalia abekhalanga inyuma"
        },
        {
            "chapter": 26,
            "verse": 172,
            "text": "Mana nikhusishia abandi abo"
        },
        {
            "chapter": 26,
            "verse": 173,
            "text": "Mana nikhubakwisilia ifula, ne ni ifula imbii muno yabekanyilisibwa"
        },
        {
            "chapter": 26,
            "verse": 174,
            "text": "Toto mukano khulimwo nende ameeko, halali abaanji mubo shibasuubilanga tawe"
        },
        {
            "chapter": 26,
            "verse": 175,
            "text": "Ne toto Nyasaye wuwo niye Owamaani Owetsimbabaasi muno"
        },
        {
            "chapter": 26,
            "verse": 176,
            "text": "Abandu bomutsuru omukhongo, bayingasia Abarumwa"
        },
        {
            "chapter": 26,
            "verse": 177,
            "text": "Olwa Shuwaibu yababoolela mbu; “Koo! Shimuritsangakhwo tawe”"
        },
        {
            "chapter": 26,
            "verse": 178,
            "text": "Toto Esie endi khwinywe Omurumwa Omwisikwa"
        },
        {
            "chapter": 26,
            "verse": 179,
            "text": "Kho murie Nyasaye nemuwulile"
        },
        {
            "chapter": 26,
            "verse": 180,
            "text": "Ne shebasabaanga khukano omurungo kwosikwosi tawe, omurungo kwanje kulisa khu Nyasaye Omulesi webiloonje biosi"
        },
        {
            "chapter": 26,
            "verse": 181,
            "text": "“Mwitsusie eshichelo obulayi, ne mulaba mubalia baleeminjia tawe.”"
        },
        {
            "chapter": 26,
            "verse": 182,
            "text": "“Ne muchele khushichelo shili habwene”"
        },
        {
            "chapter": 26,
            "verse": 183,
            "text": "“Nemulaleemilia Abandu ebindu biabu tawe, ne mulachenda khushialo nimukhola amabii tawe.”"
        },
        {
            "chapter": 26,
            "verse": 184,
            "text": "“Ne murie owamuloonga enywe nende abiloonje biabura biosi”"
        },
        {
            "chapter": 26,
            "verse": 185,
            "text": "Baboola mbu; “Toto ewe olimubalia abalokwa”"
        },
        {
            "chapter": 26,
            "verse": 186,
            "text": "Newe sholi shiosishiosi tawe halali omundusa shinga efwe, netoto efwe khukhulola mbu oli mubabeyi”"
        },
        {
            "chapter": 26,
            "verse": 187,
            "text": "Kho mana khukwisilie ebitonye bielikulu toto noli mubalia baboolanga obwatieli"
        },
        {
            "chapter": 26,
            "verse": 188,
            "text": "Naboola mbu; “Nyasaye wanje amanyile muno akamukholanga.”"
        },
        {
            "chapter": 26,
            "verse": 189,
            "text": "Mana nibamunyingasia, ne eshinyasio nishiboolela shieyinyanga yeshinikha. Toto esho shali eshinyasio shieyinyanga ikhongo"
        },
        {
            "chapter": 26,
            "verse": 190,
            "text": "Toto mu ako khuli nende ameeko, halali abanji mubo shibali bokhusuubila tawe"
        },
        {
            "chapter": 26,
            "verse": 191,
            "text": "Netoto Nyasaye wuwo niye Owamani Owetsimbabaasi muno"
        },
        {
            "chapter": 26,
            "verse": 192,
            "text": "Netoto obo ni obwishio bwa Nyasaye Omulesi webiloonje biosi"
        },
        {
            "chapter": 26,
            "verse": 193,
            "text": "Yeshia kano roho omwisikwa"
        },
        {
            "chapter": 26,
            "verse": 194,
            "text": "Khu mwoyo kukwo, kho obe mubalia abekanyilisinjia"
        },
        {
            "chapter": 26,
            "verse": 195,
            "text": "Mulusungo lwa olwarabu lwahabulafu"
        },
        {
            "chapter": 26,
            "verse": 196,
            "text": "Ne kano kali mubitabu ebiaranjilila"
        },
        {
            "chapter": 26,
            "verse": 197,
            "text": "Koo, shishiali eshimanyisio khubo mbu kano bakamanya abasomi ba Abana ba Israil"
        },
        {
            "chapter": 26,
            "verse": 198,
            "text": "Ne khwishilinjia khuwulia ulali omwarabu tawe"
        },
        {
            "chapter": 26,
            "verse": 199,
            "text": "Mana abasoomele, shibakhamusuubile tawe"
        },
        {
            "chapter": 26,
            "verse": 200,
            "text": "Ne endi nilwakhwinjisinjia mu mioyo chia babii"
        },
        {
            "chapter": 26,
            "verse": 201,
            "text": "Shibayisuubilanga tawe okhula shingala balola eshinyasio eshilulu"
        },
        {
            "chapter": 26,
            "verse": 202,
            "text": "Mana shibetsele mapwoka, nabo nibalamanyile tawe"
        },
        {
            "chapter": 26,
            "verse": 203,
            "text": "Ne balaboola mbu; “Koo; efwe khulahebwa ebise?”"
        },
        {
            "chapter": 26,
            "verse": 204,
            "text": "Mana koo, bayungubalilanga eshinyasio shiefu"
        },
        {
            "chapter": 26,
            "verse": 205,
            "text": "Olola orie nikhubamenyia obulayi emika eminji"
        },
        {
            "chapter": 26,
            "verse": 206,
            "text": "Mana kabanyoole kalia akabalakungwa"
        },
        {
            "chapter": 26,
            "verse": 207,
            "text": "Kalibakhonya\tshina\tkalia akabamenyelanga mubulayi"
        },
        {
            "chapter": 26,
            "verse": 208,
            "text": "Ne sikhwasishia olukongo lwosi lwosi tawe nikhushili okhurumamwo Abekanyilisi"
        },
        {
            "chapter": 26,
            "verse": 209,
            "text": "(Khu) obwitsulisio, neshikhwali abakhola obubii tawe"
        },
        {
            "chapter": 26,
            "verse": 210,
            "text": "Ne ameshetani shikekha nayo tawe"
        },
        {
            "chapter": 26,
            "verse": 211,
            "text": "Ne shibakhoyeshele tawe ne shibakhanyala tawe"
        },
        {
            "chapter": 26,
            "verse": 212,
            "text": "Toto abo bekalilwa okhuwulila"
        },
        {
            "chapter": 26,
            "verse": 213,
            "text": "Kho olalaama halala nende Nyasaye Abanyasaye bandi tawe wakhetsa waba mubalia banyoola eshinyasio"
        },
        {
            "chapter": 26,
            "verse": 214,
            "text": "Ne wikanyilisie Abandu bobo bahambi"
        },
        {
            "chapter": 26,
            "verse": 215,
            "text": "Ne ore hasi olubaha lulwo khu ulia okhuloonda mubasuubili"
        },
        {
            "chapter": 26,
            "verse": 216,
            "text": "Ne nibalakhuwulila, boola mbu; “esie ndira ehale muno nende akamukholanga.”"
        },
        {
            "chapter": 26,
            "verse": 217,
            "text": "Ne wisiche ulia owa Amaani muno Owetsimbabaasi"
        },
        {
            "chapter": 26,
            "verse": 218,
            "text": "Ulia ukhulolanga olwawemanga"
        },
        {
            "chapter": 26,
            "verse": 219,
            "text": "Nende okhukalukhana khukhwo olwa osujudanga"
        },
        {
            "chapter": 26,
            "verse": 220,
            "text": "Toto ye niye Omuwulili po Omumanyi muno"
        },
        {
            "chapter": 26,
            "verse": 221,
            "text": "Koo! Ebaboolelekhwo niwina wamashetani keshelangakhwo?”"
        },
        {
            "chapter": 26,
            "verse": 222,
            "text": "Keshelanga khumuchishi Omukhongo Omunji wetsimbi"
        },
        {
            "chapter": 26,
            "verse": 223,
            "text": "Kabayililanga kalia akakaulilanga, ne amaanji muko namabeeyi"
        },
        {
            "chapter": 26,
            "verse": 224,
            "text": "Ne abakasinjia tsinyimbo nibo abakori abakalondangakhwo"
        },
        {
            "chapter": 26,
            "verse": 225,
            "text": "Koo, shololanga mbu bo bayiyayiyanga buli mwitwoma"
        },
        {
            "chapter": 26,
            "verse": 226,
            "text": "Ne mbu bo baboolanga akabalakholanga tawe"
        },
        {
            "chapter": 26,
            "verse": 227,
            "text": "Halali balia basuubila, mana nibakhola amalayi mana nibetsulila Nyasaye muno, mana nibashila nibarunga olwa bali nibakholeelwe obubii, Ne bakholanga obubii bakhamanye ni omushukhano kuli kurie kwabalishukhana"
        }
    ]
}
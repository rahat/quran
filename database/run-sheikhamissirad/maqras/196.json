{
    "maqras": [
        {
            "chapter": 42,
            "verse": 51,
            "text": "Ntivyari kuba k’umuntu yuko avugana n’Imana atari munzira ashirirwa mumutima wiwe canke inyuma y’uruzitiro kanaka canke ikarungika intumwa yayo nawe agaca amwereka kurugero ico yipfuza kw’itegeko ryiwe, ntankeka niyo iri hejuru n’ubuhizi buhagije"
        },
        {
            "chapter": 42,
            "verse": 52,
            "text": "Uku rero niko twakweretse ubu butumwa kw’itegeko ryacu ntiwari ufise igitabu icarico cose canke ukwemera ukwariko kwose mugabo twagize iki gitabu gitagatifu ca Qur’aani kuba ariwo muco, no kuri uwo muco twebwe turongora uwo twishakiye mu bantu bacu beranda, kandi mu vy’ukuri wewe urongora munzira igororotse"
        },
        {
            "chapter": 42,
            "verse": 53,
            "text": "Inzira y’Imana hamwe nibiri mu Majuru no kw’Isi ni rwiwe rero mumenye yuko ibintu vyose vyama bigaruka ku Mana"
        },
        {
            "chapter": 43,
            "verse": 1,
            "text": "Ha, Miiym. (Insiguro y’izi ndome hamwe nuwufise ubumenyi bwazo zose n’Imana yonyene gusa)"
        },
        {
            "chapter": 43,
            "verse": 2,
            "text": "Ndarahiye kuri iki gitabu gitagatifu kimenyesha neza aya majambo"
        },
        {
            "chapter": 43,
            "verse": 3,
            "text": "Ntankeka natwe twagize ngo kibe igisomwa co mururimi rw’icarabu kugira ngo mutegere neza"
        },
        {
            "chapter": 43,
            "verse": 4,
            "text": "Mu vy’ukuri iyi Qur’aani ntagatifu iri mububiko bw’ibitabu vyose vyavuye iwacu kandi n’igitabu catewe iteka n’ubuhizi"
        },
        {
            "chapter": 43,
            "verse": 5,
            "text": "Mbega natwe tureke kubibutsa kubera yuko mwabaye abantu mwamaze kurengerana kumabi yanyu"
        },
        {
            "chapter": 43,
            "verse": 6,
            "text": "Mu bantu bakera twebwe twaraba rungikiye intumwa z’Imana nyinshi"
        },
        {
            "chapter": 43,
            "verse": 7,
            "text": "Ntantumwa y’Imana iyariyo yose atari uko bahora bayigaya nukuyityoza"
        },
        {
            "chapter": 43,
            "verse": 8,
            "text": "Rero twaraba honeje abari bafise ubushobozi buhanitse gusumba abo baqurayshi hamwe n’uburorero bw’ibihano vyashikiye abantu baho hambere"
        },
        {
            "chapter": 43,
            "verse": 9,
            "text": "Ubabajije uti:- mbega ni nde yaremye Amajuru n’Isi? Mu vy’ukuri bakwishura bati :- uwaremye ibi vyose n’uwufise ubushobozi hamwe n’ubumenyi"
        },
        {
            "chapter": 43,
            "verse": 10,
            "text": "Uwabagiriye iy’Isi kuba nk’ubusaswa nukugira amayira muriyo nukugira ngo murongore iyo mugomba kuja ahariho hose"
        },
        {
            "chapter": 43,
            "verse": 11,
            "text": "Nuwamanuye amazi avuye mubicu kurugero no kuri ayo mazi niho twazuye Isi yari yarapfuye nikuri ivyo niko muzozurwa"
        },
        {
            "chapter": 43,
            "verse": 12,
            "text": "Uwaremye ikigabo n’ikigore mubintu vyose nukubagirira amato hamwe n’ibikoko mwurira ko"
        },
        {
            "chapter": 43,
            "verse": 13,
            "text": "Kugira ngo mwicareko neza hejuru y’imigongo yavyo hanyuma mwibuke imigisha y’Umuremyi wanyu mugihe mwicaye neza hejuru yavyo muvuga muti :- nihaninahazwe Imana yatugamburukije ibi vyose kandi ntitwari kwigirira ibi vyose"
        },
        {
            "chapter": 43,
            "verse": 14,
            "text": "Ntankeka twebwe tuzo subira ku Muremyi wacu"
        },
        {
            "chapter": 43,
            "verse": 15,
            "text": "Bamugirira mubantu beranda ahantu bavuga yuko ibi biremwa ari ibibondo vy’Imana mu vy’ukuri umuntu n’umuhakanyi w’imihezagiro iri k’umugaragaro"
        },
        {
            "chapter": 43,
            "verse": 16,
            "text": "Yitwariye ibibondo vy’abakobwa muvyo yiremeye mukubatorera mwebwe ibibondo vy’abahungu"
        },
        {
            "chapter": 43,
            "verse": 17,
            "text": "Umwe muribo mugihe ashikirijwe inkuru y’ivyo yagiriweko akarorero kanyene imigisha, mumaso yiwe haca hirabura cane n’agahinda kenshi"
        },
        {
            "chapter": 43,
            "verse": 18,
            "text": "Uwarerewe mubisharizo nawe kubijanye nibihari ntashobora kuvuga k’umugaragaro"
        },
        {
            "chapter": 43,
            "verse": 19,
            "text": "Kandi bagira Abamarayika aribo biremwa vy’Imana vyeranda ngo n’abagore bayo, mbega n’ivyabona mukuremwa kwabo? Ukuba kwabo kw’ivyabona kuzo kwandikwa kandi bazobazwa"
        },
        {
            "chapter": 43,
            "verse": 20,
            "text": "Bavuga bati:- iyo ishaka nyene imigisha mininiya ntitwari kubasenga, kuko atabumenyi bafise kuri ibi vyose kandi ntibavuga atari amajambo y’ububeshi bw’ivyo bavuze"
        },
        {
            "chapter": 43,
            "verse": 21,
            "text": "Mbega twebwe ntitwabahaye igitabu imbere y’iki ? Nabo bakaba bagifashe nkankama"
        },
        {
            "chapter": 43,
            "verse": 22,
            "text": "Ahubwo bavuga bati :- mu vy’ukuri twebwe twasanze abavyeyi bacu kubera imigenzo yabo natwe twaciye dukurikira nkuko bamye bagira"
        },
        {
            "chapter": 43,
            "verse": 23,
            "text": "Kandi ntitwarungitse uwutuza mubisagara ivyarivyo vyose atari uko abatunzi baho bavuze bati:- mu vy’ukuri twebwe twasanze abavyeyi bacu n’imigenzo yabo natwe duca dukurikiza ingeso zabo"
        }
    ]
}
{
    "maqras": [
        {
            "chapter": 2,
            "verse": 106,
            "text": "Ijambo ry’Imana y’ukuri iryariryo ryose duhanaguye canke twibagiye duca turisubirizako n’irindi jambo ryiza nk’iryo, ntuzi yuko Imana ifise ubushobozi buri hejuru y’ibintu vyose"
        },
        {
            "chapter": 2,
            "verse": 107,
            "text": "Mbega ntuzi yuko Imana ariyo nyene ubwami bw’Amajuru n’Isi, namwe aho muri ntimufise uwuba kingira canke umufasha atari Imana yonyene gusa"
        },
        {
            "chapter": 2,
            "verse": 108,
            "text": "Mbega mugomba kubaza intumwa y’Imana yanyu nkuko yabajijwe intumwa y’Imana Mussa (iii) aho hambere, rero uwuhindura idini rya Isilamu k’ubuhakanyi bw’Imana y’ukuri, ntankeka uyo muntu azoba yazimiye inzira y’ukuri"
        },
        {
            "chapter": 2,
            "verse": 109,
            "text": "Benshi mu bantu bahawe igitabu c’Imana, bakunda yuko iyo mwebwe mwosubijwe kuba muri mu bantu b’abahakanyi b’Imana y’ukuri, no mugihe mwamaze kwemera bimwe bivuye k’umutima kubera inzigo iri mumitima yabo, kandi munyuma yaho bamaze kubonekerwa n’ukuri, rero mwebwe nimu giriranire ikigongwe, kandi ntimuvyiteho kugeza aho Imana izozanira itegeko ryayo, kandi mu vy’ukuri Imana niyo nyene ubushobozi buri hejuru y’ibintu vyose"
        },
        {
            "chapter": 2,
            "verse": 110,
            "text": "Kandi muhagarike amasengesho, n’ugutanga ivyiza muzoba mwatanguje kubera imitima yanyu, ivyo navyo muzobisanga imbere y’Imana, kandi mu vy’ukuri Imana irabibona ivyo mugira vyose"
        },
        {
            "chapter": 2,
            "verse": 111,
            "text": "Baravuze bati:- ntawuzo kwinjira mw’Ijuru atari Umuyahudi canke Umukirisu, ivyo n’ivyipfuzo vyabo gusa, wewe n’uvuge uti:- mwebwe nimuzane ivyemezo vyanyu nimwaba muvugisha ukuri"
        },
        {
            "chapter": 2,
            "verse": 112,
            "text": "Egome, abatumbereza amaso yabo ku Mana, bakaba bari mubagira ibikorwa vyiza, abo bantu nibo bazoronka impembo yabo ivuye ku Muremyi wabo, kandi ntabwoba bazoba bafise kuribo, kandi ntibazo teterezwa"
        },
        {
            "chapter": 2,
            "verse": 113,
            "text": "N’Abayahudi bama bavuga bati:- Abakirisu ntaco bafise namba, n’Abakirisu nabo bakavuga bati:- Abayahudi ntaco bafise namba, mugihe bose basoma igitabu c’Imana y’ukuri, uku rero niko bamwe ataco bazi bavuga, ni nk’akarorero k’imvugo yabo, rero Imana izobacira urubanza ruzoba hagati yabo k’umusi w’imperuka kuvyo bamye batumvikana ko"
        },
        {
            "chapter": 2,
            "verse": 114,
            "text": "None ni nde muhemu mukuru gusumba uwuzitira amasengero y’Imana, yuko muriyo hatovugirwamwo izina ry’Imana, n’ukwihangana mukutayonona, abantu nkabo ntibazo shobora kwinjira muri ayo masengero atari k’ubwoba gusa, abo nibo bazoteterezwa ngaha kw’Isi, nayo k’umusi w’imperuka bazoronka ibihano bininiya cane"
        },
        {
            "chapter": 2,
            "verse": 115,
            "text": "Nayo ubuseruko hamwe n’uburengero bw’izuba nubw’Imana, rero ahantu muhindukirira hose niyo ntumbero yemewe n’Imana, ntankeka Imana niyo yagutse muvyayo hamwe n’ubumenyi buhagije"
        },
        {
            "chapter": 2,
            "verse": 116,
            "text": "Bavuga bati:- Imana yarigiriye ikibondo, nayo iri kure yivyo vyose, ahubwo ibiremwa vyose nirwiwe mubiri mu Majuru no kw’Isi vyose bigamburukira Imana yonyene gusa"
        },
        {
            "chapter": 2,
            "verse": 117,
            "text": "Umuremyi w’Amajuru n’Isi ata nkingi ziriko, no mugihe ishakiye ikintu ikibwira ngo kibe, kigaca kiba"
        },
        {
            "chapter": 2,
            "verse": 118,
            "text": "Baravuze bamwe ataco bazi bati:- mbega ni kuki Imana itavugana natwe canke ikadushikiriza ivyemezo, kandi uko nyene niko bavuze bamwe bari imbere yabo kukarorero kiyo mvugo yabo hamwe n’imitima yabo igomba gusa n’iyindi, mu vy’ukuri twebwe turamaze kwerekana ivyemezo vyacu kubantu bemeza ibintu n’ibindi"
        },
        {
            "chapter": 2,
            "verse": 119,
            "text": "Mu vy’ukuri ni twebwe twakurungitse ngo ubasigurire abantu ukuri kwama naho kuri, n’ugushikiriza ubutumwa hamwe nugutuza amabi, kandi kuri wewe ntuzobazwa abantu bo mumuriro udahera"
        },
        {
            "chapter": 2,
            "verse": 120,
            "text": "Ntibazo\tkwemera nagatoyi kubera\twewe\tabo\tbayahudi\tcanke\tabo bakirisu kugeza aho wewe uzo kurikira imico yabo, na wewe vuga uti:- mu vy’ukuri uburongozi bw’Imana nibwo burongozi nyakuri, rero niwa kurikira muvyo bipfuza\tmunyuma y’ivyagushikiye kubijanye n’ubumenyi\tbw’ukuri, ntuzoronka umufasha uwariwe wese canke uwuzo gukingira ku Mana yawe"
        },
        {
            "chapter": 2,
            "verse": 121,
            "text": "Bamwe\ttwahaye\tigitabu\tbakagisoma\tbimwe vy’ukuri,\tabo\tnibo bacemera, nayo abagihakana nibo bari m’uruhombo runiniya"
        },
        {
            "chapter": 2,
            "verse": 122,
            "text": "Mwebwe\truvyaro\trwa bene\tIsraeri,\tni\tmwibuke\timigisha\tyanje nabahezagiriye ko, n’ingene n’abateye iteka hejuru y’ibindi biremwa vyose"
        },
        {
            "chapter": 2,
            "verse": 123,
            "text": "Kandi\tmutinye\tumusi\tumutima\tw’umuntu ataco\tuzomarira\tuwundi mutima, kandi ntakizo kwemerwa kukizo komborwa kuriwe, canke n’ibisabwa ntaco bizowumarira, kandi ntibazo rokorwa"
        }
    ]
}
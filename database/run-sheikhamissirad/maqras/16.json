{
    "maqras": [
        {
            "chapter": 2,
            "verse": 243,
            "text": "Ntiwumvise bamwe basohorwa mumazu yabo nabo bari ibihumbi n’ibihumbi batinya urupfu, Imana ica ibabwira iti:- nimupfe, hanyuma ica irabazura, mu vy’ukuri Imana niyo nyene imihezagiro iri hejuru y’abantu bose, mugabo abantu benshi ntibashima nagatoyi"
        },
        {
            "chapter": 2,
            "verse": 244,
            "text": "Nimurwanire munzira y’Imana, kandi mumenye yuko ariyo yumva kandi ifise ubumenyi bw’ibintu vyose"
        },
        {
            "chapter": 2,
            "verse": 245,
            "text": "Ni nde muri mwebwe azomanyurira Imana ikimanyu ciza kugira ngo Imana imwongereze umusesekara mwinshi, n’Imana niyo ikingira kandi niyo itanga kandi n’iwe niyo muzosubizwayo mwese"
        },
        {
            "chapter": 2,
            "verse": 246,
            "text": "Ntiwumvise inkuru z’abategetsi babene Israeri munyuma y’intumwa y’Imana Mussa (iii) mugihe babwira intumwa yabo bati:- dushirireho umwami kugira ngo turwanire munzira y’Imana, nawe abishura ati:- ntivyumvikana yuko mutazorwana nimutandikirwa kurwana, nabo bishura bati:- bishoboka gute tutarwaniye munzira y’Imana, mugihe twirukanywe mumazu yacu hamwe n’ibibondo vyacu, rero mugihe bandikirwa kurwana baciye bahinduka dukuyemwo bakeyi gusa muribo, n’Imana niyo ibazi cane abo bahemu bahemukiye imitima yabo"
        },
        {
            "chapter": 2,
            "verse": 247,
            "text": "Niyo ntumwa yabo yababwiye iti:- Imana yabatoreye uwitwa Twaluti ngo ababere umwami wanyu, nabo bishura bati:- nigute azoba afise ubwami hejuru yacu natwe aritwe dukwiwe kuronka ubwo bwami gusumba we nawe akaba atahawe amatungo akwiye, nawe yabishuye ati:- Imana niyo yamutoye hejuru yanyu kandi Imana ikaba ariyo yamwongereje amaronko hamwe n’ubumenyi buhagije hamwe no k’umubiri, n’Imana niyo iha ubwami bwayo kuwo yishakiye, kandi niyo nyene amaronko n’ubumenyi buhagije"
        },
        {
            "chapter": 2,
            "verse": 248,
            "text": "N’intumwa yabo yababwiye iti:- ikimenyetso c’ubwo bwami bwiwe nuko muzoshikirwa n’isandugu ririmwo ihumurizo ry’imitima yanyu, rivuye k’Umuremyi wanyu hamwe n’ibisigarira vyasizwe n’abantu b’intumwa y’Imana Mussa (iii) hamwe nab’intumwa y’Imana Haruna (iii) rikaba rireruwe n’Abamarayika, ntankeka muri ivyo vyose harimwo ivyemezo kuri mwebwe nimwaba mwemera bimwe vy’ukuri"
        },
        {
            "chapter": 2,
            "verse": 249,
            "text": "Mugihe Twaluti yagenda n’ingabo ziwe yavuze ati:- Imana izobaha ibibazo biturutse k’uruzi, rero uwuzonywa kuri ayo madahurwa y’urwo ruzi ntazoba ari kumwe nanje, n’uwutazonywa kuri ayo madahurwa niwe azoba ari kumwe nanje, dukuyemwo uwuzodaha amadahurwa makeyi akuzuza urushi rw’ukuboko kwiwe, mugabo muribo barayanyoye dukuyemwo bakeyi muribo, rero mugihe yajabuka ayo mazi ari kumwe n’abemeye Imana yabo y’ukuri baciye bavuga bati:- uno musi uri hejuru ntitumu shobora Jaluti hamwe n’ingabo ziwe, nabo baca bishura bamwe bemeye Imana yabo y’ukuri n’uguhura n’Umuremyi wabo bavuze bati:- n’imirwi ingahe kandi mito mito yatsinze imirwi mininiya kw’itegeko ry’Imana, n’Imana ikaba iri kumwe n’abantu bihangana"
        },
        {
            "chapter": 2,
            "verse": 250,
            "text": "Mugihe bashaka gutana mumitwe na Jaluti n’ingabo ziwe abo kwa Jaluti baciye bavuga bati:- Muremyi wacu, n’udushungurire ukwihangana kandi udutsimbatarize amaguru yacu kandi udufashe hejuru yaba bantu batemera Imana yabo y’ukuri"
        },
        {
            "chapter": 2,
            "verse": 251,
            "text": "Hanyuma baciye batana mumitwe n’ingoga na ningoga kw’itegeko ry’Imana, intumwa y’Imana Daudi (iii) ica yica Jaluti, n’Imana ica imuha intumwa y’Imana Daudi (iii) ubwami n’ubuhizi n’uguca imwigisha ivyo yishakiye, iyo Imana idakingira abantu bamwe kubandi mu vy’ukuri Isi yari kwononekara, mugabo Imana niyo nyene imigisha iri hejuru y’ibiremwa vyiwe vyose"
        },
        {
            "chapter": 2,
            "verse": 252,
            "text": "Aya n’amajambo y’Imana matagatifu tugusomera kandi na y’ukuri kandi ntankeka wewe uri muntumwa z’Imana"
        }
    ]
}
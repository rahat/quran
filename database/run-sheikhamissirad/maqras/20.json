{
    "maqras": [
        {
            "chapter": 2,
            "verse": 283,
            "text": "Nimwaba muri murugendo mukaba mutaronse umwanditsi, n’ahabwe iyo ngwati ibe mumaboko yiwe, nihaba umwe muri mwebwe yahawe ikintu aziganya na mugenzi wiwe, rero uyo yemerewe na mugenzi wiwe nasubize ivyo yahawe vy’ukuziganya, kandi atinye Imana yiwe ariwe Muremyi wiwe, kandi ntimunyegeze ivyabona, nayo uwuzonyegeza icabona mu vy’ukuri umutima wiwe uzoba winjiye mubicumuro, n’Imana niyo ifise ubumenyi bw’ivyo mugira vyose"
        },
        {
            "chapter": 2,
            "verse": 284,
            "text": "Ibiri mu Majuru hamwe no kw’Isi, vyose ni vy’Imana, rero nimwaserura ibiri mumitima yanyu canke mukabinyegeza, Imana izobasaba ibiharuro bw’ivyo mwagize vyose, hanyuma ize igirire ikigongwe kuwo yishakiye canke ihane kuwo yishakiye, n’Imana niyo nyene ubushobozi buri hejuru y’ibintu vyose"
        },
        {
            "chapter": 2,
            "verse": 285,
            "text": "Yaremeye intumwa y’Imana ivyamanuriwe kuriwe bivuye ku Muremyi wiwe hamwe naba Isilamu bose bemeye mana yabo y’ukuri hamwe n’Abamarayika bayo n’ibitabu vyayo hamwe n’intumwa zayo, natwe ntidutandukisha hagati y’uwariwe wese muntumwa z’Imana zayo, kandi bama bavuga:- turumvise kandi twagamburutse kandi turagusavye ikigongwe wewe Muremyi wacu, n’ingaruka rya twese riri iwawe"
        },
        {
            "chapter": 2,
            "verse": 286,
            "text": "Imana rugira vyose ntihatagiza umutima w’umuntu uwariwe wese atari kubijanye n’ubushobozi bwawo, ivyo uwo mutima wasoromye nirwawo, n’uruhombo rw’ivyo wasoromye biri hejuru yawo, Muremyi wacu ntuduhane nitwaba twaribagiye, canke nitwaba twagize amakosa, Muremyi wacu ntutwikoreze amananiza nkuko wikoreje abamyeho aho hambere yacu, Muremyi wacu ntutwikoreze ivyo tudashobora, kandi utugirire ikigongwe kandi ubidu hanagurire kandi uduhe n’impuhwe zawe, ni wewe udukingiye, rero n’udufashe hejuru y’abantu bata kwemera"
        },
        {
            "chapter": 3,
            "verse": 1,
            "text": "Alif,\tLaam,\tMiiym.\t(Insiguro\tyizi\tndome\thamwe\tn’uwufise\tubumenyi bwazo n’Imana yonyene gusa)"
        },
        {
            "chapter": 3,
            "verse": 2,
            "text": "Imana ntayindi\titegerezwa gusengwa\tbimwe\tvy’ukuri\tatariyo yonyene gusa, ikaba ariyo iyobora ibintu vyose"
        },
        {
            "chapter": 3,
            "verse": 3,
            "text": "Niyo yabamanuriye igitabu bimwe vy’ukuri cemeza ivyabaye imbere yiwe, nayo niyo yamanuye igitabu ca Taurati hamwe n’igitabu c’Injili"
        },
        {
            "chapter": 3,
            "verse": 4,
            "text": "Aho hambere kugira ngo habe uburongozi ku bantu Imana yaciye imanura ibindi\tbitabu\tvy’ugutandukanya\thagati\ty’ukuri\tn’ibinyoma,\tmu\tvy’ukuri bamwe bahakanye aya majambo y’Imana matagatifu bazoba bafise ibihano bikaze cane, n’Imana niyo nyene ubushobozi bukwiye hamwe n’ukwihora"
        },
        {
            "chapter": 3,
            "verse": 5,
            "text": "Ntankeka ku Mana ntacinyegeza icarico cose kibaho haba ng’aha kw’isi canke mw’Ijuru"
        },
        {
            "chapter": 3,
            "verse": 6,
            "text": "Niyo ibagirira amashusho mukiri mumbanyi nkuko ibishaka, kandi ntawundi asengwa atari Imana yonyene rudende gusa, kuko niyo yonyene ifise ubushobozi n’ubuhizi buhagije"
        },
        {
            "chapter": 3,
            "verse": 7,
            "text": "Niyo yabamanuriye igitabu murico harimwo amajambo y’Imana yoroshe mukwumvikana kwayo kandi ukaba ariwo mushingi w’intango w’ico gitabu ceranda, hakaba hariho n’ayandi majambo y’Imana matagatifu agomba gusa n’ayandi, na bamwe mu mitima yabo harimwo ubuzimire bagakurikira bimwe bifise amakenga kugira ngo bonone abantu n’ukumenya ukuri kwavyo ingene kumeze, kandi ntan’umwe azi uko kuri ingene kumeze atari Imana yonyene gusa, na bamwe bagize ubushaka shatsi bw’ubumenyi bama bavuga abati:- twebwe turavyemeye yuko vyose bivuye ku Mana yacu, mugabo ntibibuka atari abafise ubwenge"
        },
        {
            "chapter": 3,
            "verse": 8,
            "text": "Muremyi wacu ntutakaze imitima yacu mugihe wamaze kuturongora, kandi uduhe n’imihezagiro ivuye kuri wewe, mu vy’ukuri ni wewe mutanzi mukuru"
        },
        {
            "chapter": 3,
            "verse": 9,
            "text": "Muremyi wacu, ni wewe uzokoranya abantu bose kuri wa musi udafise amakenga, mu vy’ukuri Imana ntita indagano yayo"
        },
        {
            "chapter": 3,
            "verse": 10,
            "text": "Muremyi wacu bamwe bahakanye Imana yabo y’ukuri, amatungo yabo ntaco azobamarira canke ibibondo vyabo n’ikintu na gitoyi imbere y’Imana, n’abo bantu nizo nkwi zo mumuriro udahera"
        },
        {
            "chapter": 3,
            "verse": 11,
            "text": "Ni nk’ingendo z’abantu bo kwa Fir’auni hamwe n’abamyeho imbere yabo bahakanye amajambo y’Imana matagatifu, kuri ivyo Imana yarabahaye ibihano kubera ibicumuro vyabo, n’Imana irakaze cane muguhana"
        },
        {
            "chapter": 3,
            "verse": 12,
            "text": "Babwire ba bahakanyi b’Imana yuko ubu vuba muzotsindwa hanyuma muzo kwegeranywa mwese mutabwe mumuriro udahera witiriwe Jahannamu, naho n’ubwicaro bubi cane"
        },
        {
            "chapter": 3,
            "verse": 13,
            "text": "Mu vy’ukuri harabonetse ikimenyetso kininiya kuri ya mirwi ibiri yatana mumitwe, umurwi umwe wararwanira munzira y’Imana, n’uwundi nawo utemera Imana yawo y’ukuri waciwe ubonwa n’aba Isilamu aribo benshi kubasumba incuro zibiri mukubona kw’amaso yabo, n’Imana niyo iha inguvu n’irokorwa ryayo kuwo yishakiye, mu vy’ukuri muri ibi vyose harimwo ibitekerezo kubantu binca bwenge"
        },
        {
            "chapter": 3,
            "verse": 14,
            "text": "Abantu barashizwe mwo urukundo rw’ugukunda abakenyezi hamwe n’ibibondo hamwe n’amatu y’inzahabu n’imyakaka hamwe n’ifarasi zorowe neza hamwe n’ibikoko n’imirima, n’ivyo vyose n’ibikoresho vy’ubuzima bwo ngaha kw’isi, no ku Mana niho hari ingaruka nziza"
        }
    ]
}
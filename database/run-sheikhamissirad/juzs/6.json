{
    "juzs": [
        {
            "chapter": 4,
            "verse": 148,
            "text": "Imana ntikunda guserura amajambo nukugaragaza ububisha bw’abantu atari kuri urya yahemukiwe, n’Imana niyo yumva kandi niyo ifise ubumenyi buhagije"
        },
        {
            "chapter": 4,
            "verse": 149,
            "text": "Nimwerekana ibikorwa vyiza canke mukabinyegeza canke mukabigirira ko ikigongwe ayo mabi, n’uko Imana igira ikigongwe kandi ikaba ariyo nyene ubushobozi buhagije"
        },
        {
            "chapter": 4,
            "verse": 150,
            "text": "Mu vy’ukuri bamwe bahakanye Imana hamwe n’intumwa zayo kandi bagashaka gutandukanya hagati y’Imana n’intumwa zayo mukuvuga bati:- bamwe muribo turabemera n’abandi turabanka, kandi bagomba gufata inzira iri hagati na hagati y’ibi vyose"
        },
        {
            "chapter": 4,
            "verse": 151,
            "text": "Abo nibo bahakanyi b’Imana y’ukuri, kandi twaraba teguriye ibihano bitetereza"
        },
        {
            "chapter": 4,
            "verse": 152,
            "text": "Nabemeye Imana yabo y’ukuri hamwe n’intumwa zayo nukuda tandukanya uwariwe wese muribo, abo nibo Imana izoha impembo yabo,kuko niyo ifise ikigongwe cinshi n’impuhwe zihagije"
        },
        {
            "chapter": 4,
            "verse": 153,
            "text": "Abantu bahawe igitabu bashaka yuko ubamanurira igitabu kivuye mw’ijuru, mu vy’ukuri barasavye intumwa y’Imana Mussa (iii) ibisumba ivyo bavuga bati:- nutwereke Imana imbona nkubone, baca bafatwa n’umuriro w’inkuba kubera ubuhakanyi bwabo, hanyuma bagira intama munyuma yaho bamaze gushikirwa n’ivyemezo biri k’umugaragaro, mugabo tugira ikigongwe kuri ivyo nuguha intumwa y’Imana Mussa (iii) ivyemezo biri k’umugaragaro kuribo"
        },
        {
            "chapter": 4,
            "verse": 154,
            "text": "Duca turerura umusozi hejuru yabo mukugira amasezerano nabo tubabwira duti:- nimwinjire mu muryango mwunamye, dusubira kubabwira duti:- ntimurenge imbibe y’umusi wa gatandatu, duca tugiriranira nabo amasezerano y’ukuri kuribo"
        },
        {
            "chapter": 4,
            "verse": 155,
            "text": "Rero kubera uguta kwabo kw’amasezerano yabo n’uguhakana ivyemezo vy’Imana, n’ukugandagura intumwa z’Imana ata kuri babifitiye n’ukuvuga bati:- imitima yacu irugawe ahubwo Imana yarayiteyeko ikidodo kubera ubuhakanyi bwabo, kuri ivyo ntibemera atari bakeya gusa"
        },
        {
            "chapter": 4,
            "verse": 156,
            "text": "Kubera ubuhakanyi bwabo n’ukubeshera Mariyamu ububeshi buhanitse"
        },
        {
            "chapter": 4,
            "verse": 157,
            "text": "Nukuvuga kwabo yuko twebwe twagandaguye umuhanaguzi Issa mwene Mariyamu (iii) intumwa y’Imana, mugihe batigeze bamugandagura canke batigeze bamubamba ahubwo bamwi kekeranye n’uwundi, mu vy’ukuri bamwe batumvikanye yuko bishe intumwa y’Imana Issa (iii) bari mumwikeko kuri ivyo, kandi ntavyemezo babifitiyeko, ahubwo bakurikira amakenga gusa, mu vy’ukuri ntiba mugandaguye"
        },
        {
            "chapter": 4,
            "verse": 158,
            "text": "Ahubwo Imana yonyene niyo yamureruye imujana iwe, n’Imana niyo nyene ubushobozi n’ubuhizi buhagije"
        },
        {
            "chapter": 4,
            "verse": 159,
            "text": "Ntan’umwe mu bantu bahawe igitabu c’Imana atari uko bamwemera imbere yuko asandaba umwe muribo, nayo k’umusi w’imperuka intumwa y’Imana Issa mwene Mariyamu (iii) niwe azoba ari icabona kuribo"
        },
        {
            "chapter": 4,
            "verse": 160,
            "text": "Rero kubera ubuhemu bwabo bayahudi, twaciye tubabuza ibintu vyiza vyari birekuriwe kuribo, n’ukubera yuko bakingira abantu benshi mu nzira y’Imana"
        },
        {
            "chapter": 4,
            "verse": 161,
            "text": "Nukurya kwabo amatungo y’umurengero mugihe babujijwe kutayaryako, n’ukurya kwabo amatungo y’abantu bitarekuriwe n’amategeko y’Imana, rero twarabateguriye abo bahakanyi b’Imana muribo ibihano bibabaza cane"
        },
        {
            "chapter": 4,
            "verse": 162,
            "text": "Mugabo bamwe batsimbataje ubumenyi muribo naba Isilamu bemera ivyamanuwe kuribo, hamwe n’ivyamanuwe imbere yawe, hamwe nababandanya guhagarika amasengesho yabo, hamwe n’abatanga imperezwa z’amatungo yabo n’ukwemera Imana y’ukuri n’umusi w’imperuka, abo bantu tuzobaha impembo niniya"
        },
        {
            "chapter": 4,
            "verse": 163,
            "text": "Twarakuzaniye ubutumwa nkuko twashikirije intumwa y’Imana Nuhu (iii) hamwe n’izindi ntumwa z’Imana munyuma yiwe, nkuko twashikirije intumwa y’Imana Ibrahimu (iii), hamwe n’intumwa y’Imana Ismaili (iii), hamwe n’intumwa y’Imana Is’haqa (iii), hamwe n’intumwa y’Imana Ya’aqubu (iii), hamwe n’ibibondo vyiwe hamwe n’intumwa y’Imana Issa mwene Mariyamu (iii), hamwe n’intumwa y’Imana Ayyubu (iii), hamwe n’intumwa y’Imana Yunusu (iii), hamwe n’intumwa y’Imana Haruna (iii), hamwe n’intumwa y’Imana Suleymanu (iii), hamwe n’intumwa y’Imana Dawudu (iii), nawe tumuha igitabu ceranda ca Zaburi"
        },
        {
            "chapter": 4,
            "verse": 164,
            "text": "N’intumwa z’Imana twakwiganiye aho hambere hamwe n’izindi ntumwa z’Imana tutakwiganiye, n’Imana yaravuganye n’intumwa y’Imana Mussa (iii)"
        },
        {
            "chapter": 4,
            "verse": 165,
            "text": "Intumwa z’Imana zatanze ubutumwa bwiza n’ugutuza abantu, kugira ngo abantu ntibagire ivyitwazo hejuru y’Imana munyuma y’intumwa z’Imana, n’Imana niyo nyene ubushobozi n’ubuhizi buhagije"
        },
        {
            "chapter": 4,
            "verse": 166,
            "text": "Mugabo Imana niyo cabona yakumanuriye, ikaba yakumanuriye yuko ari ivy’ukuri yabimanuye k’ubumenyi bwayo, n’Abamarayika nabone n’ivyabona, n’Imana irahagije kuba icabona"
        },
        {
            "chapter": 4,
            "verse": 167,
            "text": "Mu vy’ukuri bamwe bahakana Imana yabo y’ukuri, nukuzitira abantu munzira y’Imana, ntankeka n’abazimiye mu buzimire buri kure y’ukuri"
        },
        {
            "chapter": 4,
            "verse": 168,
            "text": "Mu vy’ukuri bamwe bahakana Imana yabo y’ukuri nuguhemukira imitima yabo, ntakigongwe kizobaho ku Mana, canke kubarongora inzira yabo"
        },
        {
            "chapter": 4,
            "verse": 169,
            "text": "Atari inzira yo mu muriro udahera, bazobayo mu buzima bwabo bwose, ivyo navyo biroroshe ku Mana"
        },
        {
            "chapter": 4,
            "verse": 170,
            "text": "Mwebwe bantu, intumwa y’Imana yarabashikiye n’ukuri kuvuye ku Muremyi wanyu, rero ni mwemere bizoba ari vyiza kuri mwebwe, nimwanka naho vyose nivy’Imana ibiri mu Majuru no kw’Isi, n’Imana niyo ifise ubumenyi n’ubuhizi buhagije"
        },
        {
            "chapter": 4,
            "verse": 171,
            "text": "Mwebwe bantu mwahawe igitabu ntimurenge imbibe muvyerekeye idini ryanyu, kandi ntimuvuge hejuru y’Imana atari ukuri, mu vy’ukuri umuhanaguzi Issa mwene Mariamu (iii) n’intumwa y’Imana n’imvugo yiwe yashikirije Mariyamu (iii) nawo n’umutima wavuye ku Mana, rero nimwemere Imana hamwe n’intumwa zayo, kandi ntimuvuge Batatu, mwirinde kandi niho bizoba ari vyiza kuri mwebwe, ntankeka Imana niyo Mana yonyene imwe rudende gusa, nukuba iri kure n’ubutagatifu bwayo yuko ifise ikibondo, kandi n’ivyiwe ibiri Mumajuru no kw’Isi, n’Imana niyo ikingira gusumba"
        },
        {
            "chapter": 4,
            "verse": 172,
            "text": "Umuhanaguzi ntazoterwa n’agahinda yuko umushumvyi w’Imana canke abamarayika begerejwe n’Imana, nabazo bona ako gahinda kubashumvyi b’Imana n’ukwishima, izobegeranya bose bagende iwe"
        },
        {
            "chapter": 4,
            "verse": 173,
            "text": "Nayo bamwe bemeye Imana yabo y’ukuri n’ukugira ibikorwa vyiza, izobaha impembo yabo nukubongereza kumigisha yayo, mugabo bamwe babona agahinda n’ukwishima, izobahana kubihano bibabaza cane, kandi ntibazoronka abagenzi canke abafasha imbere y’Imana"
        },
        {
            "chapter": 4,
            "verse": 174,
            "text": "Mwebwe bantu, mwarashikiwe n’ivyemezo bivuye kumuremyi wanyu, kandi twarabamanuriye umuco uri k’umugaragaro"
        },
        {
            "chapter": 4,
            "verse": 175,
            "text": "Nayo bamwe bemeye Imana yabo y’ukuri, nukuyifata neza, abo nibo izo kwinjiza mu mumigisha yayo, n’imihezagiro yayo nukubarongora mu nzira igororotse"
        },
        {
            "chapter": 4,
            "verse": 176,
            "text": "Barakubaza, wewe nuvuge uti:- Imana ibahaye itegeko ry’uwapfakaye, nk’umuntu yitavye Imana nawe ata kibondo yasize, mugabo akaba yasigaranye mushikiwe, rero uyo mushikiwe aca aronka igice c’ivyo bisigi cuyo nyakwigendera, nawe azotorana niyaba ata kibondo afise, niba ari abakobwa babiri, bazoronswa ica gatatu cibibiri muvyo yasize nyakwigendera, niba ari abavukanyi b’abahungu babiri bazoronswa ibingana n’abakobwa babiri, Imana ibamenyesha kugira ngo ntimuzimire, n’Imana niyo nyene ubumenyi bw’ibintu vyose"
        },
        {
            "chapter": 5,
            "verse": 1,
            "text": "Mwebwe mwemeye Imana yanyu y’ukuri, nimukwize ibikenewe kuri mwebwe, mukaba mwarekuriwe n’Imana kubikoko bifise amaguru ane, dukuyemwo ivyo musomewe ko yuko bibujijwe, mugabo ntimurekuriwe kugira ubuhigi namwe muri mu rugendo rutagatifu rw’Ihidja, mu vy’ukuri Imana ica urubanza uko yishakiye"
        },
        {
            "chapter": 5,
            "verse": 2,
            "text": "Mwebwe mwemeye Imana yanyu y’ukuri, ntimutakaze urupfasoni rw’ibimenyetso vy’idini ry’Imana, canke ibimenyetso vy’ukwezi kwaninahajwe n’Imana, hamwe n’iteka ry’ivyo bikoko bijanwa mugisagara c’Imakkat kubagirwayo, canke iteka ryabirya bishirwako ibimenyetso vy’ukwerekana yuko bitegekanije kugenda IMakkat, canke urupfasoni rwa bamwe bipfuza kugenda mungoro y’Imana ntagatifu y’IMakkat, barondera imigisha y’Umuremyi wabo n’ikigongwe cayo, rero nimwaganuka muvuye muri urwo rugendo rwanyu rutagatifu rw’Ihidja, ni mugende muri rwaruhigi rwanyu nayo gushavurira abantu ngo nuko bababujije gushika mw’isengero ryatewe iteka ry’IMakkat, ntibibatware kubagira ubwishime, rero ni mufashanye mubintu vyiza n’ugutinya Imana, kandi ntimufashanye mukugira ibicumuro canke mukugira ubwansi, nimutinye Imana kuko Imana irakaze muguhana"
        },
        {
            "chapter": 5,
            "verse": 3,
            "text": "Murabujijwe gufungura ibikoko vyapfuye giturumbuka hamwe n’amaraso yavyo, hamwe n’inyama z’ingurube, hamwe n’igikoko cabazwe mugabo kitaba kitavugiweko izina ry’Imana, n’igikoko canizwe mumuhogo, hamwe n’igikoko capfuye gikubiswe inkoni, hamwe n’igikoko capfuye kiguye hasi, hamwe n’igikoko capfuye gikubiswe n’ihembe, hamwe n’igikoko capfuye cariwe n’ikindi gikoko mugabo mwihuse kukibaga imbere yuko gipfa, hamwe n’icabagiwe ahagirirwa amasengesho atari amasengesho y’Imana, kandi n’ugushaka kumenya yuko amabanga y’ukwabura kw’ibintu, ibi vyose n’ibicumuro, uno musi abahakanye Imana yabo y’ukuri barihebuye mw’idini ryanyu, rero ntimubatinye ahubwo nimuntinye jewe, uno musi nabakwirije idini ryanyu nukubakwiriza imigisha yanje, kandi nkaba nabakundishije ubu Isilamu ngo bube ariryo dini ryanyu, n’uwutegetswe n’ikigoyi nawe ata tumbereye kugira ibicumuro mu vy’ukuri Imana niyo ifise ikigongwe cinshi n’impuhwe zihagije"
        },
        {
            "chapter": 5,
            "verse": 4,
            "text": "Barakubaza muvyo barekuriwe kugira mbega n’ibiki? Wewe vuga uti:- mwarahawe uburenganzira bw’ibintu vyiza hamwe n’ivyo mwigishije mubikoko hamwe n’inyoni mwigishije z’uguhiga mukazigisha nkuko Imana yabigishije, rero nimufungure kuvyo zabahigiye, kandi mubisomereko izina ry’Imana, kandi mutinye Imana, mu vy’ukuri Imana irafise umwete w’uguharura"
        },
        {
            "chapter": 5,
            "verse": 5,
            "text": "Uno musi murarekuriwe kubintu vyiza, hamwe n’ibifungurwa vya bamwe bahawe igitabu birekuriwe kuri mwebwe n’ibifungurwa vyanyu birekuriwe kuribo, n’abakenyezi b’intungane baba Isilamu kazi hamwe n’abakenyezi bintungane muri barya bahawe igitabu imbere yanyu, mugihe muzobaha udushimwe twabo mukwubakana nabo mutarinze gushura shurana nabo, canke kubabika mumazu atagenewe kubamwo uyo mupfasoni, rero uwanse kwemera Imana yiwe y’ukuri ntankeka ibikorwa vyiwe bizoba bitakaye nayo k’umusi w’imperuka azoba ari mu bantu bomuruhombo"
        },
        {
            "chapter": 5,
            "verse": 6,
            "text": "Mwebwe mwemeye Imana yanyu y’ukuri, mugihe muhagaze kugira ngo mugire amasengesho yanyu, ni mubanze kwoza mumaso yanyu hamwe n’amaboko yanyu kugeza kunkokora zanyu, hanyuma musige amazi kumitwe yanyu no kumaguru yanyu kugeza hejuru y’ibitsintsiri vy’amaguru yanyu, nimwaba mufise umwanda mpuza bitsina naho nimwiyoge, nimwaba mukitswe n’amagara naho, canke muri murugendo, canke umwe muri mwebwe avuye kwituma, canke yaranguye amabanga y’abubatse n’abakenyezi banyu mugabo mukaba mwabuze amazi y’ukwisukura, nimukoreshe ivu ryiza mugusiga mumaso yanyu n’amaboko yanyu gusa, Imana ntikunda kubashira mungorane, ahubwo ishaka kubasukura n’ugukwiza imigisha yayo kuri mwebwe kugira ngo muyikengurukire"
        },
        {
            "chapter": 5,
            "verse": 7,
            "text": "Kandi mwibuke imigisha y’Imana iri kuri mwebwe hamwe n’indagano yayo ibangikanije namwe mugihe mwavuga muti:- turumvise kandi turagamburutse, kandi mutinye Imana yanyu y’ukuri mu vy’ukuri Imana niyo ifise ubumenyi bw’ibiri mubikiriza vyacu vyose"
        },
        {
            "chapter": 5,
            "verse": 8,
            "text": "Mwebwe mwemeye Imana yanyu y’ukuri, nimube abahagarikizi kubera Imana yanyu, kandi mube mwemeza ibintu kubijanye n’ukuri, kandi ntimugiriranire inzigo n’abantu ntihaze kubashikana mukuta giriranira ukuri, rero nimugire uko kuri, kuko niko kuzomwegereza umuntu kuba hafi y’Imana, kandi mutinye Imana, mu vy’ukuri Imana irafise inkuru z’ibintu vyose mugira"
        },
        {
            "chapter": 5,
            "verse": 9,
            "text": "Imana yarabemereye bamwe bayemeye n’ukugira ibikorwa vyiza yuko bazoronswa ikigongwe hamwe n’impembo niniya cane"
        },
        {
            "chapter": 5,
            "verse": 10,
            "text": "Na bamwe bahakanye Imana yabo y’ukuri, nuguhakana amajambo yacu matagatifu, abo nibo bantu bomumuriro udahera"
        },
        {
            "chapter": 5,
            "verse": 11,
            "text": "Mwebwe mwemeye Imana yanyu y’ukuri, nimwibuke imigisha y’Imana iri kuri mwebwe, mugihe abantu bipfuza kubagororera amaboko yabo, hanyuma Imana ica irabakingira kuri ayo maboko yabo ntiyabashikira mwebwe kandi mutinye Imana, n’ukuyizera yonyene gusa"
        },
        {
            "chapter": 5,
            "verse": 12,
            "text": "N’Imana yaragize amasezerano nabene Israeri, hanyuma tubashirira muribo abategetsi cumi na babiri, n’Imana ica ivuga iti:- mu vy’ukuri jewe ndi kumwe namwe, nimwa senga hamwe n’ugutanga imperezwa n’ukwemera intumwa zanje nukubafasha nuguha Imana umwenda mwiza, ntankeka jewe nzobahanagurira amabi yanyu nukubinjiza mumirima icamwo inzuzi imbere yanyu, mugabo uwuzohakana muri mwebwe munyuma y’iyi ndagano, ntankeka azoba yazimiye munzira y’ukuri"
        },
        {
            "chapter": 5,
            "verse": 13,
            "text": "Rero kubera impamvu z’uguhonyanga amasezerano yabo, twaciye tubavuma n’ukugira imitima yabo kuba nk’ubutare muguhindura amajambo ahari ayo majambo, n’ukwibagira amwe mu majambo bibukijwe, kandi uzoguma ubandanya uronka inkuru z’ububisha bwabo atari muri bakeyi gusa muribo, rero n’ubagirire ikigongwe kandi ubareke mu vy’ukuri Imana ikunda abagira ineza"
        },
        {
            "chapter": 5,
            "verse": 14,
            "text": "No kuri barya bavuze yuko twebwe turi abakirisu, tukaba twara giriraniye nabo amasezerano, mugabo bareka bimwe muvyo bibukijwe, kuri ivyo twaciye dushira hagati yabo ubwansi hamwe nukutumvikana kugeza k’umusi w’imperuka, n’Imana izobabwira ivyo bahora bagira vyose"
        },
        {
            "chapter": 5,
            "verse": 15,
            "text": "Mwebwe bantu mwahawe igitabu c’Imana ceranda, Imana iramaze kubashikira intumwa yacu ibereka vyinshi mwahora munyegeza muri iki gitabu gitagatifu, kandi ikagirira ikigongwe kubintu vyinshi, ntankeka rero iramaze kubashikiza umuco uvuye kuriyo hamwe n’igitabu cereka ibintu vyose"
        },
        {
            "chapter": 5,
            "verse": 16,
            "text": "Kuri ico gitabu c’Imana gitagatifu, kirongora uwukurikira imigisha yayo munzira z’amahoro, nukubakura mu mwijima nukubatwara mumuco kw’itegeko ryayo, nukubarongora munzira igororotse"
        },
        {
            "chapter": 5,
            "verse": 17,
            "text": "Mu vy’ukuri baramaze kuba abahakanyi b’Imana bamwe bavuga bati:- Imana niyo muhanaguzi mwene Mariyamu (iii) wewe nuvuge uti:- ni nde azokingira icarico cose imbere y’Imana iyo ishaka kumuhonya uyo muhanaguzi umwana wa Mariyamu hamwe na nyina wiwe, hamwe n’ibiri kw’isi vyose? N’ubwami bw’Amajuru no kw’isi hamwe n’ibirimwo ni vy’Imana, kuko irema uko yishakiye, n’Imana niyo nyene ubushobozi bw’ibiri hejuru y’ibintu vyose. ((# # #.)) Abahawe igitabu c’Imana ca Zaburi, nabo kuntumwa y’Imana Daudi (iii), nayo abahawe igitabu c’Imana ca Taurati, nabo kuntumwa y’Imana Mussa (iii), nayo abahawe igitabu c’Imana c’Injiri, nabo kuntumwa y’Imana Issa mwene Mariyamu (iii), nayo abahawe igitabu c’Imana ca Qur’ani ntagatifu nabo kuntumwa y’Imana Muhammadi (aui)"
        },
        {
            "chapter": 5,
            "verse": 18,
            "text": "Abayahudi n’abakirisu bavuga bati:- twebwe turi abana b’Imana n’abakunzi bayo, wewe nuvuge uti:- none ni kuki ibahakana kubera ibicumuro vyanyu? namwe muri abantu gusa mubo yaremye? rero igirira ikigongwe kuwo yishakiye n’uguhana uwo yishakiye n’ubwami bw’Amajuru n’Isi hamwe n’ibiri hagati yavyo ni vy’Imana, n’ingaruka ya vyose niwe gusa"
        },
        {
            "chapter": 5,
            "verse": 19,
            "text": "Mwebwe bantu mwahawe igitabu gitagatifu, ntankeka mwarashikiwe n’intumwa y’Imana yacu, ibagaragariza mugihe atazindi ntumwa z’Imana ziriho, ntimuze muvuge muti:- twebwe iwacu ntitwashikiwe n’umushikiriza inkuru nziza canke uwutuza, rero mwarashikiwe n’umushikiriza butumwa n’uwutuza, n’Imana niyo nyene ubushobozi buri hejuru y’ibintu vyose"
        },
        {
            "chapter": 5,
            "verse": 20,
            "text": "N’intumwa y’Imana Mussa (iii) mugihe yabwira abantu biwe ati:- mwebwe bantu banje, nimwibuke imigisha y’Imana iri kuri mwebwe, mugihe yagira kuri mwebwe intumwa z’Imana nukubagira abategetsi nukubaha ivyo atahaye abaribo bose mubantu"
        },
        {
            "chapter": 5,
            "verse": 21,
            "text": "Mwebwe bantu banje, ni mwinjire muri ico gisagara gitagatifu Imana yabandikiye, kandi ntimusubire inyuma ntimuze kuba mu bantu bari muruhombo"
        },
        {
            "chapter": 5,
            "verse": 22,
            "text": "Baca bavuga bati:- ewe ntumwa y’Imana Mussa (iii), hariya hari abantu b’ibihangange, natwe ntidushobora kwinjira muri ico gisagara kugeza aho bazova murico, nibakivamwo niho natwe tuzokwinjira murico gisagara"
        },
        {
            "chapter": 5,
            "verse": 23,
            "text": "Abantu babiri muri bamwe batinya Imana yabo y’ukuri, mubo Imama yahaye imigisha yayo bavuze bati:- nimubinjirire muri urwo rugi kuko nimwabinjirira muri urwo rugi, mu vy’ukuri mwebwe muzo ntsinda kandi mwizere ku Mana ni mwaba mwebwe muri mu bantu bemera bimwe vy’ukuri"
        },
        {
            "chapter": 5,
            "verse": 24,
            "text": "Baciye bavuga bati:- ewe ntumwa y’Imana Mussa (iii), twebwe ntituzokwinjira muri ico gisagara namba, mugihe abo bantu bakiri muri ico gisagara, rero wewe ntumwa y’Imana Mussa (iii) nugende hamwe n’Umuremyi wawe mutane mumitwe nabo, twebwe tuzoba twicaye ngaha"
        },
        {
            "chapter": 5,
            "verse": 25,
            "text": "Intumwa y’Imana Mussa (iii) yavuze iti:- Muremyi wanje, mu vy’ukuri jewe ntaco nifashije atari umutima wanje gusa hamwe na mwene wanje, rero nudushire haruhande naba bononyi"
        },
        {
            "chapter": 5,
            "verse": 26,
            "text": "Imana imwishura iti:- aba bantu barabujijwe kuri iy’ Isi kukiringo c’imyaka mirongo ine bayiyerera, rero ntumaramare kubera abantu babononyi"
        },
        {
            "chapter": 5,
            "verse": 27,
            "text": "Nubasomere inkuru z’abana babiri b’intumwa y’Imana Adamu (iii) mu vy’ukuri mugihe batanga imperezwa zabo haca hemererwa umwe muribo, niy’uwundi ntiyemererwa, hanyuma aca avuga umwe mubo imperezwa ziwe zitakiriwe ati:- jewe ndakugandagura, aca avuga ati:- Imana yakira abayitinya gusa"
        },
        {
            "chapter": 5,
            "verse": 28,
            "text": "Niwagorora ukuboko kwawe kuri jewe kugira ngo ungandagure jewe sinzogorora ukuboko kwanje kugira ngo ndakugandagure, mu vy’ukuri jewe ndatinya Imana, Umuremyi w’ibiremwa vyose"
        },
        {
            "chapter": 5,
            "verse": 29,
            "text": "Jewe nshaka yuko wikorera ibicumuro vyanje hamwe n’ibicumuro vyawe, kuri ivyo ube mubantu bo mumuriro udahera, nivyo rero niyo mpembo y’abantu bahemukiye imitima yabo"
        },
        {
            "chapter": 5,
            "verse": 30,
            "text": "Rero umutima wiwe uca umuha ingoga y’ukwica mwene wabo, aramwica aca aba mubantu bo m’uruhombo"
        },
        {
            "chapter": 5,
            "verse": 31,
            "text": "Aho niho Imana yarungika igikona cafukura kw’Isi kugira ngo kimwereke ingene yonyegeza ikiziga ca mwene wabo, aca avuga ati:- Yo! nananiwe kuba nk’iki gikona mukunyegeza ikiziga ca mwene mama, hanyuma aca aba mu bantu bicuza"
        },
        {
            "chapter": 5,
            "verse": 32,
            "text": "Kubera ivyo vyose twaciye twandikira bene Israeri yuko uwuzokwica umuntu nawe akaba atishe umuntu, canke atagize ubwononyi ngaha kw’Isi, ni nkaho azoba yishe abantu bose, n’uwuzoreka umuntu muzima, ni nkaho yarekuye abantu bose, ntankeka intumwa zacu z’Imana zara bashikiye n’ivyemezo biri k’umugaragaro, hanyuma benshi muribo munyuma yibi vyose baciye baba abononyi cane kuri iy’Isi"
        },
        {
            "chapter": 5,
            "verse": 33,
            "text": "Rero impembo y’abarwanya Imana hamwe n’intumwa yiwe n’ukugira amabi kuri iy’Isi, n’abantu bokwicwa canke bakabambwa, canke bagacibwa ibikonjo vy’amaboko yabo n’amaguru yabo mukubi tandukanya, canke bakimurirwa mukindi gihugu, ibi nivyo bimaramare vyabo ngaha kw’Isi no k’umusi w’imperuka bazoronka ibihano bininiya cane"
        },
        {
            "chapter": 5,
            "verse": 34,
            "text": "Dukuyemwo bamwe bazosaba imbabazi imbere yuko batarafatwa, kandi mumenye yuko Imana ariyo nyene ikigongwe n’impuhwe zihagije"
        },
        {
            "chapter": 5,
            "verse": 35,
            "text": "Mwebwe mwemeye Imana yanyu y’ukuri, nimutinye Imana yanyu, kandi murondere inzira y’ukuyishikira, kandi murwane kubera idini ryiwe kugira ngo muronke instinzi nyakuri"
        },
        {
            "chapter": 5,
            "verse": 36,
            "text": "Mu vy’ukuri bamwe bahakanye Imana yabo y’ukuri, iyo boba bafise ibiri kw’isi vyose n’ibindi nk’ibi vyose, kugira ngo batange ingwati y’uguhesha ibihano vy’umusi w’imperuka, ntivyari kwakirwa kuribo, kandi bazoronka ibihano bibabaza cane"
        },
        {
            "chapter": 5,
            "verse": 37,
            "text": "Bipfuza yuko bova muri uwo muriro udahera mugabo ntibazo wuvamwo kandi bazoba bafise ibihano bibandanya kuribo"
        },
        {
            "chapter": 5,
            "verse": 38,
            "text": "Umusuma w’umugabo hamwe n’umusumakazi bose nibacibwe ibikonjo vy’amaboko yabo, kubera impembo yivyo bakoreye, ico nico gihano cavuye ku Mana, n’Imana niyo ifise ubushobozi n’ubuhizi bukwiye"
        },
        {
            "chapter": 5,
            "verse": 39,
            "text": "Mugabo uwasavye ikigongwe munyuma yaho yahemukiye umutima wiwe, hanyuma agaca agira ibikorwa vyiza, rero Imana izokwakira ico kigongwe ciwe, mu vy’ukuri Imana niyo nyene ikigongwe cinshi n’impuhwe zihagije"
        },
        {
            "chapter": 5,
            "verse": 40,
            "text": "Mbega ntuzi yuko Imana ifise ubwami bw’Amajuru n’Isi, rero ihana uwo yishakiye n’ukugirira ikigongwe kuwo yishakiye, n’Imana niyo nyene ubushobozi buri hejuru y’ibintu vyose"
        },
        {
            "chapter": 5,
            "verse": 41,
            "text": "Ewe ntumwa y’Imana, ntibagutetereze bamwe bihutira guhakana bari muri bamwe bavuga kuminwa yabo bati:- turemeye mugihe imitima yabo itemera namba, no mu bayahudi baza kwumviriza ivyo uriko uravuga kugira ngo bagende kubesha, mugihe abaza kwumviriza kubera abandi bantu batagushikira, nibo baca bahindura amajambo yico gitabu ca Taurati, mugihe caho kimaze gushingwa aho gitegerezwa kuba, bagaca bavuga bati:- nimwahabwa ibi vyose mubifate nkankama, nimuta habwa naho nimwigumye, n’umuntu Imana ishaka guha ibibazo wewe ntushobora guha imbere y’Imana icarico cose, abo bantu nibo Imana idashaka gusukura imitima yabo, kuko bazoba bafise ibizobatetereza ngaha kw’Isi, no k’umusi w’imperuka bazoba bafise ibihano bininiya cane"
        },
        {
            "chapter": 5,
            "verse": 42,
            "text": "Abumva amajambo y’ububeshi, nabarya ibintu vyabujijwe n’amategeko y’Imana, rero nibagushikira nubacire urubanza ruri hagati yabo canke ntubiteho, nutabitaho naho ntanabi n’imwe bazo kugira niwabacira urubanza, ubacire urubanza ruri hagati yabo rw’ukuri, ntankeka Imana ikunda abantu b’ukuri"
        },
        {
            "chapter": 5,
            "verse": 43,
            "text": "Bazogushiraho gute ngo wewe ube umuca manza wabo, nabo bafise igitabu c’Imana ca Taurati gifise amategeko y’Imana yukuri? Hanyuma munyuma yaho bagaca bayahakana, nabo rero nabatemera"
        },
        {
            "chapter": 5,
            "verse": 44,
            "text": "Mu vy’ukuri twaramanuye igitabu c’Imana ca Taurati, gifise uburongozi n’umuco kurico n’intumwa z’Imana zaracemeje, zarabategetse abayahudi hamwe n’ababasenga hamwe n’inca bwenge zabo, kuko bategekwa kubungabunga ico gitabu c’Imana, nabo bari ivyabona kuribo, rero ntimutinye abantu, ahubwo nimuntinye jewe Mana yanyu, kandi ntimuhindure aya majambo yanje kukiguzi gitoyi cane, rero n’abatazotegeka kuvyo Imana yamanuye, abo nibo bahakanyi b’Imana"
        },
        {
            "chapter": 5,
            "verse": 45,
            "text": "Nomuri ico gitabu c’Imana ca Taurati, twarabandikiye yuko umuntu yicwa k’uwundi, n’ijisho kurindi, n’izuru kurindi, n’ugutwi kukundi, n’iryinyo kurindi, uko niko kurihisha ingere kuyindi mugihe abantu bakomerekanye, mugabo uwuzogirira uwundi imbabazi azoba yitangiye indishi kuriwe, n’abadategeka kuvyo Imana yamanuye, abo nibo bahemukiye imitima yabo"
        },
        {
            "chapter": 5,
            "verse": 46,
            "text": "Duca tubakurikizako intumwa y’Imana Issa mwene Mariyamu (iii) kugira ngo yemeze ivyabaye imbere yiwe mugitabu c’Imana ca Taurati, duca tumuha igitabu c’Imana c’Injili, kirimwo uburongozi hamwe n’umuco, kandi cemeza ivyabaye imbere yiwe mugitabu c’Imana ca Taurati, hamwe n’uburongozi n’ubutumwa kubatinya Imana yabo y’ukuri"
        },
        {
            "chapter": 5,
            "verse": 47,
            "text": "Abantu bahawe igitabu c’Injili, nubacire urubanza kuvyo Imana yamanuye kuribo, nabatazoca urubanza kuvyo Imana yamanuye rero abo nibo bononyi"
        },
        {
            "chapter": 5,
            "verse": 48,
            "text": "Twara kumanuriye igitabu c’Imana kugira ngo cerekane ukuri kwama, kandi cemeza ibitabu vyamyeho imbere yiwe nukubicirako urubanza, rero n’ubacire urubanza ruri hagati yabo kuvyo Imana yamanuye, kandi ntukurikire ivyipfuzo vyabo mukudakurikiza ukuri kwagushikiye, n’abantu muri mwebwe twarabahaye amategeko n’inzira zabo, iyo Imana ibishaka yari kubagira umurwi umwe, mugabo yashatse kubagerageza kuri ivyo yabahaye, rero nimuhiganwe mugushikira kubintu vyiza vy’amahoro, ingaruka yamwese ni kuMana nayo izobabwira ivyo mwahora mutumvikana ko"
        },
        {
            "chapter": 5,
            "verse": 49,
            "text": "Nubacire urubanza ruri hagati yabo kuvyo Imana yamanuye, kandi ntukurikire ivyipfuzo vyabo, na wewe wirinde nabo ntibaze baguhindure nivyo Imana yakumanuriye, ni banka naho umenye yuko mu vy’ukuri Imana igomba kubashikiriza kuri bimwe mubicumuro vyabo, kandi ntankeka benshi mu bantu n’abononyi"
        },
        {
            "chapter": 5,
            "verse": 50,
            "text": "Mbega bagomba amategeko y’ubujuju, none ni nde mwiza gusumba amategeko mu mategeko y’Imana ku bantu bemera Imana yabo y’ukuri"
        },
        {
            "chapter": 5,
            "verse": 51,
            "text": "Mwebwe mwemeye Imana yanyu y’ukuri, ntimubagire abayahudi hamwe n’abakirisu kuba abagenzi banyu muribo no muri mwebwe uwuzogiriranira ubwo bucuti nabo, uyo azoba ari kumwe nabo, mu vy’ukuri Imana ntirongora abantu bahemukiye imitima yabo"
        },
        {
            "chapter": 5,
            "verse": 52,
            "text": "Uzobabona bamwe barwaye indwara ziri mumitima yabo babirukirako bavuga bati:- dutinya yuko twofatwa natwe n’iryo hindukiro mugabo ubu vuba Imana izozana iyugururiro ry’ibisagara canke ikindi kintu kivuye kuriyo, bace bidoga kuvyo banyegeje mumitima yabo"
        },
        {
            "chapter": 5,
            "verse": 53,
            "text": "Nabemeye Imana yabo y‘ukuri bazovuga bati:- mbega abo sibamwe barahira kw’izina ry’Imana kundahiro zabo zikomakomeye yuko bari kumwe namwe? mugabo ibikorwa vyabo vyarononekaye none baciye baba abantu b’uruhombo"
        },
        {
            "chapter": 5,
            "verse": 54,
            "text": "Mwebwe mwemeye Imana yanyu y’ukuri, uwuzo kwiyonkora mw’idini ryiwe ubu vuba Imana izo zana abantu ikunda, nabo bayikunda, bagamburuka kuba Isilamu bafise ubushobozi buri hejuru y’abahakanyi b’Imana y’ukuri bazorwanira idini ry’Imana kandi ntibazotinya umwikomo w’uwuzobatera uwo mwikomo, iyi niyo ngabirano y’Imana iha uwo yishakiye, n’Imana niyo yagutse kandi niyo ifise ubumenyi buhagije"
        },
        {
            "chapter": 5,
            "verse": 55,
            "text": "Umugenzi wanyu bwite n’Imana yonyene hamwe n’intumwa yayo hamwe n’abemeye aribo bahagarika amasengesho n’ugutanga imperezwa zabo mugihe bagamburuka"
        },
        {
            "chapter": 5,
            "verse": 56,
            "text": "N’uwuzogira ubucuti n’Imana hamwe n’itumwa yayo hamwe n’abemeye Imana yabo y’ukuri, nuko umurwi w’Imana ariwo uzotsinda"
        },
        {
            "chapter": 5,
            "verse": 57,
            "text": "Mwebwe mwemeye Imana yanyu y’ukuri, ntimubagire abagenzi bamwe bafyinatira idini ryanyu muri bamwe bahabwa igitabu imbere yanyu hamwe nomubagenzi banyu, kandi mutinye Imana yanyu nimwba mwebwe muri mu bantu mwemera Imana yanyu y’ukuri"
        },
        {
            "chapter": 5,
            "verse": 58,
            "text": "Mubahamagaye kuja gusenga mugihe muhamagaye baca babifata minenerwe n’ugufyinata, ivyo vyose n’ukubera yuko bari mu bantu ata bwenge bafise"
        },
        {
            "chapter": 5,
            "verse": 59,
            "text": "Vuga uti:- mwebwe bantu mwahawe igitabu c’Imana, mbega mutubonamwo ikosa yuko twemeye Imana yacu y’ukuri hamwe n’ivyo twamanuriwe hamwe n’ivyamanuwe kuva kera, hamwe nuko benshi muri mwebwe muri mubantu babononyi"
        },
        {
            "chapter": 5,
            "verse": 60,
            "text": "Vuga uti:- mbega ndababwire uwuzoba afise impembo yiwe mbi cane gusumba ibi vyose imbere y’Imana? Ni mubo Imana izoba yavumye n’ukuba shavurira n’ukugira abandi kuba nk’inkende n’ingurube, n’ugusenga amashetani, abo nibo bantu bafise ivyicaro vyabo bibi cane n’abazimiye cane munzira igororotse"
        },
        {
            "chapter": 5,
            "verse": 61,
            "text": "Bababeshi babashikiriye bavuga bati:- twebwe turemeye mugihe aribo binjiye n’ubuhakanyi bwabo nabo bafise ubwo buhakanyi bwabo n’Imana irafise ubumenyi bwinshi bwivyo banyegeza"
        },
        {
            "chapter": 5,
            "verse": 62,
            "text": "Uzobabona benshi muribo birukira mubicumuro no mubwansi n’ukurya kwabo ivyabujijwe n’amategeko y’Imana, ntankeka ivyo bagira vyose n’ibintu bibi cane"
        },
        {
            "chapter": 5,
            "verse": 63,
            "text": "Mbega abo babasenga hamwe n’incabwenge zabo ko bataba buza amajambo yabo y’ibicumuro n’ukurya kwabo ivyabujijwe n’amategeko y’Imana, ntankeka ivyo bagira vyose ni bibi cane"
        },
        {
            "chapter": 5,
            "verse": 64,
            "text": "N’abayahudi bavuze bati:- ukuboko kw’Imana kurapfumbataye, n’amaboko yabo niyo yugaye, kandi baravumwe kubera ivyo bavuze, mugabo amaboko y’Imana aruguruye kuko itanga ivyo yishakiye, mu vy’ukuri ivyamanuwe kuri wewe bivuye kumuremyi wawe bizobongereza vyinshi muribo ubwansi n’ubuhakanyi, kandi twarabashiriyeho ubwansi n’ukutumvikana hagati yabo kugeza k’umusi w’imperuka, umwanya wose uko bakije umucanwa w’intambara, Imana ica uwuzimya, bagaca bihangana kugira ubwononyi ngaha kw’Isi, n’Imana ntikunda abononyi"
        },
        {
            "chapter": 5,
            "verse": 65,
            "text": "Niba aba bantu bahawe igitabu c’Imana gitagatifu iyo bemera bimwe vy’ukuri n’ugutinya Imana yabo y’ukuri, ntankeka twari kubahanagurira amakosa yabo nukubinjiza mumirima ifise imigisha"
        },
        {
            "chapter": 5,
            "verse": 66,
            "text": "Iyo bahagarika igitabu c’Imana gitagatifu ca Taurati hamwe n’igitabu c’Imana gitagatifu c’Injili hamwe n’ivyamanuwe kuribo bivuye kumuremyi wabo mu vy’ukuri bari gufungura ibiri hejuru yabo n’ibiri munsi y’amaguru yabo, kuko hari abantu muribo bakurikiza inzira nziza, mugabo benshi muribo muvyo bagira vyari ibintu bibi cane"
        },
        {
            "chapter": 5,
            "verse": 67,
            "text": "Ewe ntumwa y’Imana, n’ushikirize ivyo wamanuriwe bivuye kumuremyi wawe, nutabigira naho ntuzoba urashikana ubutumwa bwayo, n’Imana izo gukingira n’abantu, mu vy’ukuri Imana ntirongora abantu bayihakana"
        },
        {
            "chapter": 5,
            "verse": 68,
            "text": "Vuga uti:- mwebwe bantu mwahawe igitabu c’Imana gitagatifu ntimuri hejuru y’ikintu icarico cose kugeza aho muzo hagarika igitabu c’Imana gitagatifu ca Taurati hamwe n’igitabu c’Imana gitagatifu c’Injili, hamwe nibi vyamanuriwe kuri mwebwe bivuye kumuremyi wanyu, kandi ntankeka ivya manuriwe kuri wewe bivuye kumuremyi wawe bizobongereza benshi muribo ubwononyi n’ubuhakanyi hamwe n’ubuhakanyi, rero ntibigutere agahinda ku bantu b’abahakanyi b’Imana"
        },
        {
            "chapter": 5,
            "verse": 69,
            "text": "Mu vy’ukuri bamwe bemeye Imana yabo y’ukuri, hamwe n’abayahudi naba Saaibu hamwe n’abakirisu mubazo kwemera Imana y’ukuri hamwe n’umusi w’imperuka n’ukugira ibikorwa vyiza, rero abo bantu ntabwoba bazoba bafise kandi ntibazo teterwa"
        },
        {
            "chapter": 5,
            "verse": 70,
            "text": "Mu vy’ukuri twaragize amasezerano hamwe na bene Israeri, tubashikiriza intumwa z’Imana, uko bashikirwa n’intumwa y’Imana kuvyo imitima yabo idashaka, bamwe muribo baca babahakana n’abandi nabo barabagandaguye"
        },
        {
            "chapter": 5,
            "verse": 71,
            "text": "Biketse yuko Ibihano bitazobaho baca baba impumyi hamwe n’abatumva hanyuma Imana ica ibakirira ikigongwe cabo, kandi benshi muribo baca baba impumyi n’abatumva ubugira kabiri, n’Imana niyo ibona ivyo bagira vyose"
        },
        {
            "chapter": 5,
            "verse": 72,
            "text": "Ntankeka baracumuye bamwe bavuga bati:- Imana niyo muhanaguzi mwene Mariyamu, nawe umuhanaguzi yavuze ati:- mwebwe bene Israeri nimusenge Imana, umuremyi wanje n’umuremyi wanyu, kuko uwuyigereranya n’ibindi bintu, mu vy’ukuri Imana izo mubuza kw’injira mw’ijuru n’icicaro ciwe nico mu muriro udahera, n’abahemukiye imitima yabo ntibazoronka abafasha"
        },
        {
            "chapter": 5,
            "verse": 73,
            "text": "Mu vy’ukuri barabaye abahakanyi b’Imana bamwe bavuga bati:- Imana n’Imwe muri zitatu, mugihe atayindi Mana atari Imana imwe yonyene gusa, nibatareka ivyo vyose bavuga, mu vy’ukuri bazofatwa bamwe baguma babandanya n’ubuhakanyi bwabo muribo kandi bazoronka ibihano bibabaza cane"
        },
        {
            "chapter": 5,
            "verse": 74,
            "text": "Mbega ntibasaba ikigongwe ku Mana n’ugusaba imbabazi, n’Imana niyo ifise ikigongwe cinshi n’impuhwe zihagije"
        },
        {
            "chapter": 5,
            "verse": 75,
            "text": "Umuhanaguzi mwene Mariyamu sicarico cose atari uko ari intumwa y’Imana gusa, ntankeka intumwa z’Imana nyinshi zararenganye imbere yiwe, n’umuvyeyi wiwe yari intungane y’ukuri, bose uko ari babiri bahora bafungura ibifungurwa , rero nurabe ingene tuba menyesha aya majambo y’Imana matagatifu kandi murabe n’ingene bahindurwa"
        },
        {
            "chapter": 5,
            "verse": 76,
            "text": "Vuga uti:- mbega murasenga aho gusenga Imana yonyene rudende, bamwe badashobora kubagirira inabi canke kubagirira ineza iyariyo yose, n’Imana niyo yumva kandi niyo nyene ubumenyi buhagije"
        },
        {
            "chapter": 5,
            "verse": 77,
            "text": "Vuga uti:- mwebwe bantu mwahawe igitabu gitagatifu, ntimurenge imbibe y’idini ry’Imana y’ukuri ata kuri mubifitiye, kandi ntimukurikire ivyipfuzo vy’abantu bamaze gutakara kuva kera n’ugutakaza abandi benshi nubu batakarira munzira igororotse"
        },
        {
            "chapter": 5,
            "verse": 78,
            "text": "Baravumwe bamwe bahakanye muri bene Israeri kururimi rw’intumwa y’Imana Daudi (iii) hamwe n’intumwa y’Imana Issa mwene Mariyamu (iii), ivyo vyose n’ukubera yuko biyonkoye n’ukurenga imbibe z’Imana"
        },
        {
            "chapter": 5,
            "verse": 79,
            "text": "Ntibari mubakingirana kubintu bibi bahora bagira, none n’ububisha nyabaki bwiri jambo bahora bagira"
        },
        {
            "chapter": 5,
            "verse": 80,
            "text": "Uzobabona benshi muribo bagira ubucuti hamwe nabahakanye Imana y’ukuri, ibi vyose n’ibintu bibi vyatangujwe n’imitima yabo, navyo nuko Imana yabashavuriye nabo bazobayo mubuzima bwabo bwose bari mubihano"
        },
        {
            "chapter": 5,
            "verse": 81,
            "text": "Iyo bemera Imana yabo y’ukuri hamwe n’intumwa yiwe hamwe nivyamanuriwe kuriwe, ntibari kubagira abo bantu kuba ari abagenzi babo, mugabo benshi muribo n’abononyi"
        }
    ]
}
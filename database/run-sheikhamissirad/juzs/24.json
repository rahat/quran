{
    "juzs": [
        {
            "chapter": 39,
            "verse": 32,
            "text": "Ni nde yoba ari umuhemu yahemukiye umutima wiwe gusumba uwubeshera Imana nuguhakana ukuri kwama mugihe kwamushikiye, none simuri wa muriro udahera aribwo bwicaro bwabo bahakanyi b’Imana y’ukuri"
        },
        {
            "chapter": 39,
            "verse": 33,
            "text": "Nuwazanye ukuri nuku kwemeza, abo bantu nibo bagamburukira Imana yabo"
        },
        {
            "chapter": 39,
            "verse": 34,
            "text": "Bazoronka ivyo bipfuza vyose ku Muremyi wabo, iyo niyo mpembo yabakora ibikorwa vyiza"
        },
        {
            "chapter": 39,
            "verse": 35,
            "text": "Kugira ngo Imana ibahana gurire amabi yabo yose bagize nukubariha impembo yabo kuvyiza bahora bagira"
        },
        {
            "chapter": 39,
            "verse": 36,
            "text": "Mbega Imana ntihagiza umuntu wayo, kandi baragutera ubwoba kuri barya mutari kumwe nabo rero uwaciriwe urubanza n’Imana yuko atakara ntawundi muntu yomu rongora"
        },
        {
            "chapter": 39,
            "verse": 37,
            "text": "Nuwo Imana yarongoye ntawu shobora kumutakaza, mbega Imana siyo nyene ubushobozi ishobora kwihorera"
        },
        {
            "chapter": 39,
            "verse": 38,
            "text": "Ubajije uti :- mbega ni nde yaremye Amajuru n’Isi, ntankeka bazokwishura bavuga bati :- n’Imana, nawe nubishure uti :- mbega mwebwe mubona gute muri bamwe musaba atari Imana y’ukuri, yuko Imana ishatse kungirira inabi, mbega barashobora kunkurira izo ngorane ziwe, canke ishatse kumpezagira mbega nibo bashobora gukingira imigisha yayo ? wewe nuvuge uti :- jewe Imana irampagije ni kuriyo bizera abayizera"
        },
        {
            "chapter": 39,
            "verse": 39,
            "text": "Vuga uti :- mwebwe bantu banje, ni mugire ibikorwa vyanyu mutekereje nanje nuko nyene ndiko ndakora, rero ubu vuba muzobimenya"
        },
        {
            "chapter": 39,
            "verse": 40,
            "text": "Ninde azo shikirwa n’ibihano bizomu tetereza hamwe nibizo manukira kuriwe kandi bibandanya"
        },
        {
            "chapter": 39,
            "verse": 41,
            "text": "Twebwe twakumanuriye iki gitabu gitagatifu ca Qur’aani kubera abantu bose, kandi kugira ngo uba sobanurire ukuri, rero uwuzo rongoka ni kukamaro k’umutima wiwe, nayo uwuzo takara azo takara ntankeka azoba atakaye k’uruhombo rw’umutima wiwe, na wewe nturi mu bantu baba cungera"
        },
        {
            "chapter": 39,
            "verse": 42,
            "text": "Imana niyo yica imitima y’abantu kumwanya w’urupfu rwayo, n’iyindi mitima itarapfa iri mw’itiro ryayo, rero ica igumya ya mitima yandikiwe urupfu hanyuma igaca isubiriza yayindi kugeza kumwanya wagenewe, ntankeka muri ibi vyose hariho icirwa ku bantu biyumvira"
        },
        {
            "chapter": 39,
            "verse": 43,
            "text": "Canke nibo bigiriye ababa sabira imbere y’Imana? Wewe nuvuge uti:- naho ata butegetsi bafise bw’ikintu na kimwe kandi ntabumenyi bafise"
        },
        {
            "chapter": 39,
            "verse": 44,
            "text": "Vuge uti :- isabirwa ryose riri kw’itegeko ry’Imana kuko ariyo nyene ubwami bw’Amajuru n’Isi, hanyuma mwese muzo subizwa iwe"
        },
        {
            "chapter": 39,
            "verse": 45,
            "text": "Mugihe havuzwe Imana yonyene rudende, imitima yabamwe batemera umusi w’imperuka ica ishavura, no mugihe havuzwe abatavuga rumwe nabo mumwanya uca ubona banezerewe"
        },
        {
            "chapter": 39,
            "verse": 46,
            "text": "Vuga uti:- ewe Muremyi waremye Amajuru n’Isi, ufise ubumenyi bw’ibintu bitaboneka n’ibiboneka, ni wewe uzocira urubanza ruzoba ruri hagati y’abantu bawe kuvyo bahora batumvikana ko"
        },
        {
            "chapter": 39,
            "verse": 47,
            "text": "Niba abahemukiye imitima yabo iyo boba bafise ibiri ng’aha kw’Isi n’ibindi nk’ivyo, ntankeka bari gutanga kugira ngo bikombore kubijanye n’ibihano bibi vy’umusi w’imperuka, kandi bizo garagazwa ku Mana kuvyo batari bizeye"
        },
        {
            "chapter": 39,
            "verse": 48,
            "text": "Hazo bonekana amabi yabimwe bahora bagira, kandi bazo kikuzwa nivyo bahora bafata minenerwe"
        },
        {
            "chapter": 39,
            "verse": 49,
            "text": "Ingorane ishikiye umuntu aca adusaba twebwe, hanyuma tumuhaye imigisha ivuye iwacu aca avuga ati:- ibi ndabihawe kubera ubumenyi bwanje none sivyo, ico n’ikibazo mugabo benshi muribo ntakintu na kimwe bazi"
        },
        {
            "chapter": 39,
            "verse": 50,
            "text": "Barayavuze aya majambo abamyeho imbere yabo mugabo ntaco vyabamariye muvyo bahora bagira"
        },
        {
            "chapter": 39,
            "verse": 51,
            "text": "Rero barahuye n’amabi yivyo bakoze, n’abahemukiye imitima yabo muri aba, ubu vuba nabone bazohura n’amabi bahora bagira, nabo s’abazo nanirana"
        },
        {
            "chapter": 39,
            "verse": 52,
            "text": "Mbega ntibazi yuko Imana itanga imigisha yayo kuwo yishakiye nukwima uwo yishakiye, mu vy’ukuri muri ibi vyose harimwo ibintu vy’ugutegera ku bantu bemera Imana yabo y’ukuri"
        },
        {
            "chapter": 39,
            "verse": 53,
            "text": "Vuga uti :- mwebwe bantu banje mwahemukiye imitima yanyu, ntimu debukirwe kumigisha y’Imana, ntankeka Imana yama igira ikigongwe kubicumuro vyose, mu vy’ukuri niyo ifise ikigongwe cinshi kandi niyo nyene impuhwe zihagije"
        },
        {
            "chapter": 39,
            "verse": 54,
            "text": "Nimu garuke ku Muremyi wanyu kandi muyi gamburukire imbere yuko mushikirwa n’ibihano vy’Imana hanyuma ntimuzo ronka umufasha"
        },
        {
            "chapter": 39,
            "verse": 55,
            "text": "Nimu kurikire ibintu vyiza muvya manuwe kuri mwebwe bivuye ku muremyi wanyu imbere yugu shikirwa n’ibihano bije giturumbuka namwe mutabizi"
        },
        {
            "chapter": 39,
            "verse": 56,
            "text": "Ntuze uvuge umutima w’umuntu uti:- ewe maganya yanje kuvyo nagabanije kuruhande rw’Imana, mu vy’ukuri jewe nari mubantu bafata ibintu minenerwe"
        },
        {
            "chapter": 39,
            "verse": 57,
            "text": "Canke niyavuga iti:- iyo Imana indongora, ntankeka nari kuba mu bantu batakambira Imana"
        },
        {
            "chapter": 39,
            "verse": 58,
            "text": "Canke ikavuga mugihe ibonye ibihano:- iyo ndonka ingaruka nari kuba mubagira ineza"
        },
        {
            "chapter": 39,
            "verse": 59,
            "text": "Ni vy’ukuri kandi ntankeka warashikiwe n’amajambo yanje uraya hakana k’umugaragaro nu kwishima hanyuma uca uba muba hakanyi b’Imana"
        },
        {
            "chapter": 39,
            "verse": 60,
            "text": "No k’umusi w’imperuka uzoba bona bamwe babesheye Imana mumaso yabo hamaze kwirabura, mbega simu muriro udahera witiriwe Jahannamu ariho hazoba ubwicaro bwabamye bishima"
        },
        {
            "chapter": 39,
            "verse": 61,
            "text": "N’Imana izoba rokora bamwe bayitinya kubera intsinzi yabo, kandi ntibazo korwako n’amabi canke ntibazo teterezwa"
        },
        {
            "chapter": 39,
            "verse": 62,
            "text": "Imana niyo rurema rw’ibintu vyose kandi niyo mureretsi w’ibiri hejuru y’ibintu vyose"
        },
        {
            "chapter": 39,
            "verse": 63,
            "text": "Impfunguruzo z’Amajuru n’Isi zose ziri ku Mana nabamwe bahakanye amajambo y’Imana abo nibo bari muruhombo runiniya"
        },
        {
            "chapter": 39,
            "verse": 64,
            "text": "Vuga uti:- mbega muntegetse gusenga uwutari Imana mwabijuju mwe"
        },
        {
            "chapter": 39,
            "verse": 65,
            "text": "Mu vy’ukuri wewe warugururiwe hamwe n’abari imbere yawe yuko niwa gereranya Imana n’ibindi bintu ntankeka ibikorwa vyawe bizoba bibaye ivy’impfagusa, kandi ningombwa uzoba uri mu bantu bari muruhombo"
        },
        {
            "chapter": 39,
            "verse": 66,
            "text": "Ahubwo wewe n’usenge Imana yawe gusa kandi ube mu bantu bashima"
        },
        {
            "chapter": 39,
            "verse": 67,
            "text": "Ntibasoneye Imana yabo bimwe bikwiye, no k’umusi w’imperuka Isi yose izoba iri muminwe yayo, n’Amajuru yose azo zingirwa mukuboko kwayo kw’iburyo, nayo ikaba itandukanye nuku gabanukirwa n’ikintu icarico cose, kandi niyo iri hejuru gusumba kuvyo bayi gereraniriza ko"
        },
        {
            "chapter": 39,
            "verse": 68,
            "text": "Hazovuzwa inzamba hace havamwo imitima y’abantu bari mumajuru hamwe nabari kw’Isi dukuyemwo uwo Imana yikundiye, hanyuma hazovuzwa iyindi nzamba igira kabiri aho rero niho hazozuka ibiremwa vyose bagume barabana gusa"
        },
        {
            "chapter": 39,
            "verse": 69,
            "text": "N’Isi izosa yangana k’umuco w’Umuremyi wayo, n’ibitabu vyose bizobikwa hanyuma hace hazanwa intumwa z’Imana n’ivyabona vyazo, hanyuma hazocibwa urubanza ruzoba ruri hagati yabo bimwe vy’ukuri, kandi ntibazo hemukirwa"
        },
        {
            "chapter": 39,
            "verse": 70,
            "text": "N’umutima wu mw’umwe wese uzorihwa kuvyo wakoze nayo niyo ifise ubumenyi buhanitse bw’ivyo bagira vyose"
        },
        {
            "chapter": 39,
            "verse": 71,
            "text": "N’abahakanye Imana yabo y’ukuri bazojanwa mumuriro udahera witiriwe Jahannamu bari imirwi n’iyindi kugeza naho bazoyishikira yugururwe imiryango yayo n’abacungereye uwo muriro bazobwirwa bati:- mbega ntimwashikiwe n’intumwa z’Imana ziri muri mwebwe ziba somera amajambo y’Umuremyi wanyu nukuba tuza kw’ihuriro ry’uwo musi wanyu, nabone bazovuga bati:- nukubera iki? mugabo ryaremejwe ijambo ry’ibihano rizoba kuri bamwe bahakanye Imana yabo y’ukuri"
        },
        {
            "chapter": 39,
            "verse": 72,
            "text": "Hazovugwa hati:- ni mwinjire muri iyo myugariro y’uwo muriro udahera hanyuma muce mwicarayo, mugabo ubwo bwicaro bumeze gute, bwabo bantu bishima"
        },
        {
            "chapter": 39,
            "verse": 73,
            "text": "N’abemeye Umuremyi wabo bimwe biboneka bazojanwa mw’ijuru bari imirwi n’iyindi kugeza naho bazoshikira imyugariro yaho yamaze kwugururwa naba cungereye bazoba bwira bati:- amahoro y’Imana abe kuri mwebwe, kandi ni munezerwe, kandi mwinjire ng’aha mw’ijuru mubeho muzima bwanyu bwose"
        },
        {
            "chapter": 39,
            "verse": 74,
            "text": "Nabo bazovuga bati:- ihayagizwa ryose ni ry’Imana kuko ariyo iri mw’ijuru kandi ikaba ariyo yatwemereye indagano yayo hamwe nukudusigira ibisigi vy’Isi tuzokwicara muri iyo mirima aho dushaka hose, rero n’impembo nziza zimeze gute z’abagize ibikorwa vyiza"
        },
        {
            "chapter": 39,
            "verse": 75,
            "text": "Uzobona Abamarayika bakikuza hambavu y’inyegamo y’Imana bahayagiza nugu himbaza Umuremyi wabo, hakazo cibwaho n’urubanza ruzoba hagati yabo rw’ukuri kandi hazovurwa hati:- amahayagizwa yose meza nay’Imana Umuremyi w’ibiremwa vyose"
        },
        {
            "chapter": 40,
            "verse": 1,
            "text": "Ha, Miiym. (Insiguro yizi ndome hamwe nuwufise ubumenyi bwazo zose n’Imana yonyene gusa)"
        },
        {
            "chapter": 40,
            "verse": 2,
            "text": "Ukumanurwa kw’iki gitabu gitagatifu c’Imana bivana n’Imana nyene ubushobozi n’ubumenyi buhagije"
        },
        {
            "chapter": 40,
            "verse": 3,
            "text": "Niyo ihanagura ibicumuro nukwakira imbabazi z’abantu kandi irakaze cane muguhana kwayo, kandi niyo nyene ubutore, kandi ntayindi Mana isengwa bimwe vy’ukuri atariyo yonyene gusa, n’ingaruka yavyose iri kuriwe"
        },
        {
            "chapter": 40,
            "verse": 4,
            "text": "Ntibaharira kumajambo y’Imana matagatifu atari abahakanye Imana yabo y’ukuri rero ntuhendwe nukugenda genda kwabo mubisagara"
        },
        {
            "chapter": 40,
            "verse": 5,
            "text": "Abantu bo kuntumwa y’Imana Nuhu (iii) imbere yabo hamwe n’imirwi yabo munyuma yabo hamwe n’ayandi makungu barateguye umugambi w’amabi kuntumwa yabo y’Imana kugira ngo bayifate, hanyuma bayi gandagure, rero baraharira kubitajanye n’ukuri kugira ngo bahindure ukuri, kuri ivyo naciye ndabafata n’amaboko yanje, mbega ibihano vyanje vyari bimeze gute"
        },
        {
            "chapter": 40,
            "verse": 6,
            "text": "Uku rero niko bashikiwe abo batemera Imana yabo y’ukuri kw’ijambo ry’Umuremyi wawe yuko ari abantu bo mumuriro udahera"
        },
        {
            "chapter": 40,
            "verse": 7,
            "text": "Bamwe barerura inyegamo y’Imana y’iteka hamwe n’abayikikuje bose baninahaza Umuremyi wabo nukuyi takambira kandi barayemera bimwe vy’ukuri nababa sabira ikigongwe bemeye bimwe vy’ukuri bavuga bati:- Murenyi wacu ukwiye kubintu vyose no kumigisha yawe hamwe n’ubumenyi buhagije, nubagirire ikigongwe abo bantu bakigusavye ico kigongwe nugu kurikira inzira yawe kandi nuba kingire n’ibihano vyo mumuriro udahera witiriwe Jahannamu"
        },
        {
            "chapter": 40,
            "verse": 8,
            "text": "Muremyi wacu, nubinjize mumirima yubudahera wabemereye, kandi ubahe n’ibi mubagize ivyiza mu bavyeyi babo hamwe n’abatambukanyi babo n’ibondo vyabo, ntankeka ni wewe nyene ubushobozi n’ubuhizi buhagije"
        },
        {
            "chapter": 40,
            "verse": 9,
            "text": "Kandi ubakingire n’ivyago kuko uwo ukingiye n’ivyo vyago kuri uwo musi mu vy’ukuri wewe uzoba wamuhezagiye nuko rero iyo niyo ntsinzi niniya"
        },
        {
            "chapter": 40,
            "verse": 10,
            "text": "Mu vy’ukuri bamwe bahakanye Imana yabo y’ukuri bazobwirwa bati:- ntankeka ukubanka kw’Imana ni kunini cane gusumba ukwiyanka kw’imitima yanyu mugihe mwahamagarwa ngo mube aba Isilamu b’ukuri namwe murahakana"
        },
        {
            "chapter": 40,
            "verse": 11,
            "text": "Bazovuga bati:- Muremyi wacu, utwishe incuro zibiri usubira kutuzura izindi ncuro zibiri, rero natwe turemeye ibihano vyacu, mbega hari iyindi nzira yuguca mwo"
        },
        {
            "chapter": 40,
            "verse": 12,
            "text": "Kubera yuko mugihe bahora bayivuga Imana yonyene gusa mwaca mwanka, mugabo igereranijwe n’ibindi bintu mwaca muvyemera, rero umucamanza wuno musi n’Imana iri hejuru yavyose kandi ariyo nkuru"
        },
        {
            "chapter": 40,
            "verse": 13,
            "text": "Imana niyo izo bereka ibimenyetso vyayo hamwe nukuba manurira imigisha ivuye mw’ijuru, rero ntawibuka atari uwugarutse ku Mana yiwe"
        },
        {
            "chapter": 40,
            "verse": 14,
            "text": "Rero ni muyisabe Imana, kandi muyigirire yo nyene ibisabisho vyanyu naho abo bahakanyi b’Imana yabo y’ukuri bazoshavura"
        },
        {
            "chapter": 40,
            "verse": 15,
            "text": "Niyo nyene ubutegetsi buri hejuru cane, ikaba ishikiriza ubutumwa bw’amategeko kuwo yishakiye kubantu bayo beranda kugira ngo ubatuze k’umusi w’ihuriro ry’abantu bose"
        },
        {
            "chapter": 40,
            "verse": 16,
            "text": "Umusi bazo bonekana imbere y’Imana, kandi ntankuru iyariyo yose izo kwinyegeza imbere y’Imana, no kuri uno musi ubwami bw’Imana buzoba ari ubwande? Nu bw’Imana wenyene rudende ariwe nyene ubushobozi buhagije"
        },
        {
            "chapter": 40,
            "verse": 17,
            "text": "Uno musi umuntu wese azoronswa impembo yiwe kuvyo yakoreye ntawuzo hemukirwa uno musi, ntankeka Imana irafise umwete wuguharura"
        },
        {
            "chapter": 40,
            "verse": 18,
            "text": "Nubatuze k’umusi uri hafi cane wugushika, mugihe imitima yabo izoba yamaze gushika kunkoratima nayo yuzuyemwo ibimaramare, rero abahemukiye imitima yabo ntabagenzi bazoba bafise canke uwuzoba sabira canke uwuzo gamburukirwa"
        },
        {
            "chapter": 40,
            "verse": 19,
            "text": "Niyo ifise ubumenyi bw’ubuhemu bw’amaso yabo hamwe nivyo ibikiriza vyabo binyegeje"
        },
        {
            "chapter": 40,
            "verse": 20,
            "text": "N’Imana yama ica urubanza rw’ukuri mugabo bamwe basenga ibitari Imana y’ukuri ntabuca manza bazoba bafise mu vy’ukuri Imana niyo yumva nuku bona"
        },
        {
            "chapter": 40,
            "verse": 21,
            "text": "Mbega ntibagize ingendo zo ng’aha kw’Isi ngo bitegereze ingene yabaye impera n’imperuka y’ababaye ho imbere yabo? Bari bafise ubushobozi buhagije n’ububasha bukwiye ng’aha kw’Isi kubasumba n’Imana niyo yabashize mubiganza vyayo kubera ibicumuro vyabo, kandi ntibari bafise uwubakingira n’Imana"
        },
        {
            "chapter": 40,
            "verse": 22,
            "text": "Ivyo nuko bahora bashikirwa n’intumwa z’Imana zifise n’ivyemezo biri k’umugaragaro mugabo barabahakanye ari naho Imana yabahanye, ntankeka niyo nyene ububasha, kandi niyo ikaze cane muguhana"
        },
        {
            "chapter": 40,
            "verse": 23,
            "text": "Mu vy’ukuri twararungitse intumwa y’Imana Mussa (iii) hamwe n’ibitangaro vyacu hamwe n’ivyemezo biri k’umugaragaro"
        },
        {
            "chapter": 40,
            "verse": 24,
            "text": "Nokwa Fir’auni hamwe no kwa Hamana na Qaaruni nibo baciye bavuga bati:- uwo muntu n’umurozi kandi n’umubeshi karuhariwe"
        },
        {
            "chapter": 40,
            "verse": 25,
            "text": "Mugihe yabashikiriza ukuri kwama kuje kuva iwacu baciye bavuga bati:- nimugandagure ibibondo vy’abahungu vyose hamwe nabamwemeye bose hanyuma muze musigaze abakanyezi babo gusa nayo ingeso z’abatemera Imana yabo y’ukuri ntiziba atari uko vyama ari ivyimpfagusa"
        },
        {
            "chapter": 40,
            "verse": 26,
            "text": "Fir’auni yavuze ati:- ni mundeke ndamu gandagure uyo Mussa (iii) hanyuma ace ahamagara Umuremyi wiwe amukingire, jewe Fir’auni ndafise amakenga yuko atazo kwonona idini ryanyu, canke ntaze kuzana umudugararo ngaha kw’Isi"
        },
        {
            "chapter": 40,
            "verse": 27,
            "text": "Intumwa y’Imana Mussa (iii) imwishura iti:- jewe ndikinze ku Muremyi wanje hamwe n’Umuremyi wanyu aze ankingire n’umuntu uwariwe wese yishima kandi atemera umusi uhambaye wuguhanwa"
        },
        {
            "chapter": 40,
            "verse": 28,
            "text": "Haca havuga umwe mu bantu baba Isilamu ati:- nawe akaba yari mu bantu bo kwa Fir’auni yanyegeza ubu Isilamu bwiwe ati:- Yoh! Mbega mugomba mwice umuntu ngo n’uko yavuze Umuremyi wanje, n’iyo Mana, mu vy’ukuri uyo muntu yaje kuri mwebwe afise n’ivyemezo biri k’umugaragaro akaba yaje ava ku Muremyi wanyu, rero niyaba ari umubeshi ubwo bubeshi bwiwe buri kuri we wenyene, kandi niyaba ari umunyakuri mwebwe muzoshikirwa na bimwe muri ivyo yabaraganiye, ntankeka rero Imana ntiyigera irongora uwurenga akarimbi, kandi akaba n’umubeshi karuhariwe"
        },
        {
            "chapter": 40,
            "verse": 29,
            "text": "Mwebwe bantu banje, kuri uno musi murafise ubwami kandi murafise n’intsinzi ng’aha kw’Isi, none ni nde azo dufasha nuku turokora n’ibihano vy’Imana bidushikiriye? Fir’auni yishuye avuga ati:- ntakuntu noba hanura atari nkuko jewe ndabibona, canke jewe sindaba rongora atari munzira nziza yabarokotse"
        },
        {
            "chapter": 40,
            "verse": 30,
            "text": "N’umwe muri bamwe bemeye Imana yiwe y’ukuri yagumye avuga ati:- mwa bantu banje mu vy’ukuri jewe ndabatinya nk’akarorero k’umusi w’imirwi y’abansi b’Imana"
        },
        {
            "chapter": 40,
            "verse": 31,
            "text": "Nk’akarorero k’abantu b’intumwa y’Imana Nuhu (iii) hamwe n’abantu b’intumwa y’Imana Aadi (iii) n’intumwa y’Imana Thamuda (iii) hamwe nabaje munyuma yabo, n’Imana, rero Imana ntikunda uwuhemukira abantu bayo"
        },
        {
            "chapter": 40,
            "verse": 32,
            "text": "Namwe bantu banje mu vy’ukuri jewe ndabatinyira kuri wa musi wugu hamagarana"
        },
        {
            "chapter": 40,
            "verse": 33,
            "text": "Mugihe muzo hindukira inyuma, nta muntu azoba kingira ku Mana izoba ihari, nuwuzo ciribwa urubanza n’Imana yuko ari mu bantu bazimiye, uyo muntu ntawuzo murongora mu bantu uwariwe wese"
        },
        {
            "chapter": 40,
            "verse": 34,
            "text": "Kandi ntankeka kera mwarashikiwe n’intumwa y’Imana Yussufu (iii) ifise n’ivyemezo biri k’umugaragaro, mugabo mwebwe mwabandanije mugira amakenga kuvyo yabashikirije, kugeza aho yasandaba niho mwaciye muvuga muti:- Imana ntizosubira kuzana iyindi ntumwa y’Imana munyuma yiwe, niba ari uko Imana yama ireka umuntu akazimira kuwarenze imbibe zayo no kubera ibicumuro vyuwitera amakenga"
        },
        {
            "chapter": 40,
            "verse": 35,
            "text": "Abaharira kumajambo y’Imana badafise ivyemezo ivyarivyo vyose vyabashikiye, n’ishavuzo rihambaye imbere y’Imana n’imbere yabemeye Imana y’ukuri, uku niko Imana itera ikidodo kumutima yabiha yagiza nukwishima"
        },
        {
            "chapter": 40,
            "verse": 36,
            "text": "Na Fir’auni yavuze ati:- ewe Hamana, nunyubakire ikimenyetso kugira ngo nshobore gushikira inzira"
        },
        {
            "chapter": 40,
            "verse": 37,
            "text": "Inzira yo mw’ijuru kugira ngo mbone Imana ya Mussa (iii), mu vy’ukuri ndamuzi neza yuko ari umubeshi karuhariwe, uko rero niko Fir’auni yasharijwe kumabi y’ibikorwa vyiwe nukuzitirirwa inzira mugabo ingeso za Fir’auni ntizabaye atari uguhonywa kwiwe gusa"
        },
        {
            "chapter": 40,
            "verse": 38,
            "text": "Numwe yemera yabandanije avuga ati:- bantu banje nimu nkurikire jewe nzoba rongora munzira y’ihumure"
        },
        {
            "chapter": 40,
            "verse": 39,
            "text": "Mwebwe bantu banje, mu vy’ukuri ubu buzima bwo kuri iy’Isi n’umunezero gusa, kandi ntankeka niyo mw’Ijuru niyo nzu yukuba mwo burundu"
        },
        {
            "chapter": 40,
            "verse": 40,
            "text": "Umugizi w’inabi ntaco azorihwa atari ibikwiranye n’amabi yiwe, n’uwugira ineza haba k’umugabo canke k’umugore nawe ari umu Isilamu, rero abo bantu bazo kwinjizwa mw’Ijuru baze bahabwe muri ayo majuru batarinze kugirirwa ibiharuro"
        },
        {
            "chapter": 40,
            "verse": 41,
            "text": "Namwe bantu banje, ni kuki jewe ndaba hamagarira k’uburokoke namwe muka mpamagarira mumuriro udahera"
        },
        {
            "chapter": 40,
            "verse": 42,
            "text": "Mumpamagaye ngo mpakane Imana nukuyi gereranya nuwo ntazi, nanje ndaba hamagarira k’uwufise ubushobozi kandi ariwe nyene imbabazi zihagije"
        },
        {
            "chapter": 40,
            "verse": 43,
            "text": "Ntankeka mwebwe mumpamagaye ngo ngende gusenga abadafise ubutumwa bwo ng’aha kw’Isi canke ubutumwa canke ubwo mw’Ijuru n’ingaruka yatwese ni ku Mana, nabarenga imbibe z’Imana abo nibo bantu bo mumuriro udahera"
        },
        {
            "chapter": 40,
            "verse": 44,
            "text": "Ubu vuba muzoyibuka kuvyo nababwiye, nanje ndabikesheje Imana ivyanje vyose, mu vy’ukuri irababona abantu biwe bose"
        },
        {
            "chapter": 40,
            "verse": 45,
            "text": "Hanyuma Imana yaramukingiye n’amabi y’ingeso zabo bagize hamwe n’ibihano bibi vyabakikuje abo bantu bokwa Fir’auni nawe arimwo"
        },
        {
            "chapter": 40,
            "verse": 46,
            "text": "Ibihano vyo mumuriro udahera bizo kwerekanwa mugitondo no kumugoroba no kuri uwo musi niho hazobonekera umusi w’imperuka haze hazovurwe hati:- nimu binjize abo bantu ba Fir’auni mubihano bikaze cane"
        },
        {
            "chapter": 40,
            "verse": 47,
            "text": "Nibagira ibihari muri uwo muriro udahera mugihe abati shoboye bazoba bwira abamye bishima bati:- mu vy’ukuri twebwe twari mumurwi wanyu, mbega mwoshobora kudukurira igice gitoyi c’uwo muriro udahera"
        },
        {
            "chapter": 40,
            "verse": 48,
            "text": "Bazovuga bamwe bahora bishima bati:- twese dukoraniye ng’aha Imana iramaze kuducira urubanza ruri hagati y’ibiremwa vyiwe"
        },
        {
            "chapter": 40,
            "verse": 49,
            "text": "Nabazoba bari mumuriro udahera bazobwira abacungereye umuriro udahera witiriwe Jahannamu bati :- nimusabe Umuremyi wanyu atugabanirize umusi umwe w’ibi bihano"
        },
        {
            "chapter": 40,
            "verse": 50,
            "text": "Bazobishura bati:- mbega ntimwamye mushikirwa n’intumwa z’Imana zanyu zifise ivyemezo biri k’umugaragaro, nabo bazobishura bati:- nukubera iki? nabo bazo babwira bati:- nimusabe n’ibisabisho vy’abatemera Imana yabo y’ukuri ntibibaho atari ubuzimire bw’impfagusa"
        },
        {
            "chapter": 40,
            "verse": 51,
            "text": "Mu vy’ukuri twebwe dukingira intumwa z’Imana zacu hamwe n’abemeye mubuzima bwo ng’aha kw’Isi n’igihe hazohagarara ivyabona bizo kwemeza ibikorwa vy’ibiremwa vyose"
        },
        {
            "chapter": 40,
            "verse": 52,
            "text": "N’umusi utazo fasha abahemukiye imitima yabo kuvyitwazo vyabo kandi bakazoronka n’umuvumo w’Imana, n’ubwicaro bwabo buzoba ari bubi cane"
        },
        {
            "chapter": 40,
            "verse": 53,
            "text": "Mu vy’ukuri twarahaye intumwa y’Imana Mussa (iii) uburongozi dutako tubaha n’ibisigi bene Israeri igitabu c’Imana"
        },
        {
            "chapter": 40,
            "verse": 54,
            "text": "Uburongozi hamwe n’icibutso ku bantu bafise ubwenge"
        },
        {
            "chapter": 40,
            "verse": 55,
            "text": "Rero nimu tenyenye ntankeka indagano z’Imana ni z’ukuri na wewe nusabe ikigongwe kubera ibicumuro vyawe, uteko uhayagize Umuremyi wawe nukuyibuka uko bugorovye no mugitondo"
        },
        {
            "chapter": 40,
            "verse": 56,
            "text": "Mu vy’ukuri bamwe bagira ibihari kumajambo y’Imana matagatifu atavyemezo bafise vyabashikiye ntabiri mumishaha yabo atari ubwishime gusa, mugabo ntaco bazoshikako ahubwo wewe niwikingire ku Muremyi wawe, mu vy’ukuri Imana niyo yumva nukubona"
        },
        {
            "chapter": 40,
            "verse": 57,
            "text": "Mu vy’ukuri iremwa ry’Amajuru n’Isi ni rininiya cane gusumba iremwa ry’abantu bose, mugabo abantu benshi ntavyo bazi"
        },
        {
            "chapter": 40,
            "verse": 58,
            "text": "Impumyi hamwe n’uwubona ntibangana, n’abemeye Imana yabo y’ukuri nukugira ibikorwa vyiza hamwe nabagira amabi y’amarorerwa mugabo muvyo mwibuka mwebwe bantu n’ibintu bikeyi cane"
        },
        {
            "chapter": 40,
            "verse": 59,
            "text": "Mu vy’ukuri umuhero w’Isi uzoshika kandi ntamakenga arimwo, mugabo abantu benshi ntavyo bemera"
        },
        {
            "chapter": 40,
            "verse": 60,
            "text": "N’Umuremyi wanyu yavuze ati:- nimunsabe ico mwipfuza nanje nzobi shura, mu vy’ukuri barya bishima mukugira amasengesho yanje, ntankeka abo bantu bazokwinjira mumuriro udahera bateterewe"
        },
        {
            "chapter": 40,
            "verse": 61,
            "text": "Imana niyo yabagiriye Ijoro kugira ngo muruhukire mwo, hanyuma ibagirira umutaga urimwo umuco, mu vy’ukuri Imana ningira kamaro kaniniya ku bantu mugabo benshi muribo ntibashima"
        },
        {
            "chapter": 40,
            "verse": 62,
            "text": "Iyo niyo Mana, kandi niyo Muremyi wanyu yaremye ibintu vyose, ntawundi rero asengwa bimwe vy’ukuri atariyo yonyene, none muhindukizwa hehe"
        },
        {
            "chapter": 40,
            "verse": 63,
            "text": "Uku niko bahinduwe bamwe bahakana amajambo y’Imana"
        },
        {
            "chapter": 40,
            "verse": 64,
            "text": "Imana nirya yabagiriye Isi kuba ari ahantu hanyu hukubaho, n’ijuru naryo kuba ari igisenge, hanyuma ibagirira amashusho meza ariyo mashusho yanyu, itako ibaha n’ibintu vyiza, iyo niyo Mana Muremyi wanyu, rero uwufise iyi migisha yose n’Imana Umuremyi w’ibiremwa vyose"
        },
        {
            "chapter": 40,
            "verse": 65,
            "text": "Imana niyo ifise ubuzima bw’imisi yose, ntawundi asengwa bimwe vy’ukuri atariyo yonyene gusa, rero nimu yisabe bimwe bivuye kumishaha yanyu kandi muyi kengurukire kuko ishimagizwa ryose niryo rikwiriye Imana Umuremyi w’ibiremwa vyose"
        },
        {
            "chapter": 40,
            "verse": 66,
            "text": "Vuga uti:- jewe narabujijwe gusenga abo musenga mwebwe, mugaca mureka gusenga Imana yanyu y’ukuri, mugihe nashikirwa n’ivyemezo biri k’umugaragaro bivuye ku Muremyi wanje, kandi nkaba narategetswe ku gamburukira Umuremyi w’ibiremwa vyose"
        },
        {
            "chapter": 40,
            "verse": 67,
            "text": "Niyo yabaremye ibakuye mw’ivu hanyuma mw’Ima ry’intanga hanyuma ibakura mukimanyu c’amaraso hanyuma ibakura mubwana bw’uruhinja mukiri batoyi kugira ngo mushike mubigero vyukuronka inguvu zanyu zikwiye, hanyuma mushike mubusaza, n’abandi muri mwebwe bitaba Umuremyi wabo imbere yugushika mubusaza bwabo, kugira ngo mushikire kuri ico kiringo cagenywe no kugira ngo mube mufise ubwenge"
        },
        {
            "chapter": 40,
            "verse": 68,
            "text": "Niyo irema kandi niyo yica, rero mugihe iciriye urubanza rw’ikintu ikibwira iti nikibe kigaca kiba isase"
        },
        {
            "chapter": 40,
            "verse": 69,
            "text": "Mbega ntimubona bamwe baharira kumajambo y’Imana bamaze kuyemeza none bahindukira hehe"
        },
        {
            "chapter": 40,
            "verse": 70,
            "text": "Abahakanye igitabu c’Imana hamwe n’ubutumwa twarungikanye intumwa zacu mugabo ubu vuba bazotahura neza"
        },
        {
            "chapter": 40,
            "verse": 71,
            "text": "Mugihe imvutu zizoba ziri mubunigo bwabo n’iminyororo iri kumaguru yabo nabo bakwegwa"
        },
        {
            "chapter": 40,
            "verse": 72,
            "text": "Mumazi y’amarike hanyuma baturirwe mu mukomezwa"
        },
        {
            "chapter": 40,
            "verse": 73,
            "text": "Hanyuma baze babwirwe bati:- bari hehe bamwe mwahora mugereranya Imana n’izindi Mana"
        },
        {
            "chapter": 40,
            "verse": 74,
            "text": "Atari Imana y’ukuri? Hanyuma baze bavuge bati:- baratuzimije, kandi kuva kera narindi ntitwahora dusenga uwariwe wese, uku rero niko Imana ireka abo batayemera bimwe vy’ukuri kugira ngo batakare baje kure"
        },
        {
            "chapter": 40,
            "verse": 75,
            "text": "Ibi vyose nukubera yuko mwamye mwishima kuri iy’Isi atakuri mubifitiye kandi kubera yuko mwamye mwishima"
        },
        {
            "chapter": 40,
            "verse": 76,
            "text": "Nimwinjire munzugi z’uwo muriro witiriwe Jahannamu mubeyo mubuzima bwanyu bwose, mbega n’amabi ameze gute y’ubwo bwicaro bw’abantu bishima"
        },
        {
            "chapter": 40,
            "verse": 77,
            "text": "Rero nurindire, mu vy’ukuri indagano y’Imana ni y’ukuri, nitwa kwereka muri bimwe twakwemereye canke nitwakwica nabo bazosubizwa iwacu"
        },
        {
            "chapter": 40,
            "verse": 78,
            "text": "Mu vy’ukuri twararungitse intumwa z’Imana imbere yawe, abandi muribo twarabakubwiye n’abandi nabo ntabo twakubwiye, rero ntivyari kuba ngombwa kuntumwa y’Imana iyariyo yose ngo izane ibitangaro atari kw’itegeko ry’Imana, no mugihe hazoshika itegeko ry’Imana hazotegekwa ukuri kwama nabagira ibitari mumategeko bazoronswa uruhombo kuri uwo mwanya"
        },
        {
            "chapter": 40,
            "verse": 79,
            "text": "Imana nirya yabagiriye ibikoko kugira ngo muvyurire ko bimwe murivyo n’ibindi navyo muvyikenure ko"
        },
        {
            "chapter": 40,
            "verse": 80,
            "text": "No muri ivyo bikoko nyene harimwo ibibafitiye akamaro mukuronkera mwo ivyo mwipfuza mwo vyose bivuye mubikiriza vyanyu hamwe nugutwarwa hejuru yavyo no kumato"
        },
        {
            "chapter": 40,
            "verse": 81,
            "text": "Nayo niyo ibereka ibimenyetso vyayo, none mwebwe muhakana iki mumigisha y’Imana"
        },
        {
            "chapter": 40,
            "verse": 82,
            "text": "Mbega ntibagize urugendo kuri iy’Isi nukuraba uko vyabaye mumpera zabamwe bamyeho imbere yabo? Bari benshi cane gubasumba no mubushobozi bwabo no kunyubakwa zabo zo ng’aha kw’Isi kuri ivyo vyose ntaco vyabamariye muri ivyo bahora bagira"
        },
        {
            "chapter": 40,
            "verse": 83,
            "text": "Rero mugihe bashikirwa n’intumwa z’Imana zo muribo zifise n’ivyemezo biri k’umugaragaro baranezerejwe n’ubumenyi bari basanganywe baca bakikuzwa nivyo bahora bafata minenerwe"
        },
        {
            "chapter": 40,
            "verse": 84,
            "text": "Mugihe babona ibihano vyacu baciye bavuga bati:- turemeye Imana yuko ariyo yonyene rudende, kandi turahakanye kuvyo twahora tugereranya nayo"
        },
        {
            "chapter": 40,
            "verse": 85,
            "text": "Mugabo ukwemera kwabo ntaco vyabamariye mugihe bari bamaze kubona ibihano vyacu, rero n’ibisanzwe ku Mana kuvyabaye ku bantu bayo, nayo abahakanye Imana yabo y’ukuri bazoronka uruhombo runiniya"
        },
        {
            "chapter": 41,
            "verse": 1,
            "text": "Ha, Miiym. (Insiguro yizi ndome hamwe n’uwufise ubumenyi bwazo zose n’Imana yonyene gusa)"
        },
        {
            "chapter": 41,
            "verse": 2,
            "text": "Iri manurwa nirivuye ku Mana nyene imigisha myinshi na nyene imigisha mito mito"
        },
        {
            "chapter": 41,
            "verse": 3,
            "text": "Iki gitabu gitandukanya amajambo yaco nugu somwa mururimi rw ’icarabu kubantu bafise ubumenyi"
        },
        {
            "chapter": 41,
            "verse": 4,
            "text": "Gitomora inkuru nziza hamwe nugutuza, mugabo benshi muribo barahakanye ari naco gituma batumva"
        },
        {
            "chapter": 41,
            "verse": 5,
            "text": "Nabo bavuze bati:- imitima yacu iri mumi pfundikizo kuvyo uduhamagarira, no mumatwi yacu harimwo uburemere, no hagati yacu na wewe hariho uruzitiro, none nugire ivyawe natwe twigirire ivyacu"
        },
        {
            "chapter": 41,
            "verse": 6,
            "text": "Vuga uti:- ntankeka jewe ndi umuntu nkamwe nshikirizwa ubutumwa yuko Imana yanyu ari Imana imwe rudende rero nimu yizere, kandi muyisabe n’ikigongwe, n’ibihano vyayo bizoshikira kuri bamwe bayigereranya n’ibindi bintu"
        },
        {
            "chapter": 41,
            "verse": 7,
            "text": "Nabada tanga imperezwa z’amatungo yabo, bagahakana n’umusi w’umuhero w’Isi yuko utazobaho"
        },
        {
            "chapter": 41,
            "verse": 8,
            "text": "Nayo abemera Imana yabo y’ukuri nukugira ibikorwa vyiza, kuribo izoba ariyo mpembo idahera"
        },
        {
            "chapter": 41,
            "verse": 9,
            "text": "Vuga uti:- Mbega si mwebwe muhakana uwaremye Isi mumisi ibiri gusa mugaca muyiha abagereranyi bw’ibindi bintu? Uyu niwe muremyi w’ibiremwa vyose"
        },
        {
            "chapter": 41,
            "verse": 10,
            "text": "Nayo niyo yashize ho imisozi hejuru y’Isi, nuguhezagira ibiri muriyo nuku gereranya muriyo ibifungurwa vyayo kumisi ine, ivyo n’ivyukuri ku bantu babaza"
        },
        {
            "chapter": 41,
            "verse": 11,
            "text": "Hanyuma atumbera amajuru nayo yari imyotsi aca abwira Amajuru n’Isi ati:- nimuze mwanka mushaka, vyose vyishura biti:- twaje n’ubu gamburutsi buhagije"
        },
        {
            "chapter": 41,
            "verse": 12,
            "text": "Hanyuma ica igira Amajuru yose uko ari indwi mumisi ibiri n’Ijuru rimwe rica rishingwa ibikorwa ryavyo, hanyuma twarasharije iri juru riri hafi yanyu n’amatara, hamwe nukurikingira, urwo nirwo rugero rw’Imana nyene ubumenyi"
        },
        {
            "chapter": 41,
            "verse": 13,
            "text": "Rero nibatavyitaho, wewe nuvuge uti:- Jewe ndabatujije n’ibihano bimeze nk’ibihano vyo kwa bene Aadi na Thamudu"
        },
        {
            "chapter": 41,
            "verse": 14,
            "text": "Mugihe bashikirwa n’intumwa z’Imana zari imbere yabo n’inyuma yabo zibabwira ziti:- ntimu senge icarico cose atari Imana yonyene gusa, baca bishura bati:- iyo ishaka Umuremyi wacu ntankeka yari kumanura Abamarayika, mu vy’ukuri twebwe turahakanye twivuye inyuma nivyo mwarungikanywe navyo"
        },
        {
            "chapter": 41,
            "verse": 15,
            "text": "Rero abo bantu bokwa Aadi, barishima cane kuri iy’Isi atakuri babifitiye nukuvuga bati:- ni nde afise ubushobozi gusumba twebwe, mbega ntibabonye yuko Imana yabaremye ifise ubushobozi kubasumvya, nabo bakaguma bahakana amajambo yacu"
        },
        {
            "chapter": 41,
            "verse": 16,
            "text": "Rero twabarungikiye igihuhusi mumisi y’ishari kugira ngo tubahonjeshe ibihano biba tetereza mubuzima bwabo bwo ng’aha kw’Isi, ntankeka ibihano vyo k’umusi w’imperuka nivyo kuba tetereza cane nabo ntibazo rokoka"
        },
        {
            "chapter": 41,
            "verse": 17,
            "text": "Na bene Thamudu twaraba rongoye mugabo bakunze ubuhumyi gusumba uburokoke rero umucanwa w’ibihano niwo wasokoye imitima yabo kandi ubatetereza kubera ivyo bahora basoroma"
        },
        {
            "chapter": 41,
            "verse": 18,
            "text": "Duca turokora abemeye Imana yabo y’ukuri nabahora bikingira"
        },
        {
            "chapter": 41,
            "verse": 19,
            "text": "N’umusi bazo kwegeranywa abansi b’Imana mumuriro udahera bagashirwa kuruhande, bari mumirwi n’iyindi"
        },
        {
            "chapter": 41,
            "verse": 20,
            "text": "Kugeza aho bazokwegera uwo muriro udahera, niho amatwi yabo, n’amaso yabo, hamwe n’urukoba rw’imibiri yabo, arivyo bizoba ivyabona kuribo kubijanye nivyo bahora bagira"
        },
        {
            "chapter": 41,
            "verse": 21,
            "text": "Nabo bace babwira imibiri yabo iti:- mbega ni kuki mwatubereye ivyabona? Nayo yamibiri ize yishure iti:- Imana niyo yavugishije ibintu vyose ari nayo yatuvugishije, nayo niyo yabaremye ubwambere, n’iwe niyo muzo subirayo"
        },
        {
            "chapter": 41,
            "verse": 22,
            "text": "Ntimwa hora mucinyegeza kugeza naho amatwi yanyu n’amaso yanyu hamwe n’imibiri yanyu itabaye igitanga ivyabona kuri mwebwe, ahubwo mwiketse yuko Imana itazi ibintu vyinshi muvyo mwahora mugira"
        },
        {
            "chapter": 41,
            "verse": 23,
            "text": "Rero uko kwikeka kwanyu mwamye mwikeka Umuremyi wanyu niho yabahoneje nukuba mu bantu bari muruhombo"
        },
        {
            "chapter": 41,
            "verse": 24,
            "text": "Nibihangana kuri uwo mukomezwa aribwo bwicaro bwabo, nayo niba bazotanga impamvu bakaba bari mubazo kwemererwa izo mvo zabo"
        },
        {
            "chapter": 41,
            "verse": 25,
            "text": "Twaraba shiriyeho abagenzi babasharijije kubiri imbere yabo n’inyuma yabo, mugabo haca hemezwa ijambo bari kumwe n’amakungu yabayeho imbere yabo hakaba harimwo ibisigo n’abantu, mu vy’ukuri baciye baba mu bantu bari muruhombo"
        },
        {
            "chapter": 41,
            "verse": 26,
            "text": "Baravuze abahakanye Imana yabo y’ukuri bati:- ntimwumvirize iyi Qur’aani, kandi muyikomere n’induru nyinshi nkumbure mworonka intsinzi"
        },
        {
            "chapter": 41,
            "verse": 27,
            "text": "Rero abo bahakanyi b’Imana yabo y’ukuri tuzoba honjesha ibihano bikaze cane hanyuma tuze tubarihe impembo mbi cane ijanye nivyo bahora bagira"
        },
        {
            "chapter": 41,
            "verse": 28,
            "text": "Iyo niyo mpembo y’abansi b’Imana kuko umuriro udahera nibwo bwicaro bwabo kandi niyo mpembo yabo kubera yuko bamye bahakana amajambo yacu matagatifu"
        },
        {
            "chapter": 41,
            "verse": 29,
            "text": "Na bamwe bahakanye Imana yabo y’ukuri bazovuga bati:- Muremyi wacu, nutwereke bamwe batuzimiza haba mubisigo n’abantu kugira ngo tubashire hasi y’amaguru yacu kandi babe mu bantu bari hasi cane"
        },
        {
            "chapter": 41,
            "verse": 30,
            "text": "Abavuze yuko Umuremyi wacu ngo n’Imana, hanyuma bagaca bagira inyifato nziza, abo bantu nibo bamanukirwa n’Abamarayika, mugihe cugusohoka umitima yabo nukubabwira bati ntimugire ubwoba, kandi ntimu maramare ahubwo nimu nezerwe kubera Ijuru mwari mwaraganiwe n’Imana yanyu"
        },
        {
            "chapter": 41,
            "verse": 31,
            "text": "Twebwe turi abakunzi banyu kubijanye n’ubuzima bwo ng’aha kw’Isi nubwo mw’Ijuru, niyo mw’Ijuru muzo haronkera yo ivyo mwipfuza yo vyose n’imititima yanyu, niyo mw’ijuru muzo haronkera yo ivyo mwipfuza mwo vyose"
        },
        {
            "chapter": 41,
            "verse": 32,
            "text": "N’inzimano ivuye ku Muremyi wanyu ariyo nyene ikigongwe n’impuhwe zihagije"
        },
        {
            "chapter": 41,
            "verse": 33,
            "text": "Ni nde avuga imvugo nziza gusumba uwu hamagara ibiremwa vy’Imana nukugira ibikorwa vyiza nukuvuga iti:- mu vy’ukuri jewe ndi muba Isilamu"
        },
        {
            "chapter": 41,
            "verse": 34,
            "text": "Ibintu vyiza hamwe n’ibintu bibi ntibiba kimwe, nukureho amabi ugirirwa kumeza, uzoca wisanga n’umwe ari hagati hagati yawe n’uwuri hagati yiwe harimwo urwanko ruzoba nk’incuti yawe bufitaniye umubabaro mwinshi cane"
        },
        {
            "chapter": 41,
            "verse": 35,
            "text": "Mugabo ntibazo habwa atari mubigumije kandi ntibazo habwa atari bamwe bafise iteka rininiya"
        },
        {
            "chapter": 41,
            "verse": 36,
            "text": "Niyaba Shetani yaraba henze kubera ubuhinga bwayo ikoresha, wewe ni wirinde ku Muna kuko ariyo yumva kandi ariyo ifise ubumemyi"
        },
        {
            "chapter": 41,
            "verse": 37,
            "text": "No mubimenyetso vyayo, n’Ijoro n’Umutaga hamwe n’Izuba n’Ukwezi, ntimuri pfukamire nugushira imitwe yanyu hasi ngo muriko mura senga iryo Zuba canke Ukwezi ahubwo ni musenge Imana yabiremye ni mwaba muyisenga"
        },
        {
            "chapter": 41,
            "verse": 38,
            "text": "Nibagira amanyama Imana ntibakeneye kuko n’ibiremwa vyeranda bari ku Muremyi wawe, nabo bayi hayagiza Ijoro n’Umutaga bata ruhuka"
        },
        {
            "chapter": 41,
            "verse": 39,
            "text": "No mubimenyetso vyayo nuko ubona Isi ihoyahoya mugabo mugihe tuyimanuriyeko amazi, uca uyibona itotahaye ntankeka uwasubiye kuyiha ubuzima niyo izosubira kuzura abapfuye mu vy’ukuri niyo ifise ubushobozi buri hejuru y’ibintu vyose"
        },
        {
            "chapter": 41,
            "verse": 40,
            "text": "Mu vy’ukuri abahengamiye munzira itari iy’ukuri kumajambo yacu ntaco batunyegeza ko, mbega uwuzotabwa mumuriro udahera niwe muntu mwiza gusumba canke uwuzoza afise amahoro kuri uwo musi w’imperuka, rero nimugire ivyo mwishakiye mu vy’ukuri niyo ibona ivyo mugira vyose"
        },
        {
            "chapter": 41,
            "verse": 41,
            "text": "Mu vy’ukuri bamwe bahakana ubutumwa bw’Imana mugihe bubashikiye, ntankeka ico n’igitabu gisonerwa"
        },
        {
            "chapter": 41,
            "verse": 42,
            "text": "Ntabubeshi buzo gishikira imbere yaco canke inyuma yaco kuko camanuwe na nyene ubuhizi aninahazwa cane"
        },
        {
            "chapter": 41,
            "verse": 43,
            "text": "Ntubwirwa atari yamajambo nyene babwiwe intumwa z’Imana zaho hambere yawe mu vy’ukuri Umuremyi wawe ni nyene imbabazi kandi ni nyene ibihano bibabaza"
        },
        {
            "chapter": 41,
            "verse": 44,
            "text": "Mbega iyo tugira iyi Qur’aani ntagatifu ngo ibe mururimi rw’icarabu abantu bari kuvuga bati:- ni kuki aya majambo y’iki gitabu adasobanuwe neza? Rero ururimi rutari urw’icarabu, n’intumwa y’Imana ikaba yari umwarabu, wewe nuvuge uti:- aya majambo y’Imana matagatifu n’uburongozi n’impemburo kuba cemeye nayo bamwe bata cemeye harimwo uburemere buri mumatwi yabo, niyo Qur’aani ntagatifu n’umwijima kuribo, abo nibo bitwa mugihe bari kure cane"
        },
        {
            "chapter": 41,
            "verse": 45,
            "text": "Mu vy’ukuri twarahaye intumwa y’Imana Mussa (iii) igitabu c’Imana mugabo haciye haba uku tumvikana kwaco nayo iyo hataba imvugo yatangujwe ivuye ku Muremyi wawe yuko urwo rubanza ari urubanza rwo mw’Ijuru, bari kuruciribwa ubu vuba na bwango, kandi nabo barafise amakenga abashira mwo impungenge y’ibi vyose vyazananye n’intumwa y’Imana Muhammadi (aui)"
        },
        {
            "chapter": 41,
            "verse": 46,
            "text": "Uwugira ineza iyariyo yose ayigirira umutima wiwe, n’uwugira inabi nawe ayigira umutima wiwe kubwiwe, n’Umuremyi wawe ntahemukira abantu bayo beranda"
        }
    ]
}
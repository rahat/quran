{
    "juzs": [
        {
            "chapter": 8,
            "verse": 41,
            "text": "Mumenye yuko icarico cose muzoronkera mungwano, ica gatanu murivyo bintu nic’Imana, hamwe n’intumwa yayo, hamwe n’incuti z’intumwa y’Imana, hamwe n’impfuvyi n’aboro, hamwe nabari mungendo zabo, nimwaba mwemera Imana yanyu y’ukuri hamwe n’ivyo twamanuye kuntumwa yacu k’umusi w’itandukanirizo ariwo musi hatana mumitwe ingabo zose uko ari zibiri, n’Imana niyo nyene ubushobozi buri hejuru y’ibintu vyose"
        },
        {
            "chapter": 8,
            "verse": 42,
            "text": "Mugihe mwari k’uruhande rw’umwaba wari hafi yanyu, nabo bari k’urundi ruhande rw’umwaba uri kure n’abari murugendo wari munsi yanyu, rero iyo mwari guhana isango mwari gucanamwo mugabo kugira ngo Imana itange ijambo ryari kuba ngombwa ngo rishirwe mungiro nukubera yuko uwuhonywa ahonywa afise ivyemezo biri k’umugaragaro, n’uwukurikira idini rya Isilamu narikurikire afise ivyemezo biri k’umugaragaro, mu vy’ukuri Imana niyo yumva kandi niyo nyene ubumenyi buhagije"
        },
        {
            "chapter": 8,
            "verse": 43,
            "text": "Mugihe Imana yakwereka uri mw’itiro ryawe navyo biba gakeyi cane, mugabo iyo ikwereka yuko aribo benshi kubasumba mwari gucika imvutu hanyuma mwari gutongana kuri iryo jambo, mugabo Imana yarabakingiye n’ivyo vyose, ntankeka Imana niyo ifise ubumenyi w’ibiri mubikiriza vyanyu"
        },
        {
            "chapter": 8,
            "verse": 44,
            "text": "Mugihe yabereka mu maso yanyu n’igihe mwahura yuko aribo bakeyi n’ukubagira mwebwe kuba bakeyi imbere y’amaso yabo, kugira ngo ikwize ijambo ryayo yategetse ngo rije mungiro n’ibintu vyose vyama bisubizwa ku Mana"
        },
        {
            "chapter": 8,
            "verse": 45,
            "text": "Mwebwe mwemeye Imana yanyu y’ukuri, muhuye n’ingabo z’abansi b’Imana nimwigumye bimwe biboneka, hanyuma mwibuke Imana kubwinshi kugira ngo muronke intsinzi nyakuri"
        },
        {
            "chapter": 8,
            "verse": 46,
            "text": "Kandi mugamburukire Imana yanyu y’ukuri hamwe n’intumwa y’ayo, kandi ntimutongane ngo muze mwononekerwe hamwe nugutakaza inguvu zanyu, kandi mw’ihangane ntankeka Imana iri kumwe n’abihangana"
        },
        {
            "chapter": 8,
            "verse": 47,
            "text": "Kandi ntimube nkabamwe basohoka bava mumazu yabo bishima n’ukwiyereka ku bantu n’ukuzitira inzira y’Imana, n’Imana niyo ikikuje ivyo bagira vyose"
        },
        {
            "chapter": 8,
            "verse": 48,
            "text": "Na Shetani mugihe yabasharizira ibikorwa vyabo nukuvuga iti:- uno musi nta bantu bazoba tsinda, nanje ndi mubazoba kingira, mugabo mugihe izo ngabo zatana mumitwe uko ari zibiri, Shetani yaciye isubira inyuma ivuga iti:- jewe sindi kumwe namwe kuko jewe ndabona ivyo mwebwe mutabona, jewe ndatinya Imana kuko Imana irakaze cane muguhana"
        },
        {
            "chapter": 8,
            "verse": 49,
            "text": "Mugihe bavuga ababeshi hamwe na bamwe bafise ingwara mu mitima yabo bati:- aba bantu idini ryabo ryarabahenze, n’uwizera ku Mana yiwe mu vy’ukuri niwe nyene intsinzi n’ubuhizi buhagije"
        },
        {
            "chapter": 8,
            "verse": 50,
            "text": "Iyo wobonye Abamarayika bakura ubuzima bw’abahakanyi b’Imana yabo y’ukuri, n’ukubakubita mumaso yabo no mumigongo yabo nukuba bwira bati:- nimuhonje ibihano vyo mumuriro udahera"
        },
        {
            "chapter": 8,
            "verse": 51,
            "text": "Ibi vyose n’ukubera ibicumuro vyakozwe n’amaboko yanyu, mu vy’ukuri Imana s’iyo izo hemukira abantu bayo"
        },
        {
            "chapter": 8,
            "verse": 52,
            "text": "Ni nk’abantu ba Fir’auni hamwe nabamyeho imbere yabo, barahakanye amajambo y’Imana matagatifu, kuri ivyo Imana irabahana kubera ibicumuro vyabo, ntankeka Imana niyo ifise ubushobozi, kandi ikaze cane muguhana"
        },
        {
            "chapter": 8,
            "verse": 53,
            "text": "Ivyo vyose nukubera yuko Imana idahindura imigisha yahaye abantu bayo naho bokwihindurira kubwabo mubiri mumitima yabo, mu vy’ukuri Imana niyo yumva kandi niyo ibifitiye ubumenyi"
        },
        {
            "chapter": 8,
            "verse": 54,
            "text": "Ni nk’abantu bokwa Fir’auni hamwe n’abamyeho imbere yabo, bahakanye amajambo y’Imana matagatifu, kuri ivyo twarabahoneje kubera ibicumuro vyabo hamwe n’ukwibiza abantu bokwa Fir’auni mukiyaga nabose bari mu bantu bahemukiye imitima yabo"
        },
        {
            "chapter": 8,
            "verse": 55,
            "text": "Ibikoko bibi cane imbere y’Imana, nibarya bahakana amajambo y’Imana y’ukuri, nabo ntibazo kwemera nagatoyi"
        },
        {
            "chapter": 8,
            "verse": 56,
            "text": "Mubo mwahanye indagano hanyuma bakiyonkora kurizo umwanya uwariwo wose kandi badatinya"
        },
        {
            "chapter": 8,
            "verse": 57,
            "text": "Rero ubasanze kurugamba nubirukane abari inyuma yabo kugira ngo bikebuke"
        },
        {
            "chapter": 8,
            "verse": 58,
            "text": "Niwatinya muri abo bantu biyonjorora, nubasubize ayo masezerano yabo kubungane bwayo, n’Imana ntikunda abiyonjorora"
        },
        {
            "chapter": 8,
            "verse": 59,
            "text": "Canke bamwe bahakanye Imana yabo y’ukuri ntibibaze yuko bamaze gutera intambwe iri imbere, oya! Nibamenye yuko batazotsinda Imana"
        },
        {
            "chapter": 8,
            "verse": 60,
            "text": "Rero nimubitegurire n’ubushobozi mufise hamwe n’amafarasi yaboshwe kandi yateguwe neza, kugira ngo mubatere ubwoba abo bansi b’Imana hamwe n’abansi banyu, hamwe nabatari abo mutazi mwebwe, n’Imana irabazi n’ivyo muzotanga munzira y’Imana muzo bisubizwa bikwiye vyose, kandi ntimuzo hemukirwa"
        },
        {
            "chapter": 8,
            "verse": 61,
            "text": "Nibatumbera munzira y’amahoro nawewe nuyitumbere, kandi wizere Imana yawe kuko niyo yumva kandi niyo ifise ubumenyi buhagije"
        },
        {
            "chapter": 8,
            "verse": 62,
            "text": "Niba bashaka kuguhenda Imana izo gukingira, kuko niyo yagufashije kubushobozi bwayo no kubayemeye bose"
        },
        {
            "chapter": 8,
            "verse": 63,
            "text": "Niyo yahujije imitima yabo, naho wari gutanga ibiri kw’Isi vyose ntiwari gushobora guhuza imitima yabo, mugabo Imana niyo yabahujije, mu vy’ukuri niyo nziza kandi niyo nyene ubuhizi buhagije"
        },
        {
            "chapter": 8,
            "verse": 64,
            "text": "Ewe ntumwa y’Imana, Imana yawe irahagije kuri wewe hamwe n’aba gukurikiye mu bemeye Imana y’abo y’ukuri"
        },
        {
            "chapter": 8,
            "verse": 65,
            "text": "Ewe ntumwa y’Imana, nuhimirize abemeye Imana yabo y’ukuri bagende mungwano, nihaboneka muribo abarwanyi mirongo ibiri bigumya bazotsinda abansi amajana abiri, niba bazoba abarwanyi ijana muri mwebwe bazotsinda abansi igihumbi muri bamwe bahakanye Imana yabo y’ukuri, kuko n’abantu badategera namba"
        },
        {
            "chapter": 8,
            "verse": 66,
            "text": "Ubu rero Imana yabagabanirije kuko ifise ubumenyi yuko harimwo abantu batishoboye muri mwebwe, kuko nihaba ingabo z’abantu ijana zigumya bazotsinda abansi amajana abiri muri abo bansi, niba bazoba bari igihumbi muri mwebwe niba batsinde abo bansi ibihumbi bibiri kw’itegeko ry’Imana. Nayo iri kumwe n’abigumya"
        },
        {
            "chapter": 8,
            "verse": 67,
            "text": "Ntibishoboka kuntumwa y’Imana ngo ibe ifise imbohe kugeza naho ironka intsinzi muri ico gisagara, none mushaka ibintu vyo ng’aha kw’Isi mugihe Imana ibashakira ibintu vyo mw’ijuru! N’Imana niyo ifise ubushobozi hamwe n’ubuhizi buhagije"
        },
        {
            "chapter": 8,
            "verse": 68,
            "text": "Iyo hataba itegeko ryabanje kubaho rivuye ku Mana, ntankeka mwari gushikirwa n’ibihano bininiya kubijanye nivyo mwakoze"
        },
        {
            "chapter": 8,
            "verse": 69,
            "text": "Rero nimufungure muvyo mwaronkeye mungwano, kandi murabifitiyeko uburenga nzira kandi vyiza, mugabo mutinye Imana yanyu mu vy’ukuri Imana niyo ifise ikigongwe cinshi n’impuhwe zihagije"
        },
        {
            "chapter": 8,
            "verse": 70,
            "text": "Wewe ntumwa y’Imana, n’ubwire zambohe ziri muminwe yanyu yuko Imana niyabona ineza mumitima yanyu, izobaha ivyiza gusumba ivyatwawe mubintu vyanyu, kandi izobagirira imbabazi, n’Imana niyo ifise ikigongwe cinshi n’impuhwe zihagije"
        },
        {
            "chapter": 8,
            "verse": 71,
            "text": "Niba bashaka kukugirira ubwiyonkore kuribo baramaze kwiyonjorora ku Mana imbere yibi vyose, mugabo yaraguhaye ingoga urabatsinda, n’Imana niyo ifise ubumenyi n’ubuhizi buhagije"
        },
        {
            "chapter": 8,
            "verse": 72,
            "text": "Mu vy’ukuri bamwe bemeye Imana yabo y’ukuri, bakimuka nukurwanira idini ry’Imana bakoresheje amatungo yabo n’imitima yabo, nabamwe baha abahungutse aho baba nugukiza idini ry’Imana, abo nibo bagenzi kubandi bagenzi, nayo bamwe bemeye Imana yabo y’ukuri mugabo batimutse ntaburenga nzira mufise bwukugiriranira ibisigi nabo namba, kugeza aho bazokwimuka bava mugihugu c’abahakanyi b’Imana baza kubana namwe, mugabo basavye imfashanyo kuri mwebwe kubijanye n’idini, rero nikuri mwebwe kubafasha dukuyemwo abantu mufitaniye amasezerano ari hagati yanyu nabo, n’Imana niyo ibona ivyo mugira vyose"
        },
        {
            "chapter": 8,
            "verse": 73,
            "text": "Nabamwe bahakanye Imana yabo y’ukuri, n’abagenzi kuribo n’abandi bagenzi nkabo, rero nimutagira gutyo hazoba hari indyane ng’aha kw’Isi n’ubwononyi buniniya cane"
        },
        {
            "chapter": 8,
            "verse": 74,
            "text": "N’abemeye Imana yabo y’ukuri bakimuka bakarwanira idini ry’Imana hamwe n’ababahaye aho kuba nugukingira idini ry’Imana, hamwe n’intumwa yiwe, abo nibo ba Isilamu b’ukuri bazoronswa ikigongwe nuguhabwa impembo nziza"
        },
        {
            "chapter": 8,
            "verse": 75,
            "text": "Nabamwe bazokwemera munyuma yabo bakimukana nabo bakarwana hamwe namwe, rero abo bantu nibo muri kumwe nabo n’abavukanyi muri vyose bakenerana kubandi, uko niko biri mugitabu c’Imana gitagatifu, mu vy’ukuri Imana niyo nyene ifise ubumenyi bw’ibintu vyose. Gifise imirongo"
        },
        {
            "chapter": 9,
            "verse": 1,
            "text": "Iri n’itangazo ry’ukwikura kundagano rivuye ku Mana hamwe n’intumwa y’ayo kuri bamwe mwasezeranye nabo muba gereranya Imana n’ibindi bintu"
        },
        {
            "chapter": 9,
            "verse": 2,
            "text": "Rero ni mugenda gendere kuri iy’Isi kumezi ane, kandi mumenye yuko mwebwe mudashobora gutsinda Imana, kandi mumenye yuko Imana ariyo itetereza abantu batayemera bimwe vy’ukuri"
        },
        {
            "chapter": 9,
            "verse": 3,
            "text": "Kandi n’itangazo rivuye ku Mana hamwe n’intumwa yayo mukumenyesha abantu umusi w’urugendo rutagatifu rukuru yuko Imana iri kure nabayigereranya n’ibindi bintu, hamwe n’intumwa yayo, rero nimwasaba imbabazi niyo mahoro yanyu, nayo nimwiyonjorora mumenye yuko mwebwe mudashobora gutsinda Imana, kandi ubamenyeshe abahakanye Imana yabo y’ukuri inkuru z’ibihano bibabaza cane"
        },
        {
            "chapter": 9,
            "verse": 4,
            "text": "Dukuyemwo abasezeranye nabo muri abo bagereranya Imana n’ibindi bintu, hanyuma ntibabagabaniriza icarico cose canke ntibafajije uwariwe wese hejuru yanyu, rero nimubakwirize amasezerano yabo kugeza kukiringo cabo, mu vy’ukuri Imana ikunda abayitinya"
        },
        {
            "chapter": 9,
            "verse": 5,
            "text": "Na y’amezi matagatifu arangiye, nimwice b’abagereranyi b’Imana n’ibindi bintu aho muzohurira hose, kandi mubagire imbohe, kandi mubakikuze nukubicarira mumayira yose, mugabo nibasaba ikigongwe nuguhagarika amasengesho hamwe nugutanga imperezwa muce mubarekera inzira yabo, mu vy’ukuri Imana niyo ifise ikigongwe cinshi hamwe n’impuhwe zihagije"
        },
        {
            "chapter": 9,
            "verse": 6,
            "text": "Nihaba umwe muri abo bagereranya Imana n’ibindi bintu agusavye ngo umukingire numukingire ngo yumve amajambo y’Imana matagatifu, hanyuma umushikane muruhongore rw’amahoro, ivyo vyose nukubera yuko ari abantu ataco bazi"
        },
        {
            "chapter": 9,
            "verse": 7,
            "text": "Bizoba gute kubaho kw’amasezerano n’abagereranya Imana n’ibindi bintu imbere y’Imana n’imbere y’intumwa y’Imana atari bamwe bapfunditse ayo masezerano nabo imbere y’Isengero ritagatifu, rero mugihe babagamburukiye kuneza namwe nimuba gamburukire neza, mu vy’ukuri Imana ikunda abayitinya"
        },
        {
            "chapter": 9,
            "verse": 8,
            "text": "None nigute nimwatsindwa kuko ntibazoraba ubuvandimwe bwanyu canke amasezerano yanyu, rero babanezereza kuminwa yabo gusa mugihe imitima yabo ihakana ivyo vyose na benshi muribo n’abiyonjoroye"
        },
        {
            "chapter": 9,
            "verse": 9,
            "text": "Batoye ikiguzi gitoyi aho gukurikira amajambo y’Imana matagatifu, nukuzitira abantu munzira y’Imana, mu vy’ukuri muvyo bahora bagira n’ibikorwa bibi cane"
        },
        {
            "chapter": 9,
            "verse": 10,
            "text": "Ntibaraba ubuvandimwe bw’umu Isilamu mugenzi wabo canke amasezerano yabo rero abo nimubarenga uburimbi"
        },
        {
            "chapter": 9,
            "verse": 11,
            "text": "Nibasaba imbabazi nuguhagarika amasengesho hamwe nugutanga imperezwa, rero abo bazoba babaye bene wanyu mw’idini natwe turayamenyesha aya majambo y’Imana matagatifu ku bantu batahura"
        },
        {
            "chapter": 9,
            "verse": 12,
            "text": "Nibadohoka kundahiro zabo nabo bamaze gushinga ayo masezerano yabo nugutyoza idini ryanyu, rero nimubice abo bategetsi b’abahakanyi b’Imana mu vy’ukuri indahiro zabo ntakamaro zifise kugira ngo bahagarike kugira ubwo bubisha bwabo"
        },
        {
            "chapter": 9,
            "verse": 13,
            "text": "Mbega ntimuzo rwana n’abantu basenyuye amasezerano yabo nukugira ivyipfuzo vy’ukwirukana intumwa y’Imana Muhammadi (aui) bakaba aribo babatanguye kuva imbere y’igihe, none murabatinya Imana niyo ikwiye gutinywa cane nimwaba mwebwe mwemera Imana yanyu y’ukuri"
        },
        {
            "chapter": 9,
            "verse": 14,
            "text": "Nimurwane nabo hanyuma Imana ibahane biturutse kumaboko yanyu kandi ibamaramaze kandi ibakingire hejuru yabo, hanyuma ihumurize ibikiriza vy’abemeye Imana yabo y’ukuri"
        },
        {
            "chapter": 9,
            "verse": 15,
            "text": "Hanyuma ikure ubushuhe bw’ishavu ryari mu mitima yabo n’Imana igirira ikigongwe kuwo yishakiye, nayo niyo ifise ubumenyi n’ubuhizi buhagije"
        },
        {
            "chapter": 9,
            "verse": 16,
            "text": "Mbega mwiyumvira yuko muzosigwa mugihe Imana itabamenyesheje bamwe barwanira idini ry’Imana muri mwebwe bakaba batagize ubugenzi atari ku Mana yonyene gusa, no kuntumwa y’Imana naba Isilamu bose, n’Imana niyo ifise inkuru z’ibintu vyose nivyo mugira vyose"
        },
        {
            "chapter": 9,
            "verse": 17,
            "text": "Ntibiba kubagereranyi b’Imana n’ibindi bintu ngo bategeke amasengero y’Imana matagatifu mugihe biyemeza yuko ari abahakanyi b’Imana y’ukuri, abo bantu mu vy’ukuri ibikorwa vyabo vyiza ntaco bizoba bibamariye, nomu muriro udahera niho hazoba hari ubwicaro bwabo bwa misi yose"
        },
        {
            "chapter": 9,
            "verse": 18,
            "text": "Abategeka amasengero y’Imana matagatifu nibarya bemeye Imana yabo y’ukuri hamwe n’umusi w’imperuka hamwe nuguhagarika amasengesho nugutanga imperezwa, kandi bakaba badatinya umuntu uwariwe wese atari Imana yonyene gusa, rero abo nibo bizewe kuba mubarokotse"
        },
        {
            "chapter": 9,
            "verse": 19,
            "text": "Mbega mwagize kunywesha amadahurwa abari murugendo rutagatifu nugutegeka isengero ry’Imana ritagatifu ringana n’ibikorwa vyabamwe bemeye Imana yabo y’ukuri hamwe n’umusi w’imperuka nukurwanira idini ry’Imana, rero abo bantu ntibashobora kungana imbere y’Imana, nayo ntirongora abantu bahemukiye imitima yabo"
        },
        {
            "chapter": 9,
            "verse": 20,
            "text": "Bamwe bemeye Imana yabo y’ukuri nukwimuka nukurwanira idini ry’Imana bakoresheje amatungo yabo hamwe n’imitima yabo abo bantu nibo bafise iteka rininiya imbere y’Imana, kandi nibo bazoba bafise intsinzi nyakuri"
        },
        {
            "chapter": 9,
            "verse": 21,
            "text": "Imana yabo y’ukuri niyo ibamenyesha imigisha ivuye kuriyo hamwe n’impuhwe zayo hamwe n’imirima muriyo bazoronkeramwo imigisha yurutavanako"
        },
        {
            "chapter": 9,
            "verse": 22,
            "text": "Bazobayo mubuzima bwabo bwose, mu vy’ukuri ku Mana niho hari impembo niniya cane"
        },
        {
            "chapter": 9,
            "verse": 23,
            "text": "Mwebwe mwemeye Imana yanyu y’ukuri, ntimugire ba Data banyu hamwe na bene wanyu kuba ari abakunzi banyu niba bakunda ubuhakanyi bw’Imana gusumba ubu Isilamu, no muri mwebwe uwuzobagira kuba aribo bakunzi babo, abo nibo bahemu bahemukiye imitima yabo"
        },
        {
            "chapter": 9,
            "verse": 24,
            "text": "Vuga uti:- niba abavyeyi banyu hamwe n’ibibondo vyanyu hamwe na bene wanyu hamwe n’abakenyezi banyu hamwe n’incuti zanyu n’amatungo yanyu mwaronse n’ibidandazwa mutinya yuko vyokwononekara hamwe n’amazu yanyu mukunda, bikaba arivyo mukunda gusumba Imana yanyu hamwe n’intumwa yayo, hamwe nukurwanira idini ry’Imana, rero nimurindire kugeza aho Imana izotangira itegeko ryayo, n’Imana ntirongora abantu babononyi"
        },
        {
            "chapter": 9,
            "verse": 25,
            "text": "Ntankeka Imana yarabarokoye muri muntambara nyinshi no k’umusi witiriwe “Hunaini” mugihe ubwinshi bwanyu bwabatangaje mugabo ataco bwabamariye, n’isi nayo ibabera amananiza kuri mwebwe mugihe yari yagutse, hanyuma muca murahinduka musubira inyuma mwiruka"
        },
        {
            "chapter": 9,
            "verse": 26,
            "text": "Hanyuma Imana ica iramanura ihumure ry’ayo kuntumwa yayo hamwe n’abemeye Imana yabo y’ukuri, hanyuma imanura ingabo zayo mutabonye nuguhana bamwe bahakanye Imana yabo y’ukuri, iyo rero niyo mpembo y’abatemera Imana yabo y’ukuri"
        },
        {
            "chapter": 9,
            "verse": 27,
            "text": "Munyuma y’ibi vyose Imana izobagirira ikigongwe kubo yishakiye yonyene nayo niyo ifise ikigongwe cinshi hamwe n’impuhwe zihagije"
        },
        {
            "chapter": 9,
            "verse": 28,
            "text": "Mwebwe mwemeye Imana yanyu y’ukuri, mu vy’ukuri abagereranya Imana n’ibindi bintu n’abantu batisukuye rero ntibegere begera iryo sengero ritagatifu kuva kuri uyu mwaka,ni mwaba mufise amakenga y’ubukene ubu vuba Imana izobaha amatungo avuye kumigisha yayo ibishatse, mu vy’ukuri Imana niyo nyene ubumenyi n’ubuhizi buhagije"
        },
        {
            "chapter": 9,
            "verse": 29,
            "text": "Nimurwane nabamwe batemera Imana yabo y’ukuri hamwe n’umusi w’imperuka canke badatuza ivyabujijwe n’Imana hamwe n’intumwa yayo kandi badakurikiza idini ry’ukuri muri bamwe bahawe igitabu kugeza naho bazotanga umusoro kugushaka kwabo nabo bagamburutse"
        },
        {
            "chapter": 9,
            "verse": 30,
            "text": "N’abayahudi bavuga bati:- uwitwa “Uzairi,, n’umwana w’Imana, n’Abakirisu nabo bavuga bati:- uwitwa “Masihi,, ariwe muhanaguzi nawe n’umwana w’Imana, uku niko babivuga babikuye muminwa yabo, bakigana amajambo yabamwe bahakana Imana yabo y’ukuri imbere yabo, Imana nibahonye, kuko bahindurwa gute abo bantu"
        },
        {
            "chapter": 9,
            "verse": 31,
            "text": "Bagize inca bwenge zabo hamwe n’abafasha babo yuko arizo Mana zabo aho kugira Imana y’ukuri, hanyuma umuhanaguzi yitiriwe Masihi mwene Mariyamu mugihe atategetswe kugira ivyo vyose atari ugusenga Imana imwe yonyene rudende, rero ntayindi Mana itegerezwa gusengwa atariyo yonyene gusa, rero niyo yisukuye nivyo bayigereranyako nayo"
        },
        {
            "chapter": 9,
            "verse": 32,
            "text": "Bagomba bazimye umuco w’Imana bakoresheje iminwa yabo, mugabo Imana yarabibankiye kugeza aho muzokwiza umuco wayo naho abo bagereranyi b’Imana n’ibindi bintu boshavura"
        },
        {
            "chapter": 9,
            "verse": 33,
            "text": "Niyo yashikanye intumwa yayo kuburongozi n’idini ry’ukuri kugira ngo ishobore gutsinda amadini yose naho boshavura abo bantu bagereranya Imana n’ibindi bintu"
        },
        {
            "chapter": 9,
            "verse": 34,
            "text": "Mwebwe mwemeye Imana yanyu y’ukuri, benshi mubakuru b’amadini atari ayaba Isilamu hamwe n’abafasha babo, nabarya amatungo y’abantu bidaciye mumategeko nukubazitirira inzira y’Imana, nabarya begeranya inzahabu hamwe n’imyakaka bakaba batayitanga munzira y’Imana, nubamenyeshe inkuru z’ibihano bibabaza cane"
        },
        {
            "chapter": 9,
            "verse": 35,
            "text": "Umusi amatungo yabo azotabwa mumuriro udahera witiriwe Jahannamu, no kuri ivyo hazoturirwa mumaso yabo no mumbavu zabo no mumigongo yabo babwirwa bati:- ibi nivyo imitima yanyu yegeranije, rero nimuhonje kuri ivyo mwahora mwegeranya"
        },
        {
            "chapter": 9,
            "verse": 36,
            "text": "Igitigiri c’amezi imbere y’Imana n’icumi n’abiri k’ubumenyi bw’Imana, kuva k’umusi Imana yaremye amajuru n’isi, muri ayo mezi harimwo amezi ane matagatifu uku niko idini igororotse ivyemeza, rero ntimuhemukire imitima yanyu kuri ivyo kandi mwese ni murwane nabo bagereranyi b’Imana n’ibindi bintu nkuko bose barwana namwe, kandi mumenye yuko Imana iri kumwe n’abayitinya"
        },
        {
            "chapter": 9,
            "verse": 37,
            "text": "Ntankeka ugutevya hamwe n’ukwongereza mubuhakanyi bw’Imana n’ibindi bintu, kuri ivyo hazimizwa bamwe bahakanye Imana yabo y’ukuri bemeza umwaka umwe n’uguhakana uwundi mwaka kugira ngo banganishe igitigiri cayo mezi yahayagijwe n’Imana, rero bemeza ivyabujijwe n’amategeko y’Imana, bakaba basharijwe n’amabi y’ibikorwa vyabo, n’Imana ntirongora abahakanyi b’Imana"
        },
        {
            "chapter": 9,
            "verse": 38,
            "text": "Mwebwe mwemeye Imana yanyu y’ukuri, mufise iki mugihe mubwiwe kugenda kubera idini ry’Imana muca muremerwa kuri iy’Isi, mbega muremeye nubu buzima bwo ng’aha kw’Isi gusumba ubuzima bwo mw’Ijuru, mugabo amahirwe y’ubuzima bwo kw’Isi ugereranije n’ubuzima bwo mw’Ijuru ari bukeyi cane"
        },
        {
            "chapter": 9,
            "verse": 39,
            "text": "Nimutagenda, Imana izobahana kubihano bibabaza cane, kandi izobazanira abandi bantu atari mwebwe, kandi ntakintu nakimwe c’inabi muzoyigirira, nayo niyo nyene ubushobozi buri hejuru y’ibintu vyose"
        },
        {
            "chapter": 9,
            "verse": 40,
            "text": "Nimutayikingira mumenye yuko Imana yamukingiye mugihe bamusohora bamwe bahakanye Imana yabo y’ukuri, mugihe yari uwugira kabiri muribo bari babiri bari mw’isenga, mugihe yabwira mugenzi wiwe ati:- ntugire agahinda mu vy’ukuri Imana iri kumwe natwe, Imana ica imanura ihumure ryayo nukumukingira n’ingabo mutabona, nukugira ijambo ryabamwe bahakanye Imana yabo y’ukuri kuba riri hasi cane, n’ijambo ry’Imana kuba riri hejuru, n’Imana niyo itsinda kandi niyo nyene ubuhizi buhagije"
        },
        {
            "chapter": 9,
            "verse": 41,
            "text": "Nimugende kurugamba muhwahutse, kandi muremereye kandi murwanire idini ry’Imana mukoresheje amatungo yanyu hamwe n’imitima yanyu, ivyo nivyo vyiza kuri mwebwe nimwaba muri mu bantu mutegera"
        },
        {
            "chapter": 9,
            "verse": 42,
            "text": "Iyaba inyungu yoroshe n’urugendo rugufiya, mu vy’ukuri bari kugukurikira, mugabo uru rugendo nurw’ingorane rwabaye rurerure kuribo, nabo bazorahira ku Mana yuko iyo dushobora ntankeka twari kujana namwe, bata murudubi imitima yabo n’Imana niyo ifise ubumenyi yuko abo bantu ari ababeshi"
        },
        {
            "chapter": 9,
            "verse": 43,
            "text": "Imana yarakugiriye ikigongwe, kubera iki wabahaye uruhusha mugabo utenyenya kugeza naho abavugisha ukuri bagutandukaniriza kugira ngo umenye ababeshi"
        },
        {
            "chapter": 9,
            "verse": 44,
            "text": "Ntibazo gusaba uruhusha bamwe bemeye Imana yabo y’ukuri no k’umusi w’imperuka mukutarwanira idini ry’Imana bakoresheje amatungo yabo n’imitima yabo, n’Imana niyo ifise ubumenyi bw’abayitinya"
        },
        {
            "chapter": 9,
            "verse": 45,
            "text": "Bagusaba uruhusha bamwe batemera Imana yabo y’ukuri hamwe n’umusi w’imperuka, n’imtima yabo irafise amakenga, kuri ivyo bahigimanga kubera ayo makenga yabo"
        },
        {
            "chapter": 9,
            "verse": 46,
            "text": "Nkiyo boshatse kuja mungwano ntankeka bari kwitegurira bimwe bikwiye, mugabo Imana ntiyashatse yuko baja mungwano, kuri ivyo yarababujije nukuvugwa yuko bokwicara hamwe n’abicara"
        },
        {
            "chapter": 9,
            "verse": 47,
            "text": "Iyo bosohotse hamwe namwe ntibari kubongereza atari urwanko gusa, kandi bari kugenda hirya no hino hagati yanyu nukuba ronderera urwanko n’inzigo, no muri mwebwe harimwo abantu babumviriza, n’Imana niyo ibazi bamwe bahemukira imitima yabo"
        },
        {
            "chapter": 9,
            "verse": 48,
            "text": "Kuva kera narindi bashatse kubashiramwo urwankano gusa hanyuma bagaca babahindurira ibintu hasi kubura hejuru kugeza aho hashika ukuri nukugaragaza itegeko ry’Imana kubera ugushavura kwabo"
        },
        {
            "chapter": 9,
            "verse": 49,
            "text": "No muribo hariho uwuvuga ati:- n’undekure ntunte murwanko mu vy’ukuri baramaze kurwa muri urwo rwanko, mu vy’ukuri umuriro witiriwe Jahannamu uzokikuza abatemera Imana yabo y’ukuri"
        },
        {
            "chapter": 9,
            "verse": 50,
            "text": "Ushikiwe n’ineza irabashavuza, hanyuma washikirwa n’ingorane baca bavuga bati:- twaritegereje neza kuva kera dusanga ibintu vyacu imbere y’igihe nuguca bahindukira bigira nabo banezerewe"
        },
        {
            "chapter": 9,
            "verse": 51,
            "text": "Vuga uti:- ntakizoba kuri twebwe atari ico Imana yatwandikiye, kuko niyo Muremyi wacu, rero aba Isilamu nibizere Imana yabo gusa"
        },
        {
            "chapter": 9,
            "verse": 52,
            "text": "Vuge uti:- mwebwe ntimuturabira twebwe atari kimwe muneza zibiri, natwe turabarabira yuko Imana ibashikanira ibihano biturutse kuriyo canke kumaboko yacu, rero nimurorere, natwe turarorereye hamwe namwe"
        },
        {
            "chapter": 9,
            "verse": 53,
            "text": "Vuga uti:- nimutange mumatungo yanyu mushaka canke mudashaka, ntihazokwemererwa iwanyu uko gutanga kwanyu, mu vy’ukuri mwebwe muri mu bantu mwiyonkoye"
        },
        {
            "chapter": 9,
            "verse": 54,
            "text": "Ntivyabujije ngo ntibemererwe intererano zabo, kubera yuko bahakanye Imana yabo y’ukuri, hamwe n’intumwa yayo kandi ntibashika aho basengera atari uko bahashika n’ubunebwe, kandi ntibatanga ivyo batanga atari uko baba bashavuye"
        },
        {
            "chapter": 9,
            "verse": 55,
            "text": "Ntunezerezwe n’amatungo yabo canke ibibondo vyabo, mugabo Imana igomba ibahane kubera ibiri mubuzima bwo ngaha kw’Isi, hanyuma hasokorwe imitima yabo nabo ari abahakanyi b’Imana"
        },
        {
            "chapter": 9,
            "verse": 56,
            "text": "Barahira kw’izina ry’Imana yuko muri kumwe nabo batari kumwe namwe ahubwo n’abantu batinya"
        },
        {
            "chapter": 9,
            "verse": 57,
            "text": "Iyo boronse aho birukira canke bakaronka amasenga canke ahantu hukwinjirira, bari kuhirukira n’ingoga na n’ingoga bagenda"
        },
        {
            "chapter": 9,
            "verse": 58,
            "text": "Nomuribo harimwo abakuvuga mukugabura imperezwa, mugihe bahawe muri izo mperezwa bashima, badahawe muri izo mperezwa baca bashavura"
        },
        {
            "chapter": 9,
            "verse": 59,
            "text": "Iyo bashima ivyo Imana yabahaye hamwe n’intumwa yayo nuguca bavuga bati:- Imana irahagije ubu vuba, Imana izoturonsa kumigisha yayo hamwe n’intumwa yayo, mu vy’ukuri twebwe dutumbereye ku Mana yacu yonyene gusa"
        },
        {
            "chapter": 9,
            "verse": 60,
            "text": "Imperezwa zihabwa aboro n’abakene hamwe n’abafasha babo hamwe n’abaterwa intege mumitima yabo nukubaha iteka abari mubuja hamwe no kubafasha abishuzwa hamwe nivyo Imana yategetse hamwe n’abari mungendo zabo, rero n’itegeko rivuye ku Mana kuko nayo niyo ifise ubumenyi hamwe n’ubuhizi buhagije"
        },
        {
            "chapter": 9,
            "verse": 61,
            "text": "Nomuri abo bahakanyi b’Imana y’ukuri harimwo abashavuza intumwa y’Imana nukuvuga bati:- intumwa y’Imana n’ugutwi gusa, wewe n’uvuge uti:- n’ugutwi kw’amahoro kuri mwebwe mwemera Imana y’ukuri, n’ukwemera abayemera, kandi n’imihezagiro kuri bamwe bemera muri mwebwe, hamwe nabarya bashavuza intumwa y’Imana bazoba bafise ibihano bibabaza cane"
        },
        {
            "chapter": 9,
            "verse": 62,
            "text": "Baraba rahira kw’izina ry’Imana kugira ngo babemerere mugihe Imana hamwe n’intumwa yayo ifise uburenganzira gusumba uko boyemerera niba nabo bemera Imana y’ukuri"
        },
        {
            "chapter": 9,
            "verse": 63,
            "text": "Mbega ntibazi yuko uwuhiganwa n’Imana hamwe n’intumwa yayo, amenye yuko azoronka umuriro udahera witiriwe Jahannamu wukubayo mu buzima bwiwe bwose, ivyo nivyo bimaramare bininiya"
        },
        {
            "chapter": 9,
            "verse": 64,
            "text": "Ababeshi batinya kumanurirwa igisomwa kizoba menyesha ibiri mu mitima yabo, wewe nuvuge uti:- nimubifate minenerwe gusa, mu vy’ukuri Imana izo serura ivyo mutinya guserura"
        },
        {
            "chapter": 9,
            "verse": 65,
            "text": "Ubabajije bakwishura bati:- twebwe twamye tuganira nugukina gusa, wewe nuvuge uti:- mwebwe mwamye mu fyinatira gusa Imana hamwe n’amajambo yayo matagatifu n’intumwa zayo"
        },
        {
            "chapter": 9,
            "verse": 66,
            "text": "Ntimutange ivyitwazo, haramaze kumenyekana ubuhakanyi bwanyu munyuma yaho mwamaze kwemera ububeshi bwanyu yuko nitwagirira ikigongwe umurwi umwe muri mwebwe tuzohana uwundi murwi kubera ukwiyonkora kwabo"
        },
        {
            "chapter": 9,
            "verse": 67,
            "text": "Abagabo b’ababeshi hamwe n’abakenyezi b’ababeshi kazi bose nico kimwe, kuko bategeka kugira amabi gusa n’ugutuza kugira ibikorwa vyiza, n’ugukingira ibiri mumaboko yabo n’ukwibagira Imana nayo ikaba yarabibagiye, mu vy’ukuri abahakanyi b’Imana nibo basenyura amategeko yashinzwe n’Imana"
        },
        {
            "chapter": 9,
            "verse": 68,
            "text": "Imana yarabemereye Ababeshi b’abagabo hamwe n’ababeshi b’abagore hamwe n’abahakanyi b’Imana y’ukuri umuriro witiriwe Jahannamu, bazobayo mu buzima bwabo bwose, kuribo birahagije n’Imana yarabavumye nabo barafise ibihano vyurutavanako"
        },
        {
            "chapter": 9,
            "verse": 69,
            "text": "Ninkabarya bamyeho imbere yanyu, kuko bari bafise inguvu gusumba mwebwe hamwe n’amatungo menshi gusumba mwebwe hamwe n’ibibondo vyinshi gusumba mwebwe, rero banezerejwe kuruhande rwabo, namwe munezerezwa kurundi ruhande, nkuko banezerejwe k’uruhande rwabo bamwe bamyeho imbere yanyu, mwese muca mwibirira mu bicumuro nkuko nabo bibiye muri ivyo bicumuro, abo nibo ibikorwa vyabo vyabaye impfagusa ng’aha kw’Isi no mw’Ijuru, kandi abo nibo bantu baguye muruhombo"
        },
        {
            "chapter": 9,
            "verse": 70,
            "text": "Mbega ntibashikiwe n’inkuru zabamwe bari imbere yabo aribo bantu bo kuntumwa y’Imana Nuhu (iii) hamwe n’intumwa y’Imana Aadi (iii) n’intumwa y’Imana Thamudu (iii) hamwe n’abantu bo kuntumwa y’Imana Ibrahimu (iii) hamwe n’abantu bokwa Madyani hamwe n’ibisagara vyacuranguwe kuva hasi no hejuru, intumwa z’Imana nazo zarabashikiye zibafitiye ivyemezo biri k’umugaragaro, n’Imana ntiyariyo kuba hemukira ahubwo nibo bihemukiye kubwabo"
        },
        {
            "chapter": 9,
            "verse": 71,
            "text": "N’abemera Imana yabo y’ukuri mubagabo no mubakenyezi nibo bagenzi kubandi, kuko bategeka ibintu vyiza hamwe n’ugutuza amabi ayariyo yose, nuguhagarika amasengesho hamwe n’ugutanga imperezwa bakagamburukira Imana hamwe n’intumwa yayo, abo nibo Imana izogirira impuhwe zayo, mu vy’ukuri Imana niyo ifise ububasha n’ubuhizi buhagije"
        },
        {
            "chapter": 9,
            "verse": 72,
            "text": "Imana yarabemereye abayemeye mubagabo n’abakenyezi, imirima n’inzuzi zica imbere yabo, hamwe nukubayo mubuzima bwabo bwose, hamwe n’uburaro bwiza buri muri iyo mirima iramba, hamwe n’impuhwe zayo nizo nyinshi gusumba vyose, iyo rero niyo ntsinzi niniya"
        },
        {
            "chapter": 9,
            "verse": 73,
            "text": "Ewe ntumwa y’Imana, nuhiganwe nabo bahakanyi b’Imana y’ukuri hamwe nabo babeshi kandi ubabere umukazo kuribo, n’ubwicaro bwabo nimumuriro udahera witiriwe Jahannamu, n’ingaruka yaho nimbi cane kuribo"
        },
        {
            "chapter": 9,
            "verse": 74,
            "text": "Bararahira kw’izina ry’Imana yuko batigeze bavuga mugihe bamaze kuvuga ijambo ry’ubuhakanyi bw’Imana, baca bahakana munyuma y’ukuba aba Isilamu, baca bipfuza kugira ivyo batari gushikako, kandi ntibabonye inabi kuba Isilamu atari uko Imana hamwe n’intumwa yayo yabahaye amatungo menshi n’imigisha yayo, rero niba saba imbabazi azoba ari amahoro kuribo, nayo ni biyonkora Imana izobahana kubihano bibabaza cane kuva ng’aha kw’Isi no mw’Ijuru, kandi ntibazoronka uwuzoba kingira canke uwuzoba tabara uwariwe wese ng’aha kw’Isi"
        },
        {
            "chapter": 9,
            "verse": 75,
            "text": "No muribo harimwo abemereye Imana yabo y’ukuri yuko ibahaye mumigisha yayo bazotanga imperezwa kandi bazoba bari mu bantu bagira ineza"
        },
        {
            "chapter": 9,
            "verse": 76,
            "text": "Mugabo mugihe Imana yabahaye iyo migisha yayo baciye bayigirirako ubugumyi n’ukwiyonjorora n’uguhakana"
        },
        {
            "chapter": 9,
            "verse": 77,
            "text": "Kuri ivyo Imana yarabarishe kuri bwabubeshi bwabo mukubushira mumitima yabo, kugeza k’umusi bazohura nayo kubera ukwanka kwabo kuvyo bemereye Imana y’ukuri nukubera ukuvuga kwabo k’ububeshi"
        },
        {
            "chapter": 9,
            "verse": 78,
            "text": "Mbega ntabumenyi bafise yuko Imana ifise ubumenyi bw’amabanga yabo hamwe nivyo bongorerana, nuko Imana ariyo ifise ubumenyi bw’ibintu bitazwi"
        },
        {
            "chapter": 9,
            "verse": 79,
            "text": "Abakengera aba Isilamu batanga imperezwa zabo kubwinshi, hamwe nabataronka icarico cose atari ibibayabaye bagatako bakaba kengera, Imana izo bariha kuri ako kagayo kabo nabo bazoronka ibihano bibabaza cane"
        },
        {
            "chapter": 9,
            "verse": 80,
            "text": "Nubasabire ikigongwe canke ntuna kibasabire, naho wokibasabira ico kigongwe incuro mirongo indwi, Imana ntizo kibagirira, ivyo vyose n’ukubera yuko bahakanye Imana yabo y’ukuri hamwe n’intumwa yayo, n’Imana ntirongora abantu basenyura amategeko yayo"
        },
        {
            "chapter": 9,
            "verse": 81,
            "text": "Baranezerewe mubasigaye inyuma kubera ukwicara kwabo inyuma y’intumwa y’Imana, kandi barashavuye mukurwana bakoresheje amatungo yabo n’imitima yabo munzira y’idini ry’Imana, baca bavuga bati:- ntimugende mungwano muri iki gihe c’ubushuhe, babwire bati:- uwo muriro witiriwe Jahannamu urafise ubushuhe gusumba ibindi vyose iyo bobimenya"
        },
        {
            "chapter": 9,
            "verse": 82,
            "text": "Rero nibatwenge gatoyi, mugabo bazorira cane, kuko n’impembo yivyo bahora bagira"
        },
        {
            "chapter": 9,
            "verse": 83,
            "text": "Rero Imana igusubije mubantu bamwe muribo bakagusaba uruhusha rw’ugusohoka wewe nuvuge uti:- mwebwe ntimusohoka nanje namba, kandi ntimuzo rwana n’abansi turi kumwe namwe kuko mwebwe mwipfuje kwicara ubwa mbere rero nimwicare hamwe nabazosigara inyuma"
        },
        {
            "chapter": 9,
            "verse": 84,
            "text": "Ntumusengere umwe muribo yitavye Umuremyi wiwe, kandi ntuhagarare kuntatemwa yiwe, mu vy’ukuri abo nabahakanye Imana yabo y’ukuri hamwe n’intumwa yayo, batinda basandaba nabo ari abasenyuzi b’amategeko y’Imana"
        },
        {
            "chapter": 9,
            "verse": 85,
            "text": "Kandi ntunezerezwe n’amatungo yabo hamwe n’ibibondo vyabo Imana ishaka kubahana kuri ivyo ng’aha kw’isi, n’imitima yabo isokorwe nabo ari abahakanyi b’Imana.’"
        },
        {
            "chapter": 9,
            "verse": 86,
            "text": "Mugihe hamanuwe igisomwa kivuga yuko bemera Imana yabo y’ukuri nukurwanira idini ry’Imana hamwe n’intumwa yayo, abafise uburyo n’ububasha muribo baca bagusaba uruhusha nukuvuga bati:- nimutureke tube hamwe nabazo kwicara"
        },
        {
            "chapter": 9,
            "verse": 87,
            "text": "Baremeye kuba hamwe n’abasigaye inyuma, n’imitima yabo ica iterwako ikidodo, kuri ivyo ntibategera namba"
        },
        {
            "chapter": 9,
            "verse": 88,
            "text": "Mugabo intumwa y’Imana hamwe na bamwe bamwemeye bararwaniye idini bakoresheje amatungo yabo hamwe n’imitima yabo, abo nibo bazoronka ineza kandi nibo bene intsinzi nyakuri"
        },
        {
            "chapter": 9,
            "verse": 89,
            "text": "Imana yaraba teguriye imirima icamwo inzuzi imbere yabo, hanyuma baze bicare muri iyo mirima, iyo niyo ntsinzi niniya"
        },
        {
            "chapter": 9,
            "verse": 90,
            "text": "Haraje abafise ingorane z’ukuri mubanya gihugu baba Isilamu kugira ngo bahabwe uruhusha, baricara bamwe babwira ububeshi bw’ukubeshera Imana hamwe n’intumwa yayo, rero hazoshikirwa bamwe bagumye mubuhakanyi bwabo muribo, nibo bazoronka ibihano bibabaza cane"
        },
        {
            "chapter": 9,
            "verse": 91,
            "text": "Ntagicumuro kirimwo kuri bamwe batishoboye canke kuri barya bakitswe n’amagara canke kuri barya ataco birenza bafise, mugihe bafise ivyipfuzo vyiza ku Mana hamwe n’Intumwa yayo, rero ntakuntu twobatako umwikomo kubagira ineza, n’Imana niyo ifise ikigongwe cinshi n’impuhwe zayo zihagije"
        },
        {
            "chapter": 9,
            "verse": 92,
            "text": "Canke kuri barya bagushikiye kugira ngo ubahe ivyo burira, na wewe uca ubishura uti:- ntaco mfise c’ukuburizako, baca basubira inyuma mugihe mumaso yabo yasesagurika amosozi kubera agahinda kukubura iyo mfashanyo"
        }
    ]
}
{
    "juzs": [
        {
            "chapter": 58,
            "verse": 1,
            "text": "Mu vy’ukuri Imana iramaze kwumva imvugo y’umupfasoni aharira na wewe kubera umunega wiwe, kandi akabirega imbere y’Imana, nayo ikaba yumva ibihari vyanyu, mu vy’ukuri Imana niyo yumva kandi niyo ibona"
        },
        {
            "chapter": 58,
            "verse": 2,
            "text": "Bamwe muri mwebwe bahamagara aba tambukanyi babo yuko ari banyina babo abo si banyina babo, kuko ntibari kuba banyina babo atari bamwe babavyaye, rero bavuga imvugo mbi niy’ububeshi, n’Imana niyo nyene imbabazi n’ikigongwe gihagije"
        },
        {
            "chapter": 58,
            "verse": 3,
            "text": "Na bamwe bahamagara abakenyezi babo yuko ari banyina babo, hanyuma bagasubira kuvuga muri yamvugo bavuga, rero nibahe umushumvyi uburenganzira bwiwe bw’ukwidegemvya imbere yuko bahuza nabo ibitsina, murahawe igabisho kuri ibi vyose, n’Imana niyo ifise ubumenyi bw’ivyo mugira vyose"
        },
        {
            "chapter": 58,
            "verse": 4,
            "text": "N’uwutazo ronka uwo mushumvyi ni yisonzeshe amezi abiri akurikirana imbere yuko bahuza ibitsina nuwo mukenyezi wiwe, nuwudashoboye kugira ivyo vyose, narishe abakene mirongo itandatu (60) aha mubwiwe gutyo kugira ngo mwemere Imana yanyu y’ukuri hamwe n’intumwa yayo, rero izo n’imbibe z’Imana, no kubatemera Imana yabo y’ukuri hariho ibihano bibabaza cane"
        },
        {
            "chapter": 58,
            "verse": 5,
            "text": "Mu vy’ukuri bamwe bahiganwa n’Imana hamwe n’intumwa yayo, abo bantu bazo teterezwa nkuko bateterejwe abamyeho imbere yabo, kandi turamaze kumanura amajambo y’Imana matagatifu ari k’umugaragaro, n’abatemera Imana yabo y’ukuri bazoronka ibihano bizoba tetereza"
        },
        {
            "chapter": 58,
            "verse": 6,
            "text": "Umusi Imana izozura abantu bose hanyuma ibabwire ivyo bagize vyose, nayo yabifashe nka nkama, nabo baravyibagiye, n’Imana niyo cabona kubintu vyose"
        },
        {
            "chapter": 58,
            "verse": 7,
            "text": "Mbega ntubona yuko Imana ifise ubumenyi bw’ibiri mumajuru yose hamwe n’ibiri kw’Isi? Ntihaboneka ubwongorerano bw’abantu batatu atari uko nayo iba ari iya kane muribo, canke abantu batanu atari uko ari iya gatandatu muribo, na bakeya cane gusumba abo, canke benshi gusumba abo, nuko iba iri kumwe nabo bose aho bari hose, hanyuma k’umusi w’imperuka izobabwira ivyo bagize vyose, mu vy’ukuri Imana niyo ifise ubumenyi bw’ibintu vyose"
        },
        {
            "chapter": 58,
            "verse": 8,
            "text": "Ntubona bamwe babuzwa kwongorerana hanyuma barasubira kuvyo babujijwe, bakongorerana kubintu vy’ibicumuro hamwe nivy’ubwishime hamwe n’ivyukwiyonkora ku ntumwa y’Imana, n’igihe bashitse iwawe bakuramutsa n’indamutso itari indamutso yategetswe n’Imana mu kuramutswa kuriyo, bagaca bavuga mu mitima yabo bati:- mbega ni kuki Imana itaduhana kuri ibi vyose tuvuga, rero umuriro udahera witiriwe Jahannamu uzoba uhagije kuribo mu kubahana bazowinjira mwo, naho n’ahantu habi cane kubo subizwayo"
        },
        {
            "chapter": 58,
            "verse": 9,
            "text": "Mwebwe mwemeye Imana yanyu y’ukuri, mugihe mwongoreranye n’abandi ntimwongorerane kubintu bijanye n’ibicumuro hamwe n’ukwishima n’uguhakana intumwa yayo, ahubwo ni muganire hejuru y’ukugira ineza n’ukutagira amabi, kandi nuku gamburukira Imana kuko kuriyo niho muzo kwegeranywa mwese"
        },
        {
            "chapter": 58,
            "verse": 10,
            "text": "Mu vy’ukuri ibiganiro bibi bivanye na Shetani kugira ngo ibatetereze bamwe bemeye Imana yabo y’ukuri, mugabo ntishobora kuba girira inabi ku kintu icarico cose atari Imana yonyene ibishatse, rero aba Isilamu ni bizere Imana yabo gusa"
        },
        {
            "chapter": 58,
            "verse": 11,
            "text": "Mwebwe mwemeye Imana yanyu y’ukuri, mugihe mubwiwe gutanga umwanya w’ukwicaramwo ku bagenzi banyu, ni muwutange uwo mwanya, n’Imana izobagirira ikibanza ngaha kw’Isi no mw’Ijuru, kandi havuzwe hati:- ni muhaguruke nimuce mugenda, Imana izoba rerura bamwe bemeye bimwe vy’ukuri muri mwebwe, hamwe n’abahawe ubumenyi nibo bazohabwa iteka gusumba, n’Imana niyo ifise inkuru zivyo mugira vyose"
        },
        {
            "chapter": 58,
            "verse": 12,
            "text": "Mwebwe mwemeye Imana yanyu y’ukuri, mugihe muvugishije intumwa y’Imana ni mutange imperezwa imbere y’ukumuvugisha, ivyo nivyo vyiza kuri mwebwe nukuba sukura cane, rero ni mutaronka ico mutanga, rero ni kuMana niyo ifise ikigongwe cinshi n’impuhwe zihagije"
        },
        {
            "chapter": 58,
            "verse": 13,
            "text": "Oh! murabona ingorane z’ugutanguza izo mperezwa imbere y’ukuyivugisha? Ni mwagira gutyo n’Imana izoba girira ikigongwe, rero nimuhagarike amasengesho kandi mutange n’imperezwa nuku gamburukira Imana hamwe n’intumwa yayo, n’Imana irafise inkuru z’ivyo mugira vyose"
        },
        {
            "chapter": 58,
            "verse": 14,
            "text": "Ntubabona bamwe bagize ubucuti hamwe n’abantu bashavuriwe n’Imana, abo ntibari kumwe namwe, kandi ntibari kumwe nabo, kandi barahira k’ububeshi mugihe bazi y’uko ari ababeshi"
        },
        {
            "chapter": 58,
            "verse": 15,
            "text": "Imana yaraba teguriye ibihano bikaze cane, mu vy’ukuri muvyo bahora bagira n’ibintu bibi cane"
        },
        {
            "chapter": 58,
            "verse": 16,
            "text": "Bagize indahiro zabo kuba arizo nkinzo zabo n’ukuzitira inzira yagenywe n’Imana, rero kuribo hazoba ibihano biba mara maza"
        },
        {
            "chapter": 58,
            "verse": 17,
            "text": "Amatungo yabo hamwe n’ibibondo vyabo ntaco bizoba marira n’ikintu na kimwe imbere y’Imana, abo nibo bantu bo mu muriro udahera, muriwo bazo wuba mwo mubuzima bwabo bwose"
        },
        {
            "chapter": 58,
            "verse": 18,
            "text": "Umusi Imana izozura abantu bose hanyuma barahire nkuko barahira iwanyu, bazo kwikeka yuko baronse ikintu c’ububeshi, mu vy’ukuri abo nibo babeshi nyakuri"
        },
        {
            "chapter": 58,
            "verse": 19,
            "text": "Shetani yarabicariye mukubibagiza kwibuka Imana yabo y’ukuri, uwo niwo murwi wa Shetani, kandi ni mutegere neza mu vy’ukuri umurwi wa Shetani niwo ufise uruhombo"
        },
        {
            "chapter": 58,
            "verse": 20,
            "text": "Mu vy’ukuri bamwe bahakana Imana yabo y’ukuri hamwe n’intumwa yayo abo ni muri bamwe bazoteterwa"
        },
        {
            "chapter": 58,
            "verse": 21,
            "text": "Imana iramaze kwandika, yuko atankeka jewe nzotsinda hamwe n’intumwa zanje zose, mu vy’ukuri Imana niyo nyene ubushobozi n’intsinzi ihagije"
        },
        {
            "chapter": 58,
            "verse": 22,
            "text": "Nturonka abantu bemera Imana yabo y’ukuri hamwe n’umusi w’imperuka yuko baba kunda bamwe bahakana Imana yabo y’ukuri hamwe n’intumwa yayo, naho boba ari abavyeyi babo, canke ibibondo vyabo, canke bene wabo, canke incuti zabo, abo nibo banditswe mu mitima yabo n’ukwemera kwabo n’ukubashiramwo ubushobozi k’umutima uvuye iwe, kandi izobinjiza mu mirima icamwo inzuzi imbere yabo, iyo niyo bazobayo mu buzima bwabo bwose, n’Imana yarabemereye kuribo, nabo barayemereye"
        },
        {
            "chapter": 59,
            "verse": 1,
            "text": "Ibiri mu majuru no kw’Isi nivyo bihayagiza Imana, nayo niyo ifise ubushobozi n’ubuhizi buhagije"
        },
        {
            "chapter": 59,
            "verse": 2,
            "text": "Nayo niyo yakuye aba hakanye mu bantu bahawe igitabu c’Imana gitagatifu mu mazu yabo, mugihe c’ukwimuka kwabo kwa mbere, ntimwiketse yuko abo bantu bazovayo, nabo biketse yuko inzitiro zabo zizoba kingira ku Mana, mugabo Imana yabashikiye ahantu batizeye, n’ugushiraho ubwoba mu mitima yabo, baca baguma basenyura inzu zabo n’amaboko yabo, hamwe n’amaboko yaba Isilamu, rero mwebwe mufise amaso, nimutegere neza"
        },
        {
            "chapter": 59,
            "verse": 3,
            "text": "Iyo Imana itabandikira ubuhungiro bw’abo, yari kubahanira ngaha kw’Isi, no k’umusi w’imperuka bazoronka ibihano vy’umuriro udahera"
        },
        {
            "chapter": 59,
            "verse": 4,
            "text": "Ibi vyose nuko bahakanye Imana y’ukuri hamwe n’intumwa yayo, rero uwahakanye Imana amenye yuko Imana ikaze cane muguhana"
        },
        {
            "chapter": 59,
            "verse": 5,
            "text": "Igiti c’umutende icarico cose mwaciye canke mwasigaje kigihagaze kumatsina yaco, vyose ivyo ni kw’itegeko ry’Imana ry’ukuba tetereza abahonyanga amategeko y’Imana"
        },
        {
            "chapter": 59,
            "verse": 6,
            "text": "N’amatungo Imana yashikirije intumwa yayo iyakuye iwabo ntimwa yakoresheje gihuti huti kuri za farasi canke kuri za ngamiya, mugabo Imana iha ubutegetsi bwayo kuntumwa zayo, hejuru yabo yishakiye nayo niyo ifise ubushobozi hejuru y’ibintu vyose"
        },
        {
            "chapter": 59,
            "verse": 7,
            "text": "Amatungo Imana yashikirije kuntumwa yiwe iyakuye ku bantu bisagara, n’ukubera Imana hamwe n’intumwa yiwe hamwe n’abagenzi biwe, hamwe n’impfuvyi, n’aboro, hamwe n’uwuri mu rugendo rwiwe rwononekaye kugira ngo ntihabe ihiganwa hagati y’abatunzi banyu gusa, rero muvyo intumwa y’Imana yabahaye ni muvyakire, nico ibatujije kugira ntimu cegere, kandi mutinye Imana yanyu mu vy’ukuri Imana irakaze cane muguhana"
        },
        {
            "chapter": 59,
            "verse": 8,
            "text": "Ni bahabwe abo bakene bahunze kandi birukanywe mu mazu yabo hamwe n’amatungo yabo, kubera imigisha y’Imana hamwe n’impuhwe zayo hamwe n’ugukingira idini ry’Imana hamwe n’intumwa yayo, abo rero nibo baIsilamu b’ukuri"
        },
        {
            "chapter": 59,
            "verse": 9,
            "text": "Na bamwe bagira icumbiko ryabo ngaha IMadina n’ugusukura ubu Isilamu imbere yabo, n’ukuba kunda abo bantu bimukiye iwabo, kandi ataco baronka, kandi badafise akariganga muhogo mu bikiriza vyabo kuri ivyo bahawe, kandi bakaba babakunda gusumba imitima yabo naho kuribo bafise uburyo bubayabaye, kandi bateshejwe nukuba ingumyi y’imitima yabo, abo nibo bafise intsinzi y’ukuri"
        },
        {
            "chapter": 59,
            "verse": 10,
            "text": "N’abaje mu nyuma zabo bavuga bati:- ewe Muremyi wacu, n’utugirire ikigongwe hamwe na bene wacu bashengeye imbere yacu, mw’idini rya Isilamu, kandi ntushire mu mitima yacu inzikira y’ukurira bene wacu baba Isilamu, Muremyi wacu mu vy’ukuri wewe uri intungane cane, n’impuhwe zihagije"
        },
        {
            "chapter": 59,
            "verse": 11,
            "text": "Ntubona b’ababeshi babwira bene wabo b’abahakanyi b’Imana y’ukuri bo mu bantu bahawe igitabu aribo Bayahudi bavuze bati:- ni mwakurwa ngaha tuzojana namwe, kandi ntituzo gamburukira uwariwe wese hejuru yanyu, ni mwaterwa tuzoba fasha, n’Imana niyo cabona yuko abo bantu ari ababeshi"
        },
        {
            "chapter": 59,
            "verse": 12,
            "text": "Nibirukanwa ntibazo sohoka nabo, niba terwa ntibazo bafasha, niba bafasha mu vy’ukuri bazohindura imigongo yabo, hanyuma nti bazoronka uwubakingira"
        },
        {
            "chapter": 59,
            "verse": 13,
            "text": "Mu vy’ukuri mwebwe aba Isilamu muratinywa cane mu mitima yabo gusumba uko batinya Imana y’ukuri, kuko n’abantu badategera icarico cose"
        },
        {
            "chapter": 59,
            "verse": 14,
            "text": "Ntibazo rwana namwe bari mumirwi, atari mu bisagara vyabo bikingiwe canke inyuma y’impome, rero indwano yabo iri hagati yabo ni niniya, umengo yuko bari urunani, mugihe imitima yabo itandukanye, ivyo vyose n’ukubera yuko ari abantu badafise ubwenge"
        },
        {
            "chapter": 59,
            "verse": 15,
            "text": "Uko bameze ninka bamwe bari imbere yabo ubu vuba, barahonjeje amabi y’ivyo bagize, kandi bazoronka ibihano bibabaza cane"
        },
        {
            "chapter": 59,
            "verse": 16,
            "text": "Ni nkaho Shetani mugihe ibwiye umuntu ngo n’ucumure, yaheza gucumura igaca imubwira iti:- jewe sindi kumwe nawe, mu vy’ukuri jewe ndatinya Imana, Umuremyi w’ibiremwa vyose"
        },
        {
            "chapter": 59,
            "verse": 17,
            "text": "Rero amaherezo yabo bantu uko ari babiri, kwari ukwinjizwa mu muriro udahera n’ukubayo mu buzima bwabo bwose, iyo rero niyo mpembo y’abahemukiye imitima yabo"
        },
        {
            "chapter": 59,
            "verse": 18,
            "text": "Mwebwe mwemeye Imana yanyu y’ukuri, nimu gamburukire Imana yanyu, n’umuntu uwariwe wese arabe ivyo atanguza mu kugira kubera akazoza kiwe k’ejo, kandi mu gamburukire Imana yanyu y’ukuri mu vy’ukuri niyo ifise inkuru y’ivyo mugira vyose"
        },
        {
            "chapter": 59,
            "verse": 19,
            "text": "Kandi ntimube nkabarya bibagiye Imana yabo y’ukuri, nayo ira bibagiza kumitima yabo, abantu nkabo nibo biyonkozi bakuru"
        },
        {
            "chapter": 59,
            "verse": 20,
            "text": "Ntibangana abantu bo mumuriro udahera hamwe n’abantu bo mw’ijuru, abantu bo mw’juru nibo bene intsinzi"
        },
        {
            "chapter": 59,
            "verse": 21,
            "text": "Iyo tumanura iyi Qur’ani ntagatifu hejuru y’umusozi, wari kuwubona ugamburuka n’ukumanyuka kubera ugutinya Imana, ubu nabwo n’uburorero twereka abantu kugira ngo biyumvire"
        },
        {
            "chapter": 59,
            "verse": 22,
            "text": "Niyo Mana atayindi Mana isengwa bimwe vy’ukuri atariyo yonyene gusa ifise ubumenyi bw’ivyinyegeje n’ibiboneka, kandi ikaba ariyo nyene imigisha mininiya na nyene imigisha mito mito"
        },
        {
            "chapter": 59,
            "verse": 23,
            "text": "Niyo Mana atayindi Mana isengwa bimwe vy’ukuri atariyo yonyene gusa, n’umwami mutagatifu, nyene amahoro, n’umutanzi w’amahoro, agendesha ibintu vyiwe, n’ukw’iganza, ikagira ivyo ishatse, niyo nkuru iri kure n’abo bayigereranya ko n’ibindi bintu"
        },
        {
            "chapter": 59,
            "verse": 24,
            "text": "Niwe Mana muremyi n’umuhinguzi, n’umugizi w’amashusho atandukanye y’ibiremwa vyose, nyene amazina meza, aninahazwa mu Majuru no kw’Isi, kandi niyo ifise inguvu n’ubuhizi buhagije"
        },
        {
            "chapter": 60,
            "verse": 1,
            "text": "Mwebwe mwemeye Imana yanyu y’ukuri, ntimugire abansi banje hamwe n’abansi banyu kuba aribo bagenzi banyu mushikiriza inkuru zanyu kubera ubugenzi bwanyu gusa, mugihe bahakana ukuri kwama kwabashikiye n’ukwirukana intumwa y’Imana hamwe namwe, kubera yuko mwemera Imana ariyo muremyi wanyu, n’igihe mwitanze mugiye k’urugamba ariyo nzira yanje, n’ukurondera ikigongwe canje, muca mutanga amabanga yanyu y’ingwano kubera urukundo rwanyu mubafitiye, ntimusubire kugira ivyo, nanje ndafise ubumenyi bw’ivyo munyegeza hamwe n’ivyo muserura, rero n’uwugira ivyo vyose muri mwebwe amenye yuko yataye inzira y’ukuri"
        },
        {
            "chapter": 60,
            "verse": 2,
            "text": "Bahuye namwe baca baba abansi banyu, n’ukuba gororera ibiganza vyabo, n’indimi zabo z’ububisha bwabo, bakipfuza yuko mwohemuka"
        },
        {
            "chapter": 60,
            "verse": 3,
            "text": "Ntaco bazoba marira abo bagenzi banyu, canke ibibondo vyanyu k’umusi w’imperuka, n’Imana izo tandukanya hagati yanyu, nayo niyo ibona ibintu vyose mugira"
        },
        {
            "chapter": 60,
            "verse": 4,
            "text": "Mu vy’ukuri mwebwe murafise akarorero keza kuntumwa y’Imana Ibrahimu (iii) hamwe nabo yari kumwe nabo, mugihe babwira bagenzi babo bati:- mu vy’ukuri twebwe turi kure namwe, hamwe n’ivyo musenga bidatumberanye ni vy’Imana, rero turabanse kuko bimaze kugaragara ubwansi n’urwankano rw’urutavana ko ruri hagati yacu namwe kugeza aho muzo kwemera Imana yonyene rudende, dukuye mwo imvugo y’intumwa y’Imana Ibrahimu (iii) yabwiye umuvyeyi wiwe ati:- mu vy’ukuri jewe nzogusabira ikigongwe mugabo nta bubasha mfise bw’ikintu na kimwe kubera wewe imbere y’Imana, rero ntimwigane iri jambo ryiwe ry’ukuba sabira igisabisho abatemera Imana yabo y’ukuri, ahubwo nimuvuge muti:- Muremyi wacu, twizeye kuri wewe, kandi duhindukiye gutumbera iwawe, n’iwawe gusa niho hari igaruka rya twese"
        },
        {
            "chapter": 60,
            "verse": 5,
            "text": "Muremyi wacu, ntutugirire amananiza kuri babantu bahakanye Imana y’ukuri, kandi utugirire ikigongwe, mu vy’ukuri ni wewe ufise ubushobozi bukwiye n’ubuhizi buhagije"
        },
        {
            "chapter": 60,
            "verse": 6,
            "text": "Mu vy’ukuri karabaye akarorero keza kuri mwebwe kunyifato yabo, k’uwutinya Imana yiwe y’ukuri hamwe n’umusi w’imperuka, rero n’uwutitaho kuri ibi vyose, Imana niyo ifise ubushobozi buhayagizwa hose"
        },
        {
            "chapter": 60,
            "verse": 7,
            "text": "Nkumbure Imana izoshiramwo urukundo hagati yanyu hamwe nabo bansi banyu, nayo niyo ifise ubushobozi buhagije kandi niyo ifise ikigongwe cinshi n’impuhwe zihagije"
        },
        {
            "chapter": 60,
            "verse": 8,
            "text": "Imana ntibabuza kugirira ineza n’ubutungane bamwe batarwanye namwe kubera idini, kandi bata birukanye mu bisagara vyanyu, mu vy’ukuri Imana irakunda abagira ubutungane"
        },
        {
            "chapter": 60,
            "verse": 9,
            "text": "Imana ibabuza kuri barya barwana namwe mu nzira y’idini ry’Imana n’ukubirukana mubisagara vyanyu, kandi bagafasha mu kwirukanwa kwanyu n’ukubagira abagenzi banyu, rero abagira kuba aribo bagenzi babo abo nibo bahemu bahemukiye imitima yabo"
        },
        {
            "chapter": 60,
            "verse": 10,
            "text": "Mwebwe mwemeye Imana yanyu y’ukuri, ni mwashikirwa n’abakenyezi baba Isilamu kazi bimuka, ni mubahe ibibazo, n’Imana niyo ifise ubumenyi kubasumba mu kwemera kw’abo, nimwabona yuko ari aba Isilamu kazi b’ukuri ntimubasubize inyuma kuri barya batemera Imana y’abo y’ukuri, rero abo bakenyezi ntibagifise uburenga nzira kuri abo bagabo batemera imana yabo y’ukuri, nabo bagabo batemera Imana yabo y’ukuri ntibagifise uburenga nzira kuribo, rero ni mubasubize udushimwe twabo abo bagabo batanze, kandi kuri mwebwe ntakosa ririmwo mu kwubakana nabo nimwa baha udushimwe twabo, mugabo ntimubabike abo bakenyezi babatemera Imana yabo y’ukuri muri uwo murwi w’ukwubaka izabo muri mwebwe, kandi mubasabe kubashaka kwubakana nabo babahe udushimwe twabo nkutwo batanze, rero ubu nibwo butungane bw’Imana yategetse, n’Imana niyo ifise ubumenyi n’ubuhizi buhagije"
        },
        {
            "chapter": 60,
            "verse": 11,
            "text": "Niya hunga umwe mubakenyezi banyu, akagenda kubana n’umwe mubahakanyi b’Imana y’ukuri, hagaca haboneka akarusho kuri mwebwe nimubahe babakenyezi bahunga kubingana n’agashimwe batanze, kandi mutinye Imana yanyu mwemera"
        },
        {
            "chapter": 60,
            "verse": 12,
            "text": "Ewe ntumwa y’Imana, niwashikirwa n’abakenyezi bemeye Imana yabo y’ukuri bakwemerera yuko batazo gereranya Imana n’ibindi bintu, canke batazo kwiba, canke batazo shurashura, canke batazo kwica ibibondo vyabo, canke batazo kwadukana n’ivyo biyadukanije , biturutse kumaboko yabo n’amaguru yabo, kandi bakaba batazo kwiyonkora kuri wewe kw’ijambo ryiza, rero nimuhane amasezerano nabo, kandi ubasabire ikigongwe ku Mana, mu vy’ukuri Imana niyo ifise ikigongwe cinshi n’impuhwe zihagije"
        },
        {
            "chapter": 60,
            "verse": 13,
            "text": "Mwebwe mwemeye Imana yanyu y’ukuri, ntimugiriranire ubucuti buhanitse n’abantu Imana yashavuriye, kandi baramaze kwihebura"
        },
        {
            "chapter": 61,
            "verse": 1,
            "text": "Ibiri mu Majuru no kw’Isi bihayagiza Imana, nayo niyo nyene ubushobozi n’ubuhizi buhagije"
        },
        {
            "chapter": 61,
            "verse": 2,
            "text": "Mwebwe mwemeye Imana yanyu y’ukuri, ni kuki muvuga ivyo mudashira mungiro"
        },
        {
            "chapter": 61,
            "verse": 3,
            "text": "N’ibishavuza imbere y’Imana kuvuga ivyo mudashira mungiro"
        },
        {
            "chapter": 61,
            "verse": 4,
            "text": "Mu vy’ukuri Imana ikunda bamwe barwanira munzira yayo bari kumirongo, nkuko ari inyubakwa yateranijwe n’iyindi"
        },
        {
            "chapter": 61,
            "verse": 5,
            "text": "Ubibutse wewe ntumwa y’Imana Mussa (iii) igihe wabwira abantu bawe uti:- mwebwe bantu banje, ni kuki munshavuza mugihe mufise ubumenyi yuko jewe nd’intumwa y’Imana kuri mwebwe, rero mugihe babandanije bagira amabi yabo, Imana yaciye irekura imitima yabo izimire, n’Imana ntirongora abantu babi nkabo biyonkoye"
        },
        {
            "chapter": 61,
            "verse": 6,
            "text": "Mugihe intumwa y’Imana Issa mwene Mariyamu (iii) yavuga ati:- mwebwe bene Israeri, jewe nd’intumwa y’Imana kuri mwebwe nemeza ivyabaye imbere yanje biri mugitabu gitagatifu c’Imana ca Taurati n’ugushikiriza inkuru nziza y’intumwa y’Imana izoza inyuma yanje azoba afise izina ryiwe ryitwa Ahmadi, mugabo igihe yabashikira afise ivyemezo biri k’umugaragaro baciye bavuga bati:- uku n’uguhendwa kuri k’umugaragaro"
        },
        {
            "chapter": 61,
            "verse": 7,
            "text": "None ni nde muhemu mukuru w’umutima wiwe gusumba uwubeshera Imana kandi ahamagarirwa mw’idini rya isilamu, n’Imana ntirongora abahemukira imitima yabo"
        },
        {
            "chapter": 61,
            "verse": 8,
            "text": "Bagomba kuzimya umuco w’Imana bakoresheje iminwa yabo, n’Imana izoshikana umuco wayo naho abahakanyi b’Imana bazoshavura"
        },
        {
            "chapter": 61,
            "verse": 9,
            "text": "Niyo yarungitse intumwa yiwe n’uburongozi hamwe n’idini ry’ukuri kugira ngo idini ry’Imana ritsinde amadini yose naho abagereranya Imana n’ibindi bintu bazoshavura"
        },
        {
            "chapter": 61,
            "verse": 10,
            "text": "Mwebwe mwemeye Imana yanyu y’ukuri, mbega ndaba menyesheje ibidandazwa bizoba rokora n’ibihano bibabaza cane"
        },
        {
            "chapter": 61,
            "verse": 11,
            "text": "Ni mwemere Imana yanyu y’ukuri hamwe n’intumwa yiwe, kandi murwanire idini ry’Imana kumatungo yanyu n’imitima yanyu, ivyo nivyo vyiza kuri mwebwe, nimwaba mubizi"
        },
        {
            "chapter": 61,
            "verse": 12,
            "text": "Imana izoba hanagurira ibicumuro vyanyu n’ukubinjiza mu mirima icamwo inzuzi imbere yabo, hamwe n’ubwicaro bwiza buri muri iyo mirima y’ubuzima bwabo bwose, iyo niyo ntsinzi niniya"
        },
        {
            "chapter": 61,
            "verse": 13,
            "text": "N’ikindi mukunda nabwo n’uburokoke buvuye ku Mana n’intsinzi iri hafi cane, rero n’ubamenyeshe inkuru nziza aba Isilamu bose"
        },
        {
            "chapter": 61,
            "verse": 14,
            "text": "Mwebwe mwemeye Imana yanyu y’ukuri, nimube abafasha b’Imana nkuko intumwa y’Imana Issa mwene Mariyamu (iii) yabwira incoreke ziwe ati:- nibande bafasha banje kubera Imana, za ncoreke ziwe zimwishura ziti:- ni twebwe bafasha b’Imana, rero umurwi wa bene Israeri riremera, n’uwundi murwi nawo urahakana, tubatera intege bamwe bemera hejuru y’abansi babo n’ukuba aribo bene intsinzi nyakuri"
        },
        {
            "chapter": 62,
            "verse": 1,
            "text": "Ibiri mu majuru no kw’Isi vyose bihayagiza Imana, Umwami, Mutagatifu nyene ubushobozi n’ubuhizi buhagije"
        },
        {
            "chapter": 62,
            "verse": 2,
            "text": "Niyo yazanye intumwa y’Imana mu bantu batazi gusoma, avuye muribo, abasomera amajambo y’Imana matagatifu n’ukuba sukura n’ukubigisha igitabu c’Imana gitagatifu hamwe n’ubuhizi, n’imbere yibi vyose bari mubuzimire buri k’umugaragaro"
        },
        {
            "chapter": 62,
            "verse": 3,
            "text": "N’abandi muribo batariyunga nabo, nayo niyo nyene ubushobozi n’ubuhizi buhagije"
        },
        {
            "chapter": 62,
            "verse": 4,
            "text": "Iyo n’imigisha y’Imana iha uwo yishakiye, nayo niyo nyene imigisha mininiya"
        },
        {
            "chapter": 62,
            "verse": 5,
            "text": "Akarorero, ni bamwe bahawe igitabu c’Imana gitagatifu ca Taurati hanyuma ntiba cakira mu kugikoresha, ni nk’indogobwe yikoreye ibitabu bininiya kuriyo ata gahengwe kuriyo, aka n’akarorero kabi cane k’abantu bahakanye amajambo y’Imana matagatifu nayo Imana ntirongora abantu bahemukiye imitima yabo"
        },
        {
            "chapter": 62,
            "verse": 6,
            "text": "Vuga uti:- mwebwe Bayahudi nimwaba mwihayagiza yuko mwebwe muri abakunzi b’Imana hatarimwo abandi bantu, rero ni mwipfuze urupfu nimwaba muvugisha ukuri kwama"
        },
        {
            "chapter": 62,
            "verse": 7,
            "text": "Mugabo ntibazo kwipfuza urwo rupfu, kubera ivyo batanguje kugira n’amaboko yabo n’Imana niyo ifise ubumenyi bw’abahemukiye imitima yabo"
        },
        {
            "chapter": 62,
            "verse": 8,
            "text": "Vuga uti:- mu vy’ukuri uru rupfu muhunga, ntankeka muzohura narwo, hanyuma muze musubizwe k’uwufise ubumenyi bw’amabanga yose nayari k’umugaragaro aho niho izoba menyesha ivyo mwahora mugira vyose"
        },
        {
            "chapter": 62,
            "verse": 9,
            "text": "Mwebwe mwemeye Imana yanyu y’ukuri, niha hamagarwa kubijanye n’amasengesho y’umusi wa gatanu, ni mugende ningoga na ningoga kuyivuga Imana kandi mureke kudandaza, mugize gutyo nivyo vyiza kuri mwebwe ni mwaba mufise ubumenyi buhagije"
        },
        {
            "chapter": 62,
            "verse": 10,
            "text": "Ayo masengesho arangiye nimu kwiragire kw’isi yose murondere imigisha y’Imana, kandi mwibuke Imana kenshi na kenshi, kugira ngo muronke intsinzi nyakuri"
        },
        {
            "chapter": 62,
            "verse": 11,
            "text": "Mugihe babonye ibidandazwa canke ibikinisho baca bavyirukirako bakagusiga uhagaze, wewe n’uvuge uti:- ibiri kumana nivyo vyiza gusumba urwo rukino n’ibidandazwa, n’Imana niyo ntore mugutanga imigisha yayo"
        },
        {
            "chapter": 63,
            "verse": 1,
            "text": "Niwashikirwa n’ababeshi bavuga bati:- twebwe turi ivyabona yuko mu vy’ukuri wewe uri intumwa y’Imana, n’Imana irafise ubumenyi buhagije yuko wewe uri intumwa y’Imana, n’Imana niyo cabona yuko mu vy’ukuri ababeshi ari ababeshi gusa"
        },
        {
            "chapter": 63,
            "verse": 2,
            "text": "Bagize indahiro zabo kuba arizo nkinzo zabo zibakingira, baca bikingira mugucishwa munzira y’Imana, mu vy’ukuri muvyo bahora bagira ni bibi cane"
        },
        {
            "chapter": 63,
            "verse": 3,
            "text": "N’ivyo vyose nuko bemeye, munyuma yaho barahakana, kuri ivyo ikidodo caratewe kumitima yabo, kuri ivyo nta nakimwe bazi"
        },
        {
            "chapter": 63,
            "verse": 4,
            "text": "Ubabonye imibiri yabo irabereye neza, niyo bariko baravuga urumva mumvugo zabo mugabo kuribo ninka kumwe kw’ibiti vya hagaze aho biri womengo igikakaje kiri hejuru yabo, rero abo nibo bansi mwirinde kuribo, n’Imana n’ibicire kure, none ni kuki batirigana k’ukuri"
        },
        {
            "chapter": 63,
            "verse": 5,
            "text": "Mugihe babwiwe bati:- nimuze kugira ngo intumwa y’Imana ibasabire ikigongwe, baca bahindura imitwe yabo ukababona bikingiye n’ukwishima yuko aribo bantu bakuru"
        },
        {
            "chapter": 63,
            "verse": 6,
            "text": "Ni vyiza kuribo ubasabiye ikigongwe canke utakibasabiye ico kigongwe Imana ntizo kibagirira, mu vy’ukuri Imana ntirongora abantu biyonkoye kuriyo"
        },
        {
            "chapter": 63,
            "verse": 7,
            "text": "Nibo bavuga y’uko:- ntimutange amatungo yanyu kubera abari kumwe n’intumwa y’Imana kugira ngo baveho baje kure, nayo ububiko bw’Amajuru n’Isi n’ubw’Imana, mugabo ababeshi nta nakimwe bazi"
        },
        {
            "chapter": 63,
            "verse": 8,
            "text": "Bavuga bati:- nitwagaruka mu gisagara c’IMadinat, nyene ubutagatifu azo kwirukana nyarucari na nyene iteka nyakuri n’Imana hamwe n’intumwa yiwe hamwe naba Isilamu, mugabo abo babeshi nta nakimwe bazi"
        },
        {
            "chapter": 63,
            "verse": 9,
            "text": "Mwebwe mwemeye Imana yanyu y’ukuri, ntabibagize amatungo yanyu canke ibibondo vyanyu mu kutibuka Imana, n’abagira ivyo vyose nibo bari m’uruhombo"
        },
        {
            "chapter": 63,
            "verse": 10,
            "text": "Nimutange muvyo twabahaye imbere yuko umwe muri mwebwe atara shikirwa n’urupfu, hanyuma agaca avuga ati:- Muremyi wanje, nundindirize n’umwanya mutoyi ngatanga imperezwa hanyuma nkaba mubantu bagira ineza"
        },
        {
            "chapter": 63,
            "verse": 11,
            "text": "Mugabo Imana ntizo rindiriza umutima w’umuntu uwariwe wese washikiwe n’urupfu rwawo, n’Imana niyo ifise inkuru yivyo mugira vyose"
        },
        {
            "chapter": 64,
            "verse": 1,
            "text": "Ibiri mu Majuru no kw’Isi vyose bininahaza Imana, ubwami ni rwayo n’ihayagizwa ryiza ni rwayo, nayo niyo nyene ubushobozi buri hejuru y’ibintu vyose"
        },
        {
            "chapter": 64,
            "verse": 2,
            "text": "Niyo yabaremye mwese, n’abandi muri mwebwe batemera Imana yabo y’ukuri n’abandi muri mwebwe naba Isilamu, n’Imana niyo ibona ivyo mugira vyose"
        },
        {
            "chapter": 64,
            "verse": 3,
            "text": "Niyo yaremye Amajuru n’Isi bimwe vy’ukuri, n’ukugira amashusho yanyu, hanyuma ayo mashusho ayagira neza, n’ingaruka ya vyose iriwe"
        },
        {
            "chapter": 64,
            "verse": 4,
            "text": "Imana niyo ifise ubumenyi bw’ibiri mu Majuru no kw’Isi, n’ukumenya ivyo munyegeza nivyo muserura, nayo niyo ifise ubumenyi bw’ibiri mubikiriza vyanyu"
        },
        {
            "chapter": 64,
            "verse": 5,
            "text": "Mbega ntimwashikiwe n’inkuru ya bamwe bahakanye Imana yabo y’ukuri baho hambere, bahonjeje amabi y’ibikorwa vyabo, nabo nibo bafise ibihano bibabaza cane"
        },
        {
            "chapter": 64,
            "verse": 6,
            "text": "Ivyo vyose n’ukubera intumwa z’Imana zabo zaguma zibashikira zifise ivyemezo biri k’umugaragaro, mugabo bavuga bati:- abantu nkatwe nibo boturongora? Kuri ivyo barahakanye n’uguhindukira kurundi ruhande, n’Imana ntaco ikeneye, ahubwo irihagije kubwayo, kandi niyo ihayagizwa gusumba ibindi vyose"
        },
        {
            "chapter": 64,
            "verse": 7,
            "text": "Abahakanye Imana yabo y’ukuri bavuga yuko batazozurwa, wewe n’uvuge uti:- ni kuki kw’ukuri k’Umuremyi wanje, mwebwe muzozurwa vyanka bikunda, kandi ningombwa yuko muzo menyeshwa ivyo mwagize vyose, kandi ivyo bintu n’ivyoroshe ku Mana"
        },
        {
            "chapter": 64,
            "verse": 8,
            "text": "Rero ni muyemere Imana yanyu y’ukuri hamwe n’intumwa yayo n’umuco twamanuye, n’Imana niyo ifise inkuru zivyo mugira vyose"
        },
        {
            "chapter": 64,
            "verse": 9,
            "text": "Umusi Imana izobakoranya mwese, kubera uwo musi w’ukwegeranywa, uwo niwo musi w’uruhombo rw’abantu babi, n’uwemera Imana yiwe y’ukuri izomu hanagurira amabi yiwe yose nukumwinjiza mu mirima yo mw’Ijuru icamwo inzuzi imbere yiwe, hanyuma baze babeyo mu buzima bwabo bwose, iyo niyo ntsinzi niniya"
        },
        {
            "chapter": 64,
            "verse": 10,
            "text": "Nabamwe bahakanye Imana yabo y’ukuri n’uguhakana amajambo y’acu matagatifu, abo nibo bantu bo mumuriro udahera, bazobayo mu buzima bwabo bwose, naho hari ingaruka mbi cane kuribo"
        },
        {
            "chapter": 64,
            "verse": 11,
            "text": "Nta vyago ivyarivyo vyose bishika atari kw’itegeko ry’Imana, n’uwemera Imana yiwe y’ukuri niwe arongora umutima wiwe, n’Imana niyo nyene ubumenyi bw’ibintu vyose"
        },
        {
            "chapter": 64,
            "verse": 12,
            "text": "Ni mugamburukire Imana yanyu y’ukuri n’intumwa yayo, ni mutitaho ni kuntumwa yacu gubashikiriza ubutumwa gusa buri kumugaragaro"
        },
        {
            "chapter": 64,
            "verse": 13,
            "text": "Imana, ntayindi isengwa bimwe vy’ukuri atariyo yonyene gusa, naba Isilamu nibizere Imana yonyene gusa"
        },
        {
            "chapter": 64,
            "verse": 14,
            "text": "Mwebwe mwemeye Imana yanyu y’ukuri, mu vy’ukuri bamwe mu bakenyezi banyu hamwe n’ibibondo vyanyu nibo bansi banyu, rero ni mwirinde kuribo nimwaba girira ikigongwe n’ukutitaho kuvyabaye n’uguhanagura ibiri mu mitima yanyu, nuko Imana ifise ikigongwe cinshi hamwe n’impuhwe zihagije"
        },
        {
            "chapter": 64,
            "verse": 15,
            "text": "Ntankeka amatungo yanyu hamwe n’ibibondo vyanyu n’ibigeragezo kuri mwebwe bantu no kuMana niho hari impembo niniya cane"
        },
        {
            "chapter": 64,
            "verse": 16,
            "text": "Ni mugamburukire Imana yanyu y’ukuri uko mubishoboye kwose, kandi mwumvirize muteko mugamburuke, kandi mutange ivyanyu mu nzira nziza bizoba ari vyiza ku mitima yanyu, n’abazo kingirwa nukutaba ingumyi y’imitima y’abo, abo nibo bene intsinzi nyakuri"
        },
        {
            "chapter": 64,
            "verse": 17,
            "text": "Nimwa begurira Imana ikimanyu ciza, izo bongerezako, kandi izoba girira ikigongwe, n’Imana niyo itanga imihezagiro myinshi kandi niyo ntungane"
        },
        {
            "chapter": 64,
            "verse": 18,
            "text": "Niyo yene kumenya ibiri mumbari hamwe n’ibiri k’umugaragaro, niyo nyene ubushobozi n’ubuhizi buhagije"
        },
        {
            "chapter": 65,
            "verse": 1,
            "text": "Ewe ntumwa y’Imana, nimwahukana n’abakenyezi banyu nimwahukane nabo mubihe c’ivyicaro vyabo vy’imihango yabo, kandi mugire ibiharuro c’ivyicaro vyabo vy’ukwahukana, kandi mugamburukire Imana ariyo Mana yanyu, kandi ntimu basohore mu mazu yabo, kandi ntibasohoke bonyene, mugabo nibagira amabi ayariyo yose k’umugaragaro, aho niho mushobora kubasohora, izo rero nizo mbibe z’Imana, n’uwurenga kuri izo mbibe z’Imana azoba yihemukiye k’umutima wiwe, kuko ntawufise ubumenyi yuko nkumbure Imana yoserura ikindi kintu munyuma yivyo vyose"
        },
        {
            "chapter": 65,
            "verse": 2,
            "text": "Rero ikiringo cabo kigeze, nimubane nabo mumahoro, canke mwahukane nabo mumahoro meza ntangere, kandi habe ivyabona bibiri vy’imvuga kuri muri mwebwe, kandi muhagarike ivyabona kubera Imana, uko niko atumwa umwe mubemera Imana yiwe y’ukuri hamwe n’umusi w’imperuka, n’uwutinya Imana yiwe y’ukuri imugirira inzira y’uburokoke"
        },
        {
            "chapter": 65,
            "verse": 3,
            "text": "Kandi imuha imigisha k’uburyo atayizera, n’uwizera Imana yiwe y’ukuri niyo imwuzuriza, mu vy’ukuri Imana niyo imwuzuriza kuvyo yipfuza vyose, mu vy’ukuri Imana iramaze kugena ibintu vyose kuburinganire bwavyo bukwiye"
        },
        {
            "chapter": 65,
            "verse": 4,
            "text": "Na bamwe mubakenyezi banyu bahagaritse imihango yabo, ni mwaba mufise amakenga imisi y’ivyicaro vy’imihango yabo, n’amezi atatu, n’abatara ronka imihango yabo, hamwe n’abakenyezi bafise imbanyi ikiringo c’ukwicara kwabo n’igihe caho bazo kwibarukira, n’uwutinya Imana yiwe y’ukuri yama imugirira ibintu vyiwe kuba ari ivyoroshe"
        },
        {
            "chapter": 65,
            "verse": 5,
            "text": "Iryo n’itegeko ry’Imana yamanuye kuri mwebwe bantu, n’uwutinya Imana yiwe bimwe vy’ukuri imuhanagurira amabi yiwe yose n’ukumuha impembo niniya cane"
        },
        {
            "chapter": 65,
            "verse": 6,
            "text": "Ni mubagumize ngaho nyene mungo zanyu muba mwo, nkuko mubayeho, kandi nti mubagirire inabi n’ukubata mukaga, niba bafise imbanyi ni mubihanganire kugeza aho bazo kwibarukira, niba bonkereza ibibondo vyanyu mubahe agashiruka bute kabo, kandi mwumvikane kuneza, ni mwabona yuko hari agahaze hagati yanyu, n’iyonse ico kibondo uwundi muvyeyi"
        },
        {
            "chapter": 65,
            "verse": 7,
            "text": "Uwufise uburyo niyitange nkuko abishoboye, n’uwutishoboye k’uburyo bw’imigisha yiwe n’atange kuvyo Imana yamuhaye, kandi nayo ntihatagiza uwariwe wese atari kubingana nivyo yamuhaye, Imana izo muha, munyuma y’ingorane haze haboneke agahengwe"
        },
        {
            "chapter": 65,
            "verse": 8,
            "text": "N’ibisagara bingahe vyahonyanze amategeko y’Umuremyi wavyo hamwe n’intumwa zayo, natwe twayiharuriye ibiharuro bikomeye n’ukubihana kubihano bikaze cane"
        },
        {
            "chapter": 65,
            "verse": 9,
            "text": "Rero irahonja kumabi w’ivyo wagize, n’impera y’ibintu vyabo vyose rwari uruhombo gusa"
        },
        {
            "chapter": 65,
            "verse": 10,
            "text": "Imana yarabateguriye ibihano bikaze cane, rero nimu yigamburukire mwebwe mufise ubwenge, mwemeye bimwe vy’ukuri, mu vy’ukuri Imana rugira vyose yaraba manuriye icibutso"
        },
        {
            "chapter": 65,
            "verse": 11,
            "text": "Intumwa y’Imana ibasomera amajambo y’Imana matagatifu agaragaza ibikenewe vyose kugira ngo ibakure bamwe bemeye Imana yabo y’ukuri n’ukugira ibikorwa vyiza, n’ukubakura mumwijima n’ukubinjiza mumuco, n’uwemera Imana yiwe y’ukuri n’ukugira ibikorwa vyiza izo mwinjiza mumajuru aca imbere yiwe inzuzi, baze babeyo mu buzima bwabo bwose n’Imana iramaze kumuha imigisha myiza"
        },
        {
            "chapter": 65,
            "verse": 12,
            "text": "Imana nirya yaremye Amajuru yose uko ari indwi, hamwe n’Isi kuba nk’akarorero k’ivyo nyene, rero amategeko aguma amanuka hagati yabo kugira ngo mumenye yuko Imana ariyo nyene ubushobozi bw’ibintu vyose, kandi ikikuje ibintu vyose, n’ukubimenya"
        },
        {
            "chapter": 66,
            "verse": 1,
            "text": "Ewe ntumwa y’Imana, ni kuki ubuza ivyarekuriwe kugirwa n’Imana, ukarondera ikigongwe kubakenyezi bawe n’Imana niyo ifise ikigongwe n’impuhwe gihagije"
        },
        {
            "chapter": 66,
            "verse": 2,
            "text": "Mu vy’ukuri Imana yarabahaye ubutungane bw’ukwugurura indahiro zanyu, n’Imana niyo Muremyi wanyu, kandi niyo nyene ubumenyi n’ubuhizi buhagije"
        },
        {
            "chapter": 66,
            "verse": 3,
            "text": "Kandi ubibutse igihe intumwa y’Imana yabwira umwe mubakenyezi biwe ijambo ry’ibanga, rero igihe yarisasagaje Imana nayo ica irari muserurira intumwa y’Imana munca make bimwe muvyo yavuze n’ugusigaza ayandi mabanga, rero mugihe yamubwira izo nkuru wamukenyezi wiwe yavuze ati:- ni nde yaguhaye izi nkuru? Nawe amwishura ati:- uwampaye izi nkuru nurya afise ubumenyi bw’ukuri n’inkuru z’ibintu vyose"
        },
        {
            "chapter": 66,
            "verse": 4,
            "text": "Nimwasaba ikigongwe ku Mana yanyu y’ukuri, nuko imitima yanyu yahengamye gatoyi, mugabo nimwa fashanya kubera intumwa y’Imana nuko Imana ari umukunzi wayo hamwe n’intumwa y’Imana Jib’riylu, naba Isilamu b’intore bose, no hejuru yivyo vyose n’Abamarayika bazo fasha"
        },
        {
            "chapter": 66,
            "verse": 5,
            "text": "Nkumbure nimwahukana Umuremyi wiwe azomuha uwundi mutambukanyi atari muri mwebwe mubakenyezi b’intungane gusumba mwebwe, bakurikiza inkingi zubw’Isilamu n’ukwemera inkingi z’ukwemera kw’idini rya Isilamu, bagamburuka kandi basaba ikigongwe mugihe bakosheje, kandi bagira amasengesho n’ukugira ibikorwa vyinshi vyiza, kubamaze kwubaka izabo canke abatarubaka izabo"
        },
        {
            "chapter": 66,
            "verse": 6,
            "text": "Mwebwe mwemeye Imana yanyu y’ukuri, ni mwirokore kumitima yanyu hamwe n’abantu banyu, hamwe n’umucanwa, inkwi zawo n’abantu hamwe n’amabuye, uwo mucanwa uhagarikiwe n’Abamarayika bakaze cane b’inguvu batadohokera Imana kumategeko yayo, kandi bakagira ivyo bategetswe kugira vyose"
        },
        {
            "chapter": 66,
            "verse": 7,
            "text": "Mwebwe mwahakanye Imana yanyu y’ukuri, ntimwitwaze ivyarivyo vyose kuri uno musi, ntankeka muronswa impembo yivyo mwahora mugira"
        },
        {
            "chapter": 66,
            "verse": 8,
            "text": "Mwebwe mwemeye Imana yanyu y’ukuri, nimusabe ikigongwe ku Mana yanyu ikigongwe c’ukuri, nkumbure Umuremyi wanyu azoba hanagurira amabi yanyu n’ukubinjiza mu Majuru acamwo inzuzi imbere yayo, umusi waho Imana itazo tetereza intumwa yiwe canke abayemeye bari kumwe nayo, umuco wabo uzohora ugenda imbere yabo no kumpande zabo zose z’iburyo, bavuga bati:- Muremyi wacu dukwirize uwo muco wacu kandi utugirire ikigongwe, mu vy’ukuri ni wewe nyene ubushobozi buri hejuru y’ibintu vyose"
        },
        {
            "chapter": 66,
            "verse": 9,
            "text": "Ewe ntumwa y’Imana, n’uhiganwe nabo bahakanyi batemera Imana yabo y’ukuri hamwe n’ababeshi, kandi ube ufise umukazo kuribo, n’ubwicaro bwabo nubwo mu muriro udahera witiriwe Jahannamu, nayo n’ingaruka mbi cane"
        },
        {
            "chapter": 66,
            "verse": 10,
            "text": "Imana yaratanze akarorero kuri babantu babi bahakanye Imana yabo y’ukuri, nawe n’umutambukanyi w’intumwa y’Imana Nuhu (iii) hamwe n’umutambukanyi w’intumwa y’Imana Lutwi (iii), kuko bari mu bantu bacu beranda, mugabo baratiriganye ku mabanga yabo ntiba shobora kubafasha kukintu icarico cose imbere y’Imana, haca havugwa hati:- nimwinjire mu muriro udahera hamwe naba winjira mwo"
        },
        {
            "chapter": 66,
            "verse": 11,
            "text": "N’Imana yaratanze akarorero kuri bamwe bemera Imana yabo y’ukuri, k’umukenyezi wa Fir’auni igihe yavuga ati:- ewe Muremyi wanje, nunyubakire inzu mw’ijuru iri hafi yawe, hanyuma undokore nuyu Fir’auni hamwe n’ibikorwa vyiwe bibi bigaritse, kandi undokore n’abantu bahemukiye imitima yabo"
        },
        {
            "chapter": 66,
            "verse": 12,
            "text": "Na Mariyamu mwene Imrani (iii) yifashe runtu no k’umutima wiwe, duca duhuhera muriwe umutima wacu n’ukwemeza amajambo y’Umuremyi wiwe hamwe n’ibitabu vyayo, akaba yari mu bantu bagamburuka"
        }
    ]
}
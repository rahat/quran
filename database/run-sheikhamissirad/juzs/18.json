{
    "juzs": [
        {
            "chapter": 23,
            "verse": 1,
            "text": "Mu vy’ukuri aba Isilamu batsinze"
        },
        {
            "chapter": 23,
            "verse": 2,
            "text": "Kubera yuko mumasengesho yabo baba bari abagamburutsi"
        },
        {
            "chapter": 23,
            "verse": 3,
            "text": "Nibo bita kure y’ibintu atakamaro bibafitiye"
        },
        {
            "chapter": 23,
            "verse": 4,
            "text": "Nibo n’imperezwa zabo bazitanga ukuri kwama"
        },
        {
            "chapter": 23,
            "verse": 5,
            "text": "Nibo n’ibitsina vyabo babikingira"
        },
        {
            "chapter": 23,
            "verse": 6,
            "text": "Dukuyemwo\tabakenyezi\tbabo,\tcanke\tkuri\tbarya\tbantu\tbatunzwe n’amaboko yabo y’iburyo, abo nibo badatabwako umwikomo"
        },
        {
            "chapter": 23,
            "verse": 7,
            "text": "Uwushaka ibitari ibi abo nibo bazoba barenze imbibe zagenywe"
        },
        {
            "chapter": 23,
            "verse": 8,
            "text": "Nabafise ivyabo hamwe n’amasezerano yabo bayacungera neza"
        },
        {
            "chapter": 23,
            "verse": 9,
            "text": "N’amasengesho yabo barayakingira"
        },
        {
            "chapter": 23,
            "verse": 10,
            "text": "Abo nibo basamuragwa"
        },
        {
            "chapter": 23,
            "verse": 11,
            "text": "Abazorarwa ijuru nibo bazoribamwo mubuzima bwabo bwose"
        },
        {
            "chapter": 23,
            "verse": 12,
            "text": "Mu vyukuri twaremye ikiremwa muntu mw’ivu ryiza"
        },
        {
            "chapter": 23,
            "verse": 13,
            "text": "Hanyuma tumurema mw’ima ry’intanga ryashinguwe mugitereko kibitswe ahantu heza"
        },
        {
            "chapter": 23,
            "verse": 14,
            "text": "Hanyuma tugira iryoma ry’intanga kuba ikimanyu c’amaraso hanyuma tugira ico kimanyu c’amaraso kuba ikimanyu c’inyama, hanyuma tugira ico kimanyu c’inyama kuba amagufa, nayo magufa duca tuyambika inyama hanyuma duca tumugira ikindi kiremwa, rero haninahazwa Imana ariwe muremyi mwiza w’abaremyi"
        },
        {
            "chapter": 23,
            "verse": 15,
            "text": "Hanyuma mu vy’ukuri mwebwe munyuma y’ibi vyose mwese muzoba abapfu"
        },
        {
            "chapter": 23,
            "verse": 16,
            "text": "Hanyuma mu vy’ukuri mwebwe k’umusi w’imperuka muzozurwa"
        },
        {
            "chapter": 23,
            "verse": 17,
            "text": "Mu vy’ukuri twararemye hejuru yanyu amayira indwi natwe ntitwari kuba kubiremwa vyacu ngo nabibagiwe"
        },
        {
            "chapter": 23,
            "verse": 18,
            "text": "Twaramanuye\tkuva\tmubicu\tamazi\tahagije\tnukuyashikana\tkw’isi, ntankeka ni twebwe dufise ubushobozi bwukuyakuraho"
        },
        {
            "chapter": 23,
            "verse": 19,
            "text": "Kubera ayo mazi twarabagiriye imirima y’ivyamwa vy’imitende hamwe n’imizabibu, nukuronkeramwo ivyamwa vyinshi no murivyo nivyo mufungura"
        },
        {
            "chapter": 23,
            "verse": 20,
            "text": "N’igiti kivuye k’umusozi witiriwe Siynaai, gikuramwo amavuta hamwe n’inyama kubazifungura"
        },
        {
            "chapter": 23,
            "verse": 21,
            "text": "Mu vy’ukuri mwebwe murafise icigwa kininiya kubijanye n’ibikoko tuba nyweshereza mubiri munda zavyo, nukuronka murivyo amavuta menshi n’ibindi navyo nivyo mwikenura"
        },
        {
            "chapter": 23,
            "verse": 22,
            "text": "No hejuru yavyo no hejuru y’amato muhekwako"
        },
        {
            "chapter": 23,
            "verse": 23,
            "text": "Ntankeka twebwe twararungitse intumwa y’Imana Nuhu (iii) ku bantu biwe nukuvuga ati:- emwe bantu banje, nimusenge Imana yanyu y’ukuri kuko ntayindi Mana ihari atariyo yonyene rudende gusa, mbega mwebwe ntabwoba mufise"
        },
        {
            "chapter": 23,
            "verse": 24,
            "text": "Abakuru b’abahakanyi b’Imana y’ukuri muribo baravuze bati:- ntiyari kuba uyu Nuhu (iii) atari uko ari umuntu nkamwe agomba kwironderera iteka hejuru yanyu niyaba Imana ibishaka mu vy’ukuri yari kumanura Abamarayika kuko twebwe ntitwumvise ibi vyose kubavyeyi bacu baho hambere"
        },
        {
            "chapter": 23,
            "verse": 25,
            "text": "Ntiyari kuba uyu mugabo n’umuntu afise ibisazi, rero nimu murindire kugeza kumwanya wiwe"
        },
        {
            "chapter": 23,
            "verse": 26,
            "text": "Intumwa y’Imana Nuhu (iii) yavuze iti:- Muremyi wanje, nuntabare kuko abanje baramaze kumpakana"
        },
        {
            "chapter": 23,
            "verse": 27,
            "text": "Rero twaramushikirije ubutumwa yuko yotegura ubwato imbere y’amaso yacu no kubutumwa bwacu, rero nihashika itegeko ryacu harimwo n’itanuri ry’umwuzurire w’amazi, aho niho uzoca winjira muri ubwo bwato n’ibintu bibiri bibiri vy’ubwoko bwose hamwe n’abantu bawe bose dukuyemwo abo ijambo rizoba ryaciyeko hejuru yabo muribo kandi ntumvugishe kubijanye n’abahemukiye imitima yabo, ntankeka abo bantu bazokwibizwa mumazi"
        },
        {
            "chapter": 23,
            "verse": 28,
            "text": "Niwaruhuka hamwe nabo muzoba muri kumwe muri ubwo bwato nuce uvuga uti:- turakengurukiye Imana yaturokoye nabo bantu bahemukiye imitima yabo"
        },
        {
            "chapter": 23,
            "verse": 29,
            "text": "Nuvuge uti:- Muremyi wanje numanure kw’imanuro ry’imigisha yawe kuko ari wewe mwiza w’imanuro"
        },
        {
            "chapter": 23,
            "verse": 30,
            "text": "Ntankeka muri ibi vyose harimwo icirwa kininiya, mu vy’ukuri ni twebwe tugirira abantu ibibazo"
        },
        {
            "chapter": 23,
            "verse": 31,
            "text": "Hanyuma twarazanye inyuma yabo abandi bantu"
        },
        {
            "chapter": 23,
            "verse": 32,
            "text": "Tubarungikira intumwa z’Imana zo muribo zibabwira ziti:- nimusenge Imana yanyu y’ukuri kuko atayindi Mana mufise atariyo yonyene rudende gusa, mbega mwebwe ntimuyitinya"
        },
        {
            "chapter": 23,
            "verse": 33,
            "text": "N’abakuru bo mu bantu biwe barahakanye Imana y’ukuri nukutemera ihuriro ry’umusi w’umuhero w’Isi, tubaha n’amatungo y’ubuzima bwo ng’aha kw’Isi baca bavuga bati:- ntiyari kuba uyu muntu nuko ameze nkamwe kuko n’umuntu afungura muvyo namwe mufungura, nukunywa akanywa muvyo munywako"
        },
        {
            "chapter": 23,
            "verse": 34,
            "text": "Nimwamu gamburukira umuntu ameze nkuyo muzoba muri mu bantu b’uruhombo"
        },
        {
            "chapter": 23,
            "verse": 35,
            "text": "Mbega abemerera yuko mugihe muzosandaba nukuba ivu n’amagufa, yuko muzozurwa"
        },
        {
            "chapter": 23,
            "verse": 36,
            "text": "Ntibizobaho ivyo mwemererwa"
        },
        {
            "chapter": 23,
            "verse": 37,
            "text": "Ntakindi atari ubu buzima bwacu bwo ng’aha kw’Isi butuma dupfa n’ukubaho, ntakindi kandi natwe ntituri mubantu bazozurwa"
        },
        {
            "chapter": 23,
            "verse": 38,
            "text": "Ntiyari\tkuba\tuyu\tatari\tuko\tari\tumuntu\tabeshera\tImana\tnatwe ntitumwemera"
        },
        {
            "chapter": 23,
            "verse": 39,
            "text": "Avuga ati:- Muremyi wanje nuntabare kubera yuko bampakanye"
        },
        {
            "chapter": 23,
            "verse": 40,
            "text": "Ivuga iti:- mumwanya mutoyi isase bazoba bari mumaganya"
        },
        {
            "chapter": 23,
            "verse": 41,
            "text": "Baca bahonywa n’ijwi ry’ukuri, nukubagira nk’umwavu, rero iryo honywa ryabo ryarabashikiye abo bantu bahemukiye imitima yabo"
        },
        {
            "chapter": 23,
            "verse": 42,
            "text": "Hanyuma munyuma yabo twaciye tuzana abandi bantu"
        },
        {
            "chapter": 23,
            "verse": 43,
            "text": "Nta bantu bashobora gutanguza isanganya ryayo canke kuritebesha"
        },
        {
            "chapter": 23,
            "verse": 44,
            "text": "Hanyuma twararungitse intumwa zacu umwe inyuma y’uwundi, umwe muri iyo mirwi mugihe washikirwa n’intumwa yawo barayihakana duca tubakurikizako bamwe muribo n’abandi duca tubagira kuba arivyo biganiro kuribo, rero ihonywa ryabo bantu ryarabashikiye abo bantu batemera Imana yabo y’ukuri"
        },
        {
            "chapter": 23,
            "verse": 45,
            "text": "Munyuma twararungitse intumwa y’Imana Mussa (iii) hamwe na mwene wabo Haruna (iii) bafise n’ibitangaro hamwe n’ivyemezo biri k’umugaragaro"
        },
        {
            "chapter": 23,
            "verse": 46,
            "text": "Nokwa Fir’auni n’abategetsi biwe bakuru bakuru mugabo bari mubantu bishima kandi b’amanyama"
        },
        {
            "chapter": 23,
            "verse": 47,
            "text": "Bavuze bati:- twaremye abantu bameze nkatwe bakaba kandi bari muncuti zabo kandi bari mubaja bacu"
        },
        {
            "chapter": 23,
            "verse": 48,
            "text": "Rero barabahakanye icese nukuba mubantu bahonejwe"
        },
        {
            "chapter": 23,
            "verse": 49,
            "text": "Ntankeka rero twarahaye intumwa y’Imana Mussa (iii) igitabu kugira ngo bashobore kurongoka"
        },
        {
            "chapter": 23,
            "verse": 50,
            "text": "Twaciye tugira umwana wa Mariyamu (iii) hamwe nanyina wiwe kuba ari ikimenyetso nukubaha ubuhungiro bwokuja ahantu hataramutse h’umutekano ntangere hamwe n’isoko ry’amazi"
        },
        {
            "chapter": 23,
            "verse": 51,
            "text": "Mwebwe ntumwa z’Imana, nimufungure ibifungurwa vyiza kandi mugire ibikorwa vyiza, mu vy’ukuri jewe ndafise ubumenyi bw’ivyo mugira vyose"
        },
        {
            "chapter": 23,
            "verse": 52,
            "text": "Mu\tvy’ukuri\taba\tbantu\tbanyu\tn’abantu\tbamwe,\tnanje\tnd’Umuremyi wanyu, rero nimuntinye"
        },
        {
            "chapter": 23,
            "verse": 53,
            "text": "Mugabo bararicagaguye ijambo ryabo ryari hagati yabo barishira kure na kure, hanyuma umurwi umwe umwe waranezerejwe nivyo bafise"
        },
        {
            "chapter": 23,
            "verse": 54,
            "text": "Ni mubareke nuko kutibuka kwabo kugeza kugihe cagenywe"
        },
        {
            "chapter": 23,
            "verse": 55,
            "text": "Mbega bariyumvira muvyo twabahaye mumatungo hamwe n’ibibondo"
        },
        {
            "chapter": 23,
            "verse": 56,
            "text": "Egome, tubatanguriza kubaha mubintu vyiza mugabo ntavyo bazi"
        },
        {
            "chapter": 23,
            "verse": 57,
            "text": "Mu vy’ukuri abo batinya Umuremyi wabo n’abagamburutsi"
        },
        {
            "chapter": 23,
            "verse": 58,
            "text": "Nabo amajambo y’Umuremyi wabo bayemera"
        },
        {
            "chapter": 23,
            "verse": 59,
            "text": "Nabo Umuremyi wabo batamu gereranya n’ibindi bintu"
        },
        {
            "chapter": 23,
            "verse": 60,
            "text": "Nabo\tbatanga\tmuvyo\tbahawe\tn’Imana,\tmugihe\timitima\tyabo\titinya kubera yuko bazosubizwa ku Muremyi wabo"
        },
        {
            "chapter": 23,
            "verse": 61,
            "text": "Abo bose nibo bagira umwete w’ibikorwa mubintu vy’ineza kandi nibo baja imbere muri ivyo bikorwa"
        },
        {
            "chapter": 23,
            "verse": 62,
            "text": "Natwe ntiduhatagiza umutima w’umuntu atari nkuko wifashe wonyene kandi turafise igitabu kivugisha ukuri, rero ntibazo hemukirwa"
        },
        {
            "chapter": 23,
            "verse": 63,
            "text": "Mugabo imitima yabo isamajijwe nivyo nyene kandi barafise ibikorwa bagira bitari ivyo"
        },
        {
            "chapter": 23,
            "verse": 64,
            "text": "Kugeza aho tuzoba hamagarira mubihano bamwe muba nezereza babo, aho niho bazokoma induru"
        },
        {
            "chapter": 23,
            "verse": 65,
            "text": "Ntimukome induru kuri uno musi, ntankeka mwebwe ntimuzofashwa na twebwe"
        },
        {
            "chapter": 23,
            "verse": 66,
            "text": "Mu vy’ukuri amajambo yanje yarasomwa kuri mwebwe mugabo mwaca musubira inyuma n’ibitsintsiri vyanyu"
        },
        {
            "chapter": 23,
            "verse": 67,
            "text": "Mwishima muganira mw’ijoro kuri iyi Qur’aani muyikengera"
        },
        {
            "chapter": 23,
            "verse": 68,
            "text": "Mbega ntibiyumviriye ijambo canke bashikiriwe n’ibitashikiye abavyeyi babo baho hambere"
        },
        {
            "chapter": 23,
            "verse": 69,
            "text": "Canke ntibamenye intumwa yabo kukaba arico gituma bamuhakana"
        },
        {
            "chapter": 23,
            "verse": 70,
            "text": "Canke bavuga yuko ari umusazi ahubwo yabashikiye munzira y’ukuri kandi benshi muribo nabanka ukuri aho kuri"
        },
        {
            "chapter": 23,
            "verse": 71,
            "text": "Iyo hakurikizwa ukuri ivyo bipfuza vy’Amajuru n’Isi vyari kwononekara hamwe n’ibiri murivyo vyose, mugabo twarabazaniye icibutso cabo nabo bagishira kure nico cibutso cabo"
        },
        {
            "chapter": 23,
            "verse": 72,
            "text": "Canke urabasaba impembo, mugabo impembo y’Umuremyi wawe niyo nziza gusumba, nayo niyo nziza mubatanzi b’imigisha yayo"
        },
        {
            "chapter": 23,
            "verse": 73,
            "text": "Mu vy’ukuri wewe ubahamagarira munzira igororotse"
        },
        {
            "chapter": 23,
            "verse": 74,
            "text": "Na bamwe batemera umusi w’umuhero w’Isi bari kure niyi nzira igororotse"
        },
        {
            "chapter": 23,
            "verse": 75,
            "text": "Naho twari kubasabira impuhwe nukubakurira ingorane zabo bafise ntankeka bari kubandanya muri iyo nzira y’ubuzimire bwabo naho borengana bari muri ayo mabi yabo barimwo"
        },
        {
            "chapter": 23,
            "verse": 76,
            "text": "Mu vy’ukuri twarabahanye mugabo ntibigeze batumbera ku Muremyi wabo canke ngo bayigamburukire"
        },
        {
            "chapter": 23,
            "verse": 77,
            "text": "Kugeza aho twabugurira umuryango w’ibihano bikaze cane, aho niho baciye bihebura"
        },
        {
            "chapter": 23,
            "verse": 78,
            "text": "Nayo\tniyo\tyabaremeye\tamatwi\tn’amaso\thamwe\tn’imitima,\tmugabo nibakeyi cane bashima"
        },
        {
            "chapter": 23,
            "verse": 79,
            "text": "Nayo niyo yabakwirije kuri iy’Isi kandi n’iwe niho muzokoranywa"
        },
        {
            "chapter": 23,
            "verse": 80,
            "text": "Nayo niyo irema igatako ikica, n’ihindagurika ry’ibintu vyose haba ihindagurika ry’Ijoro canke ihindagurika ry’Umutaga vyose nirwiwe, mbega mwebwe ntimutegera"
        },
        {
            "chapter": 23,
            "verse": 81,
            "text": "Ahubwo bavuga yuko ivyavuzwe n’abantu baho hambere"
        },
        {
            "chapter": 23,
            "verse": 82,
            "text": "Bavuze bati:- mbega nitwasandaba n’ukuba ivu n’amagufa masa, niho tuzozurwa"
        },
        {
            "chapter": 23,
            "verse": 83,
            "text": "Twaremerewe aho hambere ibi vyose twebwe hamwe n’abavyeyi bacu, mugabo ibi vyose ntivyabayeho mugabo n’inkuru z’ububeshi zabaho hambere"
        },
        {
            "chapter": 23,
            "verse": 84,
            "text": "Nuvuge uti:- iy’Isi turiko n’ibirimwo vyose nivyande? Nimwaba muzi n’ikintu nakimwe"
        },
        {
            "chapter": 23,
            "verse": 85,
            "text": "Nabo bazokwishura bati:- ni vy’Imana, na wewe nuvuge uti:- mbega mwebwe ntimwibuka"
        },
        {
            "chapter": 23,
            "verse": 86,
            "text": "Vuga uti:- ni nde muremyi w’Amajuru yose uko ari indwi n’Umuremyi w’inyegamo yiwe y’iteka"
        },
        {
            "chapter": 23,
            "verse": 87,
            "text": "Bazokwishura bati:- ni vy’Imana nawe nubishure uti :- mbega ntimuyitinya"
        },
        {
            "chapter": 23,
            "verse": 88,
            "text": "Vuga uti:- ni nde mukuboko kwiwe harimwo ubwami bw’ibintu vyose, nawe akaba ariwe acungereye ibintu vyose, kandi ntagicungerewe gusumbawe nimwaba mufise ubumenyi buhagije"
        },
        {
            "chapter": 23,
            "verse": 89,
            "text": "Nabo bazokwishura bati :- ubwo bubasha nubw’Imana nawe nuvuge uti :- none ni kuki muhendwa gutyo"
        },
        {
            "chapter": 23,
            "verse": 90,
            "text": "Ahubwo twabazaniye ukuri kwama, mu vy’ukuri abo bantu n’ababeshi"
        },
        {
            "chapter": 23,
            "verse": 91,
            "text": "Imana ntiyihaye ikibondo, kandi ntiyari kumwe n’iyindi Mana, iyo biba gutyo ku Mana iyariyo yose yari kwitwarira muvyo yiremeye nabamwe muribo bari kunanirana n’abandi, Imana rero iri kure n’iryo hayagizwa bayihayagizako"
        },
        {
            "chapter": 23,
            "verse": 92,
            "text": "Niyo nyene ubumenyi bw’ibiri mumbari hamwe n’ibiboneka, kandi niyo nyene iteka gusumba kuri abo bayi gereranyako n’ibindi bintu"
        },
        {
            "chapter": 23,
            "verse": 93,
            "text": "Vuga uti:- Muremyi wanje, iyo unyereka ibihano vyabo wemereye mubantu babi"
        },
        {
            "chapter": 23,
            "verse": 94,
            "text": "Muremyi wanje, ntunshire mu bantu bahemukiye imitima yabo"
        },
        {
            "chapter": 23,
            "verse": 95,
            "text": "Mu vy’ukuri twebwe mukukwereka ivyo twabemereye, turafise ubushobozi bwavyo"
        },
        {
            "chapter": 23,
            "verse": 96,
            "text": "Nukure ibintu bibi mukuriha ibikorwa vyiza, kuko twebwe turafise ubumenyi bw’ivyo bavuga vyose"
        },
        {
            "chapter": 23,
            "verse": 97,
            "text": "Kandi uvuge uti:- Muremyi wanje, ndikinze kuri wewe kubera amosha mabi y’amashetani"
        },
        {
            "chapter": 23,
            "verse": 98,
            "text": "Kandi ndikinze kuri wewe Muremyi wanje kugira ngo ntibanyice"
        },
        {
            "chapter": 23,
            "verse": 99,
            "text": "Kugeza aho umwe muribo ashikirwa n’urupfu akavuga ati :- Muremyi wanje, nunsubize kw’Isi"
        },
        {
            "chapter": 23,
            "verse": 100,
            "text": "Kugira ngo nkore ibikorwa vyiza vy’ubu, aho gukora ivyo nasigaje inyuma, oya ! mu vy’ukuri iri n’ijambo gusa uvuga kubwawe n’imbere yabo hariho ubundi buzima inyuma y’urupfu kugeza k’umusi wukuzurwa kw’abantu"
        },
        {
            "chapter": 23,
            "verse": 101,
            "text": "Mugihe hazovuzwa inzamba, aho niho hatazoba ubucuti hagati yabo kuri uwo musi kandi ntawuzobaza uwundi"
        },
        {
            "chapter": 23,
            "verse": 102,
            "text": "Nayo bamwe hazoba kuminzani y’ibikorwa vyabo biremereye, abo nibo bene intsinzi nyakuri"
        },
        {
            "chapter": 23,
            "verse": 103,
            "text": "Nayo abazoba bafise kuminzani yabo ihoyahoya abo bantu nibo bataye imitima yabo muruhombo n’ubwicaro bwabo nubwo mumuriro udahera witiriwe Jahannamu"
        },
        {
            "chapter": 23,
            "verse": 104,
            "text": "Uwo muriro uzobabura amaso yabo nabo bazoba bari muriwo bahekenya amenyo yabo kubera ibihano bikaze cane"
        },
        {
            "chapter": 23,
            "verse": 105,
            "text": "Mbega ntamajambo yanje mwamye musomerwa namwe mugaca muyahakana"
        },
        {
            "chapter": 23,
            "verse": 106,
            "text": "Bavuze bati :- Muremyi wacu, twebwe twararengewe n’amabi yacu nukuba mubantu batakaye"
        },
        {
            "chapter": 23,
            "verse": 107,
            "text": "Muremyi wacu, nudukure muri uwu muriro udahera, nitwasubira kugira ibindi bicumuro tuzoba twarahemukiye imitima yacu"
        },
        {
            "chapter": 23,
            "verse": 108,
            "text": "Imana ivuga iti:- nimugume muriwo kandi ntimumvugishe"
        },
        {
            "chapter": 23,
            "verse": 109,
            "text": "Ntankeka hari umurwi w’abantu banje wavuga uti :- Muremyi wacu twebwe turemeye mugabo nutugirire ikigongwe n’Impuhwe zawe, kuko ari wewe mwiza w’impuhwe zose"
        },
        {
            "chapter": 23,
            "verse": 110,
            "text": "Mugabo mwebwe mwaraba jajuriyeko kugeza naho babibagiza kunyibuka kandi mwahora mubatwenga"
        },
        {
            "chapter": 23,
            "verse": 111,
            "text": "Mu vy’ukuri uno musi ndabahemvye Ijuru kubera ukwihangana kwanyu, kandi ntankeka abo bantu nibo bene intsinzi"
        },
        {
            "chapter": 23,
            "verse": 112,
            "text": "Imana izovumera iti:- mbega mwabaye kw’Isi imisi ingana gute muharuye kurugero rw’imyaka"
        },
        {
            "chapter": 23,
            "verse": 113,
            "text": "Bazokwishura bati:- twebwe twicaye ngaha kw’Isi umusi umwe gusa canke igice cawo, rero nimubabaze abagira ibiharuro"
        },
        {
            "chapter": 23,
            "verse": 114,
            "text": "Izobishura iti:- mwebwe ntimwabaye kw’Isi atari ikiringo kigufiya gusa iyo muba mubizi"
        },
        {
            "chapter": 23,
            "verse": 115,
            "text": "Mbega mwiyumviriye yuko twabaremeye ubusa yuko mutazosubizwa iwacu"
        },
        {
            "chapter": 23,
            "verse": 116,
            "text": "Haninahazwa Imana Umwami w’ukuri kuko atawundi asengwa bimwe vy’ukuri atariwe wenyene rudende gusa, Umuremyi w’inyegamo ry’iteka rihagije"
        },
        {
            "chapter": 23,
            "verse": 117,
            "text": "Nayo uwuyisenga hamwe n’Imana n’iyindi Mana nawe akaba atavyemezo afise kuri ibi, ntankeka iharurwa ryiwe riri ku Muremyi wiwe, mu vy’ukuri abahakanyi b’Imana y’ukuri ntaco bazoshikako"
        },
        {
            "chapter": 23,
            "verse": 118,
            "text": "Nawe nuvuge uti:- Muremyi wanje, nugirire ikigongwe uteko ubahe n’impuhwe zawe kuko ari wewe mwiza wizo mpuhwe"
        },
        {
            "chapter": 24,
            "verse": 1,
            "text": "Iki n’igisomwa twamanuye nukugitegeka hamwe nukumanura murico aya majambo y’Imana matagatifu ari k’umugaragaro kugira ngo mwibuke"
        },
        {
            "chapter": 24,
            "verse": 2,
            "text": "Umushurashuzi kazi hamwe n’umu shurashuzi nimubakubite umwe wese inkoni\tijana\t(100),\tkandi\tntimubagirire\tikigongwe\tkw’itegeko\try’Imana, nimwaba mwemera Imana yanyu y’ukuri hamwe n’umusi w’imperuka, kandi habe n’ivyabona vy’ibihano vyabo hamwe n’umurwi waba Isilamu"
        },
        {
            "chapter": 24,
            "verse": 3,
            "text": "Umushurashuzi ntahuza igitsina ciwe atari k’umushurashuzi kazi nkawe canke kumugore agereranya Imana n’ibindi bintu, n’umushurashuzi kazi ntahuza igitsina ciwe atari kumu shurashuzi canke kumugabo agereranya Imana n’ibindi bintu, ivyo vyose bikaba bibujijwe kuba Isilamu bose"
        },
        {
            "chapter": 24,
            "verse": 4,
            "text": "Nabamwe babeshera abagore bisukuye neza hanyuma ntibazane ivyabona vy’abantu bane, abo bantu nibakubitwe inkoni mirongo umunani (80) kandi ntimubemerere ivyabona vyabo kuko abo bantu nibo bononyi"
        },
        {
            "chapter": 24,
            "verse": 5,
            "text": "Dukuyemwo bamwe basaba ikigongwe munyuma yivyo vyose nugutegura ibikorwa vyiza, ntankeka Imana niyo nyene ikigongwe cinshi hamwe n’Impuhwe zihagije"
        },
        {
            "chapter": 24,
            "verse": 6,
            "text": "Nabamwe babeshera abakenyezi babo atavyabona bafise ataribo bonyene kubwabo, rero ukuba icabona c’umwe umwe muribo kuzoba ari ukurahira kw’incuro\tzine\tkundahiro\ty’Imana\tatankeka\tyuko\tari\tumwe\twabavugisha ukuri kwama"
        },
        {
            "chapter": 24,
            "verse": 7,
            "text": "Nubugira gatanu nukurahira yuko umuvumo w’Imana ube kuriwe niyaba ari mubantu b’ababeshi"
        },
        {
            "chapter": 24,
            "verse": 8,
            "text": "Ivyo\tbihano\tbizomuvako\tyiyemeje\tmu\tkwemanga\tarahiye\tincuro\tzine zijanye n’indahiro y’Imana yuko ari umwe mubabeshi"
        },
        {
            "chapter": 24,
            "verse": 9,
            "text": "Nubugira\tgatanu\tnuko\tishavu\try’Imana\triba\tkuriwe\tniyaba\tari\tmuba vugisha ukuri"
        },
        {
            "chapter": 24,
            "verse": 10,
            "text": "Iyo hataba\timigisha\ty’Imana\tkuri\tmwebwe\tn’Impuhwe\tzayo,\tnukuba Imana ariyo yakira imbabazi z’abantu n’ubuhizi buhagije"
        },
        {
            "chapter": 24,
            "verse": 11,
            "text": "Mu vy’ukuri bamwe mubazanye ubwo bubeshi n’umurwi womuri mwebwe nyene, rero ntimwiyumvire yuko ari ishari kuri mwebwe ahubwo n’amahoro, umuntu uwariwe wese muribo azoronswa ico yasoromye kiri muri ivyo bicumuro, nuwikoreye bimwe muri ivyo azoronka ibihano bininiya cane"
        },
        {
            "chapter": 24,
            "verse": 12,
            "text": "Mbega mugihe mwumva izi nkuru, aba Isilamu hamwe naba Isilamu kazi ntibiketse bagenzi babo ineza nukuvuga bati:- ibi nivyiyadukije biri k’umugaragaro"
        },
        {
            "chapter": 24,
            "verse": 13,
            "text": "Mbega ko batazanye ivyabona vy’abantu bane, mugihe babura ivyo vyabona niho imbere y’Imana bazoba ari ababeshi nyakuri"
        },
        {
            "chapter": 24,
            "verse": 14,
            "text": "Iyo hataba hejuru yanyu ingabirano y’Imana hamwe n’impuhwe zayo kuri mwebwe ngaha kw’Isi, no mw’Ijuru, ntankeka mwari gushikirwa n’ibihano bininiya"
        },
        {
            "chapter": 24,
            "verse": 15,
            "text": "Mugihe mwabwakira ubwo bubeshi kundimi zanyu muca muvuga mukoresheje iminwa yanyu namwe atavyo muzi, muca mwiyumvira yuko ari ijambo ritoyi mugabo imbere y’Imana ari rininiya cane"
        },
        {
            "chapter": 24,
            "verse": 16,
            "text": "Mbega mugihe mwumva ayo majambo ko mutavuze muti:-ntaruhusha dufise rwukuvuga ibi bintu, ininahazwa niryawe wewe Muremyi wacu ubu n’ububeshi buhanitse"
        },
        {
            "chapter": 24,
            "verse": 17,
            "text": "Imana irabahanura mukuda subira kugira akarorero nkaka ni mwaba muri aba Isilamu bukuri"
        },
        {
            "chapter": 24,
            "verse": 18,
            "text": "N’Imana irabi garagaza mumajambo yayo matagatifu, nayo niyo ifise ubumenyi n’ubuhizi buhagije"
        },
        {
            "chapter": 24,
            "verse": 19,
            "text": "Mu vy‘ukuri bamwe bashaka yuko hasasagara amabi kubemeye Imana yabo y’ukuri, bamenye yuko bazoronka ibihano bibabaza cane ngaha kw’Isi no mw’Ijuru, n’Imana niyo ifise ubumenyi namwe ntavyo muzi"
        },
        {
            "chapter": 24,
            "verse": 20,
            "text": "Iyo hataba ingabirano y’Imana kuri mwebwe hamwe n’Impuhwe zayo nukuba ariyo ihumuye nukuba ariyo nyene ikigongwe"
        },
        {
            "chapter": 24,
            "verse": 21,
            "text": "Mwebwe mwemeye Imana yanyu y’ukuri, ntimukurikire inyosha mbi za Shetani, nuwuzo kurikira izo nyosha mbiza Shetani kubera yuko itegeka ibintu vy’ibitera soni hamwe n’ayandi mabi, rero iyo hataba ingabirano z’Imana hamwe n’Impuhwe zayo kuri mwebwe, ntihari kuba umuntu n’umwe muri mwebwe yisukuye, mugabo Imana isukura uwo yishakiye kuko ariyo yumva kandi niyo nyene ubumenyi buhagije"
        },
        {
            "chapter": 24,
            "verse": 22,
            "text": "Kandi ntibarahire bamwe mubafise inyifato nziza y’idini hamwe nabafise ubuzima bwiza muri mwebwe, muguha muncuti no mubakene hamwe n’abimutse bari munzira y’Imana, kandi ubagirire imbabazi ubareke, mbega mwebwe ntimukunda yuko Imana yobagirira ikigongwe? Nayo niyo ifise ikigongwe cinshi hamwe n’Impuhwe zihagije"
        },
        {
            "chapter": 24,
            "verse": 23,
            "text": "Ntankeka bamwe babeshera abakenyezi bisukuye batazi kugira ibicumuro ivyarivyo vyose nabo ari aba Isilamu kazi, abo bantu baravumwe kuri iy’Isi no mw’Ijuru kandi bazoronka ibihano bininiya cane"
        },
        {
            "chapter": 24,
            "verse": 24,
            "text": "Kuri uwo musi indimi zabo hamwe n’amaboko yabo n’amaguru yabo azobabera icabona kuvyo bahora bagira"
        },
        {
            "chapter": 24,
            "verse": 25,
            "text": "Kuri uwo musi Imana izobaha impembo yabo ikwiranye y’ukuri, kandi bazomenya yuko Imana ariyo nyene ukuri kwama kuri k’umugaragaro"
        },
        {
            "chapter": 24,
            "verse": 26,
            "text": "Abakenyezi babi nibo bene abanega babi, n’abagabo babi nibo bene abatambukanyi babi, n’abakenyezi b’intungane nibo bene abanega beza, n’abagabo beza nibo bene abatambukanyi b’intungane, abo nibo bari kure y’ivyo babavugako, kandi nibo bazoronka ikigongwe n’imigisha y’iteka"
        },
        {
            "chapter": 24,
            "verse": 27,
            "text": "Mwebwe mwemeye Imana yanyu y’ukuri, ntimwinjire mumazu y’abantu atari rwanyu kugeza aho musabira uruhusha, muteko muramutse bene inzu, ivyo nivyo vyiza kuri mwebwe nkumbure muzokwibuka"
        },
        {
            "chapter": 24,
            "verse": 28,
            "text": "Nimuta hasangayo umuntu n’umwe ntimwinjire muri izo nzu kugeza aho muzoronkera uruhusha, nimwabwirwa nabene inzu gusubira inyuma nugusubira inyuma, uko kuzoba ari ukwisukura kuri mwebwe, n’Imana niyo ifise ubumenyi buhagije kuvyo mugira vyose"
        },
        {
            "chapter": 24,
            "verse": 29,
            "text": "Si bibi kuri mwebwe kwinjira mumazu atarimwo abantu, murizo hoba harimwo akarusho kanyu, n’Imana niyo ifise ubumenyi bw’ivyo muserura hamwe n’ivyo munyegeza"
        },
        {
            "chapter": 24,
            "verse": 30,
            "text": "Nubwire aba Isilamu b’abagabo bunamike amaso yabo, kandi bakingire ibitsina vyabo uko kuzoba ari ukwisukura kwabo, ntankeka Imana niyo ifise inkuru z’ivyo bagira vyose"
        },
        {
            "chapter": 24,
            "verse": 31,
            "text": "Kandi ubabwire aba Isilamu kazi nabone bunamike amaso yabo hasi, kandi bakingire neza ibitsina vyabo, kandi ntiberekane ibihimba vy’imibiri yabo atari ibibonekana kuribo, kandi bamanure imwishishiro yabo kugeza kubikiriza vyabo, kandi ntiberekane ibisharizo vyabo atari kubanega babo gusa, canke kwabase babo, canke kubakwe babo, canke kubana babo, canke kubana b’abagabo babo, canke basaza babo, canke abana babasaza babo, canke abana babashiki babo, canke abagore nkabo, canke bamwe mubo mwitungiye n’amaboko yanyu y’iburyo, canke ingendanyi z’abagabo badafise ibihababu vy’abagore, canke abana batarashika mubigero vyukwubaka izabo, kandi ntibatere imigere y’amaguru yabo ngo imenyekane muvyo bahishije mubisharizo vyabo, rero mwese nimusabe imbabazi ku Mana yanyu mwebwe aba Isilamu kugira ngo muronke intsinzi nyakuri"
        },
        {
            "chapter": 24,
            "verse": 32,
            "text": "Nimubahe uburenganzira bw’ukubaka izabo abo bapfasoni bapfakaye hamwe n’abashumvyi banyu b’intungane muri mwebwe hamwe n’abashumvyikazi banyu niba bazoba ari abakene Imana izobaha amatungo kungabirano zayo, n’Imana niyo ikwiye hose kandi niyo nyene ubumenyi buhagije"
        },
        {
            "chapter": 24,
            "verse": 33,
            "text": "Nibikinge nuwo mwanda kuri barya batashoboye kwubaka izabo kugeza aho Imana izobaha amatungo kungabirano zayo, na bamwe bashaka kwandikwa muri bamwe mwitungiye kumaboko yanyu y’iburyo, nimubandikire nimwabona yuko hari ineza kuribo, kandi mubahe mumatungo y’Imana yabahaye, kandi ntimubategeke abo bashumvyi banyu kugira ubushurashuzi niba bashaka kuguma bari mubantu beranda kugira ngo barondere icobafasha mubuzima bwo ng’aha kw’isi n’uwuzoba cinyiza bamenye yuko Imana mugihe bazoba bacinyijwe gutyo izoba girira ikigongwe cinshi n’impuhwe zihagije"
        },
        {
            "chapter": 24,
            "verse": 34,
            "text": "Mu vy’ukuri twarakumanuriye amajambo y’Imana matagatifu asigurwa k’umugaragaro hamwe n’uburorero bw’ibintu vy’abantu baho hambere yanyu hamwe n’ubutumwa ku bantu beranda"
        },
        {
            "chapter": 24,
            "verse": 35,
            "text": "Imana niyo muco w’Amajuru n’Isi, n’akarorero k’umuco wayo ni nk’umuco urimwo itara, iryo tara naryo rikaba riri mumubindi no muri uwo mubindi ukaba waka nk’inyenyeri zisayangana zakijwe zakirizwa mugiti cahezagiwe c’Umuzayituni kitari muruhande rw’ubuseruko canke muruhande rw’uburengera zuba, amavuta y’ico giti yegereje gusayangana mugihe umukomezwa utarayashikira, n’umuco uri hejuru y’uwundi n’Imana irongora mumuco wayo kuwo yishakiye, kandi yama itanga uburorero kubantu bayo kandi niyo ifise ubumenyi bw’ibintu vyose"
        },
        {
            "chapter": 24,
            "verse": 36,
            "text": "Mungoro z’Imana yategetse yuko zihayagizwa no murizo hasamirane izina ryiwe, ni muri ayo masengero bayiha yagirizamwo kuva mugitondo no k’umugoroba"
        },
        {
            "chapter": 24,
            "verse": 37,
            "text": "Kubijanye n’abantu hamwe n’ibidandazwa vyabo hamwe nukugurisha kwabo bitabasamaza mukwibuka Imana yabo y’ukuri nuguhagarika amasengesho yabo nugutanga imperezwa zabo, mugabo bagatinya umusi imitima yabo izohindagurika hamwe n’amaso yabo"
        },
        {
            "chapter": 24,
            "verse": 38,
            "text": "Kugirango Imana ibarihe impembo nziza y’ivyo bakoreye hamwe nukubongereza kungabirano zayo, n’Imana iha uwo yishakiye itarinze guharurirana"
        },
        {
            "chapter": 24,
            "verse": 39,
            "text": "Nabahakanye Imana yabo y’ukuri ibikorwa vyabo bimeze nk’amazi yakure ubonera mubugararwa k’umuntu afise inyota ayabona yuko ari amazi, yayashikira naho ntayabone bakazosanga Imana ngaho kugira ngo ibarihe kubiharuro vyabo bikwiranye neza nivyo bakoze, n’Imana iroroshe muguharura"
        },
        {
            "chapter": 24,
            "verse": 40,
            "text": "Canke ni nk’umwijima uri hagati y’ikiyaga c’amazi menshi gifuswe n’imikuba iri hejuru y’iyindi, no hejuru yayo hakaba hariho ibicu n’uwu mwijima ukaba uri hejuru y’uwundi, mugihe asokoroye ukuboko kwiwe nuwegereje kuwutawubona, rero uwo Imana itahaye uwo muco, uwo muntu ntamuco azoba afise"
        },
        {
            "chapter": 24,
            "verse": 41,
            "text": "Mbega ntubona yuko Imana ihayagizwa mubiri mu Majuru yose no kw’Isi hamwe n’ibirimwo vyose hamwe n’inyoni mugihe zizinguruye amababa yazo, imwe yose muri izo nyoni ziba zamaze kumenya ugusenga kwazo n’ingene zihayagiza Imana yazo, nayo niyo ifise ubumenyi bw’ivyo bagira vyose"
        },
        {
            "chapter": 24,
            "verse": 42,
            "text": "Ubwami bw’Ijuru n’Isi nubw’Imana, noku Mana niho abantu bose bazosubizwayo"
        },
        {
            "chapter": 24,
            "verse": 43,
            "text": "Mbega ntubona yuko Imana ariyo isunika ibicu hanyuma ikavyegeranya bimwe kubindi, mukanya ugaca ubona imvura ivuye murivyo, nayo imanura kuva hejuru y’imisozi yivyo bicu imvura y’urubura igashikira kuwo yishakiye canke nukudashikira kuwo yishakiye, hakaba hegereje umuco w’umuravyo wayo wohumisha amaso"
        },
        {
            "chapter": 24,
            "verse": 44,
            "text": "Imana niyo ihindura Ijoro n’Umutaga, ntankeka muri ivyo vyose harimwo ivyemezo ku bantu bafise amaso"
        },
        {
            "chapter": 24,
            "verse": 45,
            "text": "N’Imana niyo yaremye ibikoko vyose ikoresheje amazi, n’ibindi murivyo bigendesha inda zavyo, n’ibindi navyo bigira kumaguru abiri, n’ibindi navyo bigira kumaguru ane, Imana rero irema uko yishakiye mu vy’ukuri niyo ifise ubushobozi bw’ibintu vyose"
        },
        {
            "chapter": 24,
            "verse": 46,
            "text": "Mu vy’ukuri nitwebwe twamanuye aya majambo y’Imana matagatifu y’ukuri agaragaza ibikenewe vyose biri mw’idini ry’ukuri, n’Imana niyo irongora uwo yishakiye munzira igororotse"
        },
        {
            "chapter": 24,
            "verse": 47,
            "text": "Nabo bavuga bati:- turemeye Imana hamwe n’intumwa yayo kandi turi abagamburutsi munyuma y’ivyo vyose, rero abo simu bantu bemera na gatoyi"
        },
        {
            "chapter": 24,
            "verse": 48,
            "text": "No mugihe bahamagawe kubera Imana yabo y’ukuri hamwe n’intumwa yayo kugira ngo ibacire urubanza ruri hagati yabo, bamwe muribo baca bayahakana"
        },
        {
            "chapter": 24,
            "verse": 49,
            "text": "Niba ukuri ari rwabo, baca baza iwe n’ubugamburutsi ntangere"
        },
        {
            "chapter": 24,
            "verse": 50,
            "text": "Mbega barafise ingwara mumitima yabo, canke barafise amakenga canke batinya yuko Imana izoba hemukira hamwe n’intumwa yayo, ahubwo nibo bahemukiye imitima yabo"
        },
        {
            "chapter": 24,
            "verse": 51,
            "text": "Ntihaba hari ijambo ry’aba Isilamu mugihe bahamagawe n’Imana hamwe n’intumwa yayo kugira ngo ibacire urubanza ruri hagati yabo, nuko baca bavuga bati:- twebwe turumvise kandi turemeye, abantu nk’abo nibo bene intsinzi"
        },
        {
            "chapter": 24,
            "verse": 52,
            "text": "Naba gamburukira Imana yabo y’ukuri hamwe n’intumwa yayo hamwe nuku gamburukira Imana nukuyitinya, abo nibo bene intsinzi"
        },
        {
            "chapter": 24,
            "verse": 53,
            "text": "Bararahira kw’Izina ry’Imana kundahiro yabo niniya yuko ubategetse ntankeka bazogenda rero nuvuge uti:- ntimurahire kuko ubugamburutsi bwanyu burazwi, mu vy’ukuri Imana irafise inkuru z’ivyo mugira vyose"
        },
        {
            "chapter": 24,
            "verse": 54,
            "text": "Vuga uti:- nimu gamburukire Imana kandi mu gamburukire intumwa yayo, ni mwiyonkora rero ni kuriyo kuvyo mwikorejwe no kuri mwebwe mwikorejwe ubwo buremere, rero nimwa mugamburukira muzoba murongotse, ntakiri kuntumwa y’Imana atari ugushikiriza ubutumwa buri k’umugaragaro"
        },
        {
            "chapter": 24,
            "verse": 55,
            "text": "Imana yarabemereye bamwe bemeye muri mwebwe nukugira ibikorwa vyiza yuko azobagira abaserukizi bayo ngaha kw’Isi nkuko yabagize abaserukizi babayeho imbere yabo, mu vy’ukuri izoba hagarikira kw’idini ryabo yabakundishije kandi izobahindurira amahoro mugihe bari batekewe n’ubwoba bwabo, babe bansenga batangereranya n’ibindi bintu, nayo abazohakana munyuma y’ibi vyose abo nibo basenyuzi b’amategeko yacu"
        },
        {
            "chapter": 24,
            "verse": 56,
            "text": "Nimuhagarike amasengesho, kandi mutange n’imperezwa kandi mugamburukire intumwa y’Imana kugira ngo muronke impuhwe zayo"
        },
        {
            "chapter": 24,
            "verse": 57,
            "text": "Ntimubikeke bamwe bahakanye Imana yabo y’ukuri yuko bazoyinanira Imana kuri iy’Isi, bamenye yuko ubwicaro bwabo ari ubwo mumuriro udahera, n’igaruka ryabo ntankeka rizoba ari ribi cane"
        },
        {
            "chapter": 24,
            "verse": 58,
            "text": "Mwebwe mwemeye Imana yanyu y’ukuri, niba badodorere ba bapfasoni mwitungiye n’amaboko yanyu y’iburyo hawe nabatara shikira mubigero vyugukura muri mwebwe incuro zitatu imbere y’amasengesho yo mugitondo no mugihe mwiyambuye impuzu zanyu zo kumutaga no mumpera z’amasengesho yo mw’ijoro, iyi rero niyo myanya itatu yagenewe yukuruhukiramwo kuri mwebwe, kandi sibibi kuri mwebwe canke kuribo muri iyo myanya muriko muragendanirana bamwe n’abandi, uku rero niko Imana ibamenyesha mumajambo yayo matagatifu nayo niyo ifise ubumenyi n’ubuhizi buhagije"
        },
        {
            "chapter": 24,
            "verse": 59,
            "text": "Nabana muri mwebwe mugihe bazoshika mubigero vyabo nibadodore nkuko badodoye abaho hαmbere yabo uko niko Imana ibigaragaza mu majambo yayo matagatifu nayo niyo ifise ubumenyi n’ubuhizi buhagije"
        },
        {
            "chapter": 24,
            "verse": 60,
            "text": "N’abakenyezi bifashe runtu batizeye kwubaka izabo, si bibi kuribo kugabanya imyambaro yabo bambaye, kandi baterekanye ibisharizo vyabo, mugabo nibihangana ni vyiza kuribo n’Imana niyo yumva kandi niyo ifise ubuhizi buhagije"
        },
        {
            "chapter": 24,
            "verse": 61,
            "text": "Si bibi kumpumyi, canke kuwamugaye, canke kumurwayi, canke kubwanyu nyene nimwafungura muri mumazu yanyu, canke mumazu y’abavyeyi banyu, canke mumazu yaba nyoko banyu, canke mumazu yabene wanyu, cake mumazu yabashiki banyu, canke mumazu yaba so wanyu, canke mumazu yaba Inasenge banyu, canke mumazu yaba Inarume banyu, canke mumazu yabashiki banyokwanyu, canke zabamwe mwafatiye imfunguruzo zabo, canke abagenzi banyu, rero si bibi kuri mwebwe mufunguriye muri izonzu murikumwe nabo, canke mutandukanye nabo kure nakure, nimwinjira mumazu, mubanze muramutse kuko ariko kaganuke kavuye ku Mana irimwo imihezagiro n’imigisha uko rero niko Imana ibimenyesha mumajambo yayo matagatifu kugira ngo mushobore gutahura neza"
        },
        {
            "chapter": 24,
            "verse": 62,
            "text": "Aba Isilamu b’ukuri nibarya bemeye Imana yabo y’ukuri hamwe n’intumwa yayo no mugihe bari kumwe nayo kw’ijambo rijanye n’imigenderanire ya bose, nabo ntibigera bava aho bari batarinze gusaba uruhusha kuriwe, mu vy’ukuri abo bagusaba urwo ruhusha abo nibo bemera Imana yabo y’ukuri hamwe n’intumwa yayo, rero mugihe bagusaba urwo ruhusha kubera ingorane zabo bafise, nuhe mubo wishakiye muribo kandi ubasabire ikigongwe ku Mana, mu vy’ukuri niyo ifise ikigongwe cinshi n’Impuhwe zihagije"
        },
        {
            "chapter": 24,
            "verse": 63,
            "text": "Ntimugire ubu butumwa bw’intumwa y’Imana Muhammadi (aui) buri hagati yanyu, mu vy’ukuri Imana irabazi bamwe muri mwebwe biyonkora nabinyegeje, abo bantu rero nibagabe muri bamwe barenga kumategeko y’Imana, ntibahave bahura n’ingorane canke bagashikirwa n’ibihano bibabaza cane"
        },
        {
            "chapter": 24,
            "verse": 64,
            "text": "Nimutegere neza, mu vy’ukuri ibiri mu Majuru yose hamwe no kw’Isi ni vy’Imana, ntankenka rero niyo ifise ubumenyi bw’ivyo mufise vyose no k’umusi bazogarurwa iwe niho izobabwira ivyo bagize vyose, nayo niyo ifise ubumenyi bw’ibintu vyose"
        },
        {
            "chapter": 25,
            "verse": 1,
            "text": "Nihaninahazwe Imana ariyo yazanye imigisha ikaba ariyo yamanuye iyi Qur’aani ntagatifu kuntumwa yiwe Muhammadi (aui) kugira ngo abe uwutuza kubantu bose"
        },
        {
            "chapter": 25,
            "verse": 2,
            "text": "Ubwami bw’amajuru yose n’Isi nubw’Imana kandi bamenye yuko Imana itavyaye umwana canke idafise uwo bishigikiranye mubwami bwayo kandi niyo yaremye ibintu vyose nukubigirira uburinganire bungana"
        },
        {
            "chapter": 25,
            "verse": 3,
            "text": "Aho bogize Imana y’ukuri baciye bafata izindi Mana z’ibintazi zitigera zirema icarico cose mugabo bakaba aribo baremwe gusa, nabo kubwabo bakaba batigaba mukwikurako ingorane bafise, canke agahengwe akariko kose, canke batagaba urupfu, canke ubuzima, canke ukuzurwa"
        },
        {
            "chapter": 25,
            "verse": 4,
            "text": "Baravuze babahakanyi b’Imana y’ukuri bati:- ibi vyose n’ivyaduka yadukanye mugufashwa n’abandi bantu, noneho nibo bazanye ubuhemu n’ububeshi"
        },
        {
            "chapter": 25,
            "verse": 5,
            "text": "Bavuga bati:- n’ingeso z’abantu bakera muvyo yandikishije asomerwa mugitondo no k’umugoroba"
        },
        {
            "chapter": 25,
            "verse": 6,
            "text": "Vuga uti:- uwayamanuye aya majambo yose nurya afise ubumenyi bw’amabanga y’amajuru yose n’Isi, ntankeka niwe afise imbabazi nyinshi n’Impuhwe zihagije"
        },
        {
            "chapter": 25,
            "verse": 7,
            "text": "Baciye bavuga bati:- n’intumwa y’Imana nyabaki ifungura nukugenda mw’isoko, none ni kuki itamanuriye Abamarayika ngo babe mu bantu batuza hamwe nawe"
        },
        {
            "chapter": 25,
            "verse": 8,
            "text": "Canke ni kuki itamanuriwe ububiko canke ntibe idafise n’umurima wugufungurira mwo, nayo abahemukiye imitima yabo y’ukuri bakaba bavuze bati:- mwebwe ntimu mukurikira atari uko iri mubantu barozwe"
        },
        {
            "chapter": 25,
            "verse": 9,
            "text": "Nurabe ingene bagutangirako uburorero, rero barazimiye kandi ntibazo shobora kuronka iyindi nzira igororotse"
        },
        {
            "chapter": 25,
            "verse": 10,
            "text": "N’uwuzoba yazanye imihezagiro nurya azoba ashaka kukugirira ineza gusumba ivyo harimwo n’imirima yo mw’Ijuru icamwo inzuzi imbere yabo, hanyuma iguhe ingoro yacami iri mw’ijuru"
        },
        {
            "chapter": 25,
            "verse": 11,
            "text": "Ahubwo barahakanye yuko ata musi w’umuhero w’Isi uriho, natwe twarawuba teguriye abo batawemera uwo musi umuriro ukaze cane"
        },
        {
            "chapter": 25,
            "verse": 12,
            "text": "Uwo muriro ubabonye bakiri kure, baca bumva ishavu ryawo n’uguhinda kwawo"
        },
        {
            "chapter": 25,
            "verse": 13,
            "text": "Batawe muri uwo muriro udahera hakaba hari ahantu hatoyi cane nabo baboshwe, aho niho bazohamagara urupfu rubashikire"
        },
        {
            "chapter": 25,
            "verse": 14,
            "text": "Ntimuhamagare uno musi urupfu rumwe, ahubwo nimu hamagare amapfu menshi"
        },
        {
            "chapter": 25,
            "verse": 15,
            "text": "Vuga uti:- mbega ibi nivyo vyiza canke Ijuru ry’ubuzima budahera ryateguriwe abantu batinya Imana yabo y’ukuri kugira ngo bibe kuribo impembo nziza n’ingaruka nziza"
        },
        {
            "chapter": 25,
            "verse": 16,
            "text": "Bazoronswa muri ayo Majuru ivyo bipfuzamwo vyose hanyuma babeyo mubuzima bwabo bwose, kuko iyi niyo ndagano y’Umuremyi wawe ikenewe kurihwa"
        },
        {
            "chapter": 25,
            "verse": 17,
            "text": "Umusi Imana izobegeranya abo bahakanyi bayo, hamwe n’ababasenga aho bosenze Imana y’ukuri ninaho izovuga ibabwira iti:- mbega ni mwebwe mwatakaje aba bantu banje canke nibo bonyene bazimiye inzira kubwabo"
        },
        {
            "chapter": 25,
            "verse": 18,
            "text": "Nabo bazovuga bati:- Imana irisukuye nigabanukirwa ryivyarivyo vyose kandi ntibirekuriwe kuri twebwe kubagira ngo babe abaducungera atariyo yonyene, mugabo warabanejereje hamwe n’abavyeyi babo kugeza naho bibagira ubu butumwa bwawe nukuba mu bantu bahonejwe"
        },
        {
            "chapter": 25,
            "verse": 19,
            "text": "Ntankeka barabahakanye kubijanye nivyo mwavuze kandi ntimuzo shobora kwikurako ibihano canke kuronka imfashanyo, n’uwuzogira inabi iyariyo yose muri mwebwe tuzo muhonjesha ibihano bininiya cane"
        },
        {
            "chapter": 25,
            "verse": 20,
            "text": "Kandi ntitwarungitse imbere yawe intumwa z’Imana atari uko atamakenga arimwo kuko bahora bafungura ibifungurwa nukugenda mumasoko gusuma, kandi twarabahezagiye bamwe muri mwebwe ngo babe ibigeragezo kubandi, mbega muzo kwihangana? N’umuremyi wawe niwe abibona"
        }
    ]
}
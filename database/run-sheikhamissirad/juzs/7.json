{
    "juzs": [
        {
            "chapter": 5,
            "verse": 82,
            "text": "Mu vy’ukuri uzosanga abari abansi gusumba abandi bantu kuba Isilamu aribo Bayahudi hamwe nabagereranya Imana n’ibindi bintu, kandi uzobabona abari hafi y’ubucuti naba Isilamu ari barya bavuga bati:- twebwe turi abakirisu kubera yuko muribo hari incabwenge hamwe n’abatinya Imana, nukubera yuko batishima"
        },
        {
            "chapter": 5,
            "verse": 83,
            "text": "Mugihe bumvise ivyamanuwe kuntumwa y’Imana, uca ubona amaso yabo asesagurika amosozi kubera ukuri batahuye bavuga bati:- Muremyi wacu, twebwe turemeye, rero nutwandike hamwe n’ivyabona vyakuno kuri"
        },
        {
            "chapter": 5,
            "verse": 84,
            "text": "None nikuki tutemera Imana y’ukuri hamwe n’ukuri kwadushikiye mugihe twizeye yuko Umuremyi wacu atwinjiza mw’ijuru hamwe n’abantu beranda"
        },
        {
            "chapter": 5,
            "verse": 85,
            "text": "Imana izobahemba kuvyo bavuze, hamwe n’imirima n’inzuzi zica imbere yabo, muriyo bazobamwo mu buzima bwabo bwose, iyo rero niyo mpembo y’abagira ineza"
        },
        {
            "chapter": 5,
            "verse": 86,
            "text": "Nayo abahakanye Imana yabo y’ukuri, n’uguhakana amajambo yacu matagatifu, abo nibo bantu bo mumuriro udahera"
        },
        {
            "chapter": 5,
            "verse": 87,
            "text": "Mwebwe mwemeye Imana yanyu y’ukuri ntimubuze ibintu vyiza mwarekuriwe kugira n’amategeko y’Imana, kandi ntimurenge imbibe zayo, mu vy’ukuri Imana ntikunda abarenga imbibe zayo"
        },
        {
            "chapter": 5,
            "verse": 88,
            "text": "Kandi mufungure muvyo Imana yabahaye birekuriwe n’amategeko yayo kandi vyiza, kandi mutinye Imana yanyu ariyo mwebwe mwemera bimwe vy’ukuri"
        },
        {
            "chapter": 5,
            "verse": 89,
            "text": "Imana ntizobahana kubera indahiro zanyu ataco zimaze, mugabo izobafata kundahiro mwarahiye kuvyipfuzo mwagiriraniye nayo y’ukuri, rero indishi yizondahiro zose n’ukurisha abakene cumi kubifungurwa biri hagati na hagati yivyo murisha abantu bomungo zanyu canke mukabambika, canke mukabaha uburenga nzira bw’umushumvyi ufise, mugabo uwutabishoboye kuronka ivyo vyose, niyisonzeshe imisi itatu, iyi niyo ndishi y’indahiro zanyu mugihe mwarahiye, rero nimwirinde cane nizo ndahiro zanyu, gutyo rero Imana irabamenyesha amajambo yayo matagatifu kugira ngo mube mu bantu bashima"
        },
        {
            "chapter": 5,
            "verse": 90,
            "text": "Mwebwe mwemeye Imana yanyu y’ukuri, ntankeka inzoga hamwe n’akamari, hamwe n’ugusenga uwutari Imana y’ukuri, hamwe n’ukurabira kumyampi yukuragurizako, ivyo vyose n’umwanda uri mumirimo ya shetani, rero nimwitandukanye nayo kugira ngo muronke intsinzi nyakuri"
        },
        {
            "chapter": 5,
            "verse": 91,
            "text": "Mu vy’ukuri shetani igomba kubashiramwo ubwansi n’urwankano hagati yanyu kubera inzoga hamwe n’akamari, kandi igomba kubazitira ngo ntimwibuke Imana yanyu y’ukuri hamwe n’ugusenga, mbega ivyo vyose muzobireka"
        },
        {
            "chapter": 5,
            "verse": 92,
            "text": "Kandi mugamburukire Imana, kandi mugamburukire intumwa y’Imana kandi mwirinde, nimwahakana naho mumenye yuko hejuru y’intumwa yacu ari ugushikana ubutumwa buri k’umugaragaro"
        },
        {
            "chapter": 5,
            "verse": 93,
            "text": "Si igicumuro hejuru yabemeye Imana yabo y’ukuri nukugira ibikorwa vyiza kuvyo bafunguye, mugihe batinya Imana yabo y’ukuri n’ukwemera nukugira ineza, kandi bakayitinya nukuyemera kandi bakayitinya nukugira ibikorwa vyiza, n’Imana ikunda abagira ineza"
        },
        {
            "chapter": 5,
            "verse": 94,
            "text": "Mwebwe mwemeye Imana yanyu y’ukuri, Imana izobagerageza kuri bimwe mubikoko muhiga bishikira mumaboko yanyu n’amacumu yanyu, kugira ngo Imana imenyeshe uwariwe wese ayitinya naho mutayibona, rero uwuzorenga imbibe munyuma yivyo vyose mwabwiwe azoronka ibihano bibabaza cane"
        },
        {
            "chapter": 5,
            "verse": 95,
            "text": "Mwebwe mwemeye Imana yanyu y’ukuri, ntimwice ibikoko namwe muri murugendo rutagatifu rw’IHija, canke muri mumasengesho magufiya ya Umrat, no muri mwebwe uwuzo kwica ico gikoko kubigira mpaka, impembo yiwe izoba ingana n’ico yishe muri ivyo bikoko vy’intungano, nkuko bazoca urubanza abaca manza babiri muri mwebwe, rero ico gitungwa gice gitwarwa kuri Al’kaabat, rero bitabaye uko n’ukwisonzesha kugira ngo uwo muntu ahonje ikibi c’ico kintu ciwe, Imana iramaze guhanagura ivyahise, mugabo uwuzo subira kugira ivyo Imana izo muha ibihano, nayo niyo nyene ubushobozi n’uguhana bimwe vy’akarorero"
        },
        {
            "chapter": 5,
            "verse": 96,
            "text": "Mwebwe muramaze kuronswa uburenga nzira bw’ubuhigi bwo mubiyaga hamwe n’ibifungurwa vyayo iyo niyo mpembo yanyu no kubari murugendo, mugabo mubujijwe kugira ubuhigi bw’ibikoko biri mubugararwe mugihe mukiri muma sengesho y’urugendo rutagatifu rw’iHidja, canke yamasengesho magufiya ya Umrat, kandi mutinye Imana yanyu ariyo muzo kwegeranywa iwe"
        },
        {
            "chapter": 5,
            "verse": 97,
            "text": "Imana niyo yagize iyo ntumbero ya Al’kaabat ngo ibe ariyo ngoro y’Imana ntagatifu n’ukuba ari integuro ry’ubuzima bw’abantu, n’ukugira y’amezi ane matagatifu ngo abe ariyo nteguro y’ubuzima bw’abantu, nugutwara ibikoko IMakkat n’ugushiraho ibimenyetso vyemeza yuko ari amahudjaji, ivyo vyose n’ukumenyesha yuko ari integuro y’ubuzima bw’abantu, ikaba yabigize gutyo kugira ngo mumenye yuko Imana ifise ubumenyi bw’ibiri mu majuru hamwe n’ibiri kw’Isi, kandi Imana ariyo nyene ubumenyi bw’ibintu vyose"
        },
        {
            "chapter": 5,
            "verse": 98,
            "text": "Mumenye yuko Imana ikaze cane muguhana, kandi ifise ikigongwe cinshi n’impuhwe zihagije"
        },
        {
            "chapter": 5,
            "verse": 99,
            "text": "Ntawuri hejuru y’intumwa y’Imana atari ugushikiriza ubutumwa bw’Imana gusa, n’Imana niyo ifise ubumenyi bwivyo muserura hamwe nivyo munyegeza"
        },
        {
            "chapter": 5,
            "verse": 100,
            "text": "Vuga uti:- abantu bose ntibangana kumabi yabo canke kuvyiza vyabo, naho ubwo bwinshi bw’abantu babi bwokunezereza, mugabo ntuhengamire kubwinshi bwabo, rero nimutinye Imana yanyu mwebwe mufise ubwenge kugira ngo muronke intsinzi nyakuri"
        },
        {
            "chapter": 5,
            "verse": 101,
            "text": "Mwebwe mwemeye Imana yanyu y’ukuri, ntimubaze ibintu mugihe mwovyerekwa vyobashavuza, rero nimwabaza ivyo bintu mugihe hamanurwa amajambo y’Imana matagatifu ya Qur’ani muzo bimenyeshwa n’Imana iramaze kubigirirako imbabazi, nayo niyo ifise ikigongwe cinshi kandi niyo ntungane cane"
        },
        {
            "chapter": 5,
            "verse": 102,
            "text": "Abantu baho hambere yanyu barabajije, munyuma yaho baca barahakana"
        },
        {
            "chapter": 5,
            "verse": 103,
            "text": "Imana ntiyashoboye kugira kuri Bahiyra canke Saaibat canke Waaswilat canke Haami, mugabo aba hakanye Imana yabo y’ukuri barabeshera Imana, na benshi muribo ntibakoresha ubwenge namba"
        },
        {
            "chapter": 5,
            "verse": 104,
            "text": "Mugihe babwirwa bati:- nimuze kuntahe yamanuwe n’Imana hamwe n’intumwa yiwe, baca bavuga bati:- birahagije ivyo twasanganye abavyeyi bacu, mbega naho abo bavyeyi babo batari bafise ubumenyi nabumwe canke batari barongotse"
        },
        {
            "chapter": 5,
            "verse": 105,
            "text": "Mwebwe mwemeye Imana yanyu y’ukuri, ibitegetswe hejuru yanyu n’imitima yanyu, kuko nta nabi bazobagirira iyariyo yose muba tiriganye nimwaba mwararokotse, rero ingaruka ya mwese ni kumana, rero izobabwira ivyo mwahora mugira vyose"
        },
        {
            "chapter": 5,
            "verse": 106,
            "text": "Mwebwe mwemeye Imana yanyu y’ukuri, nimushireho abasigi bibiri binvuga kuri muri mwebwe mugihe c’ukuraga ku washikiwe n’umwe muri mwebwe n’urupfu, canke mushireho abandi babiri batari muri mwebwe mugihe muri murugendo, urupfu narwo rukaba shikira muzoca muhagarika muri bamwe babiri muhejeje gusenga, hanyuma bace barahira kw’izina ry’Imana yuko nimwaba mubafitiye amakenga bace bavuga kuri iyo ndahiro yabo yuko batigeze bakira icarico cose, naho yoba ari incuti yacu, kandi ntidushobora ukuba kwacu nk’ivyabona vy’Imana, mu vy’ukuri aho tuzoba turi mu bantu b’ibicumuro bininiya cane"
        },
        {
            "chapter": 5,
            "verse": 107,
            "text": "Nivyamenyekana yuko abo bantu babiri bagize igicumuro, abandi babiri bari muri babasigwa bacumuye kuri ivyo bisigi nibo bazohagarara kuruhande rwabo, barahire kw’izina ry’Imana n’ukuvuga bati:- ukuba kwacu kw’ivyabona nuku kuri cane gusumba ukuba icabona cabo, natwe ntitwahemukiye imitima yacu, mu vy’ukuri kuko aho tuzoba turi mubahemukiye imitima yacu"
        },
        {
            "chapter": 5,
            "verse": 108,
            "text": "Ubu intumbero niniya nuko hazoboneka ivyabona vy’ukuri, canke batinye ntihaze hazanwe izindi ndahiro zitari indahiro zabo, rero nimutinye Imana yanyu kandi mwumvirize ivyo mubwirwa, mu vy’ukuri Imana ntirongora abantu b’abononyi"
        },
        {
            "chapter": 5,
            "verse": 109,
            "text": "Umusi Imana izo koranya intumwa zayo ibabwire iti:- mwishuwe iki? Nabo bazokwishura bati:- twebwe ntabumenyi dufise, mu vy’ukuri ni wewe ufise ubumenyi bw’amabanga yose"
        },
        {
            "chapter": 5,
            "verse": 110,
            "text": "Imana mugihe izovumera iti:- ewe Issa mwene Mariyamu (iii) niwibuke imigisha yanje kuri wewe, hamwe no k’umuvyeyi wawe, mugihe nagufasha nkoresheje umutima mutagatifu uca uraganira n’abantu nawe ukiri uruhinja, n’igihe wari ukuze, n’ingene nakwigishije kwandika hamwe n’ubuhizi na Taurati hamwe n’Injili, kandi wibuke mugihe wakora amashusho mw’ivu hamwe n’inyoni kw’itegeko ryanje, hanyuma uca urahuhera zica ziba inyoni kw’itegeko ryanje, no mugihe wakiza impumyi hamwe n’abarwaye imibembe kw’itegeko ryanje, n’igihe wazura abapfuye mu ntatemwa zabo kw’itegeko ryanje, n’igihe nagukingira na bene Israeri mugihe wabashikirira n’ubutumwa buri k’umugaragaro, nayo abahakanye Imana yabo y’ukuri muribo bakavuga bati:- ibi vyose ntaco bimaze nuko ari uburozi buri k’umugaragaro"
        },
        {
            "chapter": 5,
            "verse": 111,
            "text": "Mugihe nabereka abanyeshuri bawe yuko banyemere jewe hamwe n’intumwa yanje, bavuze bati:- twebwe turemeye kandi utubere icabona yuko twebwe turi abagamburutsi"
        },
        {
            "chapter": 5,
            "verse": 112,
            "text": "Babanyeshuri mugihe bavuga bati:- ewe ntumwa y’Imana Issa mwene Mariyamu (iii) mbega Umuremyi wawe yoshobora kutumanurira ibifungurwa bivuye mw’ijuru? Nawe abishura ati:- ni mutinye Imana yanyu nimwaba mwemera bimwe vy’ukuri"
        },
        {
            "chapter": 5,
            "verse": 113,
            "text": "Nabo bamwishura bati:- twebwe dushaka gufungura kuri ivyo bifungurwa kugira ngo imitima yacu ireme, kandi tumenye yuko watubwiye ukuri natwe kandi tube mubantu b’ivyabona"
        },
        {
            "chapter": 5,
            "verse": 114,
            "text": "Intumwa y’Imana Issa mwene Mariyamu (iii) yavuze iti:- ewe Mana Muremyi wacu, tumanurire ibifungurwa bivuye mw’ijuru kugira ngo ube ariwo musi mukuru ku bantu bambere bacu n’abanyuma bacu, kandi kibe ari ikimenyetso kivuye iwawe, rero n’uduhezagire kuko ari wewe mwiza mubatanga iyo mihezagiro"
        },
        {
            "chapter": 5,
            "verse": 115,
            "text": "Imana ivumera it:- ntankeka jewe nzomanura ivyo bifungurwa kuri mwebwe, mugabo muri mwebwe uwuzo hakana inyuma yibi vyose amenye yuko jewe nzomuhana ibihano bimwe vy’akarorero ntari bwahane uwariwe wese ngaha kw’isi"
        },
        {
            "chapter": 5,
            "verse": 116,
            "text": "N’Imana igihe izovumera iti:- ewe ntumwa y’Imana Issa mwene Mariyamu (iii), mbega ni wewe wabwiye abantu ngo bangire jewe hamwe n’umuvyeyi wanje kuba ari ama mana aho kuba Imana imwe yonyene? Intumwa y’Imana Issa mwene Mariyamu (iii) yabishuye ati:- ni wewe Mana yanje wisukuye n’ukutaba ufise uwo mucuditse hamwe nawe, kuko jewe sindekuriwe kuri jewe kuvuga ibitari ukuri kutajanye nanje, iyo ndabivuga ntankeka wari kubimenya, ni wewe ufise ubumenyi bw’ibiri mumushaha wanje, mugabo jewe ntabumenyi mfise bw’ukumenya ibiri mu mushaha wawe, mu vy’ukuri ni wewe ufise ubumenyi bw’ibintu bitazwi"
        },
        {
            "chapter": 5,
            "verse": 117,
            "text": "Ntana kimwe nababwiye atari ivyo wantegetse yuko ari ugusenga Imana Umuremyi wanje n’umuremyi wanyu, kandi jewe nari icabona kuribo mugihe nari kumwe nabo, n’igihe wankwiriza ikiringo canje, nawe uca uba umureretsi kuribo, na wewe uri icabona hejuru y’ibintu vyose"
        },
        {
            "chapter": 5,
            "verse": 118,
            "text": "Niwabahana ntankeka abo n’ibiremwa vyawe, kandi niwaba girira ikigongwe mu vy’ukuri ni wewe nyene ubushobozi n’ubuhizi buhagije"
        },
        {
            "chapter": 5,
            "verse": 119,
            "text": "Imana izovumera iti:- uwu niwo musi abavugisha ukuri, ukuri kwabo kuzobafasha, bazoronka imirima ica imbere yabo inzuzi z’ubuzima bwabo bwose, Imana yara bemereye ikigongwe, nabo bara yemerera, iyo rero niyo ntsinzi niniya cane"
        },
        {
            "chapter": 5,
            "verse": 120,
            "text": "Ubwami bw’Amajuru n’Isi hamwe n’ibirimwo vyose ni vy’Imana, nayo niyo nyene ubushobozi bw’ibintu vyose"
        },
        {
            "chapter": 6,
            "verse": 1,
            "text": "Ishimagizwa ryiza rikwiriye Imana kuko ariyo yaremye Amajuru n’Isi n’ukugira umwijima hamwe n’umuco, no kuri ibi vyose bamwe bahakanye Umuremyi wabo w’ukuri nibo bagereranya Umuremyi wabo n’izindi Mana z’ububeshi"
        },
        {
            "chapter": 6,
            "verse": 2,
            "text": "Imana niyo yabaremye ikoresheje ivu, hanyuma ishira ho ikiringo, n’ico kiringo kirategekanijwe kikaba kiri iwe, hejuru y’ivyo vyose ni mwebwe mubigirana amakenga"
        },
        {
            "chapter": 6,
            "verse": 3,
            "text": "Nayo niyo Mana iri mu Majuru yose no kw’Isi, kandi niyo ifise ubumenyi bw’amabanga yanyu yose, n’ibiri hanze yanyu vyose, kandi niyo ifise ubumenyi bw’ivyo mugira vyose"
        },
        {
            "chapter": 6,
            "verse": 4,
            "text": "Kandi ntibashikirwa n’ivyemezo ivyarivyo vyose muvyemezo vy’Umuremyi wabo, mugabo nuko bayihakana"
        },
        {
            "chapter": 6,
            "verse": 5,
            "text": "Baraguhakanye ukuri kwama mugihe kwabashikira, ubu bazoshikirwa n’inkuru zivyo bahora bafata minenerwe"
        },
        {
            "chapter": 6,
            "verse": 6,
            "text": "Mbega ntibabona isinzi ry’abantu uko bangana nabo twahoneje imbere yabo, twarabatsimbataje ngaha kw’Isi nkuko tutabatsimbataje mwebwe ngaha kw’Isi, hanyuma tubarungikira imvura y’urutavanako hanyuma tugira imyonga ica imbere yabo, hanyuma turabahonya kubera ibicumuro vyabo, hanyuma turema munyuma yabo abandi bantu"
        },
        {
            "chapter": 6,
            "verse": 7,
            "text": "Iyo tukumanurira irwandiko ruri k’urupapuro nukuzikorako n’amaboko yabo, ntankeka bamwe bahakana Imana yabo y’ukuri bari kuvuga bati:- ibi vyose ntaco bitumariye ahubwo n’uburozi buri k’umugaragaro"
        },
        {
            "chapter": 6,
            "verse": 8,
            "text": "Kandi bavuga bati:- mbega ni kuki ata manuriwe umumarayika, n’iyo tumanura umumarayika ntankeka urubanza rwari gucibwa aho nyene"
        },
        {
            "chapter": 6,
            "verse": 9,
            "text": "Iyo tumugira umumarayika ntankeka twari kumugira umuntu, kandi twari kubajuragiza kuvyo bajuragirizwako"
        },
        {
            "chapter": 6,
            "verse": 10,
            "text": "Mu vy’ukuri intumwa z’Imana zarakengewe imbere yawe, mugabo barakikuzwa bamwe bakengera muribo kuvyo bahora bakengera"
        },
        {
            "chapter": 6,
            "verse": 11,
            "text": "Vuga uti:- ni mufate ingendo kuri iy’Isi hanyuma mw’itegereze amaherezo y’abahakanye Imana y’ukuri"
        },
        {
            "chapter": 6,
            "verse": 12,
            "text": "Vuga uti:- ibiri mumajuru no kw’Isi vyose ni vyande? Hanyuma uvuge uti:- ni vy’Imana, kuko niyo yitumye kugirira impuhwe zayo abantu bayo, mu vy’ukuri ivyo begeranya k’umusi w’imperuka ariwo musi ata nkeka urimwo, nayo bamwe bitaye muruhombo nibo batemera uwo musi w’imperuka"
        },
        {
            "chapter": 6,
            "verse": 13,
            "text": "N’ivyiwe bituruye mw’Ijoro no k’umutaga, nayo niyo yumva, kandi niyo nyene ubumenyi buhagije"
        },
        {
            "chapter": 6,
            "verse": 14,
            "text": "Vuga uti:- mbega ngire Umuremyi atari Imana, ariyo yaremye Amajuru n’Isi, nayo ikaba irisha itarishwa ? vuga uti:- mu vy’ukuri jewe nategetswe ngo mbe uwambere mubemera ubu Isilamu, nca mbwirwa kutaba muba gereranya Imana n’ibindi bintu"
        },
        {
            "chapter": 6,
            "verse": 15,
            "text": "Vuga uti:- jewe ntinya ibihano vy’umusi mukuru niniyonkora k’Umuremyi wanje"
        },
        {
            "chapter": 6,
            "verse": 16,
            "text": "Uwuzokurwako ivyo bihano kuri uwo musi w’imperuka, ntankeka Imana izoba yamugiriye impuhwe zayo, iyi rero niyo ntsinzi iri k’umugaragaro"
        },
        {
            "chapter": 6,
            "verse": 17,
            "text": "Niyaba Imana yawe yagutayeko ingorane ntawundi muntu ashoboye kuyigukurako atariyo yonyene gusa, canke igukojejeko amahirwe, niyo yonyene ifise ubushobozi buri hejuru y’ibintu vyose"
        },
        {
            "chapter": 6,
            "verse": 18,
            "text": "Nayo niyo nyene itsinzi y’abantu bose, kandi niyo nyene ubuhizi n’inkuru zose"
        },
        {
            "chapter": 6,
            "verse": 19,
            "text": "Vuga uti:- n’ikihe kintu c’icabona arico gikuru gusumba? Hanyuma uce uvuga uti:- Imana niyo cabona canje kiri hagati yanje namwe, n’iyi Qur’ani ntagatifu nahawe kugira ngo ntuze mwebwe n’uwo izoshikira, mbega mu vy’ukuri mwebwe murafise ivyabona yuko hari izindi Mana hamwe n’Imana y’ukuri? Vuga uti:- jewe sindi icabona hanyuma uvuge uti:- niyo Mana imwe yonyene rudende gusa, mu vy’ukuri jewe ndi kure nabo mugereranya n’ibindi bintu"
        },
        {
            "chapter": 6,
            "verse": 20,
            "text": "Bamwe twahaye igitabu c’Imana barafise ubumenyi bw’ibi vyose nkuko bafise ubumenyi bw’ibibondo vyabo, nayo bamwe bita muruhombo nibo batemera ivyo vyose"
        },
        {
            "chapter": 6,
            "verse": 21,
            "text": "None ni nde muhemu gusumba umwe yadukana ububeshi bwukubeshera Imana, canke uwuhakana ivyemezo vyayo? Mu vy’ukuri abahemukiye imitima yabo ntantsinzi bafise"
        },
        {
            "chapter": 6,
            "verse": 22,
            "text": "N’umusi tuzobegeranya bose hamwe, hanyuma tuze tubabwire bamwe bagereranya Imana n’ibindi bintu duti:- bari hehe bamwe mubagereranywa banyu mwamye muvuga"
        },
        {
            "chapter": 6,
            "verse": 23,
            "text": "Hanyuma ntacitwazo cabo kizoba kiriho atari uko bazovuga bati:- turarahiye kw’izina ry’Imana, Muremyi wacu ntituzoba abagereranyi b’Imana hamwe n’ibindi bintu"
        },
        {
            "chapter": 6,
            "verse": 24,
            "text": "Nurabe ingene babesha hejuru y’imitima yabo, none batakaje ivyo bahora badukana navyo"
        },
        {
            "chapter": 6,
            "verse": 25,
            "text": "Harimwo muribo abakwumviriza natwe twashizeho inzitizi mumitima yabo, kugira ngo ntibaze bayamenye ayo majambo bumva, kandi nuko hari uruzitiro ruri mumatwi yabo, rero babonye ivyemezo vyacu ntiba vyemera naho baje guharira na wewe bamwe bahakanye Imana yabo y’ukuri baca bavuga bati:- ibi vyose nta nakimwe kirimwo atari imigani gusa y’abantu bakera"
        },
        {
            "chapter": 6,
            "verse": 26,
            "text": "Nabo batuza ibi vyose, n’ukwishira kure yavyo, nabo ntibahonya atari imitima yabo gusa nabo batabizi"
        },
        {
            "chapter": 6,
            "verse": 27,
            "text": "Iyo ubona mugihe bazohagarikwa kumuriro udahera, bavuga bati:- iyo dusubizwa kw’Isi ntituze dusubire guhakana amajambo y’Umuremyi wacu matagatifu, kandi tuzoba turi mubantu bemera Imana y’ukuri"
        },
        {
            "chapter": 6,
            "verse": 28,
            "text": "Ahubwo vyarabonetse kuribo kuvyo bahora banyegeza kuva kera, rero iyo basubizwa ntankeka bari bari gasubira kugira bimwe babuzwa kandi ntankeka kandi kuribo ntankeka n’ababeshi gusa"
        },
        {
            "chapter": 6,
            "verse": 29,
            "text": "Bavuze bati:-ntabindi bihari atari ubu buzima bwo ng’aha kw’Isi, kandi natwe ntituzozurwa"
        },
        {
            "chapter": 6,
            "verse": 30,
            "text": "Iyo yobonye mugihe bazohagarikwa imbere y’Umuremyi wabo, nayo ibabwira iti:- mbega ibi sivy’ukuri? Nabo bishura bati:- ni kuki twebwe turahira kw’izina ry’Umuremyi wacu? Nayo Imana izobishura iti:- nimuhonje ibihano kubera uguhakana kwanyu"
        },
        {
            "chapter": 6,
            "verse": 31,
            "text": "Ntankeka baramaze gushikirwa n’uruhombo bamwe bahakanye yuko batazohura n’Imana yabo kugeza aho bazoshikirwa giturumbuka nico gihe, baciye bavuga bati:- oh! amaganya yacu ari hejuru yabimwe twanegura, nabo bazokwikorera amatu yabo kumigongo yabo, rero nimurabe namwe ayo mabi bikoreye"
        },
        {
            "chapter": 6,
            "verse": 32,
            "text": "N’ubuzima bwo ng’aha kw’isi ntaco bumaze, ahubwo ni nk’urukino ata kintu kimaze, kandi ntankeka inzu yo mw’ijuru niyo nziza gusumba kuri barya batinya Imana yabo, mbega ibi vyose ntimubishira mubwenge bwanyu"
        },
        {
            "chapter": 6,
            "verse": 33,
            "text": "Turazi yuko bigutera agahinda kuvyo bakuvugako, rero kuribo ntibabeshera wewe, mugabo abahemukiye imitima yabo nibo bahakana ivyemezo vy’Imana"
        },
        {
            "chapter": 6,
            "verse": 34,
            "text": "Mu vy’ukuri intumwa z’Imana zose zarahakanywe imbere yawe, mugabo bari hanganye kubera uko kutemerwa kwabo hamwe n’ugushavuzwa kwabo kugeza aho bashikirwa n’uburokoke bwacu, kandi ntawuhindura amajambo y’Imana, kandi ntankeka ziramaze kugushikira inkuru zizo ntumwa z’Imana"
        },
        {
            "chapter": 6,
            "verse": 35,
            "text": "Niwaba ubona yuko ari ibintu bikurengeye kukwiyonkora kwabo, nawe niwaba ushoboye kurondera inzira yo hasi na hasi kuri iy’Isi canke idugiro rikuduza mw’Ijuru, nukubazanira ivyemezo n’ibitangaro, rero iyo Imana ibishaka ntankeka yari kubegeranya muburongozi bwayo, rero ntube mubantu badafise ubumenyi"
        },
        {
            "chapter": 6,
            "verse": 36,
            "text": "Abemera nibarya bumva, nabadashaka kwumva icarico cose Imana izo bazura hanyuma basubizwe iwe"
        },
        {
            "chapter": 6,
            "verse": 37,
            "text": "Bavuga bati:- ni kuki ata manuriwe ibitangaro bivuye ku Muremyi wiwe? Vuga uti:- mu vy’ukuri Imana niyo nyene ubushobozi bwukumanura ibitangaro mugabo benshi muribo ntavyo bazi"
        },
        {
            "chapter": 6,
            "verse": 38,
            "text": "Kandi ntagikoko kiri kuri iy’Isi, canke inyoni iguruka kumababa yayo abiri, atari uko ari ibiremwa vyinshi nkamwe, natwe ntitwirengagije mubiri mugitabu cacu kukintu icarico cose, hanyuma nibo bazokwegeranywa imbere y’Umuremyi wabo"
        },
        {
            "chapter": 6,
            "verse": 39,
            "text": "Nabamwe bahakanye ivyemezo vyacu nintumva n’ibiragi, kandi nabari mumwijima, uwurondera Imana yiwe y’ukuri iramureka agatakara, n’uwo yishakiye imushira munzira igororotse"
        },
        {
            "chapter": 6,
            "verse": 40,
            "text": "Vuga uti:- nimumbwire nimwashikirwa n’ibihano vy’Imana, canke mushikirwa nayasaha yugushikirwa n’ibihano vy’umusi w’umuhero w’Isi, mbega muzo hamagara uwutari Imana ni mwaba mwebwe muvugisha ukuri"
        },
        {
            "chapter": 6,
            "verse": 41,
            "text": "Ahubwo niyo muzosaba, nayo ikazoba kurira ivyo mwayisavye ibishatse, kandi muzokwibagira abo mugereranya nabo n’ibindi bintu"
        },
        {
            "chapter": 6,
            "verse": 42,
            "text": "Mu vy’ukuri twararungitse ku bantu bamyeho imbere yawe, hanyuma tubashira mumananiza n’amakenga kugira ngo bashobore kugamburuka"
        },
        {
            "chapter": 6,
            "verse": 43,
            "text": "Nukubera iki bata gamburutse mugihe bashikirwa n’ibihano vyacu, mugabo imitima yabo yari ikomeye nk’urutare, nayo shetani irabashariza kuvyo bahora bagira"
        },
        {
            "chapter": 6,
            "verse": 44,
            "text": "Mugihe batitayeho kuvyo bahora bibutswa, twaciye tubugurira imiryango y’ibintu vyose kugeza naho banezerezwa nivyo bahawe, aho niho twabafata giturumbuka nuguca bihebura"
        },
        {
            "chapter": 6,
            "verse": 45,
            "text": "Haciwe imizi y’abantu bahemukiye imitima yabo, nihayagizwa ryose ryiza ni ry’Imana Umuremyi w’ibiremwa vyose"
        },
        {
            "chapter": 6,
            "verse": 46,
            "text": "Vuga uti:- nimumbwire yuko Imana ibakuriye uko kwumva kwanyu n’ukubona kwanyu n’ugukubita ibidodo kumitima yanyu, ni iyihe Mana atari Imana ishoboye kubazanira ibindi bintu, rero nurabe ingene dusigura aya majambo y’Imana matagatifu, hanyuma nabo bakayakengera"
        },
        {
            "chapter": 6,
            "verse": 47,
            "text": "Vuga uti:- nimumbwire yuko nimwashikirwa giturumbuka n’ibihano vy’Imana canke bikabashikira imbona nkubone, none nibande bazohonywa atari abahemukiye imitima yabo gusa"
        },
        {
            "chapter": 6,
            "verse": 48,
            "text": "Natwe ntiturungika intumwa z’Imana atari uko ari abatanzi b’ubutumwa bwiza kandi ari abantu batuza n’ukwemera Imana yabo y’ukuri n’ukugira ibikorwa vyiza niho hatazoba ubwoba kuribo, kandi ntibazo teterwa"
        },
        {
            "chapter": 6,
            "verse": 49,
            "text": "Na bamwe bahakanye amajambo yacu matagatifu bazokorwako n’ibihano vyacu kubera ubwiyonkore bwabo"
        },
        {
            "chapter": 6,
            "verse": 50,
            "text": "Vuga uti:- Jewe sindababwira yuko mfise ububiko bw’Imana, canke ngo ndafise ubumenyi bw’amabanga y’Imana, kandi sindababwira yuko jewe ndi Umumarayika, jewe sinkurikira atari kuvyo nahawe kuri jewe, rero nuvuge uti:- mbega impumyi hamwe n’uwubona barangana? Mbega ntimutegera"
        },
        {
            "chapter": 6,
            "verse": 51,
            "text": "Kandi ubatuze ukoresheje iyi Qur’ani ntagatifu kuri barya bantu batinya yuko bazokwegeranywa k’Umuremyi wabo mugihe badafise uwubakingira n’umwe atari Imana yonyene gusa, canke uwuzoba sabira kugira ngo bashobore kuyigamburukira"
        },
        {
            "chapter": 6,
            "verse": 52,
            "text": "Kandi ntubirukane bamwe basenga Umuremyi wabo mugitondo no kumugoroba barondera impuhwe zayo, kandi si kuri wewe kugira ibiharuro hejuru yabo namba canke kugira igiharuro kuri wewe, kandi si kuribo namba, naho wobirukana uzoba uri mu bantu bahemukiye imitima yabo"
        },
        {
            "chapter": 6,
            "verse": 53,
            "text": "Uku niko twahaye ibibazo bamwe muribo n’abandi kugira ngo bavuge bati:- mbega abo nibo Imana yagiriye impuhwe muri twebwe, mbega Imana ntibazi abantu bayishimira"
        },
        {
            "chapter": 6,
            "verse": 54,
            "text": "Bashitse bamwe bemera amajambo yacu y’ukuri ubabwire uti:- amahoro y’Imana abe kuri mwebwe, kuko Umuremyi wanyu yigoye mukuba shikiriza imigisha yuko uwuzo gira muri mwebwe amabi ayariyo yose atabifitiye ubumenyi hanyuma agasaba ikigongwe munyuma yivyo yagize agaca agira ibikorwa vyiza, nuko Imana izomu hanagurira ibicumuro vyiwe kuko niyo ifise imbabazi\thamwe\tn’imigisha\tmyinshi\tihagije"
        },
        {
            "chapter": 6,
            "verse": 55,
            "text": "Uku niko tumenyesha aya majambo y’Imana matagatifu kugira ngo inzira y’abononyi imenyekane"
        },
        {
            "chapter": 6,
            "verse": 56,
            "text": "Vuga uti:- Jewe narabujijwe gusenga bamwe mwebwe musenga bihushanije n’Imana y’ukuri, wewe vuga uti:- Jewe sinkurikira ivyo mwebwe mwipfuza kuko ngaho noba nazimiye, kandi sinzoba ndi mu bantu barokotse"
        },
        {
            "chapter": 6,
            "verse": 57,
            "text": "Vuga uti:- Jewe ndafise ivyemezo biri k’umugaragaro bivuye ku Muremyi wanje, namwe mwarayahakanye aya majambo, rero jewe ntaco mfise muvyo mushaka vyihutirwa, kandi ntarubanza ruriho atari urubanza rw’Imana gusa, kuko ariyo ivugisha amajambo y’ukuri gusa, nayo niyo nziza gusumba abandi bacamanza bose"
        },
        {
            "chapter": 6,
            "verse": 58,
            "text": "Vuga uti:- iyomba mfise muvyo mushaka vyihutirwa, urwo rubanza rwari guhera hagati yanje namwe, n’Imana niyo ifise ubumenyi bwabahemukiye imitima yabo"
        },
        {
            "chapter": 6,
            "verse": 59,
            "text": "Impfunguruzo z’amabanga yose ziri iwe, kandi ntawufise ubumenyi bwazo atari yo yonyene gusa, kandi niyo ifise ubumenyi bw’ibiri kw’Isi no mubiyaga, kandi ntihakoroka ibabi ry’igiti atari uko yarimenye, canke urutete rukorokeye mu mwijima ng’aha kw’Isi, canke icatewe n’intabire canke icumye, nuko kiri mu gitabu cerekana ibintu vyose"
        },
        {
            "chapter": 6,
            "verse": 60,
            "text": "Nayo niyo ibica mw’Ijoro, kandi ikaba ifise ubumenyi bw’ivyo mwagize k’umurango, hanyuma niyo izoba zura muri uwo murango nyene kubera umwanya wagenywe w’ukubaho kwanyu guhere, hanyuma iwe gusa niho hari ingaruka yanyu hanyuma ize ibabwire ivyo mwahora mugira"
        },
        {
            "chapter": 6,
            "verse": 61,
            "text": "Niyo nyene intsinzi iri hejuru y’abantu bayo bose, nayo ikabazanira ababakingira kugeza naho umwe muri mwebwe azoshikirwa n’urupfu n’intumwa zacu nizo zimwica, nazo ntaco zigabanya muri ivyo"
        },
        {
            "chapter": 6,
            "verse": 62,
            "text": "Hanyuma bazo subizwa ku Mana Umuremyi wabo w’ukuri, rero ni mwumvirize namwe intahe nirwiwe, kandi niyo yoroshe gusumba bose muguharura"
        },
        {
            "chapter": 6,
            "verse": 63,
            "text": "Vuga uti:- ni nde abarokora mumwijima wo ng’aha kw’isi canke uwo mubiyaga, namwe muyisaba n’ubwitonzi ntangere no kw’ijwi ryo hasi muvuga muti:- niwaturokora muri izi ngorane turimwo ntankeka tuzoba turi mubantu bashima"
        },
        {
            "chapter": 6,
            "verse": 64,
            "text": "Vuga uti:- Imana yama ibarokora kuri ivyo no kuzindi ngorane, hanyuma ni mwebwe muyigereranya n’ibindi bintu"
        },
        {
            "chapter": 6,
            "verse": 65,
            "text": "Vuga uti:- niyo nyene ubushobozi bwukubazanira ibihano bivuye hejuru yanyu canke bivuye munsi y’amaguru yanyu, canke ikaba hindagurira mukaba imirwi itumvikana, nuwushoboye kubahonjesha bamwe muri mwebwe ubwishime bw’abandi, namwe nimurabe ingene tubamenyesha aya majambo y’Imana matagatifu kugira ngo bashobore gutegera neza"
        },
        {
            "chapter": 6,
            "verse": 66,
            "text": "N’abantu bawe barayihakanye iyi Qur’ani ntagatifu kandi nayo ari iy’ukuri, wewe vuga uti:- jewe si ndi mubareretsi kuribo"
        },
        {
            "chapter": 6,
            "verse": 67,
            "text": "Inkuru izarizo zose zirafise igihe cazo, n’ubu vuba muzo zimenya"
        },
        {
            "chapter": 6,
            "verse": 68,
            "text": "Ubabonye bamwe batyoza aya majambo y’Imana matagatifu, wewe ntubiteho kugeza aho baganira ayandi majambo niyaba Shetani izo kwibagiza, rero munyuma y’ukwibuka ntiwicarane nabo bantu bahemukiye imitima yabo"
        },
        {
            "chapter": 6,
            "verse": 69,
            "text": "Kandi sikuri barya bagamburukira Imana yabo y’ukuri kubiharuro vyabo na gatoyi, mugabo n’ubutumwa kugira ngo bashobore kwikingira nugutinya"
        },
        {
            "chapter": 6,
            "verse": 70,
            "text": "Nubareke bamwe bayigize yuko ari urukino nukutitaho kw’idini ryabo bakaba barahenzwe n’ubuzima bw’Isi, rero n’ubibutse yuko ntihaze hashike aho umutima w’umuntu uzohonywa kubera ivyo wagize, kuko ntawuzo kingira uwo mutima canke uwuzo wusabira uwariwe wese imbere y’Imana, naho uwo mutima wotanga ingwati y’ibintu bimeze gute ntuzo kwemererwa, abo nibo bantu bahonejwe kubera ivyo bakoze, kandi nibo bazoronswa ibinyobwa vy’amazi y’amarike hamwe n’ibihano bibabaza cane kubera ubuhakanyi bwabo"
        },
        {
            "chapter": 6,
            "verse": 71,
            "text": "Vuga uti:- mbega dusenge ibatari Imana ata nyungu biduha, canke bidashobora kutugirira inabi iyariyo yose biteko bidusibuze inyuma mumyuma yaho Imana imaze kuturongora neza hamwe narya mashetani yazimiye atayataya ng’aha kw’Isi, nabo barafise abagenzi babahamagarira muburokoke, bavuga bati:- nimuze iwacu nawewe nubishure uti:- uburongozi nyakuri n’uburongozi bw’Imana, kuko dutegetswe kugamburukira Imana ariyo Muremyi w’ibiremwa vyose"
        },
        {
            "chapter": 6,
            "verse": 72,
            "text": "Nimuhagarike amasengesho yanyu, kandi mugamburukire Imana yonyene, nayo iwe niyo muzokwegeranywa"
        },
        {
            "chapter": 6,
            "verse": 73,
            "text": "Nayo niyo yaremye Amajuru n’Isi bimwe vy’ukuri, n’igihe ivugiye yuko ikintu kiba, gica kiba ubwo nyene, ijambo ryayo niryo ry’ukuri, n’ubwami bwose nirwayo bw’umusi hazovuzwa inzamba y’uwufise umumenyi w’amabanga n’ibiri k’umugaragaro, nayo niyo nyene ubuhizi n’uwufise amakuru y’ibintu vyose"
        },
        {
            "chapter": 6,
            "verse": 74,
            "text": "N’intumwa y’Imana Ibrahimu (iii) igihe yabwira Se wiwe Aazar ati:- wagize amasanamu kuba amamana? Mu vy’ukuri jewe ndakubona yuko wewe hamwe n’abantu bawe muri mubuzimire buri k’umugaragaro"
        },
        {
            "chapter": 6,
            "verse": 75,
            "text": "Uku niko twamweretse intumwa y’Imana Ibrahimu (iii) ubwami bw’Ijuru n’Isi, kugira ngo abe mu bantu bicizero c’ukuri"
        },
        {
            "chapter": 6,
            "verse": 76,
            "text": "N’igihe ijoro ryatera yaciye abona inyenyeri, aca avuga ati:- uyu niwe Muremyi wanje, bugorovye naho yaciye avuga ati:- jewe sinkunda ibizimangana"
        },
        {
            "chapter": 6,
            "verse": 77,
            "text": "Mugihe yabona ukwezi guserutse yavuze ati:- uyu niwe Muremyi wanje, n’igihe bwagoroba yaciye avuga ati:- Umuremyi wanje atandongoye ntankeka nzoba ndi mubantu bazimiye"
        },
        {
            "chapter": 6,
            "verse": 78,
            "text": "Mugihe yabona izuba riserutse yaciye avuga ati:- iri zuba niryo Muremyi wanje, uyu niwe Muremyi wanje mukuru cane, mugihe naryo ryagoroba yaciye avuga ati:- emwe bantu banje, jewe sindi muri ivyo mugereranya ko Imana y’ukuri n’ibindi bintu"
        },
        {
            "chapter": 6,
            "verse": 79,
            "text": "Jewe ntumbereje amaso yanje kuwaremye Amajuru yose n’Isi mugihe naretse idini y’ubuzimire, jewe sindi mubantu bagereranya Imana n’ibindi bintu"
        },
        {
            "chapter": 6,
            "verse": 80,
            "text": "N’abantu biwe barahariye nawe ababwira ati:- mbega mumbaza hejuru y’Imana mugihe ariyo yandongoye? Kandi sintinya abo mugereranya nayo dukuyemwo Umuremyi wanje ashatse yuko ijambo riba rica riba, Umuremyi wanje niwe afise ubumenyi bw’ibintu vyose, mbega mwebwe ntimutegera ubutumwa bw’Imana"
        },
        {
            "chapter": 6,
            "verse": 81,
            "text": "Mbega nobatinya gute abo bantu mugereraniza ko Imana mugihe mwebwe mudatinya kuyigereraniza ko ikintu atamanuriye ko ivyemezo kuri mwebwe, none n’uwuhe murwi muri iyi mirwi ibiri yemejwe gusumba mukuronka amahoro nimwaba mufise ubumenyi bw’ibintu"
        },
        {
            "chapter": 6,
            "verse": 82,
            "text": "Bamwe bemeye Imana yabo y’ukuri bakaba batateranije ukwemera kwabo hamwe n’ubugereranyi bw’Imana n’ibindi bintu yuko aribo bazoronka amahoro, abo nibo barongotse"
        },
        {
            "chapter": 6,
            "verse": 83,
            "text": "Ibi nivyo vyemezo vyacu twahaye intumwa y’Imana Ibrahimu (iii) hejuru y’abantu biwe, natwe twaramureruye k’ubutegetsi kuwo twishakiye, mu vy’ukuri Umuremyi wawe niwe nyene ubuhizi n’ubumenyi buhagije"
        },
        {
            "chapter": 6,
            "verse": 84,
            "text": "Twaramuhaye intumwa y’Imana Ishaaqa (iii) n’intumwa y’Imana Ya’aqubu (iii) turabarongora hamwe n’intumwa y’Imana Nuuhun (iii) twaramurongoye kuva kera no muruvyaro rw’intumwa y’Imana Daawuudi (iii) n’intumwa y’Imana Sulaymaanu (iii) n’intumwa y’Imana Ayyubu (iii) n’intumwa y’Imana Yuusufu (iii) n’intumwa y’Imana Muussa (iii) n’intumwa y’Imana Haruuna (iii), uku niko duhemba abagira ineza"
        },
        {
            "chapter": 6,
            "verse": 85,
            "text": "N’intumwa y’Imana Zakariyya (iii) n’intumwa y’Imana Yahyaa (iii) hamwe n’intumwa y’Imana Iisa mwene Mariyamu (iii) hamwe na Elyaasi (iii) bose bari mu bantu beranda"
        },
        {
            "chapter": 6,
            "verse": 86,
            "text": "N’intumwa y’Imana Ismaaiili hamwe n’intumwa y’Imana Al’yasaa (iii) n’intumwa y’Imana Yuunusu (iii) n’intumwa y’Imana Luutwi (iii), nabo bose twarabateye iteka hejuru y’abantu bose"
        },
        {
            "chapter": 6,
            "verse": 87,
            "text": "Nabamwe mubavyeyi babo n’uruvyaro rwabo na bene babo, twarabarongoye nukuba tora nukuba rongora munzira igororotse"
        },
        {
            "chapter": 6,
            "verse": 88,
            "text": "Ubwo nibwo burongozi bw’Imana, kuribwo rero irongora uwo yishakiye mu bantu bayo, rero iyo bayigereranya n’ibindi bintu ntankeka bari kwononekerwa kuvyo bahora bagira"
        },
        {
            "chapter": 6,
            "verse": 89,
            "text": "Abo nibo bantu twahaye ibitabu n’intahe hamwe n’ubutumwa bw’Imana, nihaba abo bagereranyi b’Imana barahakanye ubwo butumwa bw’Imana, turamaze kubabikira abantu batazo kwanka ubwo butumwa bw’Imana"
        },
        {
            "chapter": 6,
            "verse": 90,
            "text": "Abo nibo Imana yarongoye, nawe n’ukurikire uburongozi bwabo, hanyuma uvuge uti:- jewe ntampembo ndabasaba kuri ivyo, kuko ntivyari kuba ibi vyose atari uko ari ubutumwa bw’abantu bose"
        },
        {
            "chapter": 6,
            "verse": 91,
            "text": "Ntibagamburukiye Imana yabo y’ukuri nkuko vyategekanijwe mukuyigamburukira mugihe bavuga bati:- Imana ntaco yamanuye k’umuntu uwariwe wese, wewe vuga uti:- none ni nde yamanuye igitabu cazanywe n’intumwa y’Imana Muussa (iii)? Gifise umuco n’uburongozi ku bantu, mwagize ibigabane kubindi n’ukubiserura, na vyinshi murivyo murabinyegeza mukaba mwarigishijwe muvyo mutazi mwebwe hamwe n’abavyeyi banyu, wewe vuga uti:- n’Imana, hanyuma ubareke batambe n’ububeshi bwabo"
        },
        {
            "chapter": 6,
            "verse": 92,
            "text": "N’iki gitabu gitagatifu ca Qur’ani n’igitabu twamanuye gifise imihezagiro myinshi, kikaba cemeza ivyabayeho imbere yaco, rero kugira ngo ubatuze abantu bo mugisagara c’Imakkat, hamwe n’abantu bagikikuje hamwe n’abemera umusi w’imperuka bakaba bacemera, nabo kumasengesho yabo barayitegereza cane"
        },
        {
            "chapter": 6,
            "verse": 93,
            "text": "Ni nde muhemu mukuru gusumba uwubeshera Imana canke uwuvuga ati:- jewe nazaniwe amajambo y’Imana, nawe ataco yahawe na kimwe nuyo avuga ati:- nzomanura nkuwo Imana yamanuye, nkiyo wobabonye abo bahemukiye imitima yabo mugihe bariko baratera akagere kanyuma k’urupfu, n’abamarayika babagororeye amaboko yabo bababwira bati:- nimusokore imitima yanyu, kuko uno musi uri hejuru muzorihwa ibihano bibatetereza kubera ivyo mwahora muvuga hejuru y’Imana ata kuri mubifitiye, hamwe n’ivyo mwahora mugirira ko ubwishime kubijanye n’amajambo y’Imana"
        },
        {
            "chapter": 6,
            "verse": 94,
            "text": "Kandi ntankeka mwadutumbereye muri umwe k’uwundi nkuko twabaremye ubwambere, hanyuma mwasize inyuma muvyo twabahaye, mugabo ntitubona abasavyi banyu baza kubasabira muri kumwe nabo, mugihe bavuga yuko muri basoma mbike banyu, none yamigenderanire ntikiri hagati yanyu, kandi yazimanganye hagati yanyu n’ivyo mwahora mushaka"
        },
        {
            "chapter": 6,
            "verse": 95,
            "text": "Imana niyo isatura imbuto hamwe n’igishishwa cayo kandi niyo ikura umuntu akomeye mubapfuye, kandi nayo niyo ikura mubapfuye umuntu akomeye, iyo niyo Mana, none muhindurirwa hehe"
        },
        {
            "chapter": 6,
            "verse": 96,
            "text": "Niyo iserura umuco wo mugitondo nukugira ijoro kuba aribwo buruhukiro bwanyu, n’izuba hamwe n’ukwezi bikagira kugiharuro categekanijwe, urwo nirwo rugero rw’uwufise ubushobozi n’ubumenyi"
        },
        {
            "chapter": 6,
            "verse": 97,
            "text": "Nayo niyo yabaremeye inyenyeri kugira ngo zibarongore mugihe c’umwijima wo ng’aha kw’isi no mubiyaga, kandi mu vy’ukuri twebwe twarasiguye neza aya majambo y’Imana matagatifu ku bantu bafise ubumenyi"
        },
        {
            "chapter": 6,
            "verse": 98,
            "text": "Nayo niyo yabaremye mumutima umwe, hakaba hari n’ahantu hukuba mubuzima bwanyu budahera, n’ahandi hantu hikiringo kigufiya gusa, mu vy’ukuri twebwe twarasiguye aya majambo y’Imana matagatifu ku bantu bategera"
        },
        {
            "chapter": 6,
            "verse": 99,
            "text": "Nayo niyo yamanuye amazi iyakuye mubicu, kuriyo niho tunagisha ibiterwa vy’ibintu vyose, bigatuma tunagisha ivyakasi vy’urwatsi rutoto kuri iy’ Isi n’ugukura muriyo intete zitondekanije kuzindi, no kucamwa c’umutende harimwo ivyunamye nukunagisha imirima y’imizabibu hamwe n’imizayituni hamwe n’imikoma manga isa n’iyindi n’iyidasa n’iyindi, rero nimurabe ivyamwa vyayo mugihe vyeze n’ugusha kwavyo, ntankeka muri ibi vyose harimwo ivyemezo ku bantu bemera Imana yabo y’ukuri"
        },
        {
            "chapter": 6,
            "verse": 100,
            "text": "Ibisigo vyaragereranije Imana n’ibindi bintu kuba aribo basoma mbike bayo, mugihe ariyo yabaremye, nukuyibeshera yuko ifise ibibondo vy’abahungu n’abigeme batabizi namba, nayo iri kure nubwo bugabanutsi kuriyo, kandi iri hejuru gusumba ivyo bayi hayagiriza ko"
        },
        {
            "chapter": 6,
            "verse": 101,
            "text": "Niyo Muremyi w’Amajuru yose n’Isi, none bishoboka gute kugira ngo ibe ifise ikibondo, mugihe idafise umutambukanyi, kandi niyo yaremye ibintu vyose kandi niyo nyene ubumenyi bw’ibintu vyose"
        },
        {
            "chapter": 6,
            "verse": 102,
            "text": "Iyo niyo Mana, Umuremyi wanyu, ntayindi Mana isengwa bimwe vy’ukuri atariyo yonyene gusa, niiyo yaremye ibintu vyose, rero nimuyisenge yonyene gusa, nayo niyo ibacungera kubintu vyose"
        },
        {
            "chapter": 6,
            "verse": 103,
            "text": "Amaso ntamushikira ahubwo niyo ishikira amaso yanyu, nayo niyo ifise ubumenyi bw’ukumenya ivyinyegeje hamwe nibiri k’umugaragaro"
        },
        {
            "chapter": 6,
            "verse": 104,
            "text": "Mu vy’ukuri mwarashikiwe n’ivyemezo bininiya bivuye kumuremyi wanyu rero uwuguruye amaso yiwe nikunyungu yiwe, n’uwubaye impumyi nawe n’uruhombo rwiwe bwite, nanje sindi umureretsi wanyu"
        },
        {
            "chapter": 6,
            "verse": 105,
            "text": "Uku rero niko dusubiramwo aya majambo y’Imana matagatifu, yuko bavuga bati:- wasomye kugira ngo ubamenyeshe abantu bagomba gutegera"
        },
        {
            "chapter": 6,
            "verse": 106,
            "text": "Nukurikire ivyo wahawe bivuye ku Muremyi wawe, kuko ntawusengwa bimwe vy’ukuri atari Imana yonyene gusa, kandi ube kure nabo bantu bagereranya Imana n’ibindi bintu"
        },
        {
            "chapter": 6,
            "verse": 107,
            "text": "Iyo Imana ibishaka ntibari kuyigereranya n’ibindi bintu, natwe ntitwakugize ngo wewe ubabere umureretsi kuribo, kandi wewe nturi umuserukizi hejuru yabo"
        },
        {
            "chapter": 6,
            "verse": 108,
            "text": "Kandi ntimubatuke bamwe babasenga ukutari uko Imana yabitegetse, ntibaze batuke Imana y’ukuri kukwishima kwabo kandi batabizi, rero twebwe twarabasharijije abantu bose kubikorwa vyabo, hanyuma ingaruka yavyose izoba kumuremyi wabo, nayo izobabwira ivyo bahora bagira vyose"
        },
        {
            "chapter": 6,
            "verse": 109,
            "text": "Bararahiye kumana kundahiro zikoma komeye yuko bashikiwe n’ibitangaro niho bazokwemera, wewe vuga uti:- ibitangaro vyose biri kumana, none n’ikihe kintu cabamenyesheje yuko mugihe hazoshika ivyo bitangaro bazovyemera"
        },
        {
            "chapter": 6,
            "verse": 110,
            "text": "Tuzohindura imitima yabo n’amaso yabo nk’uko batazopfa bemeye kuncuro yambere kandi tuzobasiga mubicumuro vyabo batayataya hirya no hino"
        }
    ]
}
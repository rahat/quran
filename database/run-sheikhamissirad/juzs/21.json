{
    "juzs": [
        {
            "chapter": 29,
            "verse": 46,
            "text": "Kandi ntimuharire n’abantu bahawe igitabu atari kubintu vyiza dukuyemwo abahemukiye imitima yabo muribo, kandi muvuge muti:- turemeye kuvyamanuwe kuri twebwe hamwe nivyamanuwe kuri mwebwe, n’Imana yacu hamwe n’Imana yanyu n’imwe, natwe n’abantu tugamburuka kuriyo"
        },
        {
            "chapter": 29,
            "verse": 47,
            "text": "Uku rero niko twakumanuriye iki gitabu, rero bamwe twaha iki gitabu baracemera no muribo harimwo abaracemera kandi ntibahakana aya majambo yacu atari babahakanyi b’Imana"
        },
        {
            "chapter": 29,
            "verse": 48,
            "text": "Kandi ntiwari mubasomyi bw’igitabu icarico cose imbere y’iki, kandi ntiwacanditse n’ukuboko kwawe kw’iburyo kuko bari kugira amakenga bamwe bagomba guhindura ukuri kwama"
        },
        {
            "chapter": 29,
            "verse": 49,
            "text": "Ahubwo aya n’amajambo ari k’umugaragaro kandi ari mubikiriza vy’abahawe ubumenyi, kandi ntibahakana amajambo yacu dukuyemwo abahemukiye imitima yabo"
        },
        {
            "chapter": 29,
            "verse": 50,
            "text": "Baravuze bati:- mbega ko tutamanuriwe ibitangaro bivuye ku Muremyi wiwe, wewe nuvuge uti:- ibitangaro vyose biri ku Mana yonyene gusa nanje mu vy’ukuri jewe ndimu bantu batuza kandi nshikiriza ubutumwa k’umugaragaro"
        },
        {
            "chapter": 29,
            "verse": 51,
            "text": "Mbega ntibahagijwe nuko twakumanuriye iki gitabu basomerwa, ntankeka muri ibi vyose harimwo imigisha n’ubutumwa ku bantu bemera Imana yabo y’ukuri"
        },
        {
            "chapter": 29,
            "verse": 52,
            "text": "Vuga uti :- Imana yonyene irahagije kuba ari icabona hagati yanje na mwebwe, kuko niyo ifise ubumenyi bw’ibiri mu Majuru no kw’Isi, na bamwe bemera ibitarivyo n’uguhakana Imana yabo y’ukuri, abo nibo bazoronka uruhombo"
        },
        {
            "chapter": 29,
            "verse": 53,
            "text": "Bagusaba ngo ubanyarukirize ibihano vyavuba na bwango mugabo iyo hataba umwanya wategekanijwe bari gushikirwa n’ivyo bihano, mu vy’ukuri ivyo bihano bizoba shikira giturumbuka mugihe bazoba batabizi"
        },
        {
            "chapter": 29,
            "verse": 54,
            "text": "Baguhimiriza ibihano vy’Imana ngo bibashikire vuba na bwango mugihe umuriro udahera uzoba wabakikuje abo bantu batemera Imana yabo y’ukuri"
        },
        {
            "chapter": 29,
            "verse": 55,
            "text": "Umusi bazofukwa n’ibihano bivuye hejuru yabo n’ibindi bizoba bivuye munsi y’amaguru yabo, nawe azovuga ati:- nimuhonje kuvyo mwahora mugira"
        },
        {
            "chapter": 29,
            "verse": 56,
            "text": "Emwe bantu banje mwemeye Imana yanyu y’ukuri, mu vy’ukuri iy’Isi yanje muriko iragutse cane, nanje nimunsenge gusa"
        },
        {
            "chapter": 29,
            "verse": 57,
            "text": "Umutima w’umwe umwe wese uzohonja urupfu, hanyuma muzo subizwa iwacu"
        },
        {
            "chapter": 29,
            "verse": 58,
            "text": "N’abemeye Imana yabo y’ukuri nukugira ibikorwa vyiza, ntankeka tuzobicarika mumazu agerekeranye kuyandi yo mw’ijuru hacamwo inzuzi imbere yabo, hanyuma baze babeyo mubuzima bwabo bwose, mbega n’imigisha imeze gute ku bantu bagira ineza"
        },
        {
            "chapter": 29,
            "verse": 59,
            "text": "N’abihanganye nukwizera Umuremyi wabo"
        },
        {
            "chapter": 29,
            "verse": 60,
            "text": "N’ibikoko bingahe bidashobora kwitungira imigisha yavyo, mugabo Imana niyo iha iyo migisha yayo hamwe namwe, kandi niyo yumva n’ubumenyi buhagije"
        },
        {
            "chapter": 29,
            "verse": 61,
            "text": "Ubajije abantu uti:- ni nde yaremye Amajuru n’Isi hamwe nukurema Izuba n’Ukwezi ntankeka bazo kwishura bati:- n’Imana, none bahindukizwa hehe"
        },
        {
            "chapter": 29,
            "verse": 62,
            "text": "Imana niyo iha imigisha yayo kuwo yishakiye mu bantu bayo, nukuyiha ibikwiranye nawe, mu vy’ukuri Imana niyo ifise ubumenyi bw’ibintu vyose"
        },
        {
            "chapter": 29,
            "verse": 63,
            "text": "Ubabajije uti:- ni nde amanura amazi mubicu nukuzura Isi yari yarapfuye, ntankeka bazovuga bati:- n’Imana, nawe nuvuge uti:- ishimagizwa ryose rikwiriye Imana, mugabo benshi muribo ntavyo bazi namba"
        },
        {
            "chapter": 29,
            "verse": 64,
            "text": "Ntibwari kuba ubu buzima bwo ng’aha kw’Isi atari uko ataco bumaze ari ugufyinata gusa, n’inzu yo mw’Ijuru aribwo buzima nyabwo nk’iyo bobimenya"
        },
        {
            "chapter": 29,
            "verse": 65,
            "text": "Mugihe buriye hejuru y’amato baca basaba Imana yabo y’ukuri, mugihe bayi ninahaza nukuyi gamburukira, mugabo Imana ibashikanye kw’Isi n’amahoro meza, baca bayi gereranya n’ibindi bintu"
        },
        {
            "chapter": 29,
            "verse": 66,
            "text": "Bashobore kuda shima kuvyo twabahaye kugira ngo binezereze, kumabi yabo mugabo ubu vuba bazobimenya"
        },
        {
            "chapter": 29,
            "verse": 67,
            "text": "Mbega ntibabona yuko twagize igisagara gitagatifu c’amahoro mugihe hasokorwa abantu bo kumpande zaco, mbega bemera ibitari ivy’ukuri nuguhakana imigisha y’Imana"
        },
        {
            "chapter": 29,
            "verse": 68,
            "text": "Ni nde muhemu mukuru gusumba urya abeshera Imana, canke uwuhakana ukuri kumushikiye, mbega simu muriro udahera ariho hazoba ubwicaro bwabo bahakanyi"
        },
        {
            "chapter": 29,
            "verse": 69,
            "text": "Nayo abihanganye kubera twebwe, mu vy’ukuri tuzoba yobora munzira zacu, kandi ntankeka Imana irikumwe n’abagira ineza"
        },
        {
            "chapter": 30,
            "verse": 1,
            "text": "Alif,\tLaam,\tMiiym,\t(Insiguro\ty’izi\tndome\thamwe\tnuwufise\tubumenyi bwazo bwose n’Imana yonyene gusa)"
        },
        {
            "chapter": 30,
            "verse": 2,
            "text": "Abarumi batsinzwe"
        },
        {
            "chapter": 30,
            "verse": 3,
            "text": "Mugisagara kiri hafi yabo bamaze gutsindwa, mugabo bazotsinda"
        },
        {
            "chapter": 30,
            "verse": 4,
            "text": "Mumyaka mikeyi gusa itegeko ni ry’Imana yonyene imbere n’inyuma, y’uwo musi aba Isilamu bazonezerwa"
        },
        {
            "chapter": 30,
            "verse": 5,
            "text": "K’uburokoke bw’Imana irokora uwo yishakiye, nayo niyo ifise ubushobozi bukwiye n’impuhwe zihagije"
        },
        {
            "chapter": 30,
            "verse": 6,
            "text": "Indagano y’Imana n’indagano Imana idatabwa mugabo abantu benshi ntavyo bazi"
        },
        {
            "chapter": 30,
            "verse": 7,
            "text": "Barafise ubumenyi buboneka bujanye n’ubuzima bwo ng’aha kw’isi, mugabo bakihenda n’ubuzima bwo mw’ijuru budahera"
        },
        {
            "chapter": 30,
            "verse": 8,
            "text": "Mbega ntibiyumvira mumitima yabo yuko Imana itaremye Amajuru n’Isi hamwe n’ibirimwo vyose yuko ari ivy’ukuri, no kugihe cagenywe mu vy’ukuri abantu benshi ntibavyemera yuko bazohura n’Umuremyi wabo"
        },
        {
            "chapter": 30,
            "verse": 9,
            "text": "Mbega ntibagenda genda kuri iy’Isi turiko nukuraba ukugene yabaye amaherezo y’aba bantu bamyeho imbere yabo, nabo bari bafise ubushobozi buhanitse kubasumba, bakaba barima kuri iy’Isi nuku yiringaniza neza kubasumba uko bahora bayi ringaniza, n’intumwa zabo z’Imana zarabashikiye zifise ibimenyetso biri k’umugaragaro, rero Imana ntiyari kubahemukira, mugabo nibo bonyene bahemukiye imitima yabo"
        },
        {
            "chapter": 30,
            "verse": 10,
            "text": "Hanyuma impera yabagize amabi yose nuguhakana amajambo y’Imana matagatifu nukuyatyoza"
        },
        {
            "chapter": 30,
            "verse": 11,
            "text": "Imana rugira vyose niyo yatanguje kurema ibiremwa vyose, kandi niyo izobigarura hanyuma bize bisubizwe iwe"
        },
        {
            "chapter": 30,
            "verse": 12,
            "text": "N’umusi umuhero w’Isi uzoshika, inkozi z’ibibi zose zizo debukirwa"
        },
        {
            "chapter": 30,
            "verse": 13,
            "text": "Ntibazoba bafise uwubasabira mubo bahora bagereranyako\tn’ibindi bintu, nabo bagereranywako n’ibindi bintu bazoba hakana icese"
        },
        {
            "chapter": 30,
            "verse": 14,
            "text": "N’umusi\tw’umuhero\tw’Isi\tuzoboneka\tkuri\tuwo\tmusi\tabantu bazocanamwo"
        },
        {
            "chapter": 30,
            "verse": 15,
            "text": "Nayo\tabemeye\tImana\tyabo\ty’ukuri\tnukugira\tibikorwa\tvyiza, bazonezerezwa nabo bari mumirima iteye igomwe iri mw’ijuru"
        },
        {
            "chapter": 30,
            "verse": 16,
            "text": "Nayo abahakanye Imana yabo y’ukuri, nuguhakana amajambo yacu hamwe n’ihuriro ry’umusi w’imperuka abo bantu bazoshengezwa n’ibihano vyo mumuriro udahera"
        },
        {
            "chapter": 30,
            "verse": 17,
            "text": "Rero nimuyihayagize Imana mugihe c’ijoro hamwe no mugihe co mugitondo"
        },
        {
            "chapter": 30,
            "verse": 18,
            "text": "Nihayagizwa ryose ryiza niry’Imana haba mumajuru canke kw’Isi n’igihe co k’umuhingamo hamwe n’igihe co kumurango"
        },
        {
            "chapter": 30,
            "verse": 19,
            "text": "Niyo ikura igifise ubuzima mukintu capfuye, nugukura ikintu capfuye mukintu gifise ubuzima, kandi niyo igira Isi kuba ari toto mugihe yari yarapfuye, rero uko niko muzozurwa"
        },
        {
            "chapter": 30,
            "verse": 20,
            "text": "No mubimenyetso vyayo nuku kubarema ibakuye mw’ivu hanyuma nukuba abantu bakwiye"
        },
        {
            "chapter": 30,
            "verse": 21,
            "text": "No mubimenyetso vyayo nuko yabaremeye abapfasoni banyu nkuko namwe mwaremwe kugira ngo muronke ihumurizo kuribo, nayo yabagiriye urukundo n’ikigongwe hagati yanyu, ntankeka muri ibi vyose harimwo ibimenyetso ku bantu biyumvira"
        },
        {
            "chapter": 30,
            "verse": 22,
            "text": "No mubimenyetso vyayo nukurema Amajuru n’Isi hamwe nugutahuza indimi zanyu n’amabara yanyu, mu vy’ukuri muri ibi vyose harimwo ibimenyetso ku bantu bafise ubumenyi buhagije"
        },
        {
            "chapter": 30,
            "verse": 23,
            "text": "No\tmubimenyetso\tvyayo\tnuko\tkuryama\tkwanyu\rkwo\rmw’Ijoro\rn’umutaga, n’ukurondera icorirenza, mu vy’ukuri muri ibi\rvyose\rharimwo\ribimenyetso kubantu bumva"
        },
        {
            "chapter": 30,
            "verse": 24,
            "text": "No mubimenyetso vyayo nukubereka imiravyo nukubatera ubwoba n’igihababu nukumanura amazi avuye mubicu, kuriyo igaca izura Isi yari yarapfuye, ntankeka muri ibi vyose harimwo ibimenyetso ku bantu bategera neza"
        },
        {
            "chapter": 30,
            "verse": 25,
            "text": "No mubimenyetso vyayo nuko Ijuru n’Isi bihagaze kw’itegeko ryayo, hanyuma mugihe izoba hamagara ihamagaro rimwe gusa mwese muzozuka mukuzimu"
        },
        {
            "chapter": 30,
            "verse": 26,
            "text": "Ibiri mumajuru no kw’Isi yose ni vy’Imana, kandi vyose nibi gamburukira Imana"
        },
        {
            "chapter": 30,
            "verse": 27,
            "text": "Nayo niyo yatanguje ibiremwa vyose ikaba nayo ariyo izobigarura bikaba kuriyo ari ibintu vyoroshe cane kuriyo, nayo niyo ifise ihayagizwa ryiza riri mw’Ijuru no kw’Isi nayo niyo nyene ububasha n’ubuhizi buhagije"
        },
        {
            "chapter": 30,
            "verse": 28,
            "text": "Yarabatangiye ko akarorero kubijanye n’imitima yanyu, mbega mubo mwitungiye n’amaboko yanyu y’iburyo harimwo abo mucuditse nabo muvyo twabahaye kugeza naho mungana nukubatinya nkuko mwitinyana kubwanyu, uku rero niko dutandukanya aya majambo yacu ku bantu bategera"
        },
        {
            "chapter": 30,
            "verse": 29,
            "text": "Mugabo abahemukiye imitima yabo nuko bakurikiye amatamariro y’imitima yabo nabo batabizi, none ni nde ashobora kurongora uwo Imana yataye mubuzimire, nabo ntibazoba bafise abazoba rokora"
        },
        {
            "chapter": 30,
            "verse": 30,
            "text": "Rero nutumbereze amaso yawe kw’idini ry’ukuri, kuko ariryo rema Imana yabaremeye abantu, rero ntahindagurika mwirema ry’ibiremwa vy’Imana, iryo niryo dini ry’ukuri mugabo abantu benshi ntavyo bazi"
        },
        {
            "chapter": 30,
            "verse": 31,
            "text": "Nimu gamburuke kuriyo kandi muyitinye kandi muhagarike amasengesho yanyu, mugabo ntimube muba gereranya Imana n’ibindi bintu"
        },
        {
            "chapter": 30,
            "verse": 32,
            "text": "Muba tandukanije idini ryabo nukuba imirwi n’iyindi, umurwi umwumwe wose unezerezwa nico ufise"
        },
        {
            "chapter": 30,
            "verse": 33,
            "text": "Abantu bashikiwe n’ivyago niho baca batabaza Umuremyi wabo n’ubugamburutsi ntangere, hanyuma iberetse imigisha yayo niho bamwe muribo baca bagereranya Imana yabo n’ibindi bintu"
        },
        {
            "chapter": 30,
            "verse": 34,
            "text": "Muguhakana muvyo twabahaye, rero nimunezerwe mugabo ubu vuba muzotahura"
        },
        {
            "chapter": 30,
            "verse": 35,
            "text": "Mbega ntitwa bamanuriye ivyemezo bibakura amakenga kuvyerekeye uko kugereranya Imana n’ibindi bintu"
        },
        {
            "chapter": 30,
            "verse": 36,
            "text": "No mugihe twabahonjesha abantu imigisha yacu baca bayihimbarira, mugabo mugihe bashikiwe n’ivyago kubera ivyo amaboko yabo yakoze, mumwanya isase baca badebukirwa"
        },
        {
            "chapter": 30,
            "verse": 37,
            "text": "Mbega ntibabona yuko Imana yugururira imigisha yayo myinshi kuwo yishakiye nukwima uwo yishakiye, ntankeka rero muri ibi vyose harimwo ibimenyetso ku bantu bemera Imana yabo y’ukuri"
        },
        {
            "chapter": 30,
            "verse": 38,
            "text": "Rero numuhe umubanyi ibikenewe kuriwe hamwe n’aboro nabari murugendo ivyo navyo ni vyiza kubashaka ikigongwe c’Imana, abo nibo bazoronka intsinzi nyakuri"
        },
        {
            "chapter": 30,
            "verse": 39,
            "text": "Nayo amahera mwatanze y’umurengero kugira ngo yongere kumatungo y’abantu mumenye yuko imbere y’Imana hatongereka ko n’ikintu nakimwe, mugabo muvyo mutanga kubera imperezwa nugushaka ikigongwe c’Imana rero abo bantu nibo bongerezwa inyungu kumatungo yabo"
        },
        {
            "chapter": 30,
            "verse": 40,
            "text": "Imana niyo yabaremye nukubaha imigisha yayo, hanyuma niyo izobica hanyuma ibazure, mbega muri bamwe mugereranya n’Imana yuko harimwo uwushobora kugira icarico cose muri ibi, rero itandukanye nuku gabanukirwa kukintu icarico cose kandi niyo iri hejuru gusumba kuvyo bayi gereranirizako"
        },
        {
            "chapter": 30,
            "verse": 41,
            "text": "Bwarabonetse ubwononyi ng’aha kw’Isi no mubiyaga kubera ivyakozwe n’amaboko y’abantu, rero kugira ngo ibahonjeshe bimwe mubintu bagize, nkumbure bogaruka"
        },
        {
            "chapter": 30,
            "verse": 42,
            "text": "Vuga uti :- nimugire urugendo kuri iy’Isi kandi mwitegereze ingene yabaye amaherezo yababaye imbere yabo, benshi muribo bari muba gereranya Imana n’ibindi bintu"
        },
        {
            "chapter": 30,
            "verse": 43,
            "text": "Rero nutumbereze amaso yawe munzira y’idini y’ukuri imbere yugushika kuri uwo musi utazitirwa uvuye ku Mana, kuri uwo musi niwo musi abantu bazo tandukanira"
        },
        {
            "chapter": 30,
            "verse": 44,
            "text": "Uwuhakanye uko guhakana kwiwe kuri hejuru yiwe wenyene, nabagira ineza bazigirira imitima yabo"
        },
        {
            "chapter": 30,
            "verse": 45,
            "text": "Kugira ngo ibahembe bamwe bemeye nukugira ibikorwa vyiza kumigisha yayo, ntankeka Imana ntikunda abahakanyi bayo"
        },
        {
            "chapter": 30,
            "verse": 46,
            "text": "No mubimenyetso vyayo nukuzana imiyaga ishikiriza inkuru nziza nukuba honjesha imigisha yayo, kandi kugira ngo amato agire hejuru y’ibiyaga kw’itegeko ryayo, nukurondera imigisha yayo nukuyi kengurukira"
        },
        {
            "chapter": 30,
            "verse": 47,
            "text": "Mu vy’ukuri twebwe twararungitse imbere yawe intumwa z’Imana ku bantu babo bakaba baje bafise ivyemezo biri k’umugaragaro, munyuma yaho twaciye dubahana abagize amabi yose kandi vyari ngombwa kuri twebwe mukuba kingira abemeye Imana yabo y’ukuri"
        },
        {
            "chapter": 30,
            "verse": 48,
            "text": "Imana niyo izana imiyaga nukugendesha ibicu hanyuma ikabisanzaza mw’ijuru nkuko ibishaka, hanyuma ikabigira ibimanyu manyu ugaca ubona imvura irakorotse nugushika hasi nukuyishikana kubo yishakiye ku bantu bayo, nabo mumwanya ugaca ubabona banezerewe"
        },
        {
            "chapter": 30,
            "verse": 49,
            "text": "Naho imbere yuku manurirwa iyo mvura bari bamaze kwihebura"
        },
        {
            "chapter": 30,
            "verse": 50,
            "text": "Rero nimurabe ibimenyetso vy’imigisha y’Imana ingene itotahaza Isi mugihe yari yarapfuye ntankeka Imana niyo izura abapfuye kandi niyo nyene ububasha hejuru y’ibintu vyose"
        },
        {
            "chapter": 30,
            "verse": 51,
            "text": "Nkiyo tuzana umuyaga bakawubona ufise ibara ry’umuhondo, kuri ibi vyose bari kubandanya bahakana Imana yabo y’ukuri"
        },
        {
            "chapter": 30,
            "verse": 52,
            "text": "Na wewe ntankeka ntushobora kwumvisha ubutumwa bwawe ku bantu bamaze gushengera, canke ntushobora kwumvisha abatumva mugihe bahindukiye bigira iyo baja"
        },
        {
            "chapter": 30,
            "verse": 53,
            "text": "Kandi ntushobora kurongora impumyi ziri mubuzimire bwazo, kuko wewe ntiwumvisha abantu atari abemeye amajambo yacu, abo nibo bantu babagamburutsi nyabo"
        },
        {
            "chapter": 30,
            "verse": 54,
            "text": "Imana niyo yabaremye mubu goyagoye, no muyuma y’ubwo bugoyagoye ica ibaha inguvu, no munyuma yizo nguvu ica ibasubiza mubu goyagoye bwanyu hamwe n’ubusaza rero Imana irema uko yishakiye nayo niyo nyene ubumenyi n’ubushobozi buhagije"
        },
        {
            "chapter": 30,
            "verse": 55,
            "text": "N’umusi umuhero w’Isi uzohagarara, inkozi z’ikibi zizorahira yuko zitabaye kw’Isi atari isaha imwe gusa, uko rero niko bamye bahindaguzwa"
        },
        {
            "chapter": 30,
            "verse": 56,
            "text": "Nabahawe ubumenyi nukwemera bimwe bivuye kumutima bazovuga bati:- mu vy’ukuri mwebwe mubayeho kw’itegeko ry’Imana kugeza k’umusi wukuzurwa kwanyu, rero uwo musi nuwo kuzurwa mugabo mwebwe ntavyo mwari muzi namba"
        },
        {
            "chapter": 30,
            "verse": 57,
            "text": "Kuri uwo musi ntakizoba fasha ku bantu bahemukiye imitima yabo kubera ingorane zabo, kandi ntibazo kwemererwa ikigongwe cabo"
        },
        {
            "chapter": 30,
            "verse": 58,
            "text": "Mu vy’ukuri twaratanze akarorero k’ubwoko bwose kubera abantu muri iki gitabu c’Imana ca Qur’aani ntagatifu, mugabo ubashikirize ivyemezo ivyarivyo vyose, ntankeka abahakanye Imana yabo y’ukuri bazovuga bati:- mwebwe ntimwari mu bantu bahindura ukuri aho kuri"
        },
        {
            "chapter": 30,
            "verse": 59,
            "text": "Uko niko Imana itera igikumu kumitima yabamwe badategera"
        },
        {
            "chapter": 30,
            "verse": 60,
            "text": "Rero nurorere gusa ntankeka indagano y’Imana niy’ukuri kandi ntibagutere umutima uhagaze bamwe badafise icizero"
        },
        {
            "chapter": 31,
            "verse": 1,
            "text": "Alif,\tLaam,\tMiiym.\t(Insiguro\ty’izi\tndome\thamwe\tnuwufise\tubumenyi bwazo bwose n’Imana yonyene gusa)"
        },
        {
            "chapter": 31,
            "verse": 2,
            "text": "Aya n’amajambo y’Imana matagatifu ari muriki gitabu categuwe neza cane"
        },
        {
            "chapter": 31,
            "verse": 3,
            "text": "Uburokoke hamwe n’imigisha niku bantu bagira ineza"
        },
        {
            "chapter": 31,
            "verse": 4,
            "text": "Bamwe bahagarika amasengesho yabo n’ugutanga imperezwa bakaba bafise icemezo c’umusi w’umuhero w’Isi yuko uriho"
        },
        {
            "chapter": 31,
            "verse": 5,
            "text": "Abo nibo bari hejuru y’uburokoke buvuye ku Muremyi wabo, kandi nibo bafise intsinzi nyakuri"
        },
        {
            "chapter": 31,
            "verse": 6,
            "text": "Nomu bantu bawe harimwo abatora amajambo ataco amaze kugira ngo bahuvye abantu hamwe n’inzira y’Imana, nabo atabumenyi bw’ikintu na kimwe bazi, nugufyinata munzira y’Imana, rero abo bantu bazoronka ibihano bibatetereza"
        },
        {
            "chapter": 31,
            "verse": 7,
            "text": "Mugihe basomewe amajambo yacu matagatifu, baca bayaha imigongo mukwishima nkuko womengo ntibayumvise nkuko kandi mumatwi yabo harimwo uburemere, rero nubashikirize inkuru y’ibihano bibabaza cane"
        },
        {
            "chapter": 31,
            "verse": 8,
            "text": "Ntankeka bamwe bemeye Imana yabo y’ukuri nukugira ibikorwa vyiza, kuribo bazoba bafise imirima y’imigisha"
        },
        {
            "chapter": 31,
            "verse": 9,
            "text": "Bazobayo mubuzima bwabo bwose, n’indagano y’Imana ni y’ukuri, nayo niyo ifise ubushobozi hamwe n’ubuhizi buhagije"
        },
        {
            "chapter": 31,
            "verse": 10,
            "text": "Niyo yaremye amajuru yose atankingi zifise kandi arizo mwibonera, hanyuma ishiraho imisozi kuri iy’Isi kugirango ntibazingezinge nugukwiragiza ibikoko vy’ubwoko bwose nukumanura amazi avuye mubicu, no muriyo tunagishako ibiterwa vyiza vy’ubwoko bwose"
        },
        {
            "chapter": 31,
            "verse": 11,
            "text": "Ibi vyose Imana niyo yabiremye rero nimunyereke ivyahe baremye bamwe batari Imana, mugabo abahemukiye imitima yabo bari mubuzimire buri k’umugaragaro"
        },
        {
            "chapter": 31,
            "verse": 12,
            "text": "Mu vy’ukuri twaramuhaye intumwa y’Imana Luq’manu (iii) ubuhizi duca tumubwira duti :- nukengurukire Imana yawe, n’uwuzo kenguruka muri mwebwe mu vy’ukuri azoba akengurukiye umutima wiwe, nayo uwuzoba ari umuhakanyi w’Imana y’ukuri, Imana niyo nyene ubutunzi kandi ihayagizwa hose"
        },
        {
            "chapter": 31,
            "verse": 13,
            "text": "Nawe Luqmanu mugihe yabwira ikibondo ciwe nawe ariko aramuhanura avuga ati:- mwananje ntuhirahire ngo ugereranya Imana n’ibindi bintu, kuko ukugereranya Imana n’ibindi bintu nibwo buhemu bukuru cane"
        },
        {
            "chapter": 31,
            "verse": 14,
            "text": "Twarahanuye umuntu kubera abavyeyi biwe kuko nyina wiwe yasamye inda yiwe k’uburuhe n’ubundi nukumucusha kw’ibere kukiringo c’imyaka ibiri yuko yonshimira abavyeyi bawe kuko ingaruka yamwese n’iwanje"
        },
        {
            "chapter": 31,
            "verse": 15,
            "text": "Nibagutegeka kugira ngo bangereranye n’ivyo ata bumenyi ufise, ntuba gamburukire, mugabo n’ubane nabo neza ng’aha kw’Isi, hanyuma ufate inzira yaba tumbera iwanje, hanyuma ingaruka yamwese n’iwanje, aho niho nzoba bwira muvyo mwahora mugira"
        },
        {
            "chapter": 31,
            "verse": 16,
            "text": "Mwananje, mu vy’ukuri ijambo iryariryo ryose rifise uburemere bwaryo nkubw’igishishwa c’imbuto y’icamwa c’umutende naho coba kiri hagati y’imisozi canke kiri mw’Ijuru canke kw’Isi, Imana izokizana ico kintu, ntankeka niyo nyene ubumenyi bw’ibintu vyinyegeje nibiri k’umugaragaro"
        },
        {
            "chapter": 31,
            "verse": 17,
            "text": "Mwananje, nuhagarike amasengesho yawe hanyuma utegeke abantu kugira ineza hamwe nugutuza amabi ayariyo yose, kandi wihangane hejuru yibizo gushikira, mu vy’ukuri ivyo nimu bintu bitegerezwa kugirwa"
        },
        {
            "chapter": 31,
            "verse": 18,
            "text": "Kandi ntubarabire kuruhande rumwe rw’amaso kandi ntugire kuri iy’Isi n’ivyishimo vy’umurengera mu vy’ukuri Imana ntikunda uwo wese yishima nukwibona"
        },
        {
            "chapter": 31,
            "verse": 19,
            "text": "Kandi ugire kurugendo rwo hagati na hagati kandi umanure ijwi ryawe, ntankeka ijwi ry’indogobwe niryojwi ribi cane gusumba amajwi yose mabi"
        },
        {
            "chapter": 31,
            "verse": 20,
            "text": "Mbega ntimubona yuko Imana yabaremeye ibiri mu Majuru no kw’Isi nukubakwiriza imihezagiro yayo iri k’umugaragaro n’iyindi iri mw’ibanga, hakaba hari abantu baharira kubijanye n’Imana atabumenyi bafise canke uburongozi bwavyo canke igitabu gifise umuco kurivyo"
        },
        {
            "chapter": 31,
            "verse": 21,
            "text": "Mugihe babwiwe bati :- nimu kurikire muvyo Imana yamanuye, nabo bishura bati :- ahubwo twebwe dukurikira muvyo twasanganye abavyeyi bacu bagira, mbega naho Sheteni ibahamagarira mubihano vyo mumuriro udahera harico"
        },
        {
            "chapter": 31,
            "verse": 22,
            "text": "N’uwushikanye amaso yiwe imbere y’Imana mugihe agira ineza, ntankeka azoba yamaze gufata ifundo rigumije neza, n’amaherezo y’ibintu vyose niku Mana yonyene gusa"
        },
        {
            "chapter": 31,
            "verse": 23,
            "text": "Nuwuhakana kuri ibi vyose wewe ntugire agahinda kubuhakanyi bwabo, ingaruka yabo n’iwacu, aho niho tuzobabwira ivyo bagize, mu vy’ukuri Imana niyo nyene ubumenyi bw’ibiri mubikiriza vyacu"
        },
        {
            "chapter": 31,
            "verse": 24,
            "text": "Tuzoba nezereza gatoyi gusa hanyuma tuze tubasunike mubihano bigoye cane"
        },
        {
            "chapter": 31,
            "verse": 25,
            "text": "Ubabajije uti:- ni nde yaremye Amajuru n’Isi ? Ntankeka bazo kwishura bati:- n’Imana, rero nimu babwire muti:- ishimagizwa ryose niry’Imana mugabo benshi muribo ntanakimwe bazi"
        },
        {
            "chapter": 31,
            "verse": 26,
            "text": "Ibiri mu Majuru yose no kw’Isi vyose nivy’Imana, mu vy’ukuri Imana niyo nyene ubutunzi nuguhayagizwa gukwiye"
        },
        {
            "chapter": 31,
            "verse": 27,
            "text": "Iyo ibiti vyose biri ngaha kw’Isi vyari kuba amakaramu, hamwe n’ibiyaga bifatanijwe n’ibindi biyaga indwi, aya majambo y’Imana ntiyari guhera, ntankeka n’Imana niyo ifise ubusobozi hamwe n’ubuhizi buhagije"
        },
        {
            "chapter": 31,
            "verse": 28,
            "text": "Ntikwari ukuremwa kwanyu canke ukuzurwa kwanyu atari nkuko ari umutima umwe gusa, mu vy’ukuri Imana niyo yumva kandi niyo ibona"
        },
        {
            "chapter": 31,
            "verse": 29,
            "text": "Mbega ntubona yuko Imana yinjiza ijoro mumutaga nukwinjiza umutaga mw’ijoro, nuku gamburutsa Izuba n’Ukwezi ivyo vyose bigira kumwanya wageneweko, n’Imana niyo ifise inkuru yivyo mugira vyose"
        },
        {
            "chapter": 31,
            "verse": 30,
            "text": "Ibi vyose nukubera yuko Imana ari iy’ukuri nico basaba aho gusaba Imana yonyene ari ibitariho, n’Imana niyo nyene iteka rininiya cane"
        },
        {
            "chapter": 31,
            "verse": 31,
            "text": "Mbega ntubona yuko amato agendera hejuru y’Ibiyaga kumihezagiro y’Imana kugira ngo ibereke ibimenyetso vyayo, mu vy’ukuri muri ibi vyose harimwo ibimenyetso vy’umuntu yihanganye hamwe nuwushima"
        },
        {
            "chapter": 31,
            "verse": 32,
            "text": "N’imikuba ibahwikiye nk’ibicu baca batabaza Imana n’ubwitonzi ntangere, mugabo imaze kubarokora ikabashikana kunkengera z’ikiyaga muribo baca bafata urugendo ruri hagati na hagati rwiza nayo abandi barahakana imigisha y’Imana, kandi ntabahakana imigisha y’Imana atari uwoba yihenze mukuru ariwe muhakanyi karuhariwe"
        },
        {
            "chapter": 31,
            "verse": 33,
            "text": "Mwebwe bantu, nimu gamburukire Umuremyi wanyu kandi mutinye wamusi umuvyeyi atazofasha ikibondo ciwe, canke umwana ataco azofasha umuvyeyi wiwe n’ikintu nagitoyi, ntankeka isango ry’Imana niry’ukuri rero ntimugahendwe n’ubuzima bwo ng’aha kw’Isi, canke ntimugahendwe n’urya mubeshi mukuru mubijanye n’ibintu vy’Imana"
        },
        {
            "chapter": 31,
            "verse": 34,
            "text": "Mu vy’ukuri ubumenyi bw’umuhero w’Isi buri ku Mana yonyene gusa, nayo niyo imanura imvura kandi ikaba ifise ubumenyi bw’ibiri munda z’abakenyezi n’umutima uwariwo wose, kandi ntabumenyi ufise bw’ivyo uzogira ejo, canke umutima w’umuntu ntabumenyi ufise bw’aho azopfira, ntankeka Imana niyo nyene ubumenyi n’inkuru z’ibintu vyose"
        },
        {
            "chapter": 32,
            "verse": 1,
            "text": "Alif, Laam, Miiym. (Insiguro y’izi ndome hamwe nuwufise ubumenyi bwazo bwose n’Imana yonyene gusa)"
        },
        {
            "chapter": 32,
            "verse": 2,
            "text": "Imanurwa ry’iki gitabu gitagatifu ntamakenga arimwo yuko kivuye k’Umuremyi w’abantu bose"
        },
        {
            "chapter": 32,
            "verse": 3,
            "text": "Mbega bavuga yuko ariwe yaciyandikiye kubwiwe, ahubwo ico gitabu n’ukuri kuvuye k’Umuremyi wawe kugira ngo ugabishe abantu batashikiwe n’abagabisha imbere yawe nkumbure borongoka"
        },
        {
            "chapter": 32,
            "verse": 4,
            "text": "Imana niyo yaremye Amajuru n’Isi hamwe n’ibiri murivyo mumisi itandatu, hanyuma yiganzira kunyegamo yayo ntagatifu, mwebwe aho muri ntawubacungera canke uwubasabira atariyo yonyene gusa, mbega mwebwe ntimwiyumvira"
        },
        {
            "chapter": 32,
            "verse": 5,
            "text": "Icisha ibintu vyose biri hagati y’Amajuru n’Isi, hanyuma hakaduga iwe k’umusi umwe gusa urugero rwavyo rw’imyaka igihumbi mukoresha mwebwe mugihe c’uguharura kwanyu"
        },
        {
            "chapter": 32,
            "verse": 6,
            "text": "Niyo ifise ubumenyi bw’ibintu bitazwi hamwe n’ibiri k’umugaragaro, kandi niyo ifise ubushobozi n’impuhwe zihagije"
        },
        {
            "chapter": 32,
            "verse": 7,
            "text": "Ikaba ariyo yakoze ishusho ry’ibintu vyose nugutanguza irindi shusho ry’umuntu akoresheje ivyondo"
        },
        {
            "chapter": 32,
            "verse": 8,
            "text": "Hanyuma igira uruvyaro rwayo kw’ikanyuro ry’amazi ahoyahoye"
        },
        {
            "chapter": 32,
            "verse": 9,
            "text": "Hanyuma iramu ringaniza nukumu huheramwo umutima wiwe nukuba shiriraho amatwi n’amaso n’imitima, mugabo ugushima kwanyu ni gutoyi cane"
        },
        {
            "chapter": 32,
            "verse": 10,
            "text": "Nabo bavuga bati:- mbega mugihe tuzoba twazimiye kuri iy’Isi niho tuzosubizwa murindi shusho rishasha, ahubwo nibo batemera yuko batazohura n’Umuremyi wabo"
        },
        {
            "chapter": 32,
            "verse": 11,
            "text": "Vuga uti:- Umumarayika ajejwe urupfu azobica kuko ariwe ajejwe kuri mwebwe, hanyuma mwese muzo subizwa ku Muremyi wanyu"
        },
        {
            "chapter": 32,
            "verse": 12,
            "text": "Iyo wobonye abo bantu babi bunamitse imitwe yabo imbere y’Umuremyi wabo bavuga bati:- Muremyi wacu turamaze kukubona nukukwumva, rero nudusubize kw’Isi kugira ngo dukore ibikorwa vyiza mu vy’ukuri turavyemeje"
        },
        {
            "chapter": 32,
            "verse": 13,
            "text": "Iyo dushaka twariguha umuntu uwariwe wese uburokoke bwiwe bwite, mugabo vyemejwe n’ijambo rivuye iwanje yuko mu vy’ukuri nzo kwuzuza mumuriro udahera witiriwe Jahannamu kuri aba bose haba mubisigo canke mu bantu"
        },
        {
            "chapter": 32,
            "verse": 14,
            "text": "Rero ni muhonje ibi bihano kubera ukwibagira kwanyu kw’uwu musi w’ihuriro ryanyu, natwe tuzobibagira nugu honja ibihano vy’urutavanako kubera ivyo mwahora mugira"
        },
        {
            "chapter": 32,
            "verse": 15,
            "text": "Mu vy’ukuri abemera amajambo yacu nibarya mugihe bibukijwe kuriyo baca barwa hasi nugupfukama nuguhayagiza Umuremyi wabo nkuko imeze nabo bakaba batishima"
        },
        {
            "chapter": 32,
            "verse": 16,
            "text": "Bavyuka imbavu y’imibiri yabo mugihe bavuye mubusaswa bwabo mugihe c’ijoro kugira ngo basenge Imana yabo y’ukuri mugutinya umuriro nukwizera Ijuru ry’Imana gusa nugutanga imperezwa zabo kuvyo twabahaye"
        },
        {
            "chapter": 32,
            "verse": 17,
            "text": "Umutima uwariwo wose ntabumenyi ufise bwivyanyegejwe murivyo binezereza amaso yabo, n’impembo yivyo bahora bagira"
        },
        {
            "chapter": 32,
            "verse": 18,
            "text": "Mbega umu Isilamu w’ijunja yoba angana n’umwononyi, oya! ntibashobora kungana"
        },
        {
            "chapter": 32,
            "verse": 19,
            "text": "Abemeye Imana yabo y’ukuri nukugira ibikorwa vyiza, bazoba bafise imirima hamwe n’ubwicaro bwabo bwiza, n’integuro ryabo kuvyo bahora bagira"
        },
        {
            "chapter": 32,
            "verse": 20,
            "text": "Nabamwe bagize ivyaha vy’agahomera bunwa, ubwicaro bwabo nubwo mumuriro udahera, kuko mugihe bashatse kuva muriwo bazoca bawu subizwamwo hanyuma babwirwe bati:- nimuhonje gusa ibihano vy’umuriro udahera mwahora muhakana"
        },
        {
            "chapter": 32,
            "verse": 21,
            "text": "Mu vy’ukuri tuzoba honjesha ibihano bibayabaye imbere y’ibihano bininiya nkumbure bazo kwikubita agashi bakagaruka"
        },
        {
            "chapter": 32,
            "verse": 22,
            "text": "None ni nde muhemu mukuru gusumba uwibukijwe kumajambo y’Umuremyi wiwe hanyuma agaca ayahakana, mu vy’ukuri twebwe tujejwe kugira ingere kuyindi kubantu babi gusa"
        },
        {
            "chapter": 32,
            "verse": 23,
            "text": "Ntankeka twarahaye intumwa y’Imana Mussa (iii) igitabu, rero ntugire amakenga yuguhura n’Imana yawe, hanyuma tugira ico gitabu kuba ari indongozi kuri bene Israeri"
        },
        {
            "chapter": 32,
            "verse": 24,
            "text": "Hanyuma tugira muribo kuba indongozi zukuyobora abandi bantu kw’itegeko ryacu mugihe bigumya bakaba bemeza amajambo yacu matagatifu"
        },
        {
            "chapter": 32,
            "verse": 25,
            "text": "Muvy’ukuri Umuremyi wawe niwe azobacira urubanza rw’ukuri ruzoba hagati yabo k’umusi w’umuhero w’Isi kubijanye nivyo batahora bumvikana ko"
        },
        {
            "chapter": 32,
            "verse": 26,
            "text": "Mbega ntibira menyekana kuribo yuko hari abantu bashika kuri bangahe twebwe twahoneje imbere yabo, nabo baca mumazu yabo, ntankeka muri ibi vyose harimwo ibimenyetso, mbega mwebwe ntimwumva"
        },
        {
            "chapter": 32,
            "verse": 27,
            "text": "Mbega ntibabona yuko twebwe dutwara amazi kw’Isi y’ubugaragwa hanyuma kuriyo tukanagishako ibiterwa biribwa n’ibikoko vyabo hamwe nabo bonyene, mbega mwebwe ntimubona"
        },
        {
            "chapter": 32,
            "verse": 28,
            "text": "Bavuga bati:- uko guciribwa urubanza ruzoba ryari nimwaba muvugisha ukuri"
        },
        {
            "chapter": 32,
            "verse": 29,
            "text": "Vuga uti:- umusi wuguciribwa urubanza rwabahakanye Imana yabo y’ukuri, ukwemera kwabo ntaco kuzobamarira kandi ntibazohabwa umwanya wukurorera"
        },
        {
            "chapter": 32,
            "verse": 30,
            "text": "Rero ntubiteho cane kandi urorere, mu vy’ukuri nabone bararindiriye"
        },
        {
            "chapter": 33,
            "verse": 1,
            "text": "Ewe ntumwa y’Imana, nubandanye utakambira Imana yawe y’ukuri kandi ntugamburukire abo bahakanyi b’Imana y’ukuri hamwe n’ababeshi, ntankeka Imana niyo nyene ubumenyi n’ubuhizi buhagije"
        },
        {
            "chapter": 33,
            "verse": 2,
            "text": "Kandi ugume ukurikira muvyo washikirijwe mubutumwa buvuye k’Umuremyi wawe mu vy’ukuri Imana yawe niyo ifise inkuru zivyo mugira vyose"
        },
        {
            "chapter": 33,
            "verse": 3,
            "text": "Kandi wizere Imana yawe nayo niyo yihagije kuba ariyo ikingira ibintu vyose"
        },
        {
            "chapter": 33,
            "verse": 4,
            "text": "Imana ntiyashize k’umuntu imitima ibiri mugikiriza ciwe, kandi ntiyagize abatambukanyi banyu mwatumbereje nabo imigongo yabo hamwe n’imigongo yabanyina banyu yuko banyina banyu, kandi ntiyagize ibibondo vyanyu vy’abazanano yuko bari mubibondo vyanyu kama, ayo n’amajambo yanyu yaturutse muminwa yanyu n’Imana niyo ivugisha ukuri kwama nayo niyo irongora inzira y’uburongozi bwiza"
        },
        {
            "chapter": 33,
            "verse": 5,
            "text": "Nimuba hamagare kumazina yabase wabo kuko ubwo nibwo buzoba buri mukuri imbere y’Imana, nimwaba mutazi abavyeyi babo, rero nibene wanyu muri mw’idini rimwe n’abagenzi banyu kandi ntamwikomo kuri mwebwe mugize amakosa nkayo mugabo kuri bimwe vyagizwe n’imitima yanyu kubigirampaka, n’Imana niyo ifise ikigongwe cinshi n’impuhwe zihagije"
        },
        {
            "chapter": 33,
            "verse": 6,
            "text": "Intumwa y’Imana irafise uburenganzira gusumba aba Isilamu n’imitima yabo, n’abakenyezi nibo banyina babo nabo ni mubwoko bumwe kandi barafise uruhara rumwe nivyo musabikanya bimwe biri mugitabu c’Imana gusumba abandi ba Isilamu hamwe n’abahungutse mugabo nimwagira ineza kubagenzi banyu sibibi kandi ibi vyose biramaze kwandikwa mugitabu c’Imana"
        },
        {
            "chapter": 33,
            "verse": 7,
            "text": "Mugihe twagira amasezerano kuntumwa z’Imana no kuri wewe nyene hamwe no kuntumwa y’Imana Nuhu (iii) no kuntumwa y’Imana Ibrahimu (iii) no kuntumwa y’Imana Mussa (iii) no kuntumwa y’Imana Issa mwene Mariyamu (iii) abo bose twakiye indagano zikoma komeye kuribo"
        },
        {
            "chapter": 33,
            "verse": 8,
            "text": "Kugira ngo ibaze abemeye kubijanye n’ukuri kwabo, kandi yaraba teguriye abo bahakanyi b’Imana ibihano bibabaza cane"
        },
        {
            "chapter": 33,
            "verse": 9,
            "text": "Mwebwe mwemeye Imana yanyu y’ukuri nimwibuke imigisha y’Imana iri hejuru yanyu mugihe mwashikirwa n’ingabo natwe duca tubarungikira umuyaga hamwe n’ingabo zitaboneka, n’Imana niyo ibona ivyo mugira vyose"
        },
        {
            "chapter": 33,
            "verse": 10,
            "text": "Mugihe mwashikirwa n’izo ngabo zivuye hejuru yanyu no hasi yanyu n’amaso yanyu azibonye imitima yanyu nayo ica iduga mumazosi yanyu namwe aho muri muca mutangura kwikeka ku Mana yanyu inyikeko zitandukanye"
        },
        {
            "chapter": 33,
            "verse": 11,
            "text": "Aho niho aba Isilamu batekerwa n’ibibazo nuku jugumizwa ijugumizo rikaze cane"
        },
        {
            "chapter": 33,
            "verse": 12,
            "text": "No mugihe ababeshi b’Imana bavuga hamwe n’abarwaye mumitima yabo bati:- Imana hamwe n’Intumwa yiwe ntiba twemereye atari ububeshi gusa"
        },
        {
            "chapter": 33,
            "verse": 13,
            "text": "N’abantu bamwe muribo mugihe bavuga bati:- mwebwe basangwa bo ng’aha muri Yath’riba ntahandi hantu mwoba mufise hukubaho, rero nimusubire inyuma, uwundi murwi muribo waciye usaba uruhusha Intumwa y’Imana uvuga uti:- mu vy’ukuri inzu zacu ziragaragara mugabo ntizigaragara, mugabo ntaco bashaka atari uguhunga gusa"
        },
        {
            "chapter": 33,
            "verse": 14,
            "text": "Niyaba izo ngabo zarinjiye hejuru yabo muri ico gisagara kumpande zose z’igisagara hanyuma basabwa kugira ingwano gusa, bari kugira gutyo kandi ntibari kuguma muri ico gisagara atari mumwanya mutoyi gusa"
        },
        {
            "chapter": 33,
            "verse": 15,
            "text": "Mu vy’ukuri baramaze kugiriranira indagano n’Imana kuva kera yuko batazo hindura imigongo yabo inyuma, n’indagano y’Imana niyo kubarizwa ko"
        },
        {
            "chapter": 33,
            "verse": 16,
            "text": "Vuga uti:- uko kwiruka kwanyu ntaco kuzobafasha mwo nagatoyi, nimwaba muzohunga urupfu canke muzokwicwa, rero kuri ivyo ntimuzo ronswa umutekano atari mumwanya mutoyi gusa"
        },
        {
            "chapter": 33,
            "verse": 17,
            "text": "Vuga uti:- ni nde yoshobora kubakingira ku Mana niba mwoshikirwa n’inabi, canke ibashikira imigisha myiza, kandi ntibazoronka uwubakingira canke umufasha atari Imana yonyene gusa"
        },
        {
            "chapter": 33,
            "verse": 18,
            "text": "Ntankeka Imana irabazi bamwe bikingira muri mwebwe nababwira bene wabo bavuga bati:- nimuze iwacu nabo ntibagende kurugamba atari bakeyi cane"
        },
        {
            "chapter": 33,
            "verse": 19,
            "text": "Bazobagirira inzigo mugabo haje icobatera c’ubwoba uzoca ubabona bakwitegereza amaso yabo nayo ahindagurika hirya no hino nkuwaguye igihumure c’urupfu, mugabo ubwoba bubavuyemwo baca basubira kubashavuza kundimi zabo zikaze cane, bagaca bagira inzigo kumigisha y’Imana, abo rero ntibemeye kuri ivyo, Imana yaciye ibakurako imigisha y’ibikorwa vyabo, n’ivyo biroroshe cane ku Mana"
        },
        {
            "chapter": 33,
            "verse": 20,
            "text": "Biyumvira yuko yamirwi y’abansi babo itaragenda, iyaba iyo mirwi yogarutse bari kwipfuza yuko boba mubugaragwa hamwe n’abanya gihugu baho nyene babaza amakuru yanyu gusa, rero iyo mwoba muri kumwe namwe ntibari kurwana atari bakeyi cane muribo gusa"
        },
        {
            "chapter": 33,
            "verse": 21,
            "text": "Ntankeka rero mwebwe muracafise akarorero keza kavuye kuntumwa y’Imana nukuwu tinya Imana yiwe hamwe n’umusi w’imperuka hamwe nugu takambira Imana cane"
        },
        {
            "chapter": 33,
            "verse": 22,
            "text": "Naba Isilamu b’ukuri mugihe babona ingabo z’abansi b’Imana ziba shikiriye baciye bavuga bati:- ibi nivyo Imana yatwemereye hamwe n’intumwa yiwe, kuko bavugisha ukuri kwama, kandi nta n’ico batwongereje ko atari ibanga ryukwemera hamwe n’ubugamburutsi gusa"
        },
        {
            "chapter": 33,
            "verse": 23,
            "text": "Mu bantu harimwo abemeye Imana yabo y’ukuri bakwijije amasezerano basezeranye n’Imana, muribo baramaze kurangiza ubuzima bwabo, n’abandi nabo baraca rindiriye, rero muri rusangi ntibigeze bahindura n’ikintu na kimwe"
        },
        {
            "chapter": 33,
            "verse": 24,
            "text": "Kugira ngo Imana ibarihe abanyakuri kubera ukuri kwabo nuguhana ababeshi ibishatse, canke ikabagirira ikigongwe, ntankeka Imana niyo ifise ikigongwe cinshi cukugira ico kigongwe n’impuhwe nyinshi zihagije"
        },
        {
            "chapter": 33,
            "verse": 25,
            "text": "Naba hakanye Imana yabo y’ukuri yarabagaruye n’ishavu ryabo, hanyuma ntibaronka ineza iyariyo yose, hanyuma Imana ica irashigikira aba Isilamu mungwano zabo, nayo niyo nyene ubushobozi kandi niyo nziza"
        },
        {
            "chapter": 33,
            "verse": 26,
            "text": "Nayo yaciye ibamanurira bamwe bafashije mubantu bahawe igitabu kivuye mubirindiro vyabo hanyuma itera ubwoba mumitima yabo, bamwe muribo muca murabica n’abandi nabo muca mubagira imbohe"
        },
        {
            "chapter": 33,
            "verse": 27,
            "text": "Ica ibaha ibisigi vy’Isi vyabo hamwe n’amazu yabo n’amatungo yabo hamwe n’Isi mutari bwayihonyoreko, n’Imana niyo nyene ubushobozi buri hejuru y’ibintu vyose"
        },
        {
            "chapter": 33,
            "verse": 28,
            "text": "Ewe ntumwa y’Imana, nubwire abo bakenyezi bawe uti:- nimwaba mukunda ubuzima bwo ngaha kw’Isi hamwe n’ibisharizo vyayo, nimuze ndabahe ivyoba nezereza n’ukwahukana kwiza"
        },
        {
            "chapter": 33,
            "verse": 29,
            "text": "Nimwaba mwipfuza Imana y’ukuri hamwe n’intumwa yayo hamwe n’inzu yo mw’ijuru, Imana yaraba teguriye abagira ineza muri mwebwe hamwe n’impembo niniya"
        },
        {
            "chapter": 33,
            "verse": 30,
            "text": "Mwabapfasoni b’intumwa y’Imana, uwuzogira ibicumuro ivyarivyo vyose muri mwebwe azo kwongerezwa ibihano kuriwe vy’incuro zibiri, n’ibi vyose n’ibintu vyoroshe imbere y’Imana"
        }
    ]
}
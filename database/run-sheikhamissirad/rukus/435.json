{
    "rukus": [
        {
            "chapter": 45,
            "verse": 12,
            "text": "Imana niyo yabaremeye ibiyaga, no murivyo hacamwo amato kw’itegeko ryayo kandi muronderere mwo imigisha yanyu nugu kenguruka kandi mushime"
        },
        {
            "chapter": 45,
            "verse": 13,
            "text": "Niyo yabaremeye ibiri mumajuru no kw’Isi, vyose n’ivyavuye iwe, ntankeka rero muri ibi vyose harimwo ibimenyetso ku bantu biyumvira"
        },
        {
            "chapter": 45,
            "verse": 14,
            "text": "Nubwire bamwe bemeye Imana yabo y’ukuri babagirire ikigongwe bamwe badatinya imisi y’Imana kugira ngo ibarihe abantu kuvyo bahora bagira"
        },
        {
            "chapter": 45,
            "verse": 15,
            "text": "Uwugira ineza iyariyo yose bivana n’umutima wiwe n’uwugira inabi iyariyo yose bivana n’umutima wiwe, hanyuma muzo subizwa ku Muremyi wanyu"
        },
        {
            "chapter": 45,
            "verse": 16,
            "text": "Mu vy’ukuri twarahaye bene Israeri igitabu c’Imana hamwe n’amategeko hamwe n’ubutumwa bw’Imana, dutako tubaha n’ibintu vyiza vyiza hanyuma tubaha n’iteka ntangere gusumba abandi bantu"
        },
        {
            "chapter": 45,
            "verse": 17,
            "text": "Duca tubaha insiguro iri k’umugaragaro hamwe n’amategeko y’Imana, rero ntibigeze bacanamwo atari muyuma y’ugushikirwa n’ubumenyi kubera inzigo yari hagati yabo, mu vy’ukuri Umuremyi wawe azocira urubanza ruzoba hagati yabo k’umusi w’umuhero w’Isi kubijanye nivyo batumvikana ko"
        },
        {
            "chapter": 45,
            "verse": 18,
            "text": "Hanyuma twebwe twagushize hejuru y’ubutungane n’amategeko yacu, rero n’uyakurikize kandi ntukurikire ivyo bipfuza abo bantu atabumenyi bafise"
        },
        {
            "chapter": 45,
            "verse": 19,
            "text": "Mu vy’ukuri abo bantu ntaco bazo kumarira n’ikintu na kimwe imbere y’Imana mu vy’ukuri abahemukiye imitima yabo nibo bagenzi babo kuribo, n’Imana niyo mugenzi wabamwe bayitakambira"
        },
        {
            "chapter": 45,
            "verse": 20,
            "text": "Ibi n’ivyemezo biri k’umugaragaro ku bantu bose, navyo n’uburokoke n’imigisha ku bantu bavyemeza"
        },
        {
            "chapter": 45,
            "verse": 21,
            "text": "Mbega biyumvira bamwe bagize amarorerwa y’ibicumuro yuko tuzobagira nkabemeye Imana yabo y’ukuri nukugira ibikorwa vyiza yuko ubuzima bwabo hamwe n’urupfu rwabo bizoba bingana?N’urubanza rubi bazociribwa"
        }
    ]
}
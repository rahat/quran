{
    "rukus": [
        {
            "chapter": 4,
            "verse": 43,
            "text": "Mwebwe mwemeye Imana yanyu y’ukuri, ntimwegere amasengesho yanyu namwe muborewe kugeza aho mutahura ivyo muvuga, canke nimwaba mufise umwanda mpuza bitsina, kiretse uwuri murugendo kugeza aho mwisukura, ni mwakikwa naho n’amagara canke muri murugendo canke umwe muri mwebwe avuye kwa s’urwumwe canke mwakoranye n’abakenyezi hanyuma ntimuronke amazi y’ukwisukura ni mukoreshe ivu ryiza murisige ku maso yanyu no kumaboko yanyu, mu vy’ukuri Imana niyo nyene impuhwe nukugira ikigongwe, kandi niyo nyene guhanagura ibicumuro vy’abantu"
        },
        {
            "chapter": 4,
            "verse": 44,
            "text": "Mbega ntubabona bamwe bahawe igice c’igitabu bagaca bitorera ubuzimire kandi bakabasabira yuko namwe mwozimira munzira y’amahoro"
        },
        {
            "chapter": 4,
            "verse": 45,
            "text": "N’Imana irabazi neza abo bansi banyu kandi irahagije kuba ariyo ibakingira kandi ikaba ihagije kuba ariyo umufasha wanyu"
        },
        {
            "chapter": 4,
            "verse": 46,
            "text": "Mu bayahudi harimwo abahindura amajambo y’Imana bayakura aho ari bakavuga muribo bati:- turumvise kandi turiyonkoye, kandi wumve utumvirijwe, nayo ukuvuga ijambo Raaina mu kunyuruza indimi zabo kugira ngo batyoze idini, niyo bovuze bati:- turumvise kandi turagamburutse kandi wumve kandi uturabe, vyari kuba vyiza cane, mugabo Imana yarabavumye kubera ubuhakanyi bwabo, rero ntibemera atari gatoyi gusa"
        },
        {
            "chapter": 4,
            "verse": 47,
            "text": "Mwebwe, mwahawe igitabu c’Imana, nimwemere kuvyo twamanuye vyemeza\tivyo\tmufise\tmwebwe imbere\tyuko\tduhindura\tamaso\tyanyu tukayashira kubikanu vyanyu, canke imbere yuko tubavuma nkuko twavumye abantu bok’umusi wa gatandatu n’itegeko ry’Imana ni ngombwa rikurikizwe"
        },
        {
            "chapter": 4,
            "verse": 48,
            "text": "Mu vy’ukuri Imana ntigira ikigongwe kuba yigereranya n’ibindi bintu, kandi\tigirira\tikigongwe\tkubitari\tibi\tkuwo yishakiye,\tnayo\tuwugereranya Imana n’ibindi bintu ntankeka uyo muntu azoba yateguye ibicumuro bininiya cane"
        },
        {
            "chapter": 4,
            "verse": 49,
            "text": "Ntubabona bamwe bisukura kumitima yabo, ahubwo Imana niyo isukura uwo yishakiye kandi ntibazo hemukirwa nokukintu na kimwe naho coba kingana n’urunyuzi ruri mucamwa c’umutende"
        },
        {
            "chapter": 4,
            "verse": 50,
            "text": "Nurabe\tigene\tbarementanya\tububeshi\thejuru\ty’Imana,\tibi\tvyose birahagije yuko ari ibicumuro biri k’umugaragaro"
        }
    ]
}
{
    "pages": [
        {
            "chapter": 38,
            "verse": 27,
            "text": "Kandi twebwe ntitwaremye Amajuru n’Isi hamwe n’ibirimwo vyose kubusa gusa, ibi vyose nivyo bikeka bamwe batemera Imana yabo y’ukuri, rero ibihano bikaze cane vy’umuriro udahera bizoba shikira bamwe bahakana Imana yabo y’ukuri"
        },
        {
            "chapter": 38,
            "verse": 28,
            "text": "Mbega tubagire bamwe bemeye Imana yabo y’ukuri nukugira ibikorwa vyiza yuko boba bangana n’abononyi bagira ubwo bwononyi ng’aha kw’Isi, canke tubagire aba gamburukira Imana ko bangana n’abononyi"
        },
        {
            "chapter": 38,
            "verse": 29,
            "text": "Iki gitabu twakimanuye kuri wewe, kikaba gifise imihezagiro myinshi cane kugira ngo abantu bategere neza, iyumvire amajambo yaco hamwe n’abafise ubwenge nabo bategere neza"
        },
        {
            "chapter": 38,
            "verse": 30,
            "text": "Twarahaye intumwa y’Imana Daudi (iii) ikibondo citwa Suleymanu (iii) akaba yari mu bantu beza, kandi akaba yari afise n’ubwitonzi ntangere"
        },
        {
            "chapter": 38,
            "verse": 31,
            "text": "Mugihe bwagoroba yashikirijwe Ifarasi zihumuye zihagaze nazo zikaba zari zihwahutse mugihe zitegetswe kwiruka"
        },
        {
            "chapter": 38,
            "verse": 32,
            "text": "Yaciye avuga ati:- jewe nkunda ibintu vyiza mukwibuka Umuremyi wanje, mu nyuma zafarasi zinyegeza inyuma y’uruzitiro"
        },
        {
            "chapter": 38,
            "verse": 33,
            "text": "Nimu bagarure iwanje, hanyuma aca atangura kuzi hanagura kumaguru yazo no kumazosi yazo"
        },
        {
            "chapter": 38,
            "verse": 34,
            "text": "Twaramuhaye intumwa y’Imana Suleymanu (iii) duca dushiraho uwundi mubiri hejuru y’inyegamo yiwe hanyuma aragaruka wenyene"
        },
        {
            "chapter": 38,
            "verse": 35,
            "text": "Aca avuga ati:- Muremyi wanje, nungirire ikigongwe kandi umpe n’ubwami, kandi ntuze ubuhe uwariwe wese munyuma zanje, ntankeka ni wewe mutanzi wa vyose"
        },
        {
            "chapter": 38,
            "verse": 36,
            "text": "Duca tumu gamburukiza umuyaga ugenda buhoro buhoro kw’itegeko ryiwe, naho ushaka gushika hose"
        },
        {
            "chapter": 38,
            "verse": 37,
            "text": "Hamwe n’ibisigo n’abubatsi n’abibira mumazi"
        },
        {
            "chapter": 38,
            "verse": 38,
            "text": "N’ibindi bisigo biboshwe n’iminyororo"
        },
        {
            "chapter": 38,
            "verse": 39,
            "text": "Iyi n’ingabirano yacu twaguhaye tutarinze guharurirana, rero nuyitange canke uyigumye utarinze kugiriranira ibiharuro"
        },
        {
            "chapter": 38,
            "verse": 40,
            "text": "Mu vy’ukuri arafise kuri twebwe icubahiro n’ahantu heza"
        },
        {
            "chapter": 38,
            "verse": 41,
            "text": "Kandi mwibuke intumwa yacu y’Imana Ayyubu (iii) mugihe Umuremyi wiwe yamuhamagara avuga ati:- mu vy’ukuri Shetani yanshikirije ibishoboka hamwe n’ingorane"
        },
        {
            "chapter": 38,
            "verse": 42,
            "text": "Ihute nuku kuguru kwawe, naya niyo mazi apfuse yukwisukira hamwe n’ayandi yukunywa"
        }
    ]
}
{
    "pages": [
        {
            "chapter": 27,
            "verse": 23,
            "text": "Mu vy’ukuri sanze Umupfasoni ategeka kandi yahawe ibintu vyose, kandi akaba afise n’inyegamo y’iteka iteye igomwe niniya cane"
        },
        {
            "chapter": 27,
            "verse": 24,
            "text": "Ndamusanze ari kumwe n’abantu biwe bapfukamira izuba aho gupfukamira Imana yabo y’ukuri, Shetani nayo ikaba yarabasharijije ibikorwa vyayo hamwe nukubazitirira inzira yabo y’amahoro, kuri ivyo rero abo bantu bose ntibarongotse"
        },
        {
            "chapter": 27,
            "verse": 25,
            "text": "Nimupfukamire Imana ikura ibintu vyinyegeje biri mumajuru no kw’Isi kandi ikaba ifise ubumenyi bw’ivyo munyegeza hamwe n’ivyo muserura"
        },
        {
            "chapter": 27,
            "verse": 26,
            "text": "Ntayindi Mana isengwa bimwe vy’ukuri atariyo yonyene gusa Umuremyi w’inyegamo yiwe ntagatifu"
        },
        {
            "chapter": 27,
            "verse": 27,
            "text": "Intumwa y’Imana Suleimani (iii) ica ivuga iti:- tuzoraba yuko wavugishije ukuri canke uri mu bantu b’ababeshi"
        },
        {
            "chapter": 27,
            "verse": 28,
            "text": "Nugende n’uru rwandiko rwanje uruba shikirize hanyuma ubareke uce uraba ivyo basubizanya"
        },
        {
            "chapter": 27,
            "verse": 29,
            "text": "Wamwamikazi aca avuga ati:- mwebwe bategetsi, mu vy’ukuri nzaniwe urwandiko rw’iteka"
        },
        {
            "chapter": 27,
            "verse": 30,
            "text": "Ruvuye kuntumwa y’Imana Suleimani (iii) narwo ruvuga ruti:- Kw’izina ry’Imana nyene Imigisha myinshi, na nyene Imigisha mito mito"
        },
        {
            "chapter": 27,
            "verse": 31,
            "text": "Ntimungirire ubwishime kandi muze iwanje namwe mwamaze kuba aba Isilamu"
        },
        {
            "chapter": 27,
            "verse": 32,
            "text": "Wamwamikazi asubira kuvuga ati:- mwebwe bategetsi nimu mpanure kuri ibi vyipfuzo vyanje, kuko jewe sinshaka impanuro z’umuntu uwariwe wese kugeza aho mwese muba ivyabona"
        },
        {
            "chapter": 27,
            "verse": 33,
            "text": "Nabo bamwishura bati:- ni twebwe dufise ububasha hamwe nukurwana ingwano ikaze cane, n’itegeko riri iwawe rero nurabe ico utegeka"
        },
        {
            "chapter": 27,
            "verse": 34,
            "text": "Wamwamikazi aca avuga ati:- mu vy’ukuri Abami iyo binjiye mubisagara vy’abantu baca bonona ivyo bisagara nukubagira bene ivyo bisagara kuba mu bantu barenganijwe, uko rero niko bama bagira"
        },
        {
            "chapter": 27,
            "verse": 35,
            "text": "Mugabo jewe ndabarungikiye akaganuke hanyuma nanje nzorindira ico bazogarukana izo ntumwa zanje"
        }
    ]
}
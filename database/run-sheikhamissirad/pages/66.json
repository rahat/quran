{
    "pages": [
        {
            "chapter": 3,
            "verse": 122,
            "text": "Imirwi ibiri yo muri mwebwe mugihe yitegurira kugira ubwoba n’Imana ica iba umuhagarikizi wiyo mirwi yose uko ari ibiri, naba Isilamu aho bari nibizere Imana yabo gusa"
        },
        {
            "chapter": 3,
            "verse": 123,
            "text": "N’Imana niyo yabarokoye mungwano ya Badru, mugihe ata bushobozi mwari mufise, rero nimutinye Imana yanyu kugira ngo mushobore kuyikengurukira"
        },
        {
            "chapter": 3,
            "verse": 124,
            "text": "Mugihe yabwira aba Isilamu ati:- mbega mwebwe ntimuhagijwe n’Imana yanyu, mugihe yobafashisha Abamarayika ibihumbi bitatu bazoba bamanuwe nayo"
        },
        {
            "chapter": 3,
            "verse": 125,
            "text": "Egome, nimwigumya n’ukwirinda n’ivyabujijwe nayo n’ukubashikira n’ingoga na n’ingoga, aho niho Imana yanyu izo bafasha kubamarayika ibihumbi bitanu basatira n’inguvu nyinshi cane"
        },
        {
            "chapter": 3,
            "verse": 126,
            "text": "N’Imana ntiyagize ibi vyose atari uko ari ibimenyetso kuri mwebwe kugira ngo imitima yanyu ishobore guhumura kuriyo, n’imfashanyo ntisohoka atari kububasha bw’Imana kuko niyo ifise ubushobozi n’ubuhizi buhagije"
        },
        {
            "chapter": 3,
            "verse": 127,
            "text": "Kugira ngo ice kimwe mu bihimba vyo muri bamwe bahemukiye Imana yabo y’ukuri, canke ibatetereze kugira ngo bashobore kugaruka bamaze gutsindwa"
        },
        {
            "chapter": 3,
            "verse": 128,
            "text": "Wewe\tntanakimwe\tufise\tmuri\tizi\tmpanuro,\tcanke\tngo\tubagirire ikigongwe canke ngo ubahane, kuko n’abantu bahemukiye imitima yabo"
        },
        {
            "chapter": 3,
            "verse": 129,
            "text": "Vyose\tnivy’Imana\tgusa\tibiri\tmu\tMajuru\tn’ibiri\tkw’Isi,\trero\tigirira ikigongwe kuwo yishakiye n’uguhana uwo yishakiye, n’Imana\tniyo nyene imbabazi n’impuhwe zihagije"
        },
        {
            "chapter": 3,
            "verse": 130,
            "text": "Mwebwe mwemeye Imana yanyu y’ukuri, ntimurye amatungo y’umurengero, mukaguma mwongereza ayo matungo kuyandi, kandi mutinye Imana yanyu kugira ngo mushobore gutunganirwa"
        },
        {
            "chapter": 3,
            "verse": 131,
            "text": "Kandi mutinye umucanwa wabikiwe abahakanyi bahakanye amategeko y’Imana"
        },
        {
            "chapter": 3,
            "verse": 132,
            "text": "Kandi mutinye Imana yanyu y’ukuri hamwe n’intumwa yayo kugira ngo muronke impuhwe zayo"
        }
    ]
}
{
    "pages": [
        {
            "chapter": 29,
            "verse": 15,
            "text": "Twaramurokoye hamwe n’abantu biwe bari mubwato natwe duca tugira ngo kibe ari ikimenyetso kubantu bose"
        },
        {
            "chapter": 29,
            "verse": 16,
            "text": "N’intumwa y’Imana Ibrahimu (iii) mugihe yabwira abantu biwe ati:- ni musenge Imana kandi muyitinye ayo niyo mahoro kuri mwebwe nimwaba mufise ubumenyi buhagije"
        },
        {
            "chapter": 29,
            "verse": 17,
            "text": "Mu vy’ukuri ni mwebwe musenga amasanamu nukureka gusenga Imana yanyu y’ukuri nukugira ububeshi, ntankeka barya musenga nukureka gusenga Imana y’ukuri, abo musenga ntabubasha bw’imigisha y’Imana bafise ahubwo ni musabe imigisha ku Mana kandi muyisenge nukuyishimira kuko iwe niho muzo subizwa yo"
        },
        {
            "chapter": 29,
            "verse": 18,
            "text": "Nimwa hakana mumenye yuko hamaze guhakanwa abantu baho hambere yanyu, kandi si kuntumwa y’Imana atari ugushikiriza ubutumwa bwiwe buri k’umugaragaro"
        },
        {
            "chapter": 29,
            "verse": 19,
            "text": "Mbega ntibabona ingene Imana yatanguye kurema ibiremwa vyayo, hanyuma ikazobigarura ubugira kabiri mu vy’ukuri ivyo vyose ku Mana n’ibintu vyoroshe cane"
        },
        {
            "chapter": 29,
            "verse": 20,
            "text": "Vuga uti:- nimugendagende kuri iy’Isi hanyuma mwitegereze ingene Imana yatanguye kurema, hanyuma Imana niyo izorema irindi shusho ryaho hanyuma, ntankeka rero Imana niyo nyene ububasha buri hejuru y’ibintu vyose"
        },
        {
            "chapter": 29,
            "verse": 21,
            "text": "Imana ihana uwo yishakiye nukugirira ikigongwe kuwo yishakiye, kandi muzojanwa iwe mwese"
        },
        {
            "chapter": 29,
            "verse": 22,
            "text": "Namwe ntimushobora kuyinanira haba ngaha kw’Isi canke mw’Ijuru, namwe ntawubakingira mufise canke umufasha atari Imana yonyene gusa"
        },
        {
            "chapter": 29,
            "verse": 23,
            "text": "Na bamwe bahakana amajambo y’Imana matagatifu hamwe nuguhura nayo, abo bantu nibo bazokwihebura nukuronka imigisha yanje nabo nibo bazoronka ibihano bibabaza cane"
        }
    ]
}
{
    "pages": [
        {
            "chapter": 2,
            "verse": 62,
            "text": "Mubemeye Imana yabo y’ukuri n’Abayahudi n’Abakirisu hamwe naba Saa’ibu, umwe wese azokwemera Imana yiwe y’ukuri hamwe n’ukwemera umusi w’Imperuka n’ukugira ibikorwa vyiza, abo nibo bantu bazoronka uburusho bwabo buvuye ku Muremyi wabo, kandi ntabwoba buzoba buri kuribo, kandi ntibazo teterezwa"
        },
        {
            "chapter": 2,
            "verse": 63,
            "text": "Mugihe twakira amasezerano yanyu twaciye turerura umusozi hejuru yanyu\tduca\ttubabwira\tduti:-\tnimufate\tuyu\tmusozi\tn’inguvu\tkuri\tibi twabahaye, kandi mwibuke n’ibirimwo kugira ngo mube mu bantu beranda"
        },
        {
            "chapter": 2,
            "verse": 64,
            "text": "Munyuma yibi vyose mwariyonkoye iyo hataba imihezagiro y’Imana kuri mwebwe n’Impuhwe zayo mwari kuba mu bantu bo m’uruhombo"
        },
        {
            "chapter": 2,
            "verse": 65,
            "text": "Mu vy’ukuri muramaze kumenya bamwe biyonkoye muri mwebwe kuri wamusi wa gatandatu, natwe duca tubabwira duti:- ni mube inkende z’ibimaramare"
        },
        {
            "chapter": 2,
            "verse": 66,
            "text": "Kuri ivyo twaciye tugira kuba ari ukugabisha kuri barya bamyeho mubihe vyabo hamwe nabari inyuma yabo, hamwe n’ubutumwa ku bantu batinya Imana yabo y’ukuri"
        },
        {
            "chapter": 2,
            "verse": 67,
            "text": "N ’intumwa y’Imana Mussa (iii) mugihe yabwira abantu biwe ati:- mu vy’ukuri Imana ibategetse kubaga inka, nabo bishura bati:- mbega uriko uradupfyinata ko? Nawe abishura ati:- jewe ndikinze ku Mana kuba ndi mu bantu b’ibijuju"
        },
        {
            "chapter": 2,
            "verse": 68,
            "text": "Nabo bamwishura bati:- dusabire k’Umuremyi wawe adutandukanirize neza iyo nka uko imeze, nawe abishura ati:- mu vy’ukuri yavuze yuko iyo nka idashaje kandi itari nantoyi, ahubwo iri hagati na hagati, rero nimugire nkuko mwategetswe kugira gusa"
        },
        {
            "chapter": 2,
            "verse": 69,
            "text": "Nabo bavuga bati:- dusabire k’Umuremyi wawe adu tandukanirize ibara ry’ayo n’ingene rimeze, nawe abishura ati:- iyo nka ifise ibara ry’umuhondo kuko niryo bara ryayo, kandi rirahishiye cane, kandi rirateye n’igomwe kubantu baje kuyiratira"
        }
    ]
}
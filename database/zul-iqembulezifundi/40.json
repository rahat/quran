{
    "chapter": [
        {
            "chapter": 40,
            "verse": 1,
            "text": "Ha Meem"
        },
        {
            "chapter": 40,
            "verse": 2,
            "text": "Isambulo sencwadi sivela kuMvelinqangi ophakeme ngamandla oyisazi"
        },
        {
            "chapter": 40,
            "verse": 3,
            "text": "Umthetheleli wesono nomamukeli wokuzisola, onzima ekujeziseni, umnikazi womusa, ayikho into enokukhonzwa ngaphandle kwakhe kukuyena ukubuyela"
        },
        {
            "chapter": 40,
            "verse": 4,
            "text": "Abekho abaphikisanayo ngamavesi kaMvelinqangi ngaphandle kwalabo abangakholwanga ngakho-ke akungakukhohlisi ukuzulazula kwabo ezweni"
        },
        {
            "chapter": 40,
            "verse": 5,
            "text": "Abantu baNowa baphika ngaphambilini kwabo kanye namaqembu emva kwabo futhi zonke izizwe zahlosa ukuphambana nesithunywa sazo ukuze zisibambe Futhi ziphikise ngamanga ukuze zenze ngawo iqiniso libe yize ngakho-ke ngabathatha sasinjani isijeziso sami"
        },
        {
            "chapter": 40,
            "verse": 6,
            "text": "Futhi kanjalo laqiniseka izwi leNkosi yakho kulabo abangakholwanga ukuthi bona bangabangane bomlilo"
        },
        {
            "chapter": 40,
            "verse": 7,
            "text": "Labo abathwele isihlalo sobukhosi kanye nalabo abasizungelezile, bagubha indumiso yeNkosi yakho futhi bakholelwa kuyona futhi bacelela labo abakholwayo intethelelo Nkosi yethu wengamele zonke izinto ngomusa nangolwazi ngakho-ke bathethelele labo abazisolayo futhi abalandela indlela yakho futhi baphephise esijezisweni sesihogo"
        },
        {
            "chapter": 40,
            "verse": 8,
            "text": "Nkosi yethu bangenise ezivandeni zaphakade lezo owabathembisa zona kanye noma ngabe ngubani olungile phakathi kobaba babo namakhosikazi abo kanye nenzalo yabo, ngempela wena ungophakeme ngamandla onobuhlakani"
        },
        {
            "chapter": 40,
            "verse": 9,
            "text": "Futhi bavikele ebubini futhi noma ngabe ngubani omvikelayo ebubini ngalolusuku ngempela unomusa kuyena futhi lokho kuyimpumelelo enkulu"
        },
        {
            "chapter": 40,
            "verse": 10,
            "text": "Ngempela labo abangakholwanga bayobizwa “ngempela inzondo kaMvelinqangi yinkulu kakhulu kunenzondo yenu kunina uqobo ngenkathi nibizelwa enkolweni kepha nanenqaba"
        },
        {
            "chapter": 40,
            "verse": 11,
            "text": "Bathi Nkosi yethu usenze ukuthi sife kabili futhi wasiphilisa kabili ngakho-ke siyazivuma izono zethu, ngakube ikhona yini indlela yokuphuma na"
        },
        {
            "chapter": 40,
            "verse": 12,
            "text": "Lokho kungenxa yokuthi ngenkathi uMvelinqangi emenyezwa yedwa anizange nikholwe kepha kwathi uma behlanganiswa naye abahlanganyeli nabe seniyakholwa ngakho-ke ukwehlulela kungokukaMvelinqangi ophakeme omkhulu"
        },
        {
            "chapter": 40,
            "verse": 13,
            "text": "Nguyena onikhombisa izimpawu zakhe futhi onehlisela phansi isabelo esivela ezulwini futhi akekho okhumbulayo ngaphandle kwalowo ophendukayo"
        },
        {
            "chapter": 40,
            "verse": 14,
            "text": "Ngakho-ke bizani uMvelinqangi nibe qotho kuyena enkolweni yize noma ngabe bengakuthandi loko abangakholwa"
        },
        {
            "chapter": 40,
            "verse": 15,
            "text": "Uphakeme ngamazinga, umnikazi wesihlalo sobukhosi, wenza ukuthi umoya wehlele kulowo amthandayo ezincekwini zakhe ngempoqo yakhe ukuze axwayise ngosuku lokuhlangana"
        },
        {
            "chapter": 40,
            "verse": 16,
            "text": "Ngosuku abayovela ngalo, akukho lutho olwabo oluyofihleka kuMvelinqangi, ungokabani umbuso ngalolusuku na? ungokaMvelinqangi oyedwa umnqobi"
        },
        {
            "chapter": 40,
            "verse": 17,
            "text": "Ngalolusuku yonke imiphefumulo izonikwa umvuzo ngalokho ekusebenzele angeke kwenziwe okungenabo ubulungiswa ngalolusuku, ngempela uMvelinqangi uyashesha ekubaleni"
        },
        {
            "chapter": 40,
            "verse": 18,
            "text": "Futhi baxwayise ngosuku olusondelayo lapho izinhliziyo ziyobe zisemiphinjeni, abangalungile angeke babe nomngane futhi angeke babenomncengeli oyohlonishwa"
        },
        {
            "chapter": 40,
            "verse": 19,
            "text": "Uyakwazi okungumkhohlisi wamehlo kanye naloko okufihlwa yisifuba"
        },
        {
            "chapter": 40,
            "verse": 20,
            "text": "Futhi uMvelinqangi wehlulela ngeqiniso futhi labo abababizayo esikhundleni sakhe abehluleli lutho! Ngempela uMvelinqangi ungozwayo obonayo"
        },
        {
            "chapter": 40,
            "verse": 21,
            "text": "Abazange yini bahambe emhlabeni ukuze babone ukuthi sasinjani isiphetho salabo ababengaphambilini kwabo bona babenamandla amakhulu kunabo futhi beqatha uMvelinqangi ngezono zabo futhiabazange babenaye owayezobavikela kuMvelinqangi"
        },
        {
            "chapter": 40,
            "verse": 22,
            "text": "Lokho kungenxa yokuthi zazifika kubona izithunywa zabo namavesi acacile kepha abakholwanga ngakho-ke uMvelinqangi wababamba ngempela yena unamandla, unzima ekujeziseni"
        },
        {
            "chapter": 40,
            "verse": 23,
            "text": "Futhi ngempela samthumela uMose namavesi ethu kanye negunya elicacile"
        },
        {
            "chapter": 40,
            "verse": 24,
            "text": "Kufaro nakuHaman nakuKarun ngakho-ke bathi “umlumbi onamanga”"
        },
        {
            "chapter": 40,
            "verse": 25,
            "text": "Ngakho-ke kwathi lapho esebafikela neqiniso elivela kuthina bathi “bulalani amadodana alabo abakholwayo kanye naye, niyeke abesifazane babo” futhi icebo labangakholwa aliyilutho ngaphandle kokuduka"
        },
        {
            "chapter": 40,
            "verse": 26,
            "text": "Futhi uFaro wathi “ngiyekeni ngimbulale uMose ukuze abize iNkosi yakhe ngempela mina ngiyesaba ukuthi uzoyiguqula inkolo yenu noma enze ukuganga emhlabeni”"
        },
        {
            "chapter": 40,
            "verse": 27,
            "text": "Futhi uMose wathi “ngempela mina ngifune isiphephelo eNkosini yami neNkosi yenu kubona bonke abaziqhenyayo akakholelwa osukwini lokubala (lokwahlulela)”"
        },
        {
            "chapter": 40,
            "verse": 28,
            "text": "Futhi indoda ekholwayo emndenini kaFaro eyayifihle ukholo lwayo yathi ngakube nibulala indoda ngenxa yokuthi ithi “iNkosi yami nguMvelinqangi futhi ngempela inilethele izimpawu ezicacile ezivela eNkosini yenu, futhi uma iqamba amanga ngakho-ke aphezulu kwayo amanga ayo futhi uma ineqiniso nizokwehlelwa okunye kwaloko anethembisa kona ngempela uMvelinqangi akamholi lowo omoshayo ongumqambimanga"
        },
        {
            "chapter": 40,
            "verse": 29,
            "text": "Oh Bantu bami! Ungowenu umbuso namhlanje ningababusi emhlabeni ngakho-ke ngubani ozosivikela esijezisweni sikaMvelinqangi uma sifika kuthina? UFaro wathi, “anginikhombisi lutho ngaphandle kwengikubonayo futhi anginiholeli (kwenye indawo) ngaphandle kwasendleleni yokulunga”"
        },
        {
            "chapter": 40,
            "verse": 30,
            "text": "Futhi lowo owayekholwa wathi “Oh bantu bami! ngempela mina ngiyanesabela okufana nosuku lwezixuku”"
        },
        {
            "chapter": 40,
            "verse": 31,
            "text": "Njengesiphetho sabantu baNowa naba A’d nabaThamud kanye nalabo ababengemumva kwabo futhi uMvelinqangi akakuthandi ukungabi nobulungiswa ezincekwini"
        },
        {
            "chapter": 40,
            "verse": 32,
            "text": "Futhi Oh Bantu bami! Ngempela mina ngiyanesabela usuku lokubizana"
        },
        {
            "chapter": 40,
            "verse": 33,
            "text": "Ngosuku eniyofulathela ngalo nibaleka, aninaye umvikeli kuMvelinqangi futhi lowo odukiswa nguMvelinqangi ngakho- ke akanaye umholi"
        },
        {
            "chapter": 40,
            "verse": 34,
            "text": "Futhi ngempela uJosefa wafika kunina ngaphambilini nezimpawu ezicacile kepha naqhubeka nokuba sekungabazeni kuloko ayenifikele nako, kwaze kwaba uyafa nathi “uMvelinqangi akasoze asithumele isithunywa ngemva kwakhe” Kanjalo uMvelinqangi umshiya ekudukeni lowo omoshayo ongabazayo"
        },
        {
            "chapter": 40,
            "verse": 35,
            "text": "Labo abaphikisanayo ngamavesi kaMvelinqangi ngaphandle kwegunya elafika kubona, kuzonde kakhulu kuMvelinqangi kanye nakulabo abakholwayo kanjalo uMvelinqangi uyayisicilela inhliziyo yalowo nalowo oqhoshayo ocindezelayo"
        },
        {
            "chapter": 40,
            "verse": 36,
            "text": "Futhi uFaro wathi, “Oh Haman! Ngakhele isakhiwo esiphakeme ukuze ngithole izindlela”"
        },
        {
            "chapter": 40,
            "verse": 37,
            "text": "Izindlela zezulu ukuze ngikhuphukele kuNkulunkulu kaMose futhi ngempela ngicabanga ukuthi ungumqambi manga futhi kanjalo kwenziwa kuFaro babukeka bubuhle ububi bomsebenzi wakhe wayesevinjelwa endleleni futhi icebo likaFaro lalingeyilutho ngaphandle kokubhubha"
        },
        {
            "chapter": 40,
            "verse": 38,
            "text": "Futhi lowo owayekholwa wathi, “Oh Bantu bami! ngilandeleni ngizoniholela endleleni elungile”"
        },
        {
            "chapter": 40,
            "verse": 39,
            "text": "Oh Bantu bami! Kuphela lempilo yalomhlaba yinjabulo futhi ngempela impilo ezayo yindawo yokuphumula"
        },
        {
            "chapter": 40,
            "verse": 40,
            "text": "Noma ngabe ngubani owenza okubi angeke anikwe umvuzo ngaphandle kokufana nako futhi noma ngabe ngubani owenza okulungileyo engowesilisa noma engowesifazane futhi yena eyikholwa ngakho-ke labo bayongena esivandeni (ezulwini) bayokwabelwa khona ngaphandle kwesilinganiso"
        },
        {
            "chapter": 40,
            "verse": 41,
            "text": "Futhi Oh Bantu bami! Kungani ukuthi mina nginimemela ensindisweni kulapho nina ningimemela emlilweni"
        },
        {
            "chapter": 40,
            "verse": 42,
            "text": "Ningimemela ukuthi ngingakholwa kuMvelinqangi futhi ngimenzele abahlanganyeli ekumkhonzeni lokho engingenalo ulwazi lwako futhi mina nginimemela kophakeme ngamandla umthetheleli"
        },
        {
            "chapter": 40,
            "verse": 43,
            "text": "Ngempela ningibizela kuloko ekungafanelwe kubizwe kulomhlaba ngisho nasempilweni ezayo\tfuthi ukuphindela kwethu kukuMvelinqangi futhi izoni zona zingabangane bomlilo"
        },
        {
            "chapter": 40,
            "verse": 44,
            "text": "Ngakho-ke niyokukhumbula loko engikushoyo kunina, futhi udaba lwami ngilubeka kuMvelinqangi, ngempela uMvelinqangi ungumboni wezinceku"
        },
        {
            "chapter": 40,
            "verse": 45,
            "text": "Ngakho-ke uMvelinqangi wamvikela ebubini balokho ababekuceba futhi saqiniseka kubantu baFaro isijeziso esibi"
        },
        {
            "chapter": 40,
            "verse": 46,
            "text": "Umlilo bayolethwa kuwona ekuseni nakusihlwa futhi ngosuku eliyofika ngalo ihora (kuyothiwa) “ngenisani abantu baFaro esijezisweni esinzima”"
        },
        {
            "chapter": 40,
            "verse": 47,
            "text": "Futhi khumbula ngenkathi beyophikisana emlilweni ngakho- ke bayothi ababuthakathaka kulabo ababezigabisa “ngempela thina sasingabalandeli benu ngakube nizoyiqhelelanisa nathi yini na ingxenye yomlilo?”"
        },
        {
            "chapter": 40,
            "verse": 48,
            "text": "Bayothi labo ababezigabisa, “ngempela sonke siphakathi kuwona, ngempela uMvelinqangi uyehlulela phakathi kwezinceku”"
        },
        {
            "chapter": 40,
            "verse": 49,
            "text": "Futh labo abasemlilweni bayothi kubagadi besihogo, “bizani iNkosi yenu isenzele lula isijeziso sosuku olulodwa”"
        },
        {
            "chapter": 40,
            "verse": 50,
            "text": "Bayothi, “azizange yini na zifike kunina izithunywa zenu namavesi acacile?” bayothi,“yebo” bayothi “ngakho-ke memezani futhi akuyilutho ukumemeza kwabangakholwa ngaphandle kokuduka nje"
        },
        {
            "chapter": 40,
            "verse": 51,
            "text": "Ngempela thina siyazelekelela izithunywa zethu kanye nalabo abakholwayo empilweni yakulomhlaba nangosuku abayosukuma ngalo ofakazi"
        },
        {
            "chapter": 40,
            "verse": 52,
            "text": "Ngosuku lapho lingeke libasize abangalungile izaba labo futhi okwabo yisiqalekiso futhi okwabo yindawo embi yokuhlala"
        },
        {
            "chapter": 40,
            "verse": 53,
            "text": "Futhi ngempela samnikeza uMose ukuholwa futhi sabenza abantwana bakwa-Israyeli ukuthi babeyizindlalifa zencwadi"
        },
        {
            "chapter": 40,
            "verse": 54,
            "text": "Ukuhola kanye nesikhumbuzo kubantu abaqondayo"
        },
        {
            "chapter": 40,
            "verse": 55,
            "text": "Ngakho-ke bekezela, ngempela isethembiso sikaMvelinqangi siyiqiniso futhi cela intethelelo esonweni sakho futhi ugubhe indumiso yeNkosi yakho kusihlwa nasekuseni"
        },
        {
            "chapter": 40,
            "verse": 56,
            "text": "Ngempela labo abaphikisanayo ngamavesi kaMvelinqangi ngaphandle kwegunya elafika kubona, akukho lutho ezifubeni zabo ngaphandle kokuqhenya abangeke babenako ngakho-ke funa isiphephelo kuMvelinqangi ngempela yena ungozwayo obonayo"
        },
        {
            "chapter": 40,
            "verse": 57,
            "text": "Ngempela ukudalwa kwamazulu nomhlaba kukhulu kakhulu kunokudalwa kwabantu kepha iningi labantu alazi"
        },
        {
            "chapter": 40,
            "verse": 58,
            "text": "Futhi ayifani impumputhe nobonayo kanye nalabo abakholwayo futhi abenza okulungile nabenza okubi, kuncane loko enikukhumbulayo"
        },
        {
            "chapter": 40,
            "verse": 59,
            "text": "Ngempela ihora liyeza akukho ukungabaza kulona kepha iningi labantu alikholwa"
        },
        {
            "chapter": 40,
            "verse": 60,
            "text": "Futhi iNkosi yenu yathi, “ ngimemezeni ngizoniphendula, ngempela labo abadelela ukukhonzwa kwami bayongena esihogweni bejabhisiwe”"
        },
        {
            "chapter": 40,
            "verse": 61,
            "text": "UMvelinqangi nguyena owanenzela ubusuku ukuthi niphumule kubona nemini ukuze nibone, ngempela uMvelinqangi ugcwele umusa kubantu kepha iningi labantu alibongi"
        },
        {
            "chapter": 40,
            "verse": 62,
            "text": "Lowo nguMvelinqangi iNkosi yenu umdali wezinto zonke, ayikho into enokukhonzwa ngaphandle kwakhe niphendukelani emumva na"
        },
        {
            "chapter": 40,
            "verse": 63,
            "text": "Kanjalo baphendukela emumva labo ababephika amavesi kaMvelinqangi"
        },
        {
            "chapter": 40,
            "verse": 64,
            "text": "NguMvelinqangi owanibekela umhlaba njengendawo yokuphumulakanyenamazuluabayisakhiwowayeseyanibumba nabayisimo senu esihle futhi wanabela ezintweni ezinhle, lowo nguMvelinqangi iNkosi yenu ngakho-ke ubusisekile uMvelinqangi, iNkosi yemihlaba"
        },
        {
            "chapter": 40,
            "verse": 65,
            "text": "Ungophilayo, ayikho into enokukhonzwa ngaphandle kwakhe ngakho-ke bizani yena nibe qotho kuyena enkolweni, udumo malube kuMvelinqangi iNkosi yemihlaba"
        },
        {
            "chapter": 40,
            "verse": 66,
            "text": "Ithi, “ngempela ngenqatshelwe ukuthi ngikhonze labo enibakhonzayo esikhundleni sikaMvelinqangi ngenkathi kufika kunina amavesi acacile avela eNkosini yami futhi ngiphoqiwe ukuthi ngizinikele eNkosini yemihlaba"
        },
        {
            "chapter": 40,
            "verse": 67,
            "text": "Yena uyilowo owanidala ngothuli kwasekuba yingesidoda kwasekubaingehlulebeseenikhiphaniyizinganebeseniyakhula nifinyelele ekubeni semandleni enu bese niba badala, futhi phakathi kwenu kunabafayo ngaphambi (kwalokhu) futhi nifinyelele esikhathini esinqunyiwe futhi ukuze niqonde"
        },
        {
            "chapter": 40,
            "verse": 68,
            "text": "Nguyena ophilisayo futhi obulalayo ngakho-ke uma enquma udaba kuphela uthi kulona “ yenzeka” bese kuyenzeka"
        },
        {
            "chapter": 40,
            "verse": 69,
            "text": "Awuboni yini labo abaphikisanayo ngamavesi kaMvelinqangi ukuthi baphendukiselwa kanjani emumva"
        },
        {
            "chapter": 40,
            "verse": 70,
            "text": "Labo abaqamba amanga ngencwadi nangalokho esakuthumela nesithunywa bayokwazi"
        },
        {
            "chapter": 40,
            "verse": 71,
            "text": "Ngenkathi iziphika zensimbi zisezintanyeni zabo kanye namaketango abayodonswa ngawo"
        },
        {
            "chapter": 40,
            "verse": 72,
            "text": "Emanzini abilayo bese beshiswa emlilweni"
        },
        {
            "chapter": 40,
            "verse": 73,
            "text": "Bese kuthiwa kubona, “ kuphi lokho enanenzela ngako uMvelinqangi abahlanganyeli ekumkhonzeni"
        },
        {
            "chapter": 40,
            "verse": 74,
            "text": "Esikhundleni sikaMvelinqangi bayothi, “banyamalele kuthina kepha sasingamemezi lutho ngaphambilini, kanjalo uMvelinqangi uyabadukisa abangakholwa"
        },
        {
            "chapter": 40,
            "verse": 75,
            "text": "Lokho kungenxa yokuthi naniziphakamisa emhlabeni ngaphandle kweqiniso nangenxa yokuthi nanijabula"
        },
        {
            "chapter": 40,
            "verse": 76,
            "text": "Ngenani emasangweni esihogo nihlale phakathi ingunaphakade, yimbi indawo yoku abaqholoshayo"
        },
        {
            "chapter": 40,
            "verse": 77,
            "text": "Ngakho-ke bekezela, ngempela isethembiso sikaMvelinqangi siyiqiniso noma sikubonisa ingxenye yaloko esibathembisa kona noma siyakubulala ngakho-ke kukuthina ukubuyiselwa kwabo"
        },
        {
            "chapter": 40,
            "verse": 78,
            "text": "Futhi ngempela sazithumela izithunywa ngaphambilini kwakho phakathi kwazo kunalezo esikutshelile ngomlando wazo futhi phakathi kwazo kunalezo esingazange sikutshele umlando wazo futhi kwakungesikona okwesithunywa ukuthi size nophawu (noma ivesi) ngaphandle kwemvume kaMvelinqangi, ngakho-ke uma kufika impoqo kaMvelinqangi kwehlulelwa ngeqiniso futhi bazolahlekelwa abalandeli bamanga"
        },
        {
            "chapter": 40,
            "verse": 79,
            "text": "NguMvelinqangi owanenzela imfuyo ukuze nigibele kuzona nenze nezinye izidingo futhi nidle kuzona"
        },
        {
            "chapter": 40,
            "verse": 80,
            "text": "Futhi kuzona ninenzuzo ukuze nifinyelele ngazo ezidingweni ezisezifubeni zenu futhi phezulu kwazo naphezulu kwemikhumbi niyathwalwa"
        },
        {
            "chapter": 40,
            "verse": 81,
            "text": "Futhi uyanikhombisa izimpawu zakhe ngakho-ke yiziphi izimpawu zikaMvelinqangi eniziphikayo"
        },
        {
            "chapter": 40,
            "verse": 82,
            "text": "Ngakube abahambi yini emhlabeni ukuze babone ukuthi sasinjani isiphetho salabo ababengaphambilini kwabo, babebaningi kunabo futhi benamadla amakhulu nangezindlela ezweni, ngakho-ke akubasizanga lokho ababekusebenzela"
        },
        {
            "chapter": 40,
            "verse": 83,
            "text": "Ngakho-ke kwathi lapho sezifika kubona izithunywa zabo namavesi acacile bathokoza ngalokho okwakukanye nabo okolwazi kwase kuyaqiniseka kubona lokho ababenza ngako inhlekisa"
        },
        {
            "chapter": 40,
            "verse": 84,
            "text": "Ngakho-ke kwathi lapho sebesibona isijeziso sethu bathi sikholiwe kuMvelinqangi yedwa futhi siyakuphika lokho esasenzelangakouMvelinqangiabahlanganyeliekumkhonzeni"
        },
        {
            "chapter": 40,
            "verse": 85,
            "text": "Kepha akuzange kubasize ukukholwa kwabo kwathi lapho sebesibona isijeziso sethu, yindlela kaMvelinqangi eseyadlula ezincekwini zakhe futhi lapho balahlekelwe abangakholwa"
        }
    ]
}
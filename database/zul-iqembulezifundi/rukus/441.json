{
    "rukus": [
        {
            "chapter": 46,
            "verse": 27,
            "text": "Futhi ngempela sakubhubhisa lokho okunizungelezile okungamadolobha futhi sawaphindaphinda amavesi ukuze babuye"
        },
        {
            "chapter": 46,
            "verse": 28,
            "text": "Ngakho-ke kungani bengabasizanga labo ababebathatha esikhundleni sikaMvelinqangi njengonkulunkulu ukuthi babasondeze, kepha banyamalala kubona, futhi lokho kungamanga nakho konke lokho ababekuqamba"
        },
        {
            "chapter": 46,
            "verse": 29,
            "text": "Futhi khumbula ngenkathi sibhekisa kuwena idlanzana lamaJinn lilalela iQur’an, ngakho-ke kwathi lapho (amajinn) esefika kuyona athi, “lalelisani kahle” kwathi lapho seyiqediwe aphindela emumva kubantu bawo njengabaxwayisi"
        },
        {
            "chapter": 46,
            "verse": 30,
            "text": "(Amajinn) athi, “Oh Bantu bethu! Ngempela thina silalele incwadi eyembulwe ngemumva kukaMose igcwalisekisa leyo engaphambilini kwayo, iholela eqinisweni nasendleleni eqondile”"
        },
        {
            "chapter": 46,
            "verse": 31,
            "text": "Oh Bantu bethu! Phendulani kummemi kaMvelinqangi futhi nikholelwe kuyena uzonithethelela izono zenu bese enisindisa esijezisweni esibuhlungu"
        },
        {
            "chapter": 46,
            "verse": 32,
            "text": "Futhi noma ngabe ngubani ongamphenduli ummemi kaMvelinqangi angeke aphunyuke emhlabeni futhi angeke abenabo abavikeli ngaphandle kwakhe, labo basekudukeni okucacile"
        },
        {
            "chapter": 46,
            "verse": 33,
            "text": "Ababoni yini ukuthi nguMvelinqangi lowo owadala amazulu nomhlaba futhi ayimsindi indalo yawo, uyakwazi ukuphilisa okufile, yebo! Ngempela yena uyakwazi ukwenza zonke izinto"
        },
        {
            "chapter": 46,
            "verse": 34,
            "text": "Futhi ngosuku lapho abangakholwanga beyolethwa emlilweni akusikona yini lokhu iqiniso? Bayothi, “yebo ngeNkosi yethu” athi, “ngakho-ke yizwani isijeziso ngenxa yokuthi anizange nikholwe”"
        },
        {
            "chapter": 46,
            "verse": 35,
            "text": "Ngakho-ke yiba nesineke njengokuba izithunywa ezazizimisele zaba nesineke futhi ungafuni ukubasheshisela (ukubhubha kwabo) Ngosuku mzukwane bekubona lokho abethenjiswe kona (kuyokuba) sengathi abahlalanga (isikhathi) ngaphandle kwehora losuku. lokhu ukushumayela. Ngakho-ke abekho abayobhujiswa ngaphandle kwabantu abaphula umthetho"
        }
    ]
}
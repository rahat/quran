{
    "chapter": [
        {
            "chapter": 20,
            "verse": 1,
            "text": "Twa Ha"
        },
        {
            "chapter": 20,
            "verse": 2,
            "text": "Asiyehliselanga phansi kuwena iQur’an ukuze sikubangele ubunzima"
        },
        {
            "chapter": 20,
            "verse": 3,
            "text": "Kepha njengomkhumbuzi kulowo owesaba (uMvelinqangi)"
        },
        {
            "chapter": 20,
            "verse": 4,
            "text": "Isambulo esivela kulowo owadala umhlaba namazulu aphakeme"
        },
        {
            "chapter": 20,
            "verse": 5,
            "text": "Onomusa ozinze phezu kwesihlalo sobukhosi"
        },
        {
            "chapter": 20,
            "verse": 6,
            "text": "Kungokwakhe konke lokho okusemazulwini nakho konke lokho okusemhlabeni nakho konke lokho okuphakathi kwabo kokubili nakho konke lokho okungaphansi komhlaba"
        },
        {
            "chapter": 20,
            "verse": 7,
            "text": "Futhi uma ukhuluma ngezwi eliphezulu, ngakho-ke ngempela yena uyayazi imfihlo nokufihlwe ngokwedlulele"
        },
        {
            "chapter": 20,
            "verse": 8,
            "text": "UMvelinqangi, akukho lutho olunokukhonzwa ngaphandle kwakhe, angawakhe amagama amahle ngokwedlulele"
        },
        {
            "chapter": 20,
            "verse": 9,
            "text": "Futhi ngakube seyafika yini kuwena indaba kaMose na"
        },
        {
            "chapter": 20,
            "verse": 10,
            "text": "Khumbula ngenkathi ebona umlilo ngakho-ke wayesethi kubantu bakhe, “yimani ngempela mina ngibona umlilo, kungenzeka kuthi nginganilethela ilangabi eliphuma kuwona noma ngithole ukuholeka emlilweni”"
        },
        {
            "chapter": 20,
            "verse": 11,
            "text": "Ngakho-ke kwathi lapho sefika kuwona wamenyezwa (kwathiwa) “Oh Mose!”"
        },
        {
            "chapter": 20,
            "verse": 12,
            "text": "Ngempela mina ngiyiNkosi yakho ngakho-ke khumula izicathulo zakho ngempela wena usesigodini esingcwele iTuwa"
        },
        {
            "chapter": 20,
            "verse": 13,
            "text": "Futhi mina ngikukhethile ngakho-ke lalela lokho okuzokwembulwa (kuwena)"
        },
        {
            "chapter": 20,
            "verse": 14,
            "text": "Ngempela mina ngingu-Mvelinqangi, akunanto engakhonzwa ngaphandle kwami ngakho-ke ngikhonze futhi wenze umthandazo ukungikhumbula"
        },
        {
            "chapter": 20,
            "verse": 15,
            "text": "Ngempela ihora liyeza, ngiyanqikaza ukulifihla ukuze yonke imiphefumulo ithole umvuzo ngalokho ekuzabalazele"
        },
        {
            "chapter": 20,
            "verse": 16,
            "text": "Ngakho-ke ungamvumeli lowo ongakholelwa kulona (ihora) futhi olandela izifiso akuvimbele kulona (ekulilungiseleleni) hleze ubhubhe"
        },
        {
            "chapter": 20,
            "verse": 17,
            "text": "Futhi yini leyo esesandleni sakho sokudla Oh Mose! na"
        },
        {
            "chapter": 20,
            "verse": 18,
            "text": "Wathi (uMose), “induku yami engidondolozela ngayo futhi engehlisela ngayo phansi amaqabunga ezimvu zami futhi ngineminye imisebenzi ngayo”"
        },
        {
            "chapter": 20,
            "verse": 19,
            "text": "Wathi (uMvelinqangi) “iphonse phansi Oh Mose!”"
        },
        {
            "chapter": 20,
            "verse": 20,
            "text": "Ngakho-ke wayiphonsa phansi kwaba ilapho iphenduka khona inyoka ezihambelayo"
        },
        {
            "chapter": 20,
            "verse": 21,
            "text": "UMvelinqangi wathi, “ibambe ungesabi sizoyiphindisela esimweni sayo sokuqala”"
        },
        {
            "chapter": 20,
            "verse": 22,
            "text": "Futhi cindezela isandla sakho eceleni lakho sizophuma simhlophe singenabubi (lolu) ngolunye uphawu"
        },
        {
            "chapter": 20,
            "verse": 23,
            "text": "Ukuze sikukhombise ezinye zezimpawu zethu ezinkulu"
        },
        {
            "chapter": 20,
            "verse": 24,
            "text": "Hamba uye kuFaro ngempela yena akahloniphanga"
        },
        {
            "chapter": 20,
            "verse": 25,
            "text": "Wathi (uMose), “Nkosi yami ngivulele isifuba sami”"
        },
        {
            "chapter": 20,
            "verse": 26,
            "text": "Futhi ngenzele lula udaba lwami"
        },
        {
            "chapter": 20,
            "verse": 27,
            "text": "Futhi qaqa ifindo olimini lwami"
        },
        {
            "chapter": 20,
            "verse": 28,
            "text": "(Ukuze) bayiqonde inkulumo yami"
        },
        {
            "chapter": 20,
            "verse": 29,
            "text": "Futhi ngiphe umsizi emndenini wami"
        },
        {
            "chapter": 20,
            "verse": 30,
            "text": "U-Aroni umfowethu"
        },
        {
            "chapter": 20,
            "verse": 31,
            "text": "Thasisela ngaye emandleni ami"
        },
        {
            "chapter": 20,
            "verse": 32,
            "text": "Futhi menze ukuthi alekelele odabeni lwami"
        },
        {
            "chapter": 20,
            "verse": 33,
            "text": "Ukuze sikudumise kakhulu"
        },
        {
            "chapter": 20,
            "verse": 34,
            "text": "Futhi sikukhumbule kakhulu"
        },
        {
            "chapter": 20,
            "verse": 35,
            "text": "Ngempela wena ngasosonke isikhathi uyasibona"
        },
        {
            "chapter": 20,
            "verse": 36,
            "text": "(UMvelinqangi) wathi, “semukelwe isicelo sakho Oh Mose!”"
        },
        {
            "chapter": 20,
            "verse": 37,
            "text": "Futhi ngempela sakwenzela ububele ngenye inkathi"
        },
        {
            "chapter": 20,
            "verse": 38,
            "text": "Khumbula ngenkathi sembulela unyoko lokho okwembuliwe"
        },
        {
            "chapter": 20,
            "verse": 39,
            "text": "Ukuthi ayifake (ingane) ebhokisini bese eliphonsa emfuleni, umfula uzoliphonsa ogwini, siyolithatha (lelo bhokisi) isitha sami nesitha sakhe futhi ngehlisele phezu kwakho uthando oluvela kumina futhi ukuze ukhuliswe ngaphansi kwehlo lami"
        },
        {
            "chapter": 20,
            "verse": 40,
            "text": "Khumbula ngenkathi udadewenu ehamba futhi ethi, “ngakube nginganikhombisa lowo ozomgada yini na?” “Ngakho-ke sakubuyisela kunyoko ukuze apholise amehlo akhe futhi ungaphatheki kabi, ngakho-ke ubulale umuntu sabe sesiyakusindisa enhluphekweni futhi sakulinga ngezilingo wase uhlala iminyaka eminingi nabantu baseMidiyane wabe sewuyeza njengoba kuyisikhathi esinqunyiwe Oh Mose"
        },
        {
            "chapter": 20,
            "verse": 41,
            "text": "Futhi ngizikhethele wena"
        },
        {
            "chapter": 20,
            "verse": 42,
            "text": "Hamba wena nomfowenu namavesi ami futhi nobabili ningadembeseli ekungikhumbuleni"
        },
        {
            "chapter": 20,
            "verse": 43,
            "text": "HambaninobabiliniyekuFarongempelayenaakahloniphanga"
        },
        {
            "chapter": 20,
            "verse": 44,
            "text": "Bese nobabili nikhuluma naye inkulumo emnene, mhlawumbe angakhumbula (anake) noma asabe”"
        },
        {
            "chapter": 20,
            "verse": 45,
            "text": "Bathi bobabili (uMose no-Aroni) “Nkosi yethu ngempela thina siyesaba ukuthi hleze ajahise ukusijezisa noma angahloniphi”"
        },
        {
            "chapter": 20,
            "verse": 46,
            "text": "(UMvelinqangi) wathi, “nobabili ningesabi ngempela mina ngikanye nani nobabili ngiyezwa futhi ngiyabona”"
        },
        {
            "chapter": 20,
            "verse": 47,
            "text": "Ngakho-ke nobabili hambani niye kuye bese nobabili nithi “ngempela thina sobabili siyizithunywa zeNkosi yakho ngakho-ke bathumele (badedele) kanye nathi abantwana bakwa-Israyeli futhi ungabajezisi, size kuwena nophawu oluphuma eNkosini yakho futhi ukuthula kulowo olandela ukuholwa"
        },
        {
            "chapter": 20,
            "verse": 48,
            "text": "Ngempela kwembuliwe kuthina ukuthi isijeziso siyoba phezu kwalowo onqabayo (ophikayo) nofulathelayo"
        },
        {
            "chapter": 20,
            "verse": 49,
            "text": "(UFaro) wathi, “Ngakho-ke ngubani iNkosi yenu nobabili Oh Mose! na?”"
        },
        {
            "chapter": 20,
            "verse": 50,
            "text": "(UMose) wathi, “iNkosi yethu yileyo eyanikeza leyo naleyonto ukudalwa kayo yabe seyiyayihola”"
        },
        {
            "chapter": 20,
            "verse": 51,
            "text": "(UFaro) wathi, “kwenzekani ngodaba lwezizukulwane zasendulo na?”"
        },
        {
            "chapter": 20,
            "verse": 52,
            "text": "(UMose) wathi, “ulwazi lwalokho luseNkosini yami, encwadini ayilenzi iphutha iNkosi yami futhi ayikhohlwa”"
        },
        {
            "chapter": 20,
            "verse": 53,
            "text": "Iyona eyanenzela umhlaba wandlaleka yabe seyinenzela izindlela zokuhamba kuwona futhi yehlisela phansi amanzi (imvula) eyivela esibhakabhakeni ngakho-ke imvula samilisa ngayo izinhlobonhlobo zezithombo ezingambili"
        },
        {
            "chapter": 20,
            "verse": 54,
            "text": "Dlanini bese nidedela izinkomo zenu zizidlele ngempela kulokho kunezimpawu kubantu abaqondayo"
        },
        {
            "chapter": 20,
            "verse": 55,
            "text": "Kuwona (umhlaba) sanidala futhi siyoniphindisela kuwona futhi siyonivusa kuwona ngesinye isikhathi"
        },
        {
            "chapter": 20,
            "verse": 56,
            "text": "Futhi ngempela samkhombisa zonke izimpawu zethu (uFaro) kepha waphika futhi wenqaba"
        },
        {
            "chapter": 20,
            "verse": 57,
            "text": "(UFaro) wathi, “ngakube uze kuthina ukuze usikhiphe ezweni lethu ngomlingo wakho Oh Mose!?”"
        },
        {
            "chapter": 20,
            "verse": 58,
            "text": "Ngakho-ke ngempela nathi sizokulethela umlingo ofana nawo, ngakho-ke nquma isikhathi (sokuhlangana) phakathi kwethu nawe ungehluleki ukusigcina, thina nawe siyobe siseshashalazini"
        },
        {
            "chapter": 20,
            "verse": 59,
            "text": "(UMose) wathi, “isikhathi senu esinqunyiwe ingosuku lomkhosi futhi abantu bayobe behlangene ndawonye ngezikhathi zasekuseni”"
        },
        {
            "chapter": 20,
            "verse": 60,
            "text": "Ngakho-ke uFaro wahamba wayesehlanganisa icebo lakhe wayeseyeza (kuMose)"
        },
        {
            "chapter": 20,
            "verse": 61,
            "text": "UMose wathi kubona (kubalumbi bakaFaro) “usizi kunina ningamqambeli uMvelinqangi amanga hleze anibhubhise ngesijeziso futhi angeke aphumelele lowo oqamba (amanga)”"
        },
        {
            "chapter": 20,
            "verse": 62,
            "text": "Ngakho-ke kwaba khona ukuphikisana phakathi kwabo ngodaba lwabo futhi bayigcina iyimfihlo inkulumo yangasese"
        },
        {
            "chapter": 20,
            "verse": 63,
            "text": "Bathi (abantu bakaFaro) “laba bobabili (uMose no-Aroni) ngempela bangabalumbi bobabili bafuna ukunigxosha ezweni lenu ngomlingo wabo futhi banikhiphe endleleni yenu eyisibonelo”"
        },
        {
            "chapter": 20,
            "verse": 64,
            "text": "Ngakho-ke hlanganisani icebo lenu bese niza ningudwendwe futhi uzobe ulehlulile lolusuku lowo ozonqoba"
        },
        {
            "chapter": 20,
            "verse": 65,
            "text": "Bathi, “Oh Mose! Uzophonsa noma sizokuba ngabokuqala ukuphonsa na?”"
        },
        {
            "chapter": 20,
            "verse": 66,
            "text": "(UMose) wathi, “qha phonsani nina phansi, kwaba ilapho izintambo zabo kanye nezinduku zabo zibukeka sengathi ziza kuyena zigijima ngenxa yomlingo wabo”"
        },
        {
            "chapter": 20,
            "verse": 67,
            "text": "Ngakho-ke uMose wazizwa enokwesaba"
        },
        {
            "chapter": 20,
            "verse": 68,
            "text": "Sathi, “ungesabi ngempela nguwena ongaphezulu omkhulu”"
        },
        {
            "chapter": 20,
            "verse": 69,
            "text": "Futhi phonsa phansi lokho okusesandleni sakho sokudla kuzogwinya lokho abakwenzile, kuphela abakwenzile kuyicebo lomlumbi futhi angeke aphumelele umlumbi ngisho noma ngabe uqhamukaphi"
        },
        {
            "chapter": 20,
            "verse": 70,
            "text": "Ngakho-ke bawa phansi abalumbi bakhothama bathi, “siyakholwa eNkosini ka-Aroni noMose”"
        },
        {
            "chapter": 20,
            "verse": 71,
            "text": "(UFaro) wathi (kubalumbi bakhe), “nikholwe kuye ngaphambi kokuba ngininike imvume na? Ngempela yena ungumholi wenu onifundise umlingo ngakho-ke ngempela ngizoninquma izandlazenukanyenezinyawozenuezinhlangothiniezehlukene futhi ngempela ngizoninqamuleza eziqwini zemithi yesundu futhi ngempela nizokwazi ukuthi ngubani phakathi kwethu onzima ekujeziseni okubeleselayo”"
        },
        {
            "chapter": 20,
            "verse": 72,
            "text": "Bathi (abalumbi bakaFaro), “Asisoze sikhethe wena ngaphezu kwalokho osekufikile kuthina okuyizimpawu ezicacile (nangaphezu) kwalowo owasidalayo ngakho-ke yehlulela njengoba uthanda ukwehlulela, kuphela wehlulela kulempilo yalomhlaba”"
        },
        {
            "chapter": 20,
            "verse": 73,
            "text": "Ngempela sikholiwe eNkosini yethu ukuze isithethelele amaphutha ethu kanye nakulokho osiphoqelele kukona okungumlingo futhi uMvelinqangi ungcono futhi ukhona ngasosonke isikhathi"
        },
        {
            "chapter": 20,
            "verse": 74,
            "text": "Ngempela lowo ozayo eNkosini yakhe eyisoni, ngakho-ke ngempela okwakhe yisihogo angeke aze afe kusona futhi angeke aze aphile"
        },
        {
            "chapter": 20,
            "verse": 75,
            "text": "Futhi lowo ozayo kuyona (iNkosi yakhe) eyikholwa futhi enza izenzo ezinhle ezilungileyo ngakho-ke labo okwabo amazinga aphakeme"
        },
        {
            "chapter": 20,
            "verse": 76,
            "text": "Izivande zaphakade okugeleza ngaphansi kwazo imifula bayohlala khona ingunaphakade futhi lokho kungumvuzo walabo abazihlambululayo"
        },
        {
            "chapter": 20,
            "verse": 77,
            "text": "Futhi ngempela sakwembula kuMose ukuthi makahambe ebusuku nezinceku zami ngakho-ke bashayele indlela eyomile olwandle, ungesabi ukuficwa (ngamabutho kaFaro) futhi ungesabi (ukuminza olwandle)"
        },
        {
            "chapter": 20,
            "verse": 78,
            "text": "Ngakho-ke uFaro wabalandela kanye namabutho akhe, kepha ulwandle lwabagalela futhi lwabamboza"
        },
        {
            "chapter": 20,
            "verse": 79,
            "text": "Futhi uFaro wabadukisa abantu bakhe futhi wangabaholeli (endleleni eqondile)"
        },
        {
            "chapter": 20,
            "verse": 80,
            "text": "Oh bantwana bakwa-Israyeli! Ngempela sanisindisa esitheni senu futhi senza isethembiso nani ehlangothini langakwesokudla lwentaba futhi sanehlisela phansi imana kanye nezigcwaca"
        },
        {
            "chapter": 20,
            "verse": 81,
            "text": "Dlanini ezintweni ezinhle lokho esanabela kona futhi ningabi abangahloniphi kulokho, hleze intukuthelo yami yehlele phezu kwenu futhi noma ngabe ubani eyehlela phezu kwakhe intukuthelo yami ngempela ubhubhile"
        },
        {
            "chapter": 20,
            "verse": 82,
            "text": "Futhi ngempela mina ngiyathethelela noma ngabe ubani ozisolayo futhi akholwe enze nokuhle okulungileyo bese ehamba endleleni elungileyo"
        },
        {
            "chapter": 20,
            "verse": 83,
            "text": "Futhi yini eyakwenza ukuthi usheshe ukusuka kubantu bakho OH! Mose na?”"
        },
        {
            "chapter": 20,
            "verse": 84,
            "text": "(UMose) wathi, “labo basezinyathelweni zami futhi ngisheshise ukuza kuwena Nkosi yami ukuze uthokoze”"
        },
        {
            "chapter": 20,
            "verse": 85,
            "text": "Wathi, “Ngakho-ke ngempela thina sabalinga abantu bakho emva kwakho (wena ungekho) futhi uSamiri wabadukisa”"
        },
        {
            "chapter": 20,
            "verse": 86,
            "text": "Ngakho-ke uMose waphindela ebantwini bakhe ethukuthele elusizi wathi, “Oh bantu bami! Ayizange yini iNkosi yenu inethembise isethembiso esihle na? Ngakube isikhathi enanithenjiswe sona sabukeka siside kunina noma nafisa ukuthi yehlele phezu kwenu intukuthelo evela eNkosini yenu nabe senephula isethembiso sami na?”"
        },
        {
            "chapter": 20,
            "verse": 87,
            "text": "Bathi, “asizange sisephule isethembiso sakho ngokwentando yethu, kepha thina besenziwe ukuthi sithwale imithwalo yemihlobiso yabantu sabesesiyayiphonsa ngakho-ke wayiphonsa kanjalo uSamiri”"
        },
        {
            "chapter": 20,
            "verse": 88,
            "text": "Ngakho-ke wayesebavezela ithole (eliyisithixo) elalinomsindo ngaphakathi bathi, “lona nguNkulunkulu wenu noNkulunkulu kaMose kepha uMose wakhohlwa”"
        },
        {
            "chapter": 20,
            "verse": 89,
            "text": "Ababoni yini ukuthi (ithole) aliyibuyiseli kubona impendulo futhi alinamandla okubalimaza nawokubenzela okuhle na"
        },
        {
            "chapter": 20,
            "verse": 90,
            "text": "Futhi ngempela u-Aroni wayethe kubona ngaphambilini “Oh bantu bami! kuphela nilingiwe ngalo (ithole) futhi ngempela iNkosi yenu ingenomusa ngakho-ke ngilandeleni futhi nihloniphe isinqumo sami”"
        },
        {
            "chapter": 20,
            "verse": 91,
            "text": "Bathi, “angeke siyeke ukulikhonza (ithole) kuze kube uMose ubuyela kuthina”"
        },
        {
            "chapter": 20,
            "verse": 92,
            "text": "(UMose) wathi “Oh Aroni! Yini lena eyakwenqabela (ukubakhuza ekukhonzeni ithole) ngenkathi ubabona beduka na?”"
        },
        {
            "chapter": 20,
            "verse": 93,
            "text": "Ekungilandeleni na? Ngakube awuyihloniphanga yini impoqo yami na"
        },
        {
            "chapter": 20,
            "verse": 94,
            "text": "(U-Aroni) wathi, “Oh ndodana kamama! Ungangibambi ngentshebe yami nangekhanda lami, ngempela mina ngesabile ukuthi hleze uthi wenze uqhekeko phakathi kwabantwana bakwa-Israyeli futhi awulilandeli izwi lami”"
        },
        {
            "chapter": 20,
            "verse": 95,
            "text": "(UMose) wathi, “yini inhloso yakho Oh Samiri!?”"
        },
        {
            "chapter": 20,
            "verse": 96,
            "text": "(USamiri) wathi, “ngakubona lokho ababengakuboni, ngathatha isandla esigcwele (somhlabathi) esinyathelweni sesithunywa (uGabriyeli) ngabe sengisilahla, wangithuma kanjalo umphefumulo wami”"
        },
        {
            "chapter": 20,
            "verse": 97,
            "text": "Wathi, “Hamba! Ngakho-ke ngempela okwakho kulempilo yalomhlaba ukuthi uthi akungabikhona ukuthintana futhi ngempela okwakho isethembiso esingeke sephuke futhi bheka isithixo sakho ewawuzinikele kusona, ngempela sizosishisa bese siphonsa umlotha waso olwandle”"
        },
        {
            "chapter": 20,
            "verse": 98,
            "text": "Kuphela uNkulunkulu, wena unguNkulunkulu okunguyena, ongekho uNkulunkulu ongakhonzwa ngaphandle kwakhe, ungamele zonke izinto ngolwazi"
        },
        {
            "chapter": 20,
            "verse": 99,
            "text": "Sikutshela kanjalo izindaba zalokho okwenzeka emandulo futhi ngempela sakunikeza kulokho okuvela kuthina okuyisikhumbuzo"
        },
        {
            "chapter": 20,
            "verse": 100,
            "text": "Noma ngabe ngubani osifulathelayo (isikhumbuzo) ngakho- ke ngempela yena uyothwala umthwalo ngosuku lokuvuka kwabafileyo"
        },
        {
            "chapter": 20,
            "verse": 101,
            "text": "Bayohlala khona, ububi babo ngosuku lokuvuka kwabafileyo kuyoba iloko abakuthwele"
        },
        {
            "chapter": 20,
            "verse": 102,
            "text": "Ngosuku lapho kuyobe kukhaliswa icilongo futhi siyoziqoqela ndawonye izoni ngalolosuku zinamehlo aluhlaza"
        },
        {
            "chapter": 20,
            "verse": 103,
            "text": "Bayohlebelana (bathi) anihlalanga ngaphandle (kwezinsuku) eziyishumi”"
        },
        {
            "chapter": 20,
            "verse": 104,
            "text": "Thina siyazi kabanzi ngalokho abakushoyo uma bethi abangcono ngolwazi phakathi kwabo, “anizange nihlale ngaphandle kosuku”"
        },
        {
            "chapter": 20,
            "verse": 105,
            "text": "Futhi bayakubuza mayelana nezintaba ngakho-ke ithi “iNkosi yami iyozibhidliza zibe uthuli”"
        },
        {
            "chapter": 20,
            "verse": 106,
            "text": "Bese iwushiya (umhlaba) uyithafa ubushelelezi uyisicaba"
        },
        {
            "chapter": 20,
            "verse": 107,
            "text": "Angeke ububone lapho ubuzombezombe nobugwincigwinci"
        },
        {
            "chapter": 20,
            "verse": 108,
            "text": "Ngalolosuku (bonke abantu) bayolandela ummemi, abukho ubuzombezombe abayomenzela kona futhi (wonke) amazwi ayothotshiselwa Onomusa ngakho-ke angeke uzwe lutho ngaphandle kobunyathunyathu bezinyawo zabo"
        },
        {
            "chapter": 20,
            "verse": 109,
            "text": "Ngalolosuku angeke kusize ngalutho ukuncenga ngaphandle kwalowo onikwe imvume ngoNomusa futhi oyithokozelayo inkulumo yakhe"
        },
        {
            "chapter": 20,
            "verse": 110,
            "text": "Iyakwazi lokho okungaphambili kwabo kanye nalokho okungemumva kwabo, futhi angeke bakwazi ukungamela okuthize olwazini lwakhe"
        },
        {
            "chapter": 20,
            "verse": 111,
            "text": "Futhi ubuso buyothotshiswa ngaphambi kophilayo uMvelinqangi owondlayo zonke izidalwa futhi angeke aphumelele lowo othwele ukungabi nobulungiswa"
        },
        {
            "chapter": 20,
            "verse": 112,
            "text": "Futhi noma ngabe ngubani owenza izenzo ezinhle ezilungileyo futhi engokholwayo ngakho-ke makangakwesabi ukwenzelwa okungenabulungiswa ukuncishiselwa (ezenzweni zakhe noma emvuzweni wakhe)"
        },
        {
            "chapter": 20,
            "verse": 113,
            "text": "Futhi sayembula kanjalo iQur’an ngolimi lwesi-Arabhu futhi sazichaza ngobunjalo bazo izexwayiso kuyona ukuze mhlawumbe bona besabe uMvelinqangi noma ibenze ukuthi bakhumbule (banake)"
        },
        {
            "chapter": 20,
            "verse": 114,
            "text": "Ngakho-ke ophakeme nguMvelinqangi iNkosi eyiqiniso. Ngakho-ke ungasheshi ngeQur’an ngaphambi kokuba ukwembulwa kwayo kupheleliswe kuwena futhi ithi “Nkosi yami ngandisele ulwazi”"
        },
        {
            "chapter": 20,
            "verse": 115,
            "text": "Futhi ngempela sasenza isethembiso ku-Adamu ngaphambilini waseyakhohlwa futhi asizange sikuthole kuyena ukuzimisela"
        },
        {
            "chapter": 20,
            "verse": 116,
            "text": "Futhi khumbula ngenkathi sithi ezingelosini “khothamelani u-Adamu” ngakho-ke zakhothama ngaphandle kuka-Iblis wenqaba"
        },
        {
            "chapter": 20,
            "verse": 117,
            "text": "Ngakho-ke sathi, “Oh Adamu! Lesi yisitha sakho nesonkosikazi wakho ngakho-ke nobabili makanganikhiphi esivandeni ukuze nibe lusizi”"
        },
        {
            "chapter": 20,
            "verse": 118,
            "text": "Ngempela okwakho khona (esivandeni) ukuthi ungalambi noma ubenqunu"
        },
        {
            "chapter": 20,
            "verse": 119,
            "text": "Nokuthi lapho angeke nome noma nishiswe yilanga"
        },
        {
            "chapter": 20,
            "verse": 120,
            "text": "Ngakho-ke usathane wamhlebela wathi “Oh Adamu! ngingakukhombisa yini isihlahla saphakade nombuso ongeke uhlehlele emumva na?”"
        },
        {
            "chapter": 20,
            "verse": 121,
            "text": "Ngakho-ke bobabili (u-Adamu nonkosikazi wakhe) badla kusona (isihlahla) izitho zabo zomzimba zangasese zabasobala kubona, baqala bobabili bazimboza ngamaqabunga esivande, u-Adamu akayihloniphanga iNkosi yakhe waseyaduka"
        },
        {
            "chapter": 20,
            "verse": 122,
            "text": "Yabe seyimkhetha iNkosi yakhe, ngakho-ke (u-Adam) wazisola kuyona (wacela intethelelelo kuyo) yamhola"
        },
        {
            "chapter": 20,
            "verse": 123,
            "text": "(uMvelinqangi) wathi, “nobabili yehlikani kusona (isivande) nonke abanye benu bayizitha zabanye ngakho-ke uma kufika kunina ukuholwa okuvela kumina noma ngabe ngubani olandela ukuhola kwami angeke aduke futhi angeke abelusizi”"
        },
        {
            "chapter": 20,
            "verse": 124,
            "text": "Futhi noma ngabe ngubani ofulathela isikhumbuzo sami ngakho-ke ngempela okwakhe yimpilo enzima futhi siyomvusa eyimpumputhe ngosuku lokuvuka kwabafileyo"
        },
        {
            "chapter": 20,
            "verse": 125,
            "text": "Uyothi, “Nkosi yami yingoba yini ungivusa ngiyimpumputhe kulapho ngangibona na?”"
        },
        {
            "chapter": 20,
            "verse": 126,
            "text": "(uMvelinqangi) uyothi, “kanjalo afika kuwena amavesi ethu wabe sewuyawakhohlwa kanjalo uzokhohlwa kulolusuku.”"
        },
        {
            "chapter": 20,
            "verse": 127,
            "text": "Futhi simnika kanjalo umvuzo lowo ongahloniphanga futhi ongakholelwanga emavesini eNkosi yakhe, futhi ngempela isijeziso sempilo ezayo sinzima kakhulu futhi asipheli"
        },
        {
            "chapter": 20,
            "verse": 128,
            "text": "Ngakube akusikona yini ukuholwa kwabo ukuthi (bazi) ukuthi zingaki izizukulwane esazibhubhisa ngaphambalini kwabo, abahamba ezindlini zazo na? Ngempela kulokho kunezimpawu (nesifundo) kubantu abaqondayo"
        },
        {
            "chapter": 20,
            "verse": 129,
            "text": "Futhi ukuba lalingekho izwi elaliphumile ngaphambilini elivela eNkosini yakho (isijeziso sazo izizukulwane) sasizofika kepha kunesikhathi esinqunyiwe"
        },
        {
            "chapter": 20,
            "verse": 130,
            "text": "Ngakho-ke kubekezelele lokho abakushoyo futhi udumise ukuphakama kweNkosi yakho ngaphambi kokuphakama kwelanga nangaphambi kokushona kwalo nangezikhathi zobusuku mdumise nangezikhathi zangasekugcineni kwemini ukuze mhlawumbe uthokoze"
        },
        {
            "chapter": 20,
            "verse": 131,
            "text": "Futhi ungawavuleli amehlo akho kulokho esilethe ngakho injabulo, amaqembu ehlukehlukene abo (abalandela) ubuhle bempilo yalomhlaba ukuze siwalinge ngayo futhi isabelo seNkosi yakho singcono futhi siyingunaphakade"
        },
        {
            "chapter": 20,
            "verse": 132,
            "text": "Futhi gqugquzela abantu bakho ngomthandazo futhi uwubekezelele asiceli lutho kuwena okuyisabelo, thina siyakwabela, futhiisiphethoesihleesalaboabenzaokulungileyo"
        },
        {
            "chapter": 20,
            "verse": 133,
            "text": "Futhi bathi, “kungani engezi kuthina nophawu oluvela eNkosini yakhe na?” abuzange bufike yini kubona ubufakazi obucacile balokho okusemibhalweni yangaphambilini na"
        },
        {
            "chapter": 20,
            "verse": 134,
            "text": "Futhi ukuba thina sasibabhubhisile ngesijeziso ngaphambilini kwakhe babezothi “Nkosi yethu kungani ungasithumelanga kuthina isithunywa, ngakho-ke sasizowalandela amavesi akho ngaphambi kokuba sidunyazwe futhi sihlazwe”"
        },
        {
            "chapter": 20,
            "verse": 135,
            "text": "Ithi, “Bonke balindile ngakho-ke lindani nizokwazi ukuthi ngobani abalandeli bendlela elungileyo nokuthi ngobani abaholelwe (endleleni eqondile)”"
        }
    ]
}
{
    "juzs": [
        {
            "chapter": 11,
            "verse": 6,
            "text": "Asikho isidalwa esinyakazayo esiphilisayo emhlabeni ngaphandle kokuthi isabelo saso sikuMvelinqangi futhi (uMvelinqangi) uyayazi indawo yaso yokuhlala nendawo yaso yokubekwa (yokungcwatshwa) konke kusencwadini ecacile"
        },
        {
            "chapter": 11,
            "verse": 7,
            "text": "Futhi nguyena owadala amazulu nomhlaba ngezinsuku eziyisithupha futhi isihlalo sakhe sobukhosi sasingaphezu kwamanzi ukuze anivivinye ukuthi ngubani phakathi kwenu onezenzo ezinhle ngokwedlulele kepha uma wawungase uthi ngempela nina niyovuswa emva kokufa ukuze labo abangakholwanga bathi “lokhu akuyi1utho ngaphandle kokuthi kungumlingo ogqamile.”"
        },
        {
            "chapter": 11,
            "verse": 8,
            "text": "Futhi uma sibaluzisele isijeziso kuze kube isikhathi esinqunyiwe, ukuze baqiniseke ukuthi bathi “silibaziswa yini na?” Ngempela ngosuku esiyobafica ngalo (isijeziso) akukho okuyosiphambukisa kubona futhi kuyobazungeleza lokho ababenza ngakho inhlekisa"
        },
        {
            "chapter": 11,
            "verse": 9,
            "text": "Futhi uma senza umuntu ukuthi ezwe umusa ovela kuthina bese siyawahoxisa kuyena, ngempela ukuze yena aphelelwe ithemba angabi nenhliziyo yokubonga"
        },
        {
            "chapter": 11,
            "verse": 10,
            "text": "Futhi uma simzwisa ububele emva kokuba esethintwe ukuhlupheka ngempela uyothi “ububi sebusukile kumina” ngempela yena uyoba ngothokozileyo oqhoshaya"
        },
        {
            "chapter": 11,
            "verse": 11,
            "text": "Ngaphandle kwalabo ababekezela futhi abenza izenzo ezilungileyo labo-ke okwabo kuyoba intethelelo nomvuzo omkhulu"
        },
        {
            "chapter": 11,
            "verse": 12,
            "text": "Mhlawumbe uma ungase ulahle ingxenye yalokho okwembulwa kuwena okucinaniswa ngakho isifuba sakhe ukuze bathi “kungani kwakungehliselwanga phansi kuyena ingcebo noma eze kanye nayo ingelosi na?” Kuphela wena ungumxwayisi futhi uMvelinqangi kuzona zonke izinto ungumqaphi"
        },
        {
            "chapter": 11,
            "verse": 13,
            "text": "Noma bathi, “(uMphrofethi) uyiqambile (iQur’an)” ithi “ngakho-ke lethani izahluko eziyishumi ezifana nezayo (iQur’an) eziqanjiwe futhi nibize noma ngabe ubani eningakwazi ukumbiza esikhundleni sikaMvelinqangi uma kungukuthi nina nineqiniso.”"
        },
        {
            "chapter": 11,
            "verse": 14,
            "text": "Kepha uma benganiphenduli ngakho-ke yazini ukuthi (iQur’an) yembulwa ngolwazi lukaMvelinqangi nokuthi ayikho into enokukhonzwa ngaphandle kwakhe, ngakube nina ningabazinikeleyo ngaphansi kwentando kaMvelinqangi na"
        },
        {
            "chapter": 11,
            "verse": 15,
            "text": "Noma ngabe ubani othanda impilo yalomhlaba nobuhle bayo siyobakhokhela izenzo zabo ngokuphelele kuwona futhi bona angeke bancishiselwe (lutho) kuwona (umhlaba)"
        },
        {
            "chapter": 11,
            "verse": 16,
            "text": "Yibona labo abangeke babe nalutho empilweni ezayo ngaphandle komlilo futhi kuyona ize leze lokho ababekwenza kuwona futhi kuyoba ize leze lokho ababekwenza"
        },
        {
            "chapter": 11,
            "verse": 17,
            "text": "Ngakube lowo osebufakazini obucacile (iQur’an) evela eNkosini yakhe futhi eyifunda ufakazi ovela kuyena futhi nangaphambilini kwayo kwakunencwadi kaMose engumholi nomusa labo bakholelwa kuyona futhi noma ngabe ubani ongakholelwa kuyona (iQur’an lowo) ovela emaqenjini ngakho-ke umlilo kuyoba indawo yakhe yesethembiso, ningabi nokungabaza ngayo ngempela yona iyiqiniso elivela eNkosini yakho kepha iningi labantu alikholwa"
        },
        {
            "chapter": 11,
            "verse": 18,
            "text": "Futhingubaniongenabulungiswakakhulukunalowooqambela uMvelinqangi amanga na? Labo bayolethwa ngaphambi kweNkosi yabo futhi ofakazi bayothi laba bayilabo abaphika iNkosi yabo ngokungangabazeki isiqalekiso sikaMvelinqangi siphezu kwezoni"
        },
        {
            "chapter": 11,
            "verse": 19,
            "text": "Labo abavimbela (abanye) endleleni kaMvelinqangi futhi befuna ukuyenza ukuthi ingaqondi futhi bona bengakholelwa empilweni ezayo"
        },
        {
            "chapter": 11,
            "verse": 20,
            "text": "Labo angeke baphunyuke (esijezisweni) kulomhlaba futhi angeke babe namvikeli ngaphandle kukaMvelinqangi, siyophindaphindwa kubona isijeziso (ngenxa yokuthi) babengafuni ukuzwa futhi babengafuni ukubona"
        },
        {
            "chapter": 11,
            "verse": 21,
            "text": "Labo yibona abalahle imiphefumulo yabo futhi okwabadukisa ilokho ababekuqamba"
        },
        {
            "chapter": 11,
            "verse": 22,
            "text": "Ngokungangabazeki ukuthi bona empilweni ezayo bangabalahlekelweyo kakhulu"
        },
        {
            "chapter": 11,
            "verse": 23,
            "text": "Ngempela labo abakholwayo futhi abenza izenzo ezilungileyo bazithobe eNkosini yabo labo bangabangane besivande bona bayohlala khona ingunaphakade"
        },
        {
            "chapter": 11,
            "verse": 24,
            "text": "Isibonelo samaqembu amabili sinjengesempumputhe nesithuli nobonayo nozwayo, ngakube bobabili bayalingana ngokufanayo na? Ngakube aniqapheli yini na"
        },
        {
            "chapter": 11,
            "verse": 25,
            "text": "Futhi ngempela sathumela uNowa kubantu bakhe (wathi) ngempela mina kunina ngingumxwayisi ogqamile"
        },
        {
            "chapter": 11,
            "verse": 26,
            "text": "Ukuthi ningakhonzi lutho ngaphandle kukaMvelinqangi ngempela mina nginesabela isijeziso sosuku olubuhlungu"
        },
        {
            "chapter": 11,
            "verse": 27,
            "text": "Ngakho-ke abaholi balabo (bantu) ababengakholwa phakathi kwabantu bakhe bathi “sikubona ungeyilutho ngaphandle kokuthi ungumuntu nje onjengathi futhi asiboni muntu ekulandela ngaphandle kwalabo abangaphansi kwethu ngezinga bakulandela ngaphandle kokucabanga, asiniboni nifaneleke ngaphezu kwethu, kepha sicabanga ukuthi ningabaqambi bamanga.”"
        },
        {
            "chapter": 11,
            "verse": 28,
            "text": "Wathi “Oh bantu bami! ngakube nibonile yini ukuthi nginabo ubufakazi obucacile obuvela eNkosini yami futhi ingiphile umusa ovela kuyona, kwenziwa kwasitheka kunina singaniphoqa yini ukuthi nibamukele (ubufakazi obucacile) kulapho nina nibuzonda na?”"
        },
        {
            "chapter": 11,
            "verse": 29,
            "text": "Futhi Oh! bantu bami! angibuceleli lutho oluyingcebo kunina (ubufakazi obucacile) umvuzo wami awukho (komunye umuntu) ngaphandle kokuthi ukuMvelinqangi futhi angisiyena umxoshi walabo abakholwayo ngempela bona bayohlangana neNkosi yabo kepha mina nginibona ningabantu abangazi lutho"
        },
        {
            "chapter": 11,
            "verse": 30,
            "text": "Futhi, Oh bantu bami! ubani ozongisiza kuMvelinqangi uma ngibaxosha ngakube anikhumbuli yini na"
        },
        {
            "chapter": 11,
            "verse": 31,
            "text": "Futhi angisho kunina ukuthi nginengcebo kaMvelinqangi futhi angikwazi okungabonwayo futhi angisho ukuthi ngiyingelosi futhi angisho kulabo amehlo enu ababukela phansi ukuthi uMvelinqangi akasoze abanike ubuhle, uMvelinqangi wazi ngokwedlulele ngalokho okusemiphefumulweni yabo ngempela ukube bengikushilo kanjalo bengizoba ngomunye wabayizoni.”"
        },
        {
            "chapter": 11,
            "verse": 32,
            "text": "Bathi, “Oh Nowa! uphikisene nathi futhi uyandisile impikiswano nathi ngakho-ke silethele lokho osisongela ngakho uma ungomunye wabaneqiniso.”"
        },
        {
            "chapter": 11,
            "verse": 33,
            "text": "(UNowa) wathi “uMvelinqangi kuphela oyoza kunina nalokho (enginisongela ngakho) uma uMvelinqangi ethanda angeke nina niphunyuke (kukona).”"
        },
        {
            "chapter": 11,
            "verse": 34,
            "text": "Futhi angeke sinisize iseluleko sami ngisho noma ngabe ngithanda ukuthi ngineluleke ngokuhle uma uMvelinqangi efisa ukunidukisa yena uyiNkosi yenu futhi niyobuyiselwa kuyena"
        },
        {
            "chapter": 11,
            "verse": 35,
            "text": "Noma bathi uyiqambile ithi “uma ngiyiqambile ngakho-ke likunina icala lami futhi mina ngimsulwa kulokhu enenza icala kukona.”"
        },
        {
            "chapter": 11,
            "verse": 36,
            "text": "Futhi kwembulwa kuNowa ukuthi “Akekho (umuntu) oyokholwa ebantwini bakho ngaphandle kwalabo asebekholwa ngakho-kekungakuphathi kabi lokho ababehlala bekwenza.”"
        },
        {
            "chapter": 11,
            "verse": 37,
            "text": "Futhi yekha umkhumbi ngaphambi kwamehlo ethu (sikubhekile) nangesambulo sethu futhi ungakhulumi nami ngalabo abayizoni ngempela bona bayominziswa"
        },
        {
            "chapter": 11,
            "verse": 38,
            "text": "Wayesewakha umkhumbi, kwakuthi njalo uma bedlula kuyena abaholi babantu bakhe bamenze inhlekisa, wathi “uma nisihleka ngakho-ke ngempela nathi siyanihleka njengoba nihleka.”"
        },
        {
            "chapter": 11,
            "verse": 39,
            "text": "Ngakho-ke niyokwazi ukuthi ubani oyofikelwa isijeziso esiyomhlaza noyofanelwa ukwehlelwa isijeziso esingapheliyo"
        },
        {
            "chapter": 11,
            "verse": 40,
            "text": "Kwaze kwaba ilapho kufika khona impoqo yethu uhhavini waletha amanzi sathi “ngenisa kuwona (umkhumbi) okubili kuzona zonke izidalwa (okuyisilisa nesifazane) kanye nomndeni wakho ngaphandle kwalowo elamedlula izwi kanye nalowo owayekholwa, futhi akekho owayekholwa kanye naye ngaphandle kwabambalwa.”"
        },
        {
            "chapter": 11,
            "verse": 41,
            "text": "(UNowa) wayesethi, “ngenani phakathi (emkhunjini) egameni likaMvelinqangi kuzoba ukuhamba kwawo nokuma kwawo ngempela iNkosi yami iyathethelela inesihawu.”"
        },
        {
            "chapter": 11,
            "verse": 42,
            "text": "Wabe sewuhamba nabo phakathi kwamagagasi anjengezintaba, uNowa wayesememeza indodana yakhe eyayiziqhelelanisile (nabo wathi) Oh ndodana yami! gibela kanye nathi (emkhunjini) ungabi kanye nabangakholwayo"
        },
        {
            "chapter": 11,
            "verse": 43,
            "text": "Yathi (indodana kaNowa) ngizophephela entabeni, izongiphephisa emanzini (uNowa) wathi, “Akukho msindisi kulolusuku empoqweni kaMvelinqangi ngaphandle kwalowo anomusa kuyena, amagagasi eza phakathi kwabo bobabili ngakho-ke (indodana kaNowa) yayingomunye wabaminzayo.”"
        },
        {
            "chapter": 11,
            "verse": 44,
            "text": "Futhi kwathiwa, “Oh mhlabathi! gwinya amanzi akho futhi Oh sibhakabhaka! misa (imvula) abohliswa amanzi futhi udaba lwafezeka (ukubhubhisa abantu baka Nowa umkhumbi) wahlala phezu (kwentaba) iJudi futhi kwathiwa “qhelelana nabantu abayizoni”"
        },
        {
            "chapter": 11,
            "verse": 45,
            "text": "Futhi uNowa wamemeza iNkosi yakhe wathi “Nkosi yami ngempela indodana yami ingeyomndeni wami futhi ngempela isithembiso sakho siyiqiniso futhi wena ungonobulungiswa ukwedlula bonke abehluleli"
        },
        {
            "chapter": 11,
            "verse": 46,
            "text": "Wathi “Oh Nowa! ngempela yena akasiyena owomndeni wakho, ngempela umsebenzi wakhe awulungile ngakho- ke ungangibuzi ngongenalo ulwazi ngakho ngempela mina ngiyakweluleka hleze ube ngomunye wabangenalwazi.”"
        },
        {
            "chapter": 11,
            "verse": 47,
            "text": "Wathi (uNowa) “Nkosi yami ngifuna isiphephelo kuwena ukubuza ngengingenalo ulwazi ngakho futhi ngaphandle uma ungithethelela futhi ube nomusa kumina ngizoba ngomunye wabalahlelweyo.”"
        },
        {
            "chapter": 11,
            "verse": 48,
            "text": "Kwathiwa, “Oh Nowa! yehlika (emkhunjini) ngokuthula okuvela kuthina nezibusiso ziphezu kwakho naphezu kwezizwe ezikanye nawe futhi kunezizwe (noma abantu) esiyobathokozisa (okwesikhashana) bese siyabathinta isijeziso esibuhlungu esivela kuthina.”"
        },
        {
            "chapter": 11,
            "verse": 49,
            "text": "Lezi ezinye zezindaba ezimayelana nokungabonwayo, esizembula kuwena owawungazazi wena ngisho nabantu bakho ngaphambi kwalokhu ngakho-ke bekezela ngempela isiphetho (esihle) singesabasabayo (abalungileyo)"
        },
        {
            "chapter": 11,
            "verse": 50,
            "text": "Futhi ku-AD (sathumela) umfowabo uHud wathi “Oh bantu bami! khonzani uMvelinqangi aninaNkulunkulu ngaphandle kwakhe, anenzi lutho ngaphandle kokuqamba (amanga)"
        },
        {
            "chapter": 11,
            "verse": 51,
            "text": "Oh bantu bami! anginiceli mvuzo ngakho, kuphela umvuzo wami ukulowo owangidalayo ngakube aninawo yini umqondo na"
        },
        {
            "chapter": 11,
            "verse": 52,
            "text": "Futhi, Oh bantu bami! celani intethelelo eNkosini yenu bese niyazisola kuyona iyothumela phezu kwenu (imvula) eningi evela esibhakabhakeni bese ininezelela amandla emandleni enu futhi ningafulatheli ningabanecala"
        },
        {
            "chapter": 11,
            "verse": 53,
            "text": "Bathi, “Oh Hud! awusilethele ubufakazi obucacile futhi nathi angeke siziyeke izithixo zethu ngenxa yenkulumo yakho futhi angeke sikholelwe kuwena.”"
        },
        {
            "chapter": 11,
            "verse": 54,
            "text": "Asisho lutho ngaphandle kokuthi ezinye zezithixo zethu zikugadle ngobubi (uHud) wathi “ngempela mina ngifakaza ngoMvelinqangi futhi ngiyafakaza ukuthi mina ngimsulwa kulokho enenzela ngakho uMvelinqangi abahlanganyeli ekumkhonzeni.”"
        },
        {
            "chapter": 11,
            "verse": 55,
            "text": "Ngaphandle kwakhe bophani uzungu ngami nonke kanyekanye bese ninganginiki thuba"
        },
        {
            "chapter": 11,
            "verse": 56,
            "text": "Ngempela mina ngibeke ithemba lami kuMvelinqangi iNkosi yami neNkosi yenu asikho isidalwa (esizenzelayo) ngaphandle kokuthi yena (uMvelinqangi) ungosibamba ngesihlonti (unamandla okusiphatha) ngempela iNkosi yami isendleleni eqondile"
        },
        {
            "chapter": 11,
            "verse": 57,
            "text": "Kepha uma nifulathela ngikudlulisile kunina lokho engithunywe kona kunina futhi iNkosi yami izoletha abanye abantu esikhundleni senu futhi angeke niyilimaze ngalutho, ngempela iNkosi yami ingumlondolozi wezinto zonke"
        },
        {
            "chapter": 11,
            "verse": 58,
            "text": "Futhi kwathi lapho sekufika impoqo yethu (isijeziso sethu) samsindisa uHud kanye nalabo ababekholwa kanye naye ngomusa ovela kuthina futhi sabasindisa esijezisweni esinzima"
        },
        {
            "chapter": 11,
            "verse": 59,
            "text": "Futhi labo (kwakungabantu) baka-Ad ababephika amavesi eNkosi yabo futhi babengazihloniphi izithunywa zayo futhi babelandela impoqo yabo bonke ababeqhosha ababenenkani"
        },
        {
            "chapter": 11,
            "verse": 60,
            "text": "Futhi balandeliswa kulomhlaba ngesiqalekiso nangelanga lokuvuka kwabafileyo (bayolandeliswa ngesiqalekiso) ngokungangabazeki, ngempela (abantu) baka-Ad babephika iNkosi yabo, abaqhelelane (abantu) ba-Ad nabantu baHud"
        },
        {
            "chapter": 11,
            "verse": 61,
            "text": "Futhi kuThamud (sathumela) umfowabo uSalih wathi, “Oh bantu bami! khonzani uMvelinqangi aninakho eningakukhonza ngaphandle kwakhe nguyena owaniveza emhlabeni wanizinzisa kuwona, ngakho-ke celani intethelelo kuyena bese niyazisola kuyena, ngempela iNkosi yami iseduzane iyaphendula"
        },
        {
            "chapter": 11,
            "verse": 62,
            "text": "Bathi,“Oh Salih! wawukanyenathiuthembekilengaphambilini kwalokhu, ngakube usenqabela ukuthi sikhonze lokhu okwakukhonzwa ngobaba bethu na? Futhi ngempela thina sinokungabaza kulokho osimemela kukona"
        },
        {
            "chapter": 11,
            "verse": 63,
            "text": "(USalih) wathi, “Oh bantu bami! ngakube nibonile yini ukuthi ngisebufakazini obucacile obuvela eNkosini yami na? Futhi yangipha umusa ovela kuyona ngakho-ke ubani ozongelekelela kuMvelinqangi uma bengingamhloniphanga na? Ngakho-ke aninginezeleli ngalutho ngaphandle kokulahlekelwa"
        },
        {
            "chapter": 11,
            "verse": 64,
            "text": "Futhi (wathi) “Oh bantu bami! leli ikameli lensikazi likaMvelinqangi kunina linguphawu ngakho-ke liyekeni lizidlela emhlabeni kaMvelinqangi futhi ningalithinti ngobubi (ningalenzi okubi) niyothathwa isijeziso esiseduzane.”"
        },
        {
            "chapter": 11,
            "verse": 65,
            "text": "Ngakho-ke balinquma (ikameli lensikazi) wayesethi, “zithokoziseni emakhaya enu izinsuku ezintathu lesi isithembiso esingeke siphikwe.”"
        },
        {
            "chapter": 11,
            "verse": 66,
            "text": "Ngakho-ke kwathi lapho sekufike impoqo yethu samsindisa uSalih kanye nalabo ababekholwa kanye naye ngomusa ovela kuthina nasehlazweni langalelosuku ngempela iNkosi yakho yona inamandla, iphakeme ngamandla"
        },
        {
            "chapter": 11,
            "verse": 67,
            "text": "Ukukhala okwesabekayo kwabathatha labo ababenze okubi ngakho-ke basala ezindlini zabo (befile) bedindilizile"
        },
        {
            "chapter": 11,
            "verse": 68,
            "text": "Kwaba sengathi abazange bahlale (baphile) lapho, ngokungangabazeki ngempela (abantu) baThamud bayiphika iNkosi yabo ngakho-ke ngaziqhelelanisa noThamud"
        },
        {
            "chapter": 11,
            "verse": 69,
            "text": "Futhi ngempela zafika izithunywa zethu ku-Abraham nezindaba ezimnandi (zambingelela) zathi “ukuthula” (waphendula u-Abrahamu) wathi “ukuthula” ngakho-ke akazange achithe isikhathi ukuletha inyama yenkonyane eyosiwe"
        },
        {
            "chapter": 11,
            "verse": 70,
            "text": "Ngakho-ke kwathi lapho ebona ukuthi izandla zazo (izithunywa) azifinyeleli kuyona wangazithembi (izithunywa) futhi wazesaba zathi “ungesabi ngempela thina sithunywe kubantu baLothi.”"
        },
        {
            "chapter": 11,
            "verse": 71,
            "text": "Futhi unkosikazi wakhe wayemile wahleka ngakho-ke sabe sesimtshena izindaba ezimnandi ngo-Isaka nezangemumva kuka-Isaka ezikaJakobe"
        },
        {
            "chapter": 11,
            "verse": 72,
            "text": "Unkosikazi wathi “hhawu isimanga sami yini ukuthi ngingathola ingane kulapho mina sengiyisalukazi nomyeni wami eyixhegu na? Ngempela lokhu kuyinto emangalisayo”"
        },
        {
            "chapter": 11,
            "verse": 73,
            "text": "Zathi (izithunywa) “ngakube umangaliswa umyalelo kaMvelinqangi, umusa kaMvelinqangi nezibusiso zakhe ziphezu kwenu banikazi bomuzi, ngempela yena ungobongwayo odunyiswayo.”"
        },
        {
            "chapter": 11,
            "verse": 74,
            "text": "Ngakho-ke kwathi lapho sekuphelile ukwesaba ku-Abraham zafika kuyena izindaba ezimnandi ephikisana nathi mayelana nabantu baLothi"
        },
        {
            "chapter": 11,
            "verse": 75,
            "text": "Ngempela u-Abrahamu ngokungangabazeki wayebekezela, wayememeza uMvelinqangi ngobuqotho ezisola (kuMvelinqangi)"
        },
        {
            "chapter": 11,
            "verse": 76,
            "text": "Oh Abrahamu! kuyeke lokhu ngempela seyifikile impoqo yeNkosi yakho futhi ngempela bona sesibanike isijeziso esingeke sigwenywe"
        },
        {
            "chapter": 11,
            "verse": 77,
            "text": "Futhi kwathi lapho sekufika izithunywa zethu kuLothi waphatheka kabi ngazo wazidabukela wayesethi “lolu usuku losizi.”"
        },
        {
            "chapter": 11,
            "verse": 78,
            "text": "Futhi bafika kuyena abantu bakhe bejahe kuyena futhi nangaphambilini babejwayele ukwenza izinto ezimbi, (uLothi) wathi “Oh bantu bami! lawa ngamadodakazi ami wona amsulwa ngokwedlulele kunina ngakho-ke sabani uMvelinqangi ningangihlazi ezivakashini zami, ngakube ayikho yini kunina indoda ehlakaniphile na?”"
        },
        {
            "chapter": 11,
            "verse": 79,
            "text": "Bathi, “Ngempela uyazi ukuthi asiwafuni amadodakazi akho futhi ngempela wena uyakwazi esikufunayo.”"
        },
        {
            "chapter": 11,
            "verse": 80,
            "text": "Wathi (u-Lothi) “ukube bengingaba namandla okuqondana nani noma isiphephelo sokwesekwa okuqinisekile (ukunivimbela kulokho).”"
        },
        {
            "chapter": 11,
            "verse": 81,
            "text": "(Izithunywa) zathi, “Oh! Lothi ngempela thina siyizithunywa zeNkosi yakho abasoze bafinyelela kuwena ngakho-ke hamba nomndeni wakho ngengxenye yobusuku, phakathi kwenu makungabibikho ngisho noyedwa ozobheka emumva ngaphandle konkosikazi wakho ngempela (unkosikazi wakho) uyovelelwa ilokho okuyobavelela, ngempela isithembiso sabo sisekuseni, ngakube akusondele yini ukusa na"
        },
        {
            "chapter": 11,
            "verse": 82,
            "text": "Ngakho-ke kwathi lapho sekufika impoqo yethu saliketula labheka phezulu (idolobha iSodom) futhi sanethisa phezu kwalo amatshe (enziwe) ngobumba oluqinile"
        },
        {
            "chapter": 11,
            "verse": 83,
            "text": "Babekwe uphawu eNkosini yakho futhi sona asiqhelelene nezoni"
        },
        {
            "chapter": 11,
            "verse": 84,
            "text": "Futhi nakubantu baseMidyani (sathumela) umfowabo uShu’ayb wathi “Oh bantu bami! khonzani uMvelinqangi aninaye omunye uNkulunkulu ngaphandle kwakhe ninganciphisi isikalo noma isisindo ngempela mina nginibonela okuhle futhi ngempela mina nginesabela isijeziso sosuku olusingethe (zonke izinto)"
        },
        {
            "chapter": 11,
            "verse": 85,
            "text": "Futhi (wathi), Oh bantu bami! nikezani isikalo nesisindo ngobulungiswa futhi ningabaphuci abantu izinto zabo futhi ningenzi ukona ezweni nibe yizigangi"
        },
        {
            "chapter": 11,
            "verse": 86,
            "text": "Okuseleyo kungokuka-Mvelinqangi kungcono kunina uma ningabakholwayo futhi mina angisiyena umlondolozi wenu"
        },
        {
            "chapter": 11,
            "verse": 87,
            "text": "Bathi “Oh Shu’ayb! ngakube umthandazo wakho okuphoqela ekuthini siyeke lokho okwakukhonzwa obaba bethu noma ukuthi senze esikuthandayo ngengcebo yethu na? Ngempela wena ungobekezelayo ohlakaniphileyo (benza ngaye inhlekisa).”"
        },
        {
            "chapter": 11,
            "verse": 88,
            "text": "Wathi, Oh bantu bami! ngakube nibonile yini ukuthi ngisobufakazini obucacile obuvela eNkosini yami futhi ingiphile isipho (sobuprofethi)esihle esivela kuyona futhi angithandi ukuthi ngiphikisane nani kulokho engininqabele kukona angifuni lutho (kunina) ngaphandle kwenguquko engingakwazi ukuyenza futhi impumelelo yami ayikumuntu ngaphandle kokuthi ikuMvelinqangi, ngithembele kuyena futhi ngiphendukela kuyena ngokuzisola"
        },
        {
            "chapter": 11,
            "verse": 89,
            "text": "Futhi Oh bantu bami! ukunehlukanisa kwami (nokukhonza lokho okwakukhonzwa obaba benu) akungabi imbangela phakathi kwenu ukuthi nehlelwe okufana nokwehlela abantu baNowa noma abantu baHud noma abantu baSalih futhi abantu baLothi abakude kunina"
        },
        {
            "chapter": 11,
            "verse": 90,
            "text": "Futhi celani intethelelo eNkosini yenu bese niyazisola kuyona ngempela iNkosi yami inesihawu inothando"
        },
        {
            "chapter": 11,
            "verse": 91,
            "text": "Bathi Oh Shu’ayb! asikuqondi okuningi kulokho okushoyo futhi ngempela sikubona ungeyilutho kuthina futhi ukube bekungesingenxa yomndeni wakho besizokukhanda ngamatshe futhi awunamandla okubhekana nathi"
        },
        {
            "chapter": 11,
            "verse": 92,
            "text": "Wathi, “Oh bantu bami! ngakube umndeni wami uhlonipheke ngokwedlulele kunina ukwedlula uMvelinqangi na? Nimthatha nimshiye ngemumva kwemihlane yenu ngempela iNkosi yami ikusingethe lokho enikwenzayo.”"
        },
        {
            "chapter": 11,
            "verse": 93,
            "text": "Futhi Oh bantu bami! yenzani okusamandleni enu ngempela nami ngingumenzi (wokusemandleni ami) niyokwazi ukuthi ubani oyothola isijeziso esiyomhlaza nokuthi ngubani ongumqambi wamanga na? Futhi bhekani ngempela nami ngikanye nani ngingobhekileyo"
        },
        {
            "chapter": 11,
            "verse": 94,
            "text": "Futhi kwathi lapho sekufika impoqo yethu samsindisa uShu’ayb kanye nalabo ababekholwa kanye naye ngomusa ovela kuthina, (isijeziso-ukukhala okwesabekayo) kwabathatha labo abayizoni basala bebhumbuluzile (befile) emakhaya abo"
        },
        {
            "chapter": 11,
            "verse": 95,
            "text": "Kwaba sengathi abakaze bahlale khona, ngokungangabazeki ayiqhele (ayijeziswe) iMidyane njengoba waqhela uThamud"
        },
        {
            "chapter": 11,
            "verse": 96,
            "text": "Futhi ngempela sathumela uMose nezimpawu zethu negunya elicacile"
        },
        {
            "chapter": 11,
            "verse": 97,
            "text": "KuFaro kanye nabaholi bakhe, babelandela impoqo (umthetho) kaFaro kepha umthetho kaFaro wawungalungile"
        },
        {
            "chapter": 11,
            "verse": 98,
            "text": "Uyobahola abantu bakhe ngosuku lokuvuka kwabafileyo abaholele emlilweni futhi yimbi indawo ayobaholela kuyona"
        },
        {
            "chapter": 11,
            "verse": 99,
            "text": "Futhi balandeliswa ngesiqalekiso (kulomhlaba) nangelanga lokuvuka kwabafileyo sibi isipho abanikwa sona"
        },
        {
            "chapter": 11,
            "verse": 100,
            "text": "Lena enye yezindaba zamadolobha esiyixoxela wena kuzona kunezimile nesezivuniwe (esezidlulile)"
        },
        {
            "chapter": 11,
            "verse": 101,
            "text": "Futhi asizange sibenzele okungenabulungiswa kepha imiphefumulo yabo eyenza okungenabulungiswa ngakho-ke azizange zibasize ngalutho izithixo zabo okuyizona (abazikhonzayo) abazimemezayo esikhundleni sikaMvelinqangi ngenkathi kufika impoqo yeNkosi yakho (izithixo zabo) azizange zibanezelele ngalutho ngaphandle kwembubhiso"
        },
        {
            "chapter": 11,
            "verse": 102,
            "text": "Futhi kunjalo ukubamba (ukujezisa) kweNkosi yakho ngenkathi ibamba amadolobha kulapho wona enza okungalungile, ngempela ukubamba kwakhe kubuhlungu, kunzima"
        },
        {
            "chapter": 11,
            "verse": 103,
            "text": "Ngempela kulokho kunophawu (kunesifundo) kunoma ngabe ubani owesaba isijeziso sempilo ezayo, lelo usuku abayoqoqelwa ngalo ndawonye abantu futhi lelo kuyoba usuku eliyoba ngufakazi (bonke bayokubakhona)"
        },
        {
            "chapter": 11,
            "verse": 104,
            "text": "Futhi asilihlehlisi (ihora) ngaphandle (kokulihlehlisela) isikhathi esinqunyiweyo"
        },
        {
            "chapter": 11,
            "verse": 105,
            "text": "Ngosuku eliyofika ngalo (ihora) awukho umphefumulo oyokhuluma ngaphandle kwemvume yakhe ngakho-ke abanye babo bayobe bedabukisa futhi abanye babo bayobe bethokoza"
        },
        {
            "chapter": 11,
            "verse": 106,
            "text": "Ngakho-ke labo abayobe bedabukisa bayoba semlilweni okwabo lapho kuyoba ukubhonga nokugquma"
        },
        {
            "chapter": 11,
            "verse": 107,
            "text": "Bayohlala khona ingunaphakade inqobo nje uma amazulu nomhlaba esakhona ngaphandle uma iNkosi yakho ithanda, ngempela iNkosi yakho ingeyenza lokho ekuthandayo"
        },
        {
            "chapter": 11,
            "verse": 108,
            "text": "Futhi labo abajatshulisiwe bayokuba sesivandeni bayohlala khona ingunaphakade inqobo nje uma amazulu nomhlaba kusekhona ngaphandle uma iNkosi yakho ithanda ukubanika isipho esingapheliyo"
        },
        {
            "chapter": 11,
            "verse": 109,
            "text": "Ngakho-ke ungabi nokungabaza ukuthi labantu bakhonzani laba abakhonzi lutho ngaphandle (kokukhonza) okunjengo- kwakukhonzwa oyise ngaphambilini futhi ngempela thina sizobanika ingxenye yabo ingancishisiwe"
        },
        {
            "chapter": 11,
            "verse": 110,
            "text": "Futhi ngempela samnika uMose incwadi ngakho-ke kwaba khona ukuphikisana kuyona futhi ukube izwi aliphumanga eNkosini yakho ngempela bekuzohlulelwa phakathi kwabo futhi ngempela bona basekungabazeni okukhulu ngayo"
        },
        {
            "chapter": 11,
            "verse": 111,
            "text": "Futhi ngempela iNkosi yakho izobakhokhela ngamunye ngezenzo zabo ngempela yona iyazi ngabakwenzayo"
        },
        {
            "chapter": 11,
            "verse": 112,
            "text": "Ngakho-ke qhubeka njalo endleleni eqondile njengoba uphoqiwe kanye nalabo abaphendukela emumva ngokuzisola kanye nawe futhi ningabi nokucindezela ngempela yona iyakubona lokho enikwenzayo"
        },
        {
            "chapter": 11,
            "verse": 113,
            "text": "Futhi ningathembeli kulabo abayizoni hleze nithintwe umlilo futhi aninabavikeli ngaphandle kukaMvelinqangi bese ningasizwa"
        },
        {
            "chapter": 11,
            "verse": 114,
            "text": "Futhi enza umthandazo eziphethweni ezimbili zosuku nasekusondeleni kobusuku ngempela izenzo ezinhle zisusa izenzo ezimbi leso isikhumbuzo kulabo abanakay"
        },
        {
            "chapter": 11,
            "verse": 115,
            "text": "Futhi bekezelani ngakho-ke ngempela uMvelinqangi akawulahli umvuzo wabenzi bokuhle"
        },
        {
            "chapter": 11,
            "verse": 116,
            "text": "Ngakho-ke ukube kwakungekho phakathi kwezizukulwane ngaphambilini kwenu abahlakaniphileyo abanqabela (abanye) ekwenzeni ukona emhlabeni ngaphandle kwabambalwa phakathi kwalabo esabasindisa phakathi kwabo, futhi labo abayizoni babelandela injabulo ababekuyona (yempilo yalomhlaba) futhi babeyizoni"
        },
        {
            "chapter": 11,
            "verse": 117,
            "text": "Futhi iNkosi yakho yayingeke ibhubhise amadolobha ngokungesikhona ubulungiswa kulapho abantu bawo benze okulungileyo"
        },
        {
            "chapter": 11,
            "verse": 118,
            "text": "Futhi ukube yayithanda iNkosi yakho yayizokwenza abantu ukuthi babe isizwe esisodwa kepha angeke bayeke ukuphikisana"
        },
        {
            "chapter": 11,
            "verse": 119,
            "text": "Ngaphandle kwalabo iNkosi yakho eyabanomusa kubona futhi kanjalo yabadala kwagcwaliseka izwi leNkosi yakho ngempela ngizogcwalisa isihogo ngamaJinn nabantu ndawonye"
        },
        {
            "chapter": 11,
            "verse": 120,
            "text": "Futhi konke esikutshena khona ngezindaba zezithunywa ilokho esiqinisa ngakho inhliziyo yakho futhi kulokhu lifikile kuwena iqiniso nokushunyayezwa nesikhumbuzo sabakholwayo"
        },
        {
            "chapter": 11,
            "verse": 121,
            "text": "Futhi ithi kulabo abangakholwa “yenzani okusemandleni enu ngempela nathi senza (okusemandleni ethu)”"
        },
        {
            "chapter": 11,
            "verse": 122,
            "text": "Futhi lindani ngempela nathi singabalindileyo"
        },
        {
            "chapter": 11,
            "verse": 123,
            "text": "Futhi kungokukaMvelinqangi okungabonwayo kwamazulu nomhlaba futhi ikuyena lapho kubuyiselwa khona zonke izindaba ngakho-ke mkhonzeni futhi ubeke ithemba kuyena futhi akusikhona ukuthi iNkosi yakho ayikunakile lokho enikwenzayo"
        },
        {
            "chapter": 12,
            "verse": 1,
            "text": "Alif Lam Ra, lawa ngamavesi encwadi ecacile"
        },
        {
            "chapter": 12,
            "verse": 2,
            "text": "Ngempela thina sayembula iQur’an (ngolimi) lwesi-Arab ukuze mhlawumbe niqonde"
        },
        {
            "chapter": 12,
            "verse": 3,
            "text": "Thina sikuxoxela izindaba ezimnandi ngokwedlulele ngesikwembulile kuwena, lena iQur’an yize noma ngaphambilini kwayo wawungomunye wabanganakile"
        },
        {
            "chapter": 12,
            "verse": 4,
            "text": "Khumbula ngenkathi uJosefa ethi kuyise, “Oh baba wami! ngempela mina ngibone (ephuphweni) izinkanyezi eziyishumi nanye nelanga nenyanga ngizibone zingikhothamela.”"
        },
        {
            "chapter": 12,
            "verse": 5,
            "text": "(Uyise) wathi, “Oh ndodana yami! ungabaxoxeli abafowenu iphupho lakho hleze bakudalele icebo ngempela usathane uyisitha somuntu esigqamile”"
        },
        {
            "chapter": 12,
            "verse": 6,
            "text": "Futhi kanjalo iNkosi yakho iyakukhetha futhi ikufundisa ukuchazwa kwamaphupho futhi iphelelise ububele bayo phezu kwakho kanye nasemndenini kaJakobe njengoba yawuphelelisa phezu kwabazali bakho bobabili ngaphambi kuka-Abraham no-Isaka ngempela iNkosi yakho iyisazi inobuhlakani"
        },
        {
            "chapter": 12,
            "verse": 7,
            "text": "Ngempela kuJosefa nabafowabo kunezimpawu kulabo ababuzayo"
        },
        {
            "chapter": 12,
            "verse": 8,
            "text": "Ngenkathi bethi kuJosefa nomfowabo bathandeka ngokwedlulele kubaba wethu kunathi sibe siyiqembu (singumndeni) ngempela ubaba wethu usephutheni elicacile"
        },
        {
            "chapter": 12,
            "verse": 9,
            "text": "Akubulawe uJosefa noma aphonswe (kwenye) indawo ukuze anake nina ubaba wenu futhi emva kwalokho niyoba ngabantu abalungileyo.”"
        },
        {
            "chapter": 12,
            "verse": 10,
            "text": "Sathi isikhulumi phakathi kwabo “ningambulali uJosefa uma nifuna ukwenza okuthize mphonseni phakathi emthonjeni zizomcosha ezinye zezihambi uma kungukuthi nizokwenza njalo.”"
        },
        {
            "chapter": 12,
            "verse": 11,
            "text": "Bathi, “Oh baba wethu! kungani ungasethembi ngoJosefa kulapho ngempela thina singabamfisela okuhle na?”"
        },
        {
            "chapter": 12,
            "verse": 12,
            "text": "Mthumele kanye nathi kusasa ukuze azithokozise futhi adlale futhi ngempela thina sizomlondoloza"
        },
        {
            "chapter": 12,
            "verse": 13,
            "text": "Wathi (uyise), ngempela mina kungiphatha kabi ukuthi ningahamba naye futhi ngiyesaba ukuthi angase adliwe impisi ngenkathi nina ningamnakile"
        },
        {
            "chapter": 12,
            "verse": 14,
            "text": "Bathi (abafowabo bakaJosefa) uma edliwa impisi kulapho thina siyiqembu elinamandla ngempela thina kuyobe silahlekelwe"
        },
        {
            "chapter": 12,
            "verse": 15,
            "text": "Ngakho-ke kwathi lapho bemthatha behamba naye futhi bavumelana ukuthi bamphonse phakathi ekugcineni komthombo samembulela ukuthi (ngelinye ilanga) uyobuyela ubatshene ngaloludaba lwabo kulapho bona bengaboni (bengasakhumbuli)"
        },
        {
            "chapter": 12,
            "verse": 16,
            "text": "Futhi (abafowabo kaJosefa) bafika kubaba wabo ebusuku bekhala"
        },
        {
            "chapter": 12,
            "verse": 17,
            "text": "Bathi, “Oh Baba wethu! besincintisana ngokugijima sashiya uJosefa eduze nezimpahla zethu wayesedliwa impisi futhi wena angeke usikholwe (kulokho esikushoyo) yize noma siqinisile.”"
        },
        {
            "chapter": 12,
            "verse": 18,
            "text": "Base beletha ihembe lakhe elibhecwe ngegazi lamanga, (ubaba wabo) wathi “Qha imiphefumulo yenu iniholele kokuthize ngakho-ke ukubekezela kuhle futhi uMvelinqangi ongumsizi kulokho enikuchazayo.”"
        },
        {
            "chapter": 12,
            "verse": 19,
            "text": "Kwase kufika iqulu lezihambi ngakho-ke zase zithumela umuntu wazo ozikhelela amanzi wayeselehlisa ibhakade lakhe (emthonjeni ukuze akhe amanzi) wathi “hawu izindaba ezinhle lona ngumfana! Base bemfihla njengempahla yokuhwetshwa futhi uMvelinqangi uyisazi salokho ababekwenza.”"
        },
        {
            "chapter": 12,
            "verse": 20,
            "text": "Bamthengisa ngenani elincane ngamadirhamu ambalwa futhi babengabanye ababengenandaba ngaye"
        },
        {
            "chapter": 12,
            "verse": 21,
            "text": "Futhi lowo owamthengayo waseGibhithe wathi kumkakhe “yenze inhlalo yakhe ibe yinhle hleze abe usizo kuthina noma simthathe njengendodana futhi kanjalo-ke samzinzisa uJosefa emhlabeni ukuze simfundise ukuhunyuswa kwezigameko futhi uMvelinqangi unamandla phezu kodaba lwakhe kepha iningi labantu alazi.”"
        },
        {
            "chapter": 12,
            "verse": 22,
            "text": "Futhi kwathi lapho (uJosefa) esekhula samupha ubuhlakani nolwazi futhi sibanika kanjalo umvuzo abenzi bokuhle"
        },
        {
            "chapter": 12,
            "verse": 23,
            "text": "Futhi lowo (Nkosikazi) ayehlala endlini yakhe wayefuna ukumholela ekoneni wavala iminyango wathi, “woza” (uJosefa) wathi “ngifuna isiphephelo sikaMvelinqangi ngempela yena uyiNkosi yami eyenze kwakuhle ukuhlala kwami, ngempela yona ayibaphumelelisi abayizoni.”"
        },
        {
            "chapter": 12,
            "verse": 24,
            "text": "Futhi ngempela (unkosikazi ka-Azizi) wayemfisa (uJosefa) futhi naye wayezomfisa ukube wayengabubonanga ubufakazi beNkosi yakhe kanjalo siyobuphebeza kuyena ububi nokukhohlakala ngempela yena (uJosefa) wayengomunye wezinceku zethu ezikhethiweyo ezimsulwa"
        },
        {
            "chapter": 12,
            "verse": 25,
            "text": "Futhi bobabili (uJosefa nonkosikazi ayehlala endlini yakhe) babephangelana bejahe emnyango (unkosikazi) wadabula ihembe lakhe ngemumva, bobabili bahlangana nomyeni wenkosikazi ngasemnyango unkosikazi (wabuza umyeni wakhe) wathi “Isiphi isijeziso salowo ofuna ukwenza okungalungile kunkosikazi wakho na ngaphandle kokuba afakwe ejele noma isijeziso esibuhlungu.”"
        },
        {
            "chapter": 12,
            "verse": 26,
            "text": "(UJosefa) wathi “uyena (owesifazane) obefuna ukwenza ukukhohlakala nami” futhi wafakaza ufakazi ophuma phakathi kwabantu (owesifazane wathi) “ukube ihembe lakhe belidabuke ngaphambili ngakho-ke uqinisile (owesifazane) yena (uJosefa) ungomunye wabaqambi bamanga"
        },
        {
            "chapter": 12,
            "verse": 27,
            "text": "Kodwa uma ihembe lakhe lidabuke ngemumva ngakho- ke (owesifazane) uqamba amanga futhi yena (uJosefa) ungomunye wabaqinisile"
        },
        {
            "chapter": 12,
            "verse": 28,
            "text": "Ngakho-ke kwathi lapho esebona ukuthi ihembe lakhe lidabuke ngemumva wathi “ngempela kuyicebo lenu (nina makhosikazi! Ngempela icebo lenu elikhulu.”)"
        },
        {
            "chapter": 12,
            "verse": 29,
            "text": "Josefa ungakunaki lokhu futhi (Nkosikazi wami) cela intethelelo ngesono sakho ngempela wena ungomunye wabanezono"
        },
        {
            "chapter": 12,
            "verse": 30,
            "text": "Futhi abesifazane bedolobha bathi “unkosikazi wa-Al-Azizi ufuna ukwenza ukukhohlakala nomfana omncane (nesigqila) sakhe, ngempela uthando lwakhe (owesifazane) lwadlulela ngempela simbona esephutheni elisobala.”"
        },
        {
            "chapter": 12,
            "verse": 31,
            "text": "Ngakho-ke kwathi lapho ezwa (uNkosikazi ka-Al-Azizi) ukugxekwa ngabesifazane wathumela ukuba balandwe, futhi wabalungiselela idili wayesebanika bonke abesifazane ngamunyeummesewayesethi(unkosikazika-Al-AzizikuJosefa) “phumela kubona ngakho-ke kwathi lapho sebembona bamphakamisa (ngobuhle bakhe bamangala) futhi bazisika izandla zabo base” bethi “ukuphelela kungokukaMvelinqangi! Akusiyena umuntu lona ngaphandle kokuthi uyingelosi enkulu.”"
        },
        {
            "chapter": 12,
            "verse": 32,
            "text": "Wathi (uNkosikazi ka-al-Azizi) ngakho-ke lona nguyena ebeningisola ngaye futhi ngempela bengifuna ukwenza ukukhohlakala naye kepha wenqaba futhi uma engafuni ukwenza engimphoqa kukona ngempela uzofakwa ejele bese ngempela eba ngomunye wabajabhisiwe"
        },
        {
            "chapter": 12,
            "verse": 33,
            "text": "(UJosefa) wathi “Nkosi yami ijele lithandeka ngokwedlulele kumina kunalokho abangimemela kukona futhi uma ungalishabalalisi kumina icebo labo ngizosuke ngithambekele kubona bese ngiba ngomunye wabangenalwazi.”"
        },
        {
            "chapter": 12,
            "verse": 34,
            "text": "Ngakho-ke iNkosi yakhe yawuphendula umthandazo wakhe yalibhuntshisa kuyena icebo labo (abesifazane) ngempela yona ingozwayo owaziyo"
        },
        {
            "chapter": 12,
            "verse": 35,
            "text": "Kwabe sekuyavela kubona emva kokuba sebebubonile ubufakazi ukuthi (u-Al-Azizi) akamfake ejele isikhashana"
        },
        {
            "chapter": 12,
            "verse": 36,
            "text": "Kwangenakanyenayeejeleabantubesilisaababiliabasebancane oyedwa wabo wathi “ngempela mina ngizibone (ephusheni) ngakha iwayini” yathi enye “ngempela mina ngizibone (ephuphweni) ngithwele ngekhanda lami isinkwa izinyoni zidlela kusona (bathi) sitshele incazelo yalokhu ngempela thina sikubona ungomunye wabenzi bokuhle.”"
        },
        {
            "chapter": 12,
            "verse": 37,
            "text": "Wathi “angeke kuze kufike kunina nobabili ukudla enabelwa kona nobabili ngaphandle kokuthi nobabili nginitshele incazelo yakho ngaphambi kokuba kufike kunina nobabili, lokhu kungokunye kwalokho engikufundiswe iNkosi yami, ngempela iNkosi yami ngiyishiyile inkolo yabantu abangakholwa kuMvelinqangi futhi bona empilweni ezayo bayoba ngabangakholwayo.”"
        },
        {
            "chapter": 12,
            "verse": 38,
            "text": "Futhi ngilandele inkolo yobaba bami u-Abrahamu noIsaka noJakobe, akusifanele ngalutho ukuthi singenzela uMvelinqangi abahlanganyeli ekumkhonzeni, lokhu kuphuma emseni kaMvelinqangi owehlela phezu kwethu kanye nakubantu kepha iningi labantu alibongi"
        },
        {
            "chapter": 12,
            "verse": 39,
            "text": "Oh bangane ababili basejele! ngakube othixo abehlukehlukene bangcono noma uMvelinqangi oyedwa umnqobi na"
        },
        {
            "chapter": 12,
            "verse": 40,
            "text": "Aningakhonzi lutho esikhundleni sakhe ngaphandle kwamagama eniwaqambe nina kanye nobaba benu, uMvelinqangi akazange alehlisele phansi igunya ngalokho umthetho akusiwona wamuntu ngaphandle kokuthi ungokaMvelinqangi, uniphoqe ukuthi ningakhonzi lutho ngaphandle kwakhe, leyo inkolo eqondile kepha iningi labantu alazi"
        },
        {
            "chapter": 12,
            "verse": 41,
            "text": "Oh bangane ababili basejele! (incazelo yamaphupho enu ukuthi) oyedwa wenu uzothelela iNkosi (umphathi) wakhe iwayini bese kuthi omunye uzonqanyulezwa bese ziyadla izinyoni ekhanda lakhe udaba seluhluleliwe okuyilona nobabili ebenilubuza"
        },
        {
            "chapter": 12,
            "verse": 42,
            "text": "Futhi wathi kulowo ayecabanga ukuthi uzokhululwa (uzosindiswa) kubona bobabili “ngikhumbule eNkosini yakho (umphathi) kepha usathane wamenza ukuthi amkhohlwe ukumkhumbula eNkosini yakhe ngakho-ke wahlala ejele iminyaka embalwa.”"
        },
        {
            "chapter": 12,
            "verse": 43,
            "text": "Futhi iNkosi yathi “ngempela mina ngibone (ephuphweni) izinkomo eziyisikhombisa ezikhuluphele zidliwa eziyisikhombisa ezizacile kanye nezikhwebu eziyisikhombisa eluhlazanezinyeezomile, Ohninabaholi! ngichazeleniiphupho lami uma kungukuthi nina niyawachaza amaphupho.”"
        },
        {
            "chapter": 12,
            "verse": 44,
            "text": "Bathi, “amaphupho ahlangene (ayindida) futhi thina asikwazi ukuchaza amaphupho.”"
        },
        {
            "chapter": 12,
            "verse": 45,
            "text": "Futhi lowo owayekhululiwe kubona nobabili wakhumbula emva (kwesikhashana) wathi “mina ngizonitshela incazelo yalo ngakho-ke ngithumeleni khona.”"
        },
        {
            "chapter": 12,
            "verse": 46,
            "text": "Wafika wathi, Oh Josefa! Oh! wena oneqiniso sichazele ngezinkomo eziyisikhombisa ezikhuluphele ezidliwe ezizacileyo nangezikhwebu eziyisikhombisa eziluhlaza nezinye ezomileyo ukuze ngibuyele kubantu ukuze bazi"
        },
        {
            "chapter": 12,
            "verse": 47,
            "text": "Wathi (uJosefa) nizolima iminyaka eyisikhombisa elandelananyo bese kuthi lokho enizokuvuna nikushiye ezikhwebini zakho (nikulondoloze) ngaphandle kokuncane eniyokudlayo"
        },
        {
            "chapter": 12,
            "verse": 48,
            "text": "Bese emva kwalokho kuyofika iminyaka eyisikhombisa enzima (yendlala) ilandelana eyodla konke lokho eniyobe nikubekele ukuza kwayo ngaphandle kokuncane kulokho eniyobe nikulondolozile"
        },
        {
            "chapter": 12,
            "verse": 49,
            "text": "Bese kuthi emva kwalokho kuyofika unyaka lapho abantu beyothola khona imvula eningi kakhulu futhi abayokwenza ngawo (okuthize)"
        },
        {
            "chapter": 12,
            "verse": 50,
            "text": "Futhi iNkosi yathi, “izani naye kumina” ngakho-ke kwathi lapho isithunywa sesifika kuyena (uJosefa) sathi “phindela eNkosini yakho uyibuze ukuthi kwenzekani kwabesifazane ababezisike izandla zabo na? Ngempela iNkosi yami (uMvelinqangi) uyazi ngecebo labo.”"
        },
        {
            "chapter": 12,
            "verse": 51,
            "text": "(INkosi) yathi “lwaluyini udaba lwenu ngenkathi nanifuna ukwenza ukukhohlakala kuJosefa na?” (Abesifazane) bathi “isiphephelo singesika Mvelinqangi asizange sazi ukuthi simenzela ububi” unkosikazi ka-Al-Azizi wathi “manje selisobala iqiniso mina ngangifuna ukwenza ukukhohlakala kuyena futhi ngempela yena waba ngomunye wabaneqiniso.”"
        },
        {
            "chapter": 12,
            "verse": 52,
            "text": "(UJosefawathingibuzangalokhu) ukuzeazi(u-Al-Azizi) ukuthi ngempela mina angizange ngenze ukungathembeki kuyena (ngokwenza ukukhohlakala kunkosikazi wakhe) engekho nokuthi uMvelinqangi akaliholi icebo (labangalungile)"
        }
    ]
}
{
    "juzs": [
        {
            "chapter": 1,
            "verse": 1,
            "text": "Egameni likaAllah onomusa onesihawu"
        },
        {
            "chapter": 1,
            "verse": 2,
            "text": "Udumo malube kuAllah umdali nomondli wemihlaba"
        },
        {
            "chapter": 1,
            "verse": 3,
            "text": "Onomusa onesihawu"
        },
        {
            "chapter": 1,
            "verse": 4,
            "text": "Umbusi welanga lokwahlulelwa"
        },
        {
            "chapter": 1,
            "verse": 5,
            "text": "Uwena (kuphela) esimkhonzayo futhi uwena kuphela esicela kuwe usizo"
        },
        {
            "chapter": 1,
            "verse": 6,
            "text": "Siholele endleleni eqondile"
        },
        {
            "chapter": 1,
            "verse": 7,
            "text": "Indlela yalabo obaphe umusa Hhayi (indlela) yalabo okwehliselwe ulaka phezulu kwabo nalabo abedukayo"
        },
        {
            "chapter": 2,
            "verse": 1,
            "text": "Alif Laam Meem"
        },
        {
            "chapter": 2,
            "verse": 2,
            "text": "Lena yincwadi engenakungabaza kuyo, ingumholi kulabo abesaba uMvelinqangi"
        },
        {
            "chapter": 2,
            "verse": 3,
            "text": "Laboabakholelwakokungabonwayofuthiabenzaumthandazo, futhi banikele kulokho esibaphe kona"
        },
        {
            "chapter": 2,
            "verse": 4,
            "text": "Nalabo abakholwa kulokho okwambulelwa wena nalokho okwambulelwa labo abangaphambilini kwakho, futhi benesiqiniseko ngempilo ezayo"
        },
        {
            "chapter": 2,
            "verse": 5,
            "text": "Labo-ke basekuholweni okuvela eNkosini yabo, futhi yilabo abaphumelelayo"
        },
        {
            "chapter": 2,
            "verse": 6,
            "text": "Ngempela labo abaphika ukholo kuyefana nje noma uyabaxwayisa noma awubaxwayisi angeke baze bakholwe"
        },
        {
            "chapter": 2,
            "verse": 7,
            "text": "UMvelinqangi uvale izinhliziyo zabo kanye nokuzwa kwabo, futhi kunesisithezo ngaphambili kwamehlo abo, futhi isijeziso sabo sikhulu"
        },
        {
            "chapter": 2,
            "verse": 8,
            "text": "Futhi phakathi kwabantu kukhona abathi “thina siyakholwa kuMvelinqangi nasosukwini lokugcina” kepha bengakholwa"
        },
        {
            "chapter": 2,
            "verse": 9,
            "text": "BazamaukukhohlisauMvelinqangikanyenalaboabakholwayo, kepha abakhohlisi (muntu) ngaphandle kokuzikhohlisa bona uqobo kepha ababoni"
        },
        {
            "chapter": 2,
            "verse": 10,
            "text": "Ezinhliziyweni zabo kukhona isifo ngakho-ke uMvelinqangi wabandisela isifo, bamelwe yisijeziso esibuhlungu ngalokho ababeqamba amanga ngakho"
        },
        {
            "chapter": 2,
            "verse": 11,
            "text": "Futhi uma betshelwa ukuthi yekani ukona emhlabeni bona bathi, “Singabalungisayo”"
        },
        {
            "chapter": 2,
            "verse": 12,
            "text": "Ngempela bayizoni zoqobo kepha ababoni"
        },
        {
            "chapter": 2,
            "verse": 13,
            "text": "Uma betshenwa kuthiwa kubo, “kholwani njengoba bekholwa abantu” bathi, “sikholwe njengoba zakholwa iziwula na?” Kepha okusempeleni yibona iziwula kepha abazi"
        },
        {
            "chapter": 2,
            "verse": 14,
            "text": "Uma behlangana nalabo abakholwayo bathi “siyakholwa” kepha uma bebodwa nosathane babo bathi sikanye nani kade sibhuqa nje"
        },
        {
            "chapter": 2,
            "verse": 15,
            "text": "UMvelinqangi uyophindisela kubona ukubhuqa kwabo abayeke benhlanhlatha beyizimpumputhe"
        },
        {
            "chapter": 2,
            "verse": 16,
            "text": "Labo-ke yilabo abathenga ukuduka esikhundleni sokukholwa, kepha ukuthenga kwabo akubanga nanzuzo futhi abazange babe abaholwayo"
        },
        {
            "chapter": 2,
            "verse": 17,
            "text": "Bafaniswa nomuntu ophemba umlilo okuthi lapho usukhanya yonke indawo uMvelinqangi athathe ukukhanya kwabo abashiye ebumnyameni bengaboni"
        },
        {
            "chapter": 2,
            "verse": 18,
            "text": "Izithulu, izimungulu, izimpumputhe angeke babuyele (endleleni eqondile)"
        },
        {
            "chapter": 2,
            "verse": 19,
            "text": "Noma njengezulu ligqunqe limnyama nemvula emafini futhi linyazima babeka iminwe yabo ezindlebeni zabo ngenxa yokuduma kwezulu besaba ukufa uMvelinqangi uyabazungeleza abangakholwayo"
        },
        {
            "chapter": 2,
            "verse": 20,
            "text": "Umbani uthi awufiphaze amehlo abo, uma linyazima bahamba ngokukhanya kwalo uma kubamnyama bame, futhi uma uMvelinqangi ubethanda ubengabaphuca ukuzwa kwabo nokubona kwabo, ngempela uMvelinqangi ungaphezu kwazo zonke izinto"
        },
        {
            "chapter": 2,
            "verse": 21,
            "text": "Oh Bantu! Khonzani iNkosi yenu eyanidalayo nina kanye nalabo ababengaphambili kwenu ukuze nibe ngabalungileyo"
        },
        {
            "chapter": 2,
            "verse": 22,
            "text": "Uyena owenza umhlaba wandlaleka nesibhakabhaka ukuthi sibe uphahla, wehlisela phansi imvula evela ezulwini, wenza ngayo ukuthi kuphume izithelo eziyisipho senu, yekani ukwenzela uMvelinqangi izimbangi nibe nazi"
        },
        {
            "chapter": 2,
            "verse": 23,
            "text": "Uma nina ningabaza kulokhu esikwehlisele encekwini yethu nani lethani isahluko esifanayo nibize ofakazi benu ngaphandle kukaMvelinqangi uma nineqiniso"
        },
        {
            "chapter": 2,
            "verse": 24,
            "text": "Kepha uma ningakwenzi (lokho) ukuletha ofakazi benu futhi anisonze nakwenza sabani lowomlilo ozithungelo zawo kungabantu namatshe alungiselwe labo abangakholwa"
        },
        {
            "chapter": 2,
            "verse": 25,
            "text": "Futhi yisho izindaba ezimnandi kulabo abakholwayo futhi abenza okulungileyo okwabo yizivande okugeleza ngaphansi kwazo imifula, njalo uma bephiwa izithelo ezivela kulezi zivande bothi “lokhu kuyikho esakuphiwa ngaphambilini”, futhi bephiwa okufanayo, futhi okwabo lapho phakathi yizithandwa ezimsulwa, futhi bayohlala nazo kuze kube yingunaphakade"
        },
        {
            "chapter": 2,
            "verse": 26,
            "text": "Ngempela uMvelinqangi akanawo amahloni okwenza isibonelo ngomiyane noma okungaphansi kwawo, kepha labo abakholwayo bayazi ukuthi kuyiqiniso elivela eNkosini yabo kepha labo abaphika ukholo bathi “usho ukuthini uMvelinqangi ngalesisibonelo na?” udidisa ngaso abaningi futhi abaningi ubahola ngaso, kepha akadukisi (muntu) ngaso ngaphandle kwabonayo"
        },
        {
            "chapter": 2,
            "verse": 27,
            "text": "Labo abaphula isivumelwano sikaMvelinqangi emva kokuba sesiqinisekisiwe, futhi baphule lokho uMvelinqangi aphoqa ngakho ukuba kuhlanganiswe futhi bayona emhlabeni, yibo- ke labo abalahlekelwayo"
        },
        {
            "chapter": 2,
            "verse": 28,
            "text": "Anikholwa kanjani kuMvelinqangi nibe naningaphili waniphilisa wenza ukuba nife wabuye wanivusa bese nibuyela kuyena"
        },
        {
            "chapter": 2,
            "verse": 29,
            "text": "Nguyena (uMvelinqangi) owanidalela yonke into ekhona emhlabeni wasephendukela ezulwini walenza laba amazulu ayisikhombisa wehla wazinza futhi nguyena onolwazi ngazo zonke izinto"
        },
        {
            "chapter": 2,
            "verse": 30,
            "text": "Yabe seyithi iNkosi yakho ezingilosini “ngizobeka umholi lapha emhlabeni” zathi, “uzobeka ozokwenza ukona kuwona futhi achithe igazi thina sibe sibabaza udumo lwakho futhi sikungcwelisa na?” yena (uMvelinqangi) wathi “eqinisweni ngazi lokhu eningakwazi”"
        },
        {
            "chapter": 2,
            "verse": 31,
            "text": "Futhi yena wafundisa u-Adamu amagama ezinto zonke wayesewakhombisa izingelosi wayesethi “ngitsheleni amagama alezi zinto uma nineqiniso"
        },
        {
            "chapter": 2,
            "verse": 32,
            "text": "Zathi, “udumo lungolwakho” asinalo thina ulwazi ngaphandle kwalolo osifundise lona, ngempela nguwena owaziyo ohlakaniphile"
        },
        {
            "chapter": 2,
            "verse": 33,
            "text": "Wathi (uMvelinqangi) “Oh Adamu! Batshele amagama azo” kwathi lapho esebatshela amagama azo uMvelinqangi wathi “Anginitshelanga yini ukuthi ngempela mina ngiyakwazi okungabonwayo okusemazulwini nokusemhlabeni? Futhi ngiyakwazi lokho enikuvezayo nenikufihlayo"
        },
        {
            "chapter": 2,
            "verse": 34,
            "text": "Futhi khumbula ngenkathi sithi ezingelosini “khothamelani u-Adam” zakhothama ngaphandle kuka-Iblis (usathane) wala futhi waqhosha waba ngomunye wabaphika ukholo"
        },
        {
            "chapter": 2,
            "verse": 35,
            "text": "Thina sabe sesithi “Oh Adamu! Hlala esivandeni wena nenkosikazi wakho nidle izinto eziningi lapho nithanda khona kepha ningasondeli kulesisihlahla ngoba nizoba kanye nabenzi bokubi”"
        },
        {
            "chapter": 2,
            "verse": 36,
            "text": "Usathane wabakhubekisa kulokho wabakhipha kulokho ababeyikho, sabe sesithi, “yehlelani phansi abanye benu bayizitha zabanye, Indawo yenu yokuhlala isemhlabeni ninikwe yona isikhashana”"
        },
        {
            "chapter": 2,
            "verse": 37,
            "text": "U-Adam wathola amazwi avela eNkosini yakhe yase iyamthethelela, ngempela nguyena othethelelayo onomusa"
        },
        {
            "chapter": 2,
            "verse": 38,
            "text": "Sathi, “yehlelani phansi nisuke lapha nonke, uma kufika kunina ukuholwa okuvela kumina noma ngabe ngubani olandela ukuholwa kwami angeke kube khona ukwesaba kubona futhi angeke bakhathazeke”"
        },
        {
            "chapter": 2,
            "verse": 39,
            "text": "Nalabo abangakholwa baphinde baqambe amanga baphike izimpawu zethu labo-ke bangabangane bomlilo bayohlala kuwona ingunaphakade"
        },
        {
            "chapter": 2,
            "verse": 40,
            "text": "Oh Bantwana baka-Israyeli! Khumbulani ububele bami enganenzela bona bese nifeza isivumelwano sami ukuze ngifeze isivumelwano senu (nami) futhi nesabe mina (kuphela)"
        },
        {
            "chapter": 2,
            "verse": 41,
            "text": "Futhi nikholelwe kulokho engakwehlisela phansi (izambulo) ukuqinisekisa lokho eninakho futhi ningabi abokuqala abangakholelwa kukona ningashintshi izambulo zami ngokunenzuzo encane (ngokuyize leze) futhi sabani mina"
        },
        {
            "chapter": 2,
            "verse": 42,
            "text": "Ningasithezi iqiniso ngamanga futhi ningalifihli iqiniso nibe nilazi"
        },
        {
            "chapter": 2,
            "verse": 43,
            "text": "Futhi yenzani umthandazo ninikele kwabampofu (zakaah) bese nikhothama kanye nalabo abakhothamayo (ekudumiseni uMvelinqangi)"
        },
        {
            "chapter": 2,
            "verse": 44,
            "text": "Ngakube nitshela abantu ukuthi benze ukulunga bese nizikhohlwa nina nibe ningabafundi bencwadi ngakube aninawo yini umqondo na"
        },
        {
            "chapter": 2,
            "verse": 45,
            "text": "Futhi celani usizo ngokubekezela nangomthandazo ngempela lokho kunzima ngaphandle kwalabo abazithobayo"
        },
        {
            "chapter": 2,
            "verse": 46,
            "text": "Labo abacabanga (beqinisekile) ukuthi bona bayohlangana neNkosi yabo futhi yiyona abayophindela kuyo"
        },
        {
            "chapter": 2,
            "verse": 47,
            "text": "Oh Bantwana bakwa-Israyeli! Khumbulani ububele bami enganenzela bona nganikhetha ngaphezu kwabanye emihlabeni"
        },
        {
            "chapter": 2,
            "verse": 48,
            "text": "Futhi sabani usuku lapho umphefumulo ungeke usizwe omunye umphefumulo ngalutho nokuzincengela angeke kwamukelwe, angeke kuthathwe inhlawulo kuwo futhi angeke basizwe"
        },
        {
            "chapter": 2,
            "verse": 49,
            "text": "Futhi (khumbulani) ngesikhathi sinivikela kubantu bakaFaro benethwesa isijeziso esinzima bebulala amadodana enu beshiya abesifazane bephila futhi lokho kwangukulingwa kwenu okukhulu okuvela eNkosini yenu"
        },
        {
            "chapter": 2,
            "verse": 50,
            "text": "Futhi (khumbulani) sanihlukanisela ulwandle sanihlenga sabe sesiminzisa abantu bakaFaro kulapho nibhekile"
        },
        {
            "chapter": 2,
            "verse": 51,
            "text": "Futhi khumbulani ngesikhathi senza isethembiso noMozisi ubusuku obungamashumi amane emva kwakhe nasala nathatha ithole (nalikhonza laba yisithixo senu) naba ngabenzi bokubi"
        },
        {
            "chapter": 2,
            "verse": 52,
            "text": "Sabe sesiyanixolela emva kwalokho ukuze nikhombise ukubonga"
        },
        {
            "chapter": 2,
            "verse": 53,
            "text": "Futhi (khumbulani ngesikhathi) sinika uMose incwadi nokunehlukanisela ukuze niholwe"
        },
        {
            "chapter": 2,
            "verse": 54,
            "text": "Futhi (khumbulani) ngesikhathi uMose ethi kubantu bakhe, “Oh Bantu bami! Nenze okubi emiphefumulweni yenu ngokuthatha ithole (ukuba nilikhonze) ngakho-ke buyelani kumdali wenu ngentethelelo, nizibulale nina uqobo lokho kungcono kunina emehlweni omdali wenu wabe eseyanithethelela ngempela ungothethelelayo onesihawu”"
        },
        {
            "chapter": 2,
            "verse": 55,
            "text": "Futhi (khumbulani) ngesikhathi nithi “Oh! Mose! Angeke sikukholwe ngaphandle kokuba sizibonele uMvelinqangi uqobo lwethu” nabe senithathwa umbani kulapho nibhekile"
        },
        {
            "chapter": 2,
            "verse": 56,
            "text": "Sabe sesiyanivusa emuva kokufa kwenu ukuze nibe nokubonga"
        },
        {
            "chapter": 2,
            "verse": 57,
            "text": "Sawenza amafu ukuba abeyithunzi phezu kwenu, sathumela kunina imana nezigwaca, yidlani ezintweni ezinhle esiniphe zona, abazange basone ngalutho kodwa bona imiphefumulo yabo"
        },
        {
            "chapter": 2,
            "verse": 58,
            "text": "Futhi khumbulani ukuthi sathi, ngenani kulelidolobha nidle okukulo noma ngabe yini ngendlela enithanda ngayo ningene esangweni niguqile ngokuzithoba nithi, “sithethelele” siyonithethelela izono zenu futhi siyobandisa abenzi bokuhle"
        },
        {
            "chapter": 2,
            "verse": 59,
            "text": "Kodwa labo ababengalungile baguqula inkulumo hayi leyo eyayishiwo kubona sabe sesehlisela kulabo abonayo isijeziso esivela ezulwini"
        },
        {
            "chapter": 2,
            "verse": 60,
            "text": "Futhi (khumbulani) ngesikhathi uMose ethandaza (ecelela) abantu bakhe amanzi sabe sesithi shaya idwala ngenduku yakho kwaqhuma imithombo eyishumi nambili kulona, bayazi bonke abantu indawo yabo yokuphuza, yidlani futhi niphuze kulokho enikwabelwe nguMvelinqangi ningenzi ukona nokuganga emhlabeni"
        },
        {
            "chapter": 2,
            "verse": 61,
            "text": "Futhi (khumbulani) ukuthi nathi “Oh! Mose! Angeke sikwazi ukumelana nohlobo lokudla olulodwa ngakho-ke sicelele eNkosini yakho ukuba isikhiphele lokho okumila emhlabathini (izitshalo) imifino yawo amakhukhumba awo, ogaliki bawo amalentisi awo no-anyanisi bawo, wathi (uMose), “nifuna ukushintshela kulokho okungeyilutho kunalokho okungcono na?” hambani niye kunoma iyiphi indawo (idolobha) okusempeleni niyothola konke enikufunayo, bathola ukudumala nokukhathazeka bazidonsela intukuthelo kaMvelinqangi, lokho yingoba babephika izimpawu zikaMvelinqangi futhi bebulala abaphrofethi ngokungemthetho kwakungenxa yokuthi babengahloniphi futhi bedukile"
        },
        {
            "chapter": 2,
            "verse": 62,
            "text": "Ngempela labo abakholwayo nalabo ababengamaJuda namaKrestu namaSabiya noma ngabe ngubani owakholelwa kuMvelinqangi nososukwini lokugcina wenza okuhle umvuzo wakhe useNkosini yakhe abayukwesaba futhi angeke bakhathazeke"
        },
        {
            "chapter": 2,
            "verse": 63,
            "text": "Futhi (khumbulani) ngesikathi senza isivumelwano nani (bantwana bakwa Israyeli) senza intaba iSinayi yaba umqongo ngaphezu kwenu kwathiwa thathani ngeqiniso lokho esaninika kona, nikhumbule okuqukethwe yiko ngaphakathi ukuze nibe ngabalungileyo"
        },
        {
            "chapter": 2,
            "verse": 64,
            "text": "Nabe seniyaphenduka (naphambuka) emuva kwalokho uma babungekho ububele buka-Mvelinqangi phezu kwenu nomusa wakhe naniyoba kanye nalabo abalahlekelweyo"
        },
        {
            "chapter": 2,
            "verse": 65,
            "text": "Futhi nivele niyabazi kahle labo kunina abephula (umthetho) weSabatha, futhi sathi kubona “yibani yizinkawu ezilahliweyo”"
        },
        {
            "chapter": 2,
            "verse": 66,
            "text": "Sakwenza lokho kwaba yisijeziso kulabo ababekhona nasezizukulwaneni zabo futhi kuyisifundo kulabo abesaba (uMvelinqangi)"
        },
        {
            "chapter": 2,
            "verse": 67,
            "text": "Futhi khumbulani ngesikhathi uMose ethi kubantu bakhe, “ngempela uMvelinqangi uniyalela ukuba nihlabe inkomo (umnikelo ngenkomo), bathi “ngakube usithathisa okweziwula na?” wathi, “Oh! Mvelinqangi! Ngicela isiphephelo (kuwena) ukuze ngingabi kanye nalabo abangazi lutho”"
        },
        {
            "chapter": 2,
            "verse": 68,
            "text": "Bathi (abantwana bakwa-Israyeli) “tshena iNkosi yakho isicacisele ukuthi inkomoni leyo” wathi (uMose), “ngempela yena (uMvelinqangi) uthi kufanele kube yinkomo engeyindala futhi engeyincane mayibe phakathi kwalokho”, yenzani lokho eniyalelwe ngakho"
        },
        {
            "chapter": 2,
            "verse": 69,
            "text": "Bathi, “sitshelele iNkosi yakho isicacisele ukuthi imubala njani na? Wathi (uMose) ngempela yena uthi “Iyinkomo encombo enombala ogqamile encomekayo kwabayibonayo”"
        },
        {
            "chapter": 2,
            "verse": 70,
            "text": "Bathi sitshenele iNkosi yakho ukuthi isicacisele ukuthi iyini leyo (nkomo) futhi okusempeleni izinkomo ziyefana kuthina, futhi uma uMvelinqangi efisa sizoba ngabaholekayo"
        },
        {
            "chapter": 2,
            "verse": 71,
            "text": "Wathi ngempela yena uthi, “inkomazi engafundiselwanga ukulima umhlabathi, noma ukwenisela amasimu, engenasici engenawo amabala” bathi, “manje usufike neqiniso base beyihlaba (benikela) ngayo kepha babengasazimisele ukukwenza (lokho)”"
        },
        {
            "chapter": 2,
            "verse": 72,
            "text": "Futhi (khumbulani) ngesikhathi senibulele umuntu nase niphikisana ngalokho, uMvelinqangi ungumembuli walokho enikufihlileyo"
        },
        {
            "chapter": 2,
            "verse": 73,
            "text": "Ngakho-ke thina sathi “sishayeni (isidumbu) ngengxenye yaso, uMvelinqangi ubabuyisela kanjalo-ke ekuphileni abafileyo futhi unikhombisa izimpawu zakhe ukuze nibe ngabaqondayo"
        },
        {
            "chapter": 2,
            "verse": 74,
            "text": "Kusukela kulokho izinhliziyo zenu zaba lukhuni zaba njengamadwala futhi zaba ngaphezu kwalokho kepha kwamanye amadwala kwaqhuma imifula futhi amanye awo ahlukana futhi kwaphuma amanzi amanye awo awa phansi ngenxa yokwesaba uMvelinqangi, akusikhona ukuthi uMvelinqangi akakunakile lokho enikwenzayo"
        },
        {
            "chapter": 2,
            "verse": 75,
            "text": "Ngakube nina (abakholwayo) ninethemba ukuthi bazonikholwa kulapho kwakukhona iqembu phakathi kwabo elalilalela amazwi kaMvelinqangi bese bewashintsha ngokwabo emva kokuba sebewaqondile ukuthi athini, futhi kulapho bazi"
        },
        {
            "chapter": 2,
            "verse": 76,
            "text": "Futhi uma behlangana nalabo abakholwayo bathi “siyakholwa” kodwa uma behlangana bodwa bathi “ngakube niyakhuluma nabo ngalokho uMvelinqangi anembulele kona ukuze baphikisane nani ngakho eNkosini yenu na? Ngakube aninawo yini umqondo na"
        },
        {
            "chapter": 2,
            "verse": 77,
            "text": "Noma abazi yini ukuthi uMvelinqangi uyakwazi lokho abakufihlayo nalokho abakuveza obala na"
        },
        {
            "chapter": 2,
            "verse": 78,
            "text": "Kukhona phakathi kwabo abangakwazi ukufunda abangayazi incwadi (imibhalo) ngaphandle kwezifiso kepha bayazicabangela nje ngokwabo"
        },
        {
            "chapter": 2,
            "verse": 79,
            "text": "Oh! usizi! Kulabo ababhala incwadi ngezandla zabo futhi bese bethi “lokhu kuvela ku-Mvelinqangi ukuze benze inzuzo encane Oh usizi! Phezu kwabo ngalokho okubhalwe yizandla zabo futhi Oh! usizi! phezu kwabo ngalokho abakuzuzayo"
        },
        {
            "chapter": 2,
            "verse": 80,
            "text": "Futhi bathi “angeke usithinte umlilo ngaphandle kwezinsuku ezimbalwa” Ithi ngakube nenze isethembiso noMvelinqangi, akasoze wasephula isethembiso sakhe uMvelinqangi noma nisho ngoMvelinqangi lokho eningakwazi"
        },
        {
            "chapter": 2,
            "verse": 81,
            "text": "Yebo noma ngabe ngubani ozuza (owenza) ububi bese engena kusona isono sakhe, Labo-ke bangabangani bomlilo bayokuba kuwona ingunaphakade"
        },
        {
            "chapter": 2,
            "verse": 82,
            "text": "Futhi labo abakholwayo bese benza izenzo ezinhle, laba ngabangani besivande (basezulwini) lapho beyohlala khona ingunaphakade"
        },
        {
            "chapter": 2,
            "verse": 83,
            "text": "Futhi khumbulani ngesikhathi senza isivumelwano nabantwana bakwa-Israyeli ukuthi ningakhonzi (lutho olunye) ngaphandle kokukhonza uMvelinqangi, futhi kubazali nenze okuhle nasezihlotsheni nasezintandaneni nakwabampofu, futhi nikhulume nabantu inkulumo enhle futhi nenze umthandazo ninikele kwabampofu (zakaah) nibe ngabaphendukela emuva ngaphandle kwabambalwa benu futhi nina naniqembukelane"
        },
        {
            "chapter": 2,
            "verse": 84,
            "text": "Futhi khumbulani ngesikhathi senza isivumelwano nani esithi ningalichithi igazi lenu omunye ngamunye ningayikhiphi imiphefumulo yenu emizini yenu nibe senikwazi (lokho) futhi naba ngofakazi"
        },
        {
            "chapter": 2,
            "verse": 85,
            "text": "Futhi nina uqobo lwenu naba yilabo ababulalana bodwa futhi nakhipha abanye benu emizini yabo nabahlula ngokwenza leso sono nazondana, uma beza kunina benithumba nibahlawule yize noma kungavumelekile lokho kunina, ngakube nikholelwa engxenyeni yemibhalo enye bese ningayikholwa na? Ngakube yini umvuzo walabo abakwenzayo lokho kunina na? Ngaphandle kokuhlambalazeka empilweni yakulomhlaba nangalolosuku lokuvuka kwabafileyo bayophindiselwa esijezisweni esinzima. Futhi akusikona ukuthi uMvelinqangi akakunakile lokho enikwenzayo"
        },
        {
            "chapter": 2,
            "verse": 86,
            "text": "Labo-ke bayilabo abathenga impilo yakulomhlaba (ngokushintshana) neyakwelizayo angeke bancishiselwe isijeziso futhi angeke bona basizwe"
        },
        {
            "chapter": 2,
            "verse": 87,
            "text": "Futhi ngempela samnika uMose incwadi (iThora) sabe sesiyilandelisa emva kwakhe ngezithunywa sanika uJesu indodana kaMariya izibonakaliso ezicacile sameseka ngomoya oyingcwele. Ngakube njalo uma nifikelwa yisithunywa (Oh! Bantwana bakwa-Israyeli) nalokho eningakufuni nabe seniyaqhosha abanye babo (abaphrofethi) anibakholelwa abanye babo niyababulala"
        },
        {
            "chapter": 2,
            "verse": 88,
            "text": "Futhi bathi “izinhliziyo zethu zimboziwe” kepha uMvelinqangi ubaqalekisile ngokungakholwa kwabo kepha kuncane lokho abakukholwayo"
        },
        {
            "chapter": 2,
            "verse": 89,
            "text": "Futhi kwathi lapho sebefikelwa yincwadi evela kuMvelinqangi igcwalisekisa lokho abanako futhi ngaphambilini babethandazela ukuba banqobe labo abangakholwa kwathi lapho sebefikelwa yilokho abakwaziyo bangakholelwa yikho, ngakho-ke isiqalekiso sikaMvelinqangi siphezulu kwabangakholwa"
        },
        {
            "chapter": 2,
            "verse": 90,
            "text": "Ububi yilobo abakudayisele imiphefumulo yabo ukuthi bangakholelwa kulokho okwehliswe nguMvelinqangi ngesingabo akwehlisile uMvelinqangi ngobubele bakhe phezulu kwalowo amthandayo ezincekwini zakhe, futhi bazidonsela ulaka phezu kolaka, kwabangakholwa kunesijeziso esiyihlazo"
        },
        {
            "chapter": 2,
            "verse": 91,
            "text": "Futhi ngesikhathi kuthiwa kubona “kholwani kulokho akwembulile uMvelinqangi bathi “sikholwa yilokhu okwehliselwe kuthina futhi abakholelwa kulokho okweza ngemuva kwalokho futhi kube kuyiqiniso eliqinisekisa lokho ababenako ithi, “Kungani nanibulala abaphrofethi baMvelinqangi ngaphambilini uma ningabakholwayo"
        },
        {
            "chapter": 2,
            "verse": 92,
            "text": "Futhi ngempela uMose weza kunina nezibonakaliso ezicacile nabe senithatha ithole ukuba nilikhonze emva kwakhe (esehambile) naba ngabenzi bokubi"
        },
        {
            "chapter": 2,
            "verse": 93,
            "text": "Futhi khumbula ngesikhathi senza isivumelwano nani senza intabayaqongakunani,“bambelelaniniqinisekulokhoesiniphe kona nilalele” bathi “siyezwa kepha asilaleli” futhi lokho kwenziwe ukuthi izinhliziyo zabo zabe sezigxile (ekukhonzeni ithole) ngenxa yokungakholwa kwabo, ithi “ububi yilobo inkolo yenu eniphoqa ngakho uma ningamakholwa”"
        },
        {
            "chapter": 2,
            "verse": 94,
            "text": "Ithi “uma kungukuthi ikhaya lokugcina noMvelinqangi kungelenu kuphela hayi abanye abantu fisani ukufa uma niqinisekile”"
        },
        {
            "chapter": 2,
            "verse": 95,
            "text": "Futhi abasoze bakufisa (ukufa) ngenxa yalokho okwenziwe yizandla zabo futhi uMvelinqangi wazi kahle ngezoni"
        },
        {
            "chapter": 2,
            "verse": 96,
            "text": "Futhi ubathola beyigade kakhulu impilo ngaphezu kwalaba abakhonza abanye ngaphandle kuka-Mvelinqangi noma ngabe unikwa impilo iminyaka eyinkulungwane, uMvelinqangi uyakubona lokho abakwenzayo"
        },
        {
            "chapter": 2,
            "verse": 97,
            "text": "Yithi “lowo oyisitha sikaGabriyeli okuseqinisweni nguyena okuvezile lokho enhlizweni yakho ngentando kaMvelinqangi ukugcwalisela lokho (okwembulwa) ngaphambilini njengokuholwa nezindaba ezinhle kulabo abakholwayo"
        },
        {
            "chapter": 2,
            "verse": 98,
            "text": "Noma ngubani oyisitha sikaMvelinqangi, nezingelosi zakhe, nezithunywa zakhe, no-Gabriyeli no-Mikhayeli, ngakho-ke uMvelinqangi uyisitha sabangakholwayo"
        },
        {
            "chapter": 2,
            "verse": 99,
            "text": "Futhi thina sikuthumele imibiko ecacile futhi akekho oyiphikayo ngaphandle kwabayizoni"
        },
        {
            "chapter": 2,
            "verse": 100,
            "text": "Ngakube ngaso sonke isikhathi uma benza isivumelwano ingxenye yabo iyasichitha. Kepha iningi labo alinayo inkolo"
        },
        {
            "chapter": 2,
            "verse": 101,
            "text": "Futhi kwathi ngesikhathi sekufika kubona isithunywa esivela kuMvelinqangi sizogcwalisa lokho abanako ingxenye yalabo ababenikwe incwadi, incwadi ka-Mvelinqangi bayibeka ngemva kwemihlane yabo ungathi babengazi (ukuthi iquketheni)"
        },
        {
            "chapter": 2,
            "verse": 102,
            "text": "Futhi belandela lokho okwakushiwo osathane embusweni kaSolomoni, futhi uSolomoni akazange abe ongakholwa kepha osathane ababengakholwa befundisa abantu umlingo futhi nalokho okwehlela ezingelosini ezimbili eBhabhiloni uHaruthi noMaruthi, futhi bona bobabili abamfundisanga umuntu baze (bathi bobabili) siyizilingo ngakho-ke musa ukungakholwa kepha bafunda kulaba bobabili lokho abenza ngakho umehluko phakathi kwendoda nonkosikazi futhi abazange baphathe kabi umuntu ngakho ngaphandle kwemvume kaMvelinqangi futhi befunda lokho okubalahlekiselayo futhi okungeyinzuzo kubona ngempela bazi ukuthi lowo owenza (umlingo) angeke abe nasabelo kwelizayo ububi yilobo abadayise ngakho imiphefumulo yabo ukube babazi"
        },
        {
            "chapter": 2,
            "verse": 103,
            "text": "Ukube babekholiwe futhi bemesaba uMvelinqangi umvuzo (wabo) ovela kuMvelinqangi wawuyobangcono ukube babazi"
        },
        {
            "chapter": 2,
            "verse": 104,
            "text": "Oh Nina enikholwayo! Ningabosho (kumphrofethi ka- Mvelinqngi) ukuthi silalele kepha nithi “senze ukuba siqonde, nilalele futhi abangakholwa bayojesiswa kabuhlungu"
        },
        {
            "chapter": 2,
            "verse": 105,
            "text": "Labo abangakholwa phakathi kwabantu bencwadi noma abakhonza izithombe abafisi ukuthi ubuhle obuvela eNkosini yenu kwehliselwe kunina kodwa uMvelinqangi ukhetha lowo amthandayo ngomusa wakhe, futhi uMvelinqangi uyiNkosi enomusa omkhulu"
        },
        {
            "chapter": 2,
            "verse": 106,
            "text": "Akukho esikuchithayo emavesini kepha siletha angcono kunawo noma afana nawo ngakube awazi yini kuthi uMvelinqangi ungaphezu kwezinto zonke"
        },
        {
            "chapter": 2,
            "verse": 107,
            "text": "Anazi yini nina ukuthi uMvelinqangi okwakhe ngumbuso wamazulu nomhlaba nokuthi ngaphandle kukaMvelinqangi aninaye omunye umvikeli noma umsizi"
        },
        {
            "chapter": 2,
            "verse": 108,
            "text": "Noma nifisa ukufaka imibuzo esithunyweni senu njengoba uMose wabuzwa ngaphambilini, uthi noma ngabe ngubani othatha ukungakholwa esikhundleni sokukholwa yena ngempela uyilahlile indlela eqondile"
        },
        {
            "chapter": 2,
            "verse": 109,
            "text": "Abaningi abantu bencwadi bafisa sengathi banganiphindisela emumva ekungakholweni, emva kokuba senikholiwe ngenxa yomona wabo, emuva kweqiniso selibonakalisiwe lacaca kubona, ngakho-ke thethelelani ninganaki kuze kufike umyalelo kaMvelinqangi, ngempela uMvelinqangi unamandla ngaphezu kwakho konke"
        },
        {
            "chapter": 2,
            "verse": 110,
            "text": "Futhi yenzani umthandazo ninikele kwabampofu (izakaah) noma ngabe yini enhle eniyenzela imiphefumulo yenu niyoyithola kuMvelinqangi, ngempela uMvelinqangi lokho enikwenzayo uyakubona"
        },
        {
            "chapter": 2,
            "verse": 111,
            "text": "Futhibathiakekhooyongenaesivandeni(ezulwini) ngaphandle kongumJuda, noma ongumKristu lokho kuyizifiso zabo nje ithi “lethani ubufakazi benu uma nineqiniso”"
        },
        {
            "chapter": 2,
            "verse": 112,
            "text": "Yebo, lowo ozithobayo ngaphansi kwentando kaMvelinqangi futhi engumenzi wokuhle umvuzo wakhe useNkosini yakhe futhi angeke kubekhona ukwesaba kubona futhi angeke baphatheke kabi"
        },
        {
            "chapter": 2,
            "verse": 113,
            "text": "Futhi amaJuda athi amaKristu awanasisekelo (okuyiqiniso abami kukona) futhi namaKristu athi amaJuda awanasisekelo (okuyiqiniso abami kukona) kulesikhathi kepha bengabafundi bencwadi, ngokunjalo labo abangazi lutho basho okufana nalokho abakushoyo, uMvelinqangi uyobahlulela ngosuku lokuvuka kwabafileyo kulokhu ababephikisana ngakho"
        },
        {
            "chapter": 2,
            "verse": 114,
            "text": "Futhi ngubani ongalungile kakhulu kunalowo ovimba ukuba ezindaweni zikaMvelinqangi kudunyiswe khona igama lakhe nonenhloso yokucekela phansi, labo-ke akusikhona okwabo ukungena kubona ngaphandle kokwesaba, okwabo lapha emhlabeni yihlazo futhi okwabo kwelizayo yisijeziso esikhulu"
        },
        {
            "chapter": 2,
            "verse": 115,
            "text": "Futhi ingekaMvelinqangi impumalanga nentshonalanga ngakho-kenomayikuphilaphoniphendukelakhonakunobuso bukaMvelinqangi, ngempela uMvelinqangi ungamele konke uyazi"
        },
        {
            "chapter": 2,
            "verse": 116,
            "text": "Futhi bathi uMvelinqangi uzithathele (uzizalele) indodana, makangcweliswe kepha konke okusemazulwini nasemhlabeni, konke kuthobela intando yakhe"
        },
        {
            "chapter": 2,
            "verse": 117,
            "text": "Ungumsunguli wamazulu kanye nomhlaba, futhi uma enquma udaba uma ethi kulona “yenzeka” bese luyenzeka"
        },
        {
            "chapter": 2,
            "verse": 118,
            "text": "Futhi labo abangenalo ulwazi bathi “kungani uMvelinqangi engakhulumi kuthina noma kufike kuthina izimpawu na? Ngokunjalo bathi ababengaphambilini kwabo babesho inkulumo efana nalena, izinhliziyo zabo ziyefana kepha siwenze acaca amavesi kulabo abaqinisekile"
        },
        {
            "chapter": 2,
            "verse": 119,
            "text": "Ngempela sikuthumele ngeqiniso (mphrofethi) njengomlethi wezindaba ezimnandi nomexwayisi futhi angeke ubuzwe ngeqembu lomlilo wesihogo"
        },
        {
            "chapter": 2,
            "verse": 120,
            "text": "Futhi amaJuda namaKristu awasoze athokoza ngawe ngaphandle kokuba ulandele inkolo yabo ithi “ngempela ukuholwa nguMvelinqangi yikona kuholwa”, uma ungase ulandele izifiso zabo ngemva kolwazi oselufikile kuwena angeke ube nomvikeli noma umsizi ovela kuMvelinqangi"
        },
        {
            "chapter": 2,
            "verse": 121,
            "text": "Labo esabanika incwadi bayifunda ngeqiniso elikuyona labo- ke bayakholelwa kuyona, futhi labo abangakholelwa kuyona labo-ke yibona abalahlekelweyo"
        },
        {
            "chapter": 2,
            "verse": 122,
            "text": "Oh! Bantwana bakwa-Israyeli! Khumbulani ububele bami enganenzela bona nganikhetha ukwedlula (izizwe zonke) emihlabeni"
        },
        {
            "chapter": 2,
            "verse": 123,
            "text": "Futhi sabani usuku umphefumulo ungeke wasiza omunye umphefumulo ngalutho, isinxephezelo angeke samukelwa kuwo ngisho nokuwuncengela angeke kwawusiza ngalutho futhi angeke basizwe"
        },
        {
            "chapter": 2,
            "verse": 124,
            "text": "Futhi khumbula ngesikhathi u-Abrahamu elingwa yiNkosi yakhe ngamagama wawagcina wathi (uMvelinqangi) “ngempela ngizokubeka ukuba ube ngumholi wabantu wathi (u-Abrahamu), “ nenzalo yami na?” Wathi (uMvelinqangi) “isivumelwano sami angeke sifinyelele kubenzi bobubi.”"
        },
        {
            "chapter": 2,
            "verse": 125,
            "text": "Futhi khumbula ngesikhathi sakha indlu (ika’aba) indawo yokuhlanganela abantu nephephile futhi thathani indawo ka-Abrahamu yokuma njengendawo yokwenza umthandazo, futhi senza isivumelwano no-Abrahamu no-Ishmayeli esithi “hlanzelani indlu yami labo abayizungelezayo (tawafu) nalabo abahlala (kuyona) ukuze badumise uMvelinqangi futhi nabakhothamayo bewa ngobuso (bethandaza)"
        },
        {
            "chapter": 2,
            "verse": 126,
            "text": "Futhi khumbula ngesikhathi u-Abrahamu ethi “Nkosi yami enza lendawo ibe yindawo ephephile futhi wondle abantu bayo ngezithelo noma ngabe ngubani okholelwa kuMvelinqangi nasosukwini lokugcina wathi (uMvelinqangi), “noma ngabe ubani ongakholwa ngizomnika injabulo yesikhashana bese ngimdudulela ekujezisweni komlilo futhi sibi leso siphetho”"
        },
        {
            "chapter": 2,
            "verse": 127,
            "text": "Khumbula ngesikhathi u-Abrahamu no-Ishmayeli bephakamisa izinsika zendlu (bethi) Nkosi yethu yemukela kuthina (lomsebenzi) ngempela wena ungozwayo owaziyo"
        },
        {
            "chapter": 2,
            "verse": 128,
            "text": "Nkosi yethu senze sobabili sibe ngabathobela intando yakho nenzalo yethu ibe yisizwe esizithobile ngaphansi kwentando yakho futhi sibonise izindlela zethu zokukhonza ngempela wena ungothethelelayo onesihawu"
        },
        {
            "chapter": 2,
            "verse": 129,
            "text": "Nkosi yethu thumela phakathi kwabo isithunywa sibafundele amavesi akho futhi sibafundise incwadi (imibhalo) nokuhlakanipha futhi sibahlanze ngempela nguwena ophakekeme onamandla"
        },
        {
            "chapter": 2,
            "verse": 130,
            "text": "Futhi ngubani ozonda inkolo ka-Abrahamu ngaphandle kwalowo ozenza isiwula ngempela simkhethile kulomhlaba, futhi ngempela kwelizayo uyokuba kanye nabenzi bokuhle (abalungileyo)"
        },
        {
            "chapter": 2,
            "verse": 131,
            "text": "Khumbula ngesikhathi iNkosi yakhe ithi kuyena “zinikele” wathi “ngizinikele eNkosini yemihlaba”"
        },
        {
            "chapter": 2,
            "verse": 132,
            "text": "Futhi no-Abrahamu wawatshela lokho amadodana akhe futhi noJakobe Oh! madodana ami! Ngempela uMvelinqangi unikhethele lenkolo, ngakho-ke ningafi ngaphandle kokuba nibe ngabazinikeleyo ngaphansi kwentando yakhe"
        },
        {
            "chapter": 2,
            "verse": 133,
            "text": "Noma naningofakazi ngesikhathi ukufa kuhlasela uJakobe ngesikhathi ethi kumadodana akhe “niyokhonza bani emva kwami (emva kokufa kwami) na?” Athi “siyokhonza uNkulunkulu wakho noNkulunkulu woyihlo ka-Abrahamu noka-Ishmayeli noka-Isaka uNkulunkulu oyedwa futhi kuyena sizithobile"
        },
        {
            "chapter": 2,
            "verse": 134,
            "text": "Labo-ke yisizwe sasendulo okwaso yilokho esakuvuna (esakuzuza) nani niyoba nalokho enikuzuzile futhi angeke nibuzwe ngalokho ababekwenza"
        },
        {
            "chapter": 2,
            "verse": 135,
            "text": "Futhi bathi “yibani amaJuda noma amaKristu niyoholwa kepha inkolo ka-Abrahamu iqotho futhi wayengesiyena omunye wabakhonza izithombe”"
        },
        {
            "chapter": 2,
            "verse": 136,
            "text": "Bathi “siyakholwa kuMvelinqangi nakulokho okwehliselwe kuthina, futhi nakulokho okwehliselwa ku-Abrahamu naku- Ishmayeli naku-Isaka nakuJakobe nasezizweni, futhi nalokho okwanikwa uMose noJesu nalokho okwanikwa abaphrofethi okuvela eNkosini yabo. Asibandlululi (umphrofethi) ngisho noyedwa phakathi kwabo futhi singabazinikele kuye (uMvelinqangi)"
        },
        {
            "chapter": 2,
            "verse": 137,
            "text": "Ngakho-ke uma bekholwa ngokufanayo nalokho enikholelwa kukona bangabaholiweyo, kepha uma befulathela (imibiko) badala uqhekeko uMvelinqangi uyananela uma nibhekene nabo futhi ungozwayo onolowazi"
        },
        {
            "chapter": 2,
            "verse": 138,
            "text": "(Ithi okwethu) inkolo kaMvelinqangi futhi ubani ongcono kunoMvelinqangi ngenkolo futhi siyizikhonzi zakhe"
        },
        {
            "chapter": 2,
            "verse": 139,
            "text": "Ithi “ngakube niphikisana nathi ngoMvelinqangi kulapho eyiNkosi yethu futhi eyiNkosi yenu, okwethu yimisebenzi yethu futhi nokwenu yimisebenzi yenu, futhi sizinikele ngokuqotho kuyena"
        },
        {
            "chapter": 2,
            "verse": 140,
            "text": "Noma nithi “u-Abrahamu no-Ishmayeli no-Isak noJakobe nezizwe babengamaJuda noma amaKristu na?” Ithi “ngakube yinina enazi kangcono noma uMvelinqangi na?” futhi ubani ongalungile kakhulu kunalowo ofihla ubufakazi obukuye abuthole kuMvelinqangi? Futhi akusho ukuthi uMvelinqangi akakunakile enikwenzayo"
        },
        {
            "chapter": 2,
            "verse": 141,
            "text": "Labo-ke yisizwe sasendulo futhi okwabo yilokho abakuzuza, futhi okwenu yilokho enikuzuzile, futhi angeke nibuzwe ngalokho ababekwenza"
        }
    ]
}
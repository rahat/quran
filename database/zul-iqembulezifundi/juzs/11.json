{
    "juzs": [
        {
            "chapter": 9,
            "verse": 93,
            "text": "Kuphela indlela (yokusola) ibhekene nalabo abacela imvume kuwena (ukuthi basalele ngemumva emakhaya abo) kulapho bona benothile bakuthokozela ukuthi babe kanye nabasaleleyo emumva futhi uMvelinqangi wasicilela izinhliziyo zabo ngakho-ke bona abazi"
        },
        {
            "chapter": 9,
            "verse": 94,
            "text": "Bazokwenza izaba kunina uma seniphindele emumva kubona ithi, “musani ukwenza izaba asisoze sinikholwe uMvelinqangi usitshenile ezinye zezindaba zenu futhi uMvelinqangi nesithunywa sakhe bayoyibona imisebenzi yenu, niyobuyisela emumva esazini sokungabonwayo nokubonwayo bese sinitshela ngalokho enanikwenza"
        },
        {
            "chapter": 9,
            "verse": 95,
            "text": "Bayofunga ngoMvelinqangi kunina uma senibuyele emumva kubona ukuze niqhelelane nabo ngakho-ke qhelelanani nabo ngempela bona bangcolile futhi indawo yabo yokuhlala yisihogo, inhlawulo ngenxa yalokho ababekuzuza (ababekwenza)"
        },
        {
            "chapter": 9,
            "verse": 96,
            "text": "Bafungakuninaukuzenibathokozelekephaumanibathokozela ngakho-ke ngempela uMvelinqangi akabathokozeli abantu abephula umthetho (abangahloniphi)"
        },
        {
            "chapter": 9,
            "verse": 97,
            "text": "Abahlali basogwadule (ama-Arab) bangabangakholwa kakhulu nobuzenzisi obukhulu benza sengathi abazazi izinqumo ezambulwa nguMvelinqangi esithunyweni sakhe futhi uMvelinqangi uyazi unobuhlakani"
        },
        {
            "chapter": 9,
            "verse": 98,
            "text": "Kulabo abahlala ogwadule (ama-Arab) kunalabo abathatha lokho abakusebenzisayo njengenhlawulo balindele ukuthi nehlelwe okubi, kuyokwehlela kubona okubi futhi uMvelinqangi uyezwa uyazi"
        },
        {
            "chapter": 9,
            "verse": 99,
            "text": "Futhi phakathi kwabahlali basogwadule kunalabo abakholwa kuMvelinqangi nasosukwini lokugcina futhi bathatha lokho abakuchithayo (abaphana ngakho) njengezindlela zokusondela kuMvelinqangi nemithandazo yesithunywa, uma kungukuthi ngempela lezizindlela kubona zingezokusondela, uMvelinqangi uyobafaka emseni wakhe, ngempela uMvelinqangi uyathethelela unesihawu"
        },
        {
            "chapter": 9,
            "verse": 100,
            "text": "Futhi ababengaphambilini bokuqala kwabafuduka (besuka eMakkah beya eMadina) nabasizi (izakhamuzi zaseMadina ezazisiza labo ababephuma eMakkah) kanye nalabo ababalandela ngokulunga (enkolweni) uMvelinqangi uthokozile ngabo nabo bathokozile ngaye futhi wabalungisela izivande okugeleza ngaphansi kwazo imifula bayohlala khona ingunaphakade lokho kungukuphumelela okukhulu"
        },
        {
            "chapter": 9,
            "verse": 101,
            "text": "Nakulabo abanizungelezile abangama-Arab abangabazenzisi futhi nasebantwini baseMadina kunaphikelelayo ekuzenziseni angeke ubazi thina siyabazi siyobajezisa izikhathi ezimbili bese bephindiselwa esijezisweni esikhulu"
        },
        {
            "chapter": 9,
            "verse": 102,
            "text": "Futhi abanye bazivuma izono zabo bahlanganisa isenzo esihle nesibi kepha uMvelinqangi uyophendukela kubona ngentethelelo ngempela uMvelinqangi uyathethelela unesihawu"
        },
        {
            "chapter": 9,
            "verse": 103,
            "text": "Thatha imali eyisipho engcebweni yabo ubahlanze futhi ubenze ukuthi babemsulwa ngayo, ubathandazele ngempela umthandazowakhouyindawoyokuhlalakubona(ungukuthula kubona) futhi uMvelinqangi uyezwa unolwazi"
        },
        {
            "chapter": 9,
            "verse": 104,
            "text": "Ngakube abazi yini ukuthi uMvelinqangi yena uyakwamukela ukuzisola ezincekwini zakhe futhi amukele izipho nokuthi uMvelinqangi yena ungokwamukelayo ukuzisola unesihawu"
        },
        {
            "chapter": 9,
            "verse": 105,
            "text": "Futhi ithi, “sebenzani” uMvelinqangi uzowubona umsebenzi wenu (kanjalo) nesithunywa sakhe nabakholwayo futhi niyophindiselwa esazini sokungabonwayo nokubonwayo ngakho-ke siyonitshena ngalokho enanikwenza"
        },
        {
            "chapter": 9,
            "verse": 106,
            "text": "Futhi abanye benziwa ukuthi balinde umyalelo kaMvelinqangi ukuthi uyabajezisa noma uphendukela kubona ngentethelelo futhi uMvelinqangi unolwazi unobuhlakani"
        },
        {
            "chapter": 9,
            "verse": 107,
            "text": "Kanye nalabo abathatha iMasjid (indlu yokuthandazela) njengendawo yokulimaza (nokona) neyokungakholwa neyokwenza uqhekeko phakathi kwabakholwayo nenjengesiphephelo kulabo abalwa (bangamhloniphi) uMvelinqangi nesithunywa sakhe ngaphambilini futhi ngempela bafunga (bathi) besingafisi lutho ngaphandle kobuhle futhi uMvelinqangi uyabona ukuthi ngempela bona baqamba amanga"
        },
        {
            "chapter": 9,
            "verse": 108,
            "text": "Ungabona nakancane phakathi kuyona (leyo Masjid uma ufuna ukuthandaza) iMasjid yasungulelwa ukulunga kwasekuqaleni ngosuku ekufanekele ngalo kakhulu nime (nithandaze) kuyona, kuyona kunamadoda athanda ukuthi ahlanzeke futhi uMvelinqangi uyabathanda abazihlanzayo"
        },
        {
            "chapter": 9,
            "verse": 109,
            "text": "Ngakube lowo obeka isisekelo sesakhiwo sakhe ekwesabeni okuvele kuMvelinqangi nasenjabulweni yakhe kungcono noma lowo owabeke isisekelo sesakhiwo sakhe onqenqemeni lewa olulungele ukubhidlika, ngakho-ke asibhidlike naye emlilweni wesihogo futhi uMvelinqangi akabaholi abantu abayizoni"
        },
        {
            "chapter": 9,
            "verse": 110,
            "text": "Ziyoqhubeka njalo izakhiwo zabo abazakhaya ukuthi zibe ukungabaza ezinhliziyweni zabo ngaphandle uma uzinquma zibe izicucu izinhliziyo zabo futhi uMvelinqangi uyazi unobuhlakani"
        },
        {
            "chapter": 9,
            "verse": 111,
            "text": "Ngempela uMvelinqangi wathenga kwabakholwa imiphefumuloyabonengceboyabongokuthiokwaboyisivande. Bayalwa endleleni kaMvelinqangi, ngakho-ke bayabulala futhi bayabulawa, kuyisithembiso kuyena esiyiqiniso esikusi- Torah naseVangelini nakwi-Qur’an futhi ngubani oqiniseke kakhulu esithembisweni sakhe kunoMvelinqangi ngakho- ke thokozani esivumelwaneni senu enivumelene ngaso futhi lokho kungukuphumelela okukhulu"
        },
        {
            "chapter": 9,
            "verse": 112,
            "text": "(Amakholwa okuyiwona uMvelinqangi athenga izinhliziyo zawo yilawo) azisolayo (kuMvelinqangi), amkhonzayo, amdumisayo, ahamba (endleleni kaMvelinqangi) akhothamayo, aguqayo (emthandazweni) nawenza okuhle anqabele okubi futhi angabagcini bemingcele kaMvelinqangi futhi batshele izindaba ezimnandi abakholwayo"
        },
        {
            "chapter": 9,
            "verse": 113,
            "text": "Akusikhona okomphrofethi kanye nalabo abakholwayo ukuthi bacelele abakhonzi bezithixo intethelelo ngisho noma ngabe bayizihlobo ezisondele emva kokuba sekucacile kubona ukuthi bona bangabangane besihogo"
        },
        {
            "chapter": 9,
            "verse": 114,
            "text": "Futhi kwakungesikhona nje ukuthi u-Abrahamu wacelela uyise intethelelo ngaphandle kokuthi kwakuyisethembiso ayemthembise sona kepha kwathi lapho sekumcacele (u-Abrahamu) ukuthi (uyise) uyisitha sikaMvelinqangi waqhelelana\tnaye,\tngempela\tu-Abrahamu\twayeqotho ekukhonzeni uMvelinqangi ebekezela"
        },
        {
            "chapter": 9,
            "verse": 115,
            "text": "Futhi angeke uMvelinqangi adukise abantu emva kokuba esebaholile kuze kube uyabacacisela okufanele bakwesabe ngempela uMvelinqangi uyisazi ngazo zonke izinto"
        },
        {
            "chapter": 9,
            "verse": 116,
            "text": "Ngempela uMvelinqangi ungowakhe umbuso wamazulu nomhlaba uyaphilisa futhi udala ukufa futhi aninaye umvikeli nomsizi ngaphandle kukaMvelinqangi"
        },
        {
            "chapter": 9,
            "verse": 117,
            "text": "Ngempela uMvelinqangi waphenduka ngentethelelo kumphrofethi nakulabo ababefuduka (bevela eMakkah beya eMadina) nakubasizi abafuduki kanye nalabo abamlandela ngesikhathi esinzima emva kokuba izinhliziyo zengxenye yabo zasezisondele ekuphambukeni wayesebathethelela ngempela yena kubona unobubele unesihawu"
        },
        {
            "chapter": 9,
            "verse": 118,
            "text": "Futhi (wabathethelela) labo abathathu ababesalele ngemumva kwaze kwaba ilapho umhlaba njengoba umkhulu kangaka uncipha kubona nemiphefumulo yabo yancipha futhi babecabanga ukuthi ayikho indawo yokubalekela uMvelinqangi ngaphandle kokubalekela kuyena ngakho- ke wabathethelela ukuze bacele intethelelo, ngempela uMvelinqangi ungothethelelayo onomusa"
        },
        {
            "chapter": 9,
            "verse": 119,
            "text": "Oh nina enikholwayo! Sabani uMvelinqangi futhi nibe kanye nabaqinisileyo"
        },
        {
            "chapter": 9,
            "verse": 120,
            "text": "Kwakungafanele ukuthi abantu baseMadina kanye nalabo abaseduzane nabo abangama-Arabhu ukuthi basalele ngemumva kwesithunywa sikaMvelinqangi nokuthi kwakungesikhona okwabo ukuthi bakhethe impilo yabo kuneyesithunywa lokho kungenxa yokuthi bona abahlushwa ukoma noma ukudinwa noma indlala endleleni kaMvelinqangi futhi asibathathi isinyathelo ekunyuseni ukudinwa kwabangakholwayo noma bazwise isitha ubuhlungu kepha kulotshwe bona phansi njengomsebenzi olungileyo ngempela uMvelinqangi akawulahli umvuzo wabenzi bokuhle"
        },
        {
            "chapter": 9,
            "verse": 121,
            "text": "Futhi abayichithi (ingcebo yabo) noma ngabe yincane noma ngabe yinkulu futhi abasidabuli isigodi ngaphandle kwabalotshelwe kona phansi ukuze uMvelinqangi abanike umvuzo ongcono kakhulu walokho ababekwenza"
        },
        {
            "chapter": 9,
            "verse": 122,
            "text": "Futhi akusikona okwabakholwayo ukuthi bahambe bonke kanyekanye uma kuwona wonke amabutho abo kuneqembu eliphuma phakathi kwabo ukuze baqonde inkolo futhi ukuze baxwayise abantu babo uma sebebuyele kubona ukuze mhlawumbe babe nokunaka"
        },
        {
            "chapter": 9,
            "verse": 123,
            "text": "Oh Nina enikholwayo! Yilwani nalabo abaseduzane nani abangakholwa ukuze bezwe ubunzima kunina futhi bazi ukuthi uMvelinqangi ukanye nalabo abalungileyo"
        },
        {
            "chapter": 9,
            "verse": 124,
            "text": "Futhi ngasosonke isikhathi uma kwembulwa isahluko (seQur’an) ngakho-ke phakathi kwabo kunabanye abathi, “ngubani phakathi kwenu okumnyuselile lokhu ngokukholwa” ngakho-ke labo abakholwayo kwenyukela ukukholwa kwabo futhi bona bakujabulela"
        },
        {
            "chapter": 9,
            "verse": 125,
            "text": "Futhi labo ezinhliziyweni zabo okunesigulo (ukungakholwa, ukungabaza nobuzenzisi) ngakho-ke kwenyukela kubona ukungabaza ekungabazeni kwabo futhi bafa bengakholwa"
        },
        {
            "chapter": 9,
            "verse": 126,
            "text": "Ababoni yini ukuthi bona bayalingwa ngayoyonke iminyaka kanye noma kabili bese bengazisoli futhi bangakhumbuli"
        },
        {
            "chapter": 9,
            "verse": 127,
            "text": "Futhi ngasosonke isikhathi uma kwembulwa isahluko bayabhekana (bathi) ngakube ukhona yini oyedwa onibonayo na? Bese bephendukela le, uMvelinqangi waphendulela le izinhliziyo zabo ngenxa yokuthi bona bangabantu abangaqondi"
        },
        {
            "chapter": 9,
            "verse": 128,
            "text": "Ngempela safika kunina isithunywa esiphuma phakathi kwenu (esiphuma esizweni senu) kusiphatha kabi lokho okunihluphayo sinifisela (ubuhle ukuholwa ngendlela eyiqiniso) kwabakholwayo sinobubele nesihawu"
        },
        {
            "chapter": 9,
            "verse": 129,
            "text": "Ngakho-ke uma bephendukela emumva ithi, “uMvelinqangi wanele kumina akekho onokukhonzwa ngaphandle kwakhe, ngethembele kuyena futhi yena uyiNkosi yesihlalo sobukhosi esikhulu”"
        },
        {
            "chapter": 10,
            "verse": 1,
            "text": "Alif Lam Ra, Lawa ngamavesi encwadi enobuhlakani"
        },
        {
            "chapter": 10,
            "verse": 2,
            "text": "Ngakube kuyisimangaliso yini kubantu ukuthi sembula (isambulo) endodeni ephuma phakathi kwabo ukuthi ixwayise abantu futhi itshene labo abakholwayo izindaba ezimnandi ukuthi okwabo yiqiniso eliseNkosini yabo, abangakholwayo bathi, “ngempela lona ngumlumbi ocacile”"
        },
        {
            "chapter": 10,
            "verse": 3,
            "text": "Ngempela iNkosi yenu nguMvelinqangi okunguyena owadala amazulu nomhlaba ezinsukwini eziyisithupha wayesezibeka esihlalweni sobukhosi wahlela udaba, akunamncengeli ngaphandle emumva kwemvume yakhe, lowo nguMvelinqangi iNkosi yenu ngakho-ke mkhonzeni, ngakube anikhumbuli yini na"
        },
        {
            "chapter": 10,
            "verse": 4,
            "text": "Kukuyena ukubuyela kwenu nonke isithembiso sikaMvelinqangi siyiqiniso ngempela yena usungula isidalwa bese eyasiphinda ukuze anike umvuzo ngobulungiswa labo abakholwayo futhi abenza izenzo ezinhle kanye nalabo abangakholwanga okwabo yisiphuzo esingamanzi ashisayo nesijeziso esibuhlungu ngenxa yokuthi babengakholwa"
        },
        {
            "chapter": 10,
            "verse": 5,
            "text": "(UMvelinqangi) nguyena owenza ilanga ukuthi libe ukukhanya okucwazimulayo nenyanga ukuthi ibe yisibani wayenza yabonakala ukuze nikwazi ukubala iminyaka nokubala akazange akudale lokho ngaphandle kweqiniso, uzicacisa (kanjalo) izimpawu kubantu abaziyo"
        },
        {
            "chapter": 10,
            "verse": 6,
            "text": "Ngempela ukuguquka kobusuku nemini kanye nalokho okwadalwa nguMvelinqangi okusemazulwini nasemhlabeni ngempela kunezimpawu kubantu abesaba uMvelinqangi"
        },
        {
            "chapter": 10,
            "verse": 7,
            "text": "Ngempela labo abangakwethembi ukuhlangana nathi futhi bathokoziswa yimpilo yalomhlaba beneliseka ngayo kanye nalabo abangawanaki amavesi ethu"
        },
        {
            "chapter": 10,
            "verse": 8,
            "text": "Labo indawo yabo yokuhlala kuyoba umlilo ngenxa yalokho abakusebenzelayo"
        },
        {
            "chapter": 10,
            "verse": 9,
            "text": "Ngempela labo abakholwayo futhi benza izenzo ezinhle (ezilungileyo) iyabahola iNkosi yabo ngokukholwa kwabo, kuyogeleza imifula ngaphansi kwabo ezivandeni zentokozo"
        },
        {
            "chapter": 10,
            "verse": 10,
            "text": "Ukumemeza kwabo lapho (ezivandeni kuyoba ukuthi bathi), “inkazimulo mayibe kuwe Oh. Mvelinqangi!” futhi isibingelelo sabo lapho kuyoba ukuthi bathi, “ukuthula” futhi ukumemeza kwabo kokugcina kuyoba ukuthi (bathi) “udumo lungolukaMvelinqangi iNkosi yemihlaba”"
        },
        {
            "chapter": 10,
            "verse": 11,
            "text": "Futhi ukube uMvelinqangi wayebasheshisela abantu okubi njengoba besheshisa kokuhle kwakuzoba ngempela sesigcwalisekile kubona isikhathi sabo esinqunyiweyo ngakho- ke sibashiya bodwa ekudukeni labo abangakwethembi ukuhlangana nathi sibashiya bodwa ekudukeni bezula zula bephuphutheka"
        },
        {
            "chapter": 10,
            "verse": 12,
            "text": "Futhi uma kuthinta umuntu ukuhlupheka uyasibiza noma ngabe ulele ngohlangothi lwakhe noma ngabe uhleli noma ngabe umile, kepha uma sesikususile kuyena ukuhlupheka kwakhe ungathi akazange asimemezele ukuhlupheka okwamthinta, ngokunjalo benzelwa kwakuhle abephuli bomthetho lokho ababekwenza"
        },
        {
            "chapter": 10,
            "verse": 13,
            "text": "Futhi ngempela sazibhubhisa izizukulwane ngaphambilini kwenu kwathi lapho sezenza okungalungile zafika kubona izithunywa zazo nezimpawu ezicacile futhi (izizukulwane) azizange zikholwe, kanjalo-ke sibanika umvuzo abantu abayizoni"
        },
        {
            "chapter": 10,
            "verse": 14,
            "text": "Sabe sesinenza ukuthi nibe ngabalandelayo emhlabeni emva kwabo ukuze sibone ukuthi nizokwenza kanjani"
        },
        {
            "chapter": 10,
            "verse": 15,
            "text": "Futhi uma befundelwa izimpawu zethu eziwubufakazi obucacile labo abangakwethembi ukuhlangana nathi bathi, “letha enye iQur’an ekungesiyona lena noma uyishintshe” yithi, “akusikona okwami ukuthi ngiyiguqule (iQur’an) ngokuthanda kwami, angilandeli lutho ngaphandle kwalokho okwembulwe kumina ngempela mina ngiyesaba uma ngingayihloniphi iNkosi yami ngiyothola isijeziso sosuku olukhulu”"
        },
        {
            "chapter": 10,
            "verse": 16,
            "text": "Yithi, “ukube uMvelinqangi wayethanda ngangingeke nginifundele yona (iQur’an) noma enze yazeke kunina ngakho-ke ngempela ngihlalile phakathi kwenu isikhathi eside ngaphambi kokuba ifike, ngakube aninawo yini umqondo na?”"
        },
        {
            "chapter": 10,
            "verse": 17,
            "text": "Ngakho-ke ngubani ongenabo ubulungiswa kakhulu kunalowo oqambela uMvelinqangi amanga noma ophika izimpawu akhe na? Ngempela yena (uMvelinqangi) akasoze abaphumelelise abayizoni"
        },
        {
            "chapter": 10,
            "verse": 18,
            "text": "Futhi bakhonza esikhundleni sika-Mvelinqangi lokho okungeke kubalimaze futhi okungeke kubazuzise futhi bathi, “laba ngabancengeli bethu kuMvelinqangi (besho izithixo)” ithi, “ngakube nitshela uMvelinqangi ngalokho angakwazi emazulwini nasemhlabeni na?” Udumo malube kuye futhi uphakame ngaphezulu kwalokho abamenzela abahlanganyeli ekumkhonzeni ngakho"
        },
        {
            "chapter": 10,
            "verse": 19,
            "text": "Futhi abantu babengeyilutho ngaphandle kokuthi babeyisizwe esisodwa (ekugcineni) behlukana futhi ukube lalingekho izwi elalivela eNkosini yakho kwakuzobe sekulungisiwe phakathi kwabo lokho ababephikisene ngakho"
        },
        {
            "chapter": 10,
            "verse": 20,
            "text": "Futhi bathi, “kungani kungathunyelwanga phansi kuyena uphawu oluvela eNkosini yakhe na?” Ngakho-ke ithi, “okungabonwayo kungokukaMvelinqangi kuphela, lindani ngempela mina ngikanye nani kwabalindileyo”"
        },
        {
            "chapter": 10,
            "verse": 21,
            "text": "Futhi kwathi lapho sizwisa khona abantu umusa emva kokuba sebethintwe ukuhlupheka kwaba yilapho bona benzela khona izimpawu ethu amacebo, ithi uMvelinqangi oshesha ngokwedlulele ekwenzeni amacebo ngempela izithunywa zethu (izingelosi) ziyakubhala phansi lokho enikucebayo"
        },
        {
            "chapter": 10,
            "verse": 22,
            "text": "Nguyena owenza ukuthi nikwazi ukuhamba ezweni nasolwandle kuze kuthi uma nina nisemikhunjini ihamba nabo kushaya umoya omnandi bakuthokozela lokho, kwafika isivunguvungu somoya kwafika kubona namagagasi aqhamuka kuzona zonke izindawo futhi bacabanga ukuthi ngempela bona babezungeleziwe base bememeza (bethandaza) kuMvelinqangi ngobuqotho, ingeyakhe inkolo (bathi), “uma usisindisile kulokhu ngempela siyoba ngababongayo”"
        },
        {
            "chapter": 10,
            "verse": 23,
            "text": "Ngakho-ke kwathi lapho esebasindisile kwaba yilapho bona benza okungalindelekile ezweni okungesilona iqiniso, Oh Bantu! Ukungalaleli kwenu (uAllah) kungukuzilimaza nina uqobo, kuphela kuyinjabulo yempilo yalomhlaba, kukuthina ukubuyela kwenu ngakho-ke siyonitshela ngalokho enanikwenza"
        },
        {
            "chapter": 10,
            "verse": 24,
            "text": "Kuphela ukufana kwempilo yalomhlaba kunjengamanzi (imvula) esiwehlisela phansi evela esibhakabhakeni emilisa izitshalo zomhlaba abadla kuzona abantu nezinkomo kuze kube yilapho umhlaba uphenduka ohlobisekileyo nobukeka umuhle futhi abantu abahlala kuwona bacabanga ukuthi bona banamandla kuwona, kufike kuwona impoqo yethu ebusuku noma emini, sawenza ukuthi ube ngowezivuno (ukuhamba kwesikhathi) kube sengathi awuzange uchume izolo kanjalo siwachaza ngobunjalo bawo amavesi kubantu abacabangayo"
        },
        {
            "chapter": 10,
            "verse": 25,
            "text": "Futhi uMvelinqangi unimemela ekhaya lokuthula futhi uholela lowo amthandayo endleleni eqondileyo"
        },
        {
            "chapter": 10,
            "verse": 26,
            "text": "Okwalabo abenze okuhle (umvuzo) omuhle kakhulu nokungaphezulu kwalokho futhi angeke kubekhona ubumnyama nakudumazeka okuyomboza ubuso babo, labo-ke bangabangane besivande bona bayohlala khona ingunaphakade"
        },
        {
            "chapter": 10,
            "verse": 27,
            "text": "Futhi labo abenza imisebenzi emibi umvuzo womsebenzi omubi uyalingana nawo futhi ukudumala kuyobamboza angeke babenomvikeli ovela kuMvelinqangi, kuyoba sengathi ubuso babo bumbozwe ngamakhekheba obumnyama bobusuku labo ngabangani bomlilo bona bayohlala khona ingunaphakade"
        },
        {
            "chapter": 10,
            "verse": 28,
            "text": "Nangosuku lapho sibaqoqela ndawonye bonke bese sithi kulabo ababekhonza izithixo (hlalani) endaweni yenu nina kanye nezithixo zenu (enanizikhonza) ngakho-ke siyobe sesiyabahlukanisa izithixo zabo ziyothi, “nina naningasikhonzi thina”"
        },
        {
            "chapter": 10,
            "verse": 29,
            "text": "Ngakho-ke uMvelinqangi wanele njengofakazi phakathi kwethu naphakathi kwenu, uma nanisikhonza (ukusikhonza) kwenu sasingakunakile"
        },
        {
            "chapter": 10,
            "verse": 30,
            "text": "Lapho-ke yonke imiphefumulo iyolingwa bese (iyazi) lokho eyayikwenza ngaphambilini futhi iphindiselwe (imiphefumulo) kuMvelinqangi umvikeli wayo weqiniso futhi okwabadukela yilokho ababekuqamba"
        },
        {
            "chapter": 10,
            "verse": 31,
            "text": "Ithi ngubani onipha (okokuziphilisa) okuvela esibhakabhakeni nasemhlabeni, noma ngubani ongumnikazi wokuzwa nokubona futhi ngubani oveza okuphilayo kokufileyo noveza okufileyo kokuphilayo futhi ngubani owenza icebo odabeni na? Ngakho-ke bayothi “uMvelinqangi” ngakho-ke wena bese uthi, “ngakube animesabi yini na”"
        },
        {
            "chapter": 10,
            "verse": 32,
            "text": "Lowo nguMvelinqangi iNkosi yenu yeqiniso ngakho-ke yini ekhona emva kweqiniso ngaphandle kokuduka, ngakho-ke baphendulelwa kanjani emumva"
        },
        {
            "chapter": 10,
            "verse": 33,
            "text": "Kanjalo-ke laqiniseka izwi leNkosi yakho kulabo abephula umthetho ukuthi bona angeke bakholwe"
        },
        {
            "chapter": 10,
            "verse": 34,
            "text": "Ithi, “ngakube ukhona yini phakathi kwezithixo zenu okwazi ukusungula indalo bese eyivuselela kabusha na”? Ithi, “uMvelinqangi oveza indalo yokuqala bese eyiveza kabusha niphambuka kanjani (eqinisweni) na”"
        },
        {
            "chapter": 10,
            "verse": 35,
            "text": "Ithi, “ngakube ukhona yini phakathi kwezithixo zenu okwazi ukuholela eqinisweni na?” ithi, “uMvelinqangi oholela eqinisweni” ngakube ukhona yini oholela eqinisweni ofanelwe kakhulu ukuthi alandelwe noma lowo ongaholi ngaphandle kokuba aholwe, kwenzekani ngani nehlulela kanjani"
        },
        {
            "chapter": 10,
            "verse": 36,
            "text": "Futhi abaningi babo abalandeli lutho ngaphandle kwemicabango, ngempela umcabango awusizi ngalutho kuneqiniso, ngempela uMvelinqangi uyisazi ngalokho abakwenzayo"
        },
        {
            "chapter": 10,
            "verse": 37,
            "text": "Futhi leQur’an ayivezwanga ngabanye ngaphandle kukaMvelinqangi kepha iyisiqinisekiso saleso sambulo esasingaphambi kwaso nencazelo yencwadi, akukho ukungabaza kuyona ivela eNkosini yemihlaba"
        },
        {
            "chapter": 10,
            "verse": 38,
            "text": "Noma bathi, “(umphrofethi Muhammad) wayakha na? Ithi, “lethani isahluko esifana nayo futhi bizani noma ngabe ngubani kunina (okwazi ukuletha isahluko esifana nayo) ngaphandle kukaMvelinqangi uma kungukuthi nina ningabaneqiniso”"
        },
        {
            "chapter": 10,
            "verse": 39,
            "text": "Qha bakuphika lokho angeke bakwazi ukuhlanganisa ulwazi lwakho futhi okungakafiki kubona ukuhumushwa kwayo, ngokunjalo babephika labo ababengaphambilini kwabo ngakho-ke bheka ukuthi sasinjani isiphetho sezoni"
        },
        {
            "chapter": 10,
            "verse": 40,
            "text": "Futhi phakathi kwabo kunalabo abakholelwa kuyona (incwadi) futhi phakathi kwabo kunalabo abangakholelwa kuyona futhi iNkosi yakho yazi kabanzi ngezoni"
        },
        {
            "chapter": 10,
            "verse": 41,
            "text": "Futhi uma bekuphika ithi, “Okwami umsebenzi wami nokwenu umsebenzi wenu nina nimsulwa kwengikwenzayo nami ngimsulwa kwenikwenzayo”"
        },
        {
            "chapter": 10,
            "verse": 42,
            "text": "Futhi phakathi kwabo kunalabo abakulalelayo, ngakube uyakwazi yini wena ukuthi wenze izithuli ukuba zizwe noma ngabe zingenawo umqondo na"
        },
        {
            "chapter": 10,
            "verse": 43,
            "text": "Futhi phakathi kwabo kunalabo abakubukayo ngakube wena uyazihola yini izimpumputhe yize noma zingaboni na"
        },
        {
            "chapter": 10,
            "verse": 44,
            "text": "Ngempela uMvelinqangi akakwenzi okungenabo ubulungiswa kubantu kepha abantu bayona bona imiphefumulo yabo"
        },
        {
            "chapter": 10,
            "verse": 45,
            "text": "Futhi ngosuku lapho eyobaqoqela ndawonye kube sengathi abazange bahlale ngaphandle kwehora lasemini bayokwazana ukuthi balahlekelwa labo abaphika ukuhlangana noMvelinqangi futhi babengesibona abaholiweyo"
        },
        {
            "chapter": 10,
            "verse": 46,
            "text": "Noma ngabe sikukhombisa okunye kwalokho esikwethembisa kona noma sikwenze ukuba ufe ngakho-ke kukuthina ukubuyela kwabo, uMvelinqangi ungufakazi kulokho abakwenzayo"
        },
        {
            "chapter": 10,
            "verse": 47,
            "text": "Futhi kuleso naleso sizwe kunesithunywa ngakho-ke uma sifika isithunywa sabo kuyehlulelwa phakathi kwabo ngobulungiswa futhi bona abenziwa okungesibona ubulungiswa"
        },
        {
            "chapter": 10,
            "verse": 48,
            "text": "Futhi bathi, “sinini lesisithembiso uma nina nineqiniso na”"
        },
        {
            "chapter": 10,
            "verse": 49,
            "text": "Ithi, “ngomphefumulo wami angikuphathi ukulimaza futhi angiyiphathi inzuzo ngaphandle uma uMvelinqangi ethanda,” isizwe nesizwe sinesikhathi (esinqunyelwe sona) uma zifika izikhathi zazo (ezinqunyiwe) ngakho-ke angeke bakwazi ukulihlehlisa ihora noma baliqhubekise"
        },
        {
            "chapter": 10,
            "verse": 50,
            "text": "Ithi “ngakube nibonile yini ukuthi uma nifikelwa yisijeziso sakhe ebusuku noma emini, yikuphi lokhu abakujahayo abayizoni na”"
        },
        {
            "chapter": 10,
            "verse": 51,
            "text": "Bese kuthi uma kwenzeka nikholwe yikona na? Manje inina enikusheshisayo"
        },
        {
            "chapter": 10,
            "verse": 52,
            "text": "Bese kuyothiwa kulabo abangakwenzanga ubulungiswa, “yizwani isijeziso esingapheliyo ngakube ninikwa umvuzo ngaphandle kwalokho enanikusebenzela na”"
        },
        {
            "chapter": 10,
            "verse": 53,
            "text": "Futhi bayakubuza (bathi) ngakube (lesisijeziso) siyiqiniso yini na? Ithi, “yebo ngifunga ngeNkosi yami ngempela sona siyiqiniso kakhulu futhi nina angeke nikwazi uphunyuka (kusona). ”"
        },
        {
            "chapter": 10,
            "verse": 54,
            "text": "Futhi ukube wonke umuntu owayenza ububi wayezothatha konke okusemhlabeni ukukhokhela izenzo zabo kwakungeke kwamukelwe ngakho futhi babeyokufihla ukudumala kwabo, kepha kuyothi lapho sebesibona isijeziso kuyohlulelwa phakathi kwabo ngobulungiswa futhi bona angeke benziwe okungesibona ubulungiswa"
        },
        {
            "chapter": 10,
            "verse": 55,
            "text": "Ngokungangabazeki, ngempela kungokukaMvelinqangi konke okusemazulwini nasemhlabeni ngokungangabazeki, ngempela isethembiso sikaMvelinqangi siyiqiniso kepha iningi labo alazi"
        },
        {
            "chapter": 10,
            "verse": 56,
            "text": "Yena uyaphilisa futhi uyabulala futhi niyophindiselwa kuyena"
        },
        {
            "chapter": 10,
            "verse": 57,
            "text": "Oh Bantu! Sifikile kunina isiyalo esivela eNkosini yenu nokwelashwa kwalokho okusezifubeni nokuholwa (ngeqiniso) nomusa kwabakholwayo"
        },
        {
            "chapter": 10,
            "verse": 58,
            "text": "Ithi, “ngobubele bukaMvelinqangi nangomusa wakhe ngalokho bayazithokozisa, lokho kungcono kunalokho abakuqongelelayo”"
        },
        {
            "chapter": 10,
            "verse": 59,
            "text": "Ithi, “ngakube nikubonile yini lokho uMvelinqangi akwehlisela phansi kunina okuyisabelo ngakho-ke nabe senenza (ingxenye) yako yangabi semthethweni (nengxenye yako) nayenza yaba semthethweni” ithi, “ngakube uMvelinqangi owaninika imvume (yokwenza lokho) noma niqamba (amanga) ngoMvelinqangi na?”"
        },
        {
            "chapter": 10,
            "verse": 60,
            "text": "Futhi yimuphi umcabango walabo abaqambela uMvelinqangi amanga ngosuku lokuvuka kwabafileyo na? Ngempela uMvelinqangi unobubele kubantu kepha abantu abaningi ababongi"
        },
        {
            "chapter": 10,
            "verse": 61,
            "text": "Futhi asikho isimo obhekene naso noma ukufunda iQur’an futhi (abantu) abangawenzi umsebenzi ngaphandle kokuthi thina singofakazi kunina uma nizibandakanya kuwona (umsebenzi) futhi akukho lutho olufihlekile eNkosini yakho ngisho noma ngabe luncane kangakanani kulomhlaba noma ezulwini futhi noma ngabe luncane kakhulu kangakanani kunalokho ngisho noma lukhulu kakhulu kangakanani kepha (kulotshiwe) encwadini ecacile"
        },
        {
            "chapter": 10,
            "verse": 62,
            "text": "Ngokungangabazeki, ngempela abangani baMvelinqangi akukho ukwesaba kubona futhi bona angeke baphatheke kabi"
        },
        {
            "chapter": 10,
            "verse": 63,
            "text": "Yilabo abakholwayo (ebunyeni bukaMvelinqangi) futhi ababemesaba uMvelinqangi"
        },
        {
            "chapter": 10,
            "verse": 64,
            "text": "Okwabo yizindaba ezimnandi (iphupho) empilweni yakulomhlaba nasempilweni ezayo, akukho ukuguqulwa kwamazwi kaMvelinqangi, lokho kungukuphumelela okukhulu"
        },
        {
            "chapter": 10,
            "verse": 65,
            "text": "Futhi ayingakuphathi kabi inkulumo yabo, ngempela ukuhlonipheka kungokukaMvelinqangi konke, yena ungozwayo owaziyo"
        },
        {
            "chapter": 10,
            "verse": 66,
            "text": "Ngokungangabazeki, ngempela bangabakaMvelinqangi bonke abasemazulwini nabobonke abasemhlabeni futhi abakulandeli (lokho) labo abamemeza abanye esikhundleni sikaMvelinqangi (ababizwa ngokuthi) bangabakhonzi bezithixo, abalandeli lutho ngaphandle kwemicabango futhi abaqambi lutho ngaphandle kwamanga"
        },
        {
            "chapter": 10,
            "verse": 67,
            "text": "Nguyena owanenzela ubusuku ukuze niphumule kukona, nemini ukuze nibone ngempela kulokho kunezimpawu kubantu abalalelayo"
        },
        {
            "chapter": 10,
            "verse": 68,
            "text": "Bathi, “uMvelinqangi unendodana” udumo malube kuye! Yena akaswele lutho kungokwakhe okusemazulwini nakho konke okusemhlabeni, aninalo igunya (lokusho) lokhu, ngakube nisho ngoMvelinqangi lokho eningakwazi na"
        },
        {
            "chapter": 10,
            "verse": 69,
            "text": "Ithi, “ngempela labo abaqambela uMvelinqangi amanga angeke baphunyeleliswe”"
        },
        {
            "chapter": 10,
            "verse": 70,
            "text": "Yinjabulo kulomhlaba bese kuba kukuthina ukubuyela kwabo bese sibezwisa isijeziso esinzima ngenxa yokuthi babengakholwa"
        },
        {
            "chapter": 10,
            "verse": 71,
            "text": "Futhi batshele indaba kaNowa ngenkathi ethi kubantu bakhe, “Oh Bantu bami uma kunzima kunina ukuhlala kwami (lapha) nesikhumbuzo sami ngamavesi kaMvelinqangi ngakho-ke ngithembele kuMvelinqangi, cazululani udaba lwenu nabahlanganyeli benu, alunganihluphi udaba lwenu bese nehlulela mina bese ninganginiki ithuba"
        },
        {
            "chapter": 10,
            "verse": 72,
            "text": "Ngakho-ke uma nifulathele angizange ngiwucele umvuzo kunina, umvuzo wami (awukumuntu) ngaphandle kokuthi ukuMvelinqangi futhi ngiphoqiwe ukuthi ngibe ngowabakholwayo"
        },
        {
            "chapter": 10,
            "verse": 73,
            "text": "Ngakho-ke bamphika (uNowa) sabe sesiyamsindisa kanye nababekanye naye emkhunjini, sabenza ukuthi babe ngabalandelayo esikhundleni sabo futhi sabaminzisa labo ababephika amavesi ethu ngakho-ke bheka ukuthi sasinjani isiphetho sababexwayisiwe"
        },
        {
            "chapter": 10,
            "verse": 74,
            "text": "Sabe sesithumela emva kwakhe izithunywa kubantu babo zafika kubona nezimpawu ezicacileyo (abantu) abazange bakholwe yilokho ababekuphikile ngaphambilini, kanjalo siyazisicilela izinhliziyo zezoni"
        },
        {
            "chapter": 10,
            "verse": 75,
            "text": "Emva kwabo sabe sesithumela uMose no-Aroni kuFaro namakhosi akhe, ngamavesi ethu babeqhosha baphenduka abantu abayizoni"
        },
        {
            "chapter": 10,
            "verse": 76,
            "text": "Ngakho-ke kwathi lapho sebefikelwa yiqiniso elivela kuthina bathi, “ngempela lokho ngumlingo ocacile”"
        },
        {
            "chapter": 10,
            "verse": 77,
            "text": "UMose wathi, “Ngakube nisho (lokhu) ngeqiniso eselifikile kunina na? Ngakube umlingo yini lona? Futhi angeke baphunyeleliswe abalumbi”"
        },
        {
            "chapter": 10,
            "verse": 78,
            "text": "Bathi, “ngakube uze kuthina ukuzosisusa kulokho esafica obaba bethu bekukona (bekulandela) na?” Bese nobabili niba bakhulu ezweni futhi thina angeke sikholelwe kunina nobabili”"
        },
        {
            "chapter": 10,
            "verse": 79,
            "text": "Futhi uFaro wathi “lethani kumina bonke abalumbi abanolwazi olunzulu”"
        },
        {
            "chapter": 10,
            "verse": 80,
            "text": "Kwathi lapho sebefikile abalumbi uMose wathi kubona, “phonsani lokho nina eningabaphonsi bako”"
        },
        {
            "chapter": 10,
            "verse": 81,
            "text": "Kwathi lapho sebephonsile phansi uMose wathi, “lokhu enifike nakho kungumlingo, ngempela uMvelinqangi uzokubhuntshisa ngempela uMvelinqangi akawulungisi umsebenzi wezoni”"
        },
        {
            "chapter": 10,
            "verse": 82,
            "text": "Futhi uMvelinqangi uzoliqinisekisa iqiniso ngamazwi akhe yize noma ngabe bengakuthandi lokho abayizoni"
        },
        {
            "chapter": 10,
            "verse": 83,
            "text": "Abekho abakholelwa kuMose ngaphandle kwesizukulwane sabantu bakhe ngenxa yokwesaba uFaro nabaholi babo ukuthi bangase babahluphe futhi ngempela uFaro wayephakeme (eqhosha) ezweni futhi ngempela yena wayengomunye wabamoshayo (abangamhloniphi uMvelinqangi)"
        },
        {
            "chapter": 10,
            "verse": 84,
            "text": "Futhi uMose wathi, “Oh bantu bami! uma nikholiwe kuMvelinqangi ngakho-ke thembelani kuyena uma nina ningabazinikeleyo (ngaphansi kwentando kaMvelinqangi)"
        },
        {
            "chapter": 10,
            "verse": 85,
            "text": "Ngakho-ke bathi, “kuMvelinqangi sibeka ithemba lethu, Nkosi yethu ungasenzi ukuba silingelwe abantu abayizoni”"
        },
        {
            "chapter": 10,
            "verse": 86,
            "text": "Futhi sisindise ngomusa wakho kubantu abangakholwa"
        },
        {
            "chapter": 10,
            "verse": 87,
            "text": "Futhi sambula kuMose nomfowabo ukuthi batholele abantu babo izindawo zokuhlala eGibhithe futhi nenze izindlu zenu ukuthi zibe yizindawo zokuthandaza futhi nenze imithandazo, futhi batshene izindaba ezimnandi abakholwayo"
        },
        {
            "chapter": 10,
            "verse": 88,
            "text": "Futhi uMose wathi, “Nkosi yethu ngempela wena wanika uFaro nabaholi bakhe ubuhle obukhulu nengcebo empilweni yalomhlaba Nkosi yethu ukuze badukise (abantu) endleleni yakho, Nkosi bhubhisa ingcebo yabo futhi wenze izinhliziyo zabo lukhuni ukuze bangakholwa kuze kube babona isijeziso esibuhlungu”"
        },
        {
            "chapter": 10,
            "verse": 89,
            "text": "(UMvelinqangi) wathi, “umthandazo wenu nobabili (waMose no-Aroni) uphendulekile ngakho-ke nobabili yimani kanjalo endleleni eqondile nobabili ningalandeli indlela yalabo abangalazi (iqiniso)"
        },
        {
            "chapter": 10,
            "verse": 90,
            "text": "Futhi sabawelisa olwandle abantwana bakwa-Israyeli ngakho- ke uFaro namabutho akhe wabalandela ukuze abacindezele futhi abadlove (njengezitha) kwaze kwaba yilapho eminza khona, wathi, “ngiyakholwa ukuthi akekho onokukhonzwa ngaphandle kwalowo abakholwa kuyena abantwana bakwa- Israyeli\tnami\tngingomunye\twabazinikeleyo\tngaphansi kwentando kaMvelinqangi”"
        },
        {
            "chapter": 10,
            "verse": 91,
            "text": "Manje (uyakholwa) kepha wawungahloniphi naphambilini futhi wena wawungomunye wabangalungile"
        },
        {
            "chapter": 10,
            "verse": 92,
            "text": "Ngakho-ke ngalolusuku sizokuhlenga emzimbeni wakho (olwandle futhi ungonakali umzimba wakho) ukuze ube uphawu kulabo abayolandela emva kwakho futhi ngempela baningi abantu abangazinaki izimpawu zethu"
        },
        {
            "chapter": 10,
            "verse": 93,
            "text": "Futhi ngempela sabahlalisa abantwana bakwa-Israyeli endaweni yokuhlala enhle futhi sababele ezintweni ezinhle, abazange baphikisane kwaze kwaba yilapho befikelwa khona ulwazi, ngempela iNkosi yakho iyohlulela phakathi kwabo ngosuku lokuvuka kwabafileyo kulokho ababephikisana kukona"
        },
        {
            "chapter": 10,
            "verse": 94,
            "text": "Uma ungabaza kulokhu esakwehlisela phansi kuwena ngakho- ke buza labo abayifundayo incwadi ngaphambilini kwakho ngempela lakufikela iqiniso elivela eNkosini yakho, ungabi ngomunye wabangabazayo"
        },
        {
            "chapter": 10,
            "verse": 95,
            "text": "Futhi ungabi ngomunye walabo ababephika amavesi kaMvelinqangi ngokuba uzoba ngomunye wabalahlekelweyo"
        },
        {
            "chapter": 10,
            "verse": 96,
            "text": "Ngempela labo elagcwaliseka kubona izwi leNkosi yakho, angeke bakholwe"
        },
        {
            "chapter": 10,
            "verse": 97,
            "text": "Ngisho noma ngabe bangafikelwa yizona zonke izimpawu (angeke bakholwe), kuze kube babona isijeziso esibuhlungu"
        },
        {
            "chapter": 10,
            "verse": 98,
            "text": "Ngakube lalikhona yini idolobha (umphakathi) owawukholwa kwawuzuzisa ukukholwa kwawo ngaphandle kwabantu bakaJona na? Ngenkathi sebekholwa sasisusa kubona isijeziso esiyihlazo empilweni yalomhlaba futhi sabanika injabulo yesikhashana"
        },
        {
            "chapter": 10,
            "verse": 99,
            "text": "Futhi ukube iNkosi yakho yayithanda babezokholwa bonke abantu abasemhlabeni ngakube wena uphoqa abantu kuze kube bayakholwa na"
        },
        {
            "chapter": 10,
            "verse": 100,
            "text": "Futhi akusikhona okomuntu ukuthi akholwe ngaphandle kwentando kaMvelinqangi futhi abeke intukuthelo phezulu kwalabo abangenawo umqondo"
        },
        {
            "chapter": 10,
            "verse": 101,
            "text": "Ithi, “Bhekani ukuthi yini esemazulwini nasemhlabeni futhi angeke zibasize ngalutho izimpawu nabaxwayisi abantu abangakholwayo”"
        },
        {
            "chapter": 10,
            "verse": 102,
            "text": "Ngakho-ke ngakube balindele (okunye) ngaphandle kokufana nezinsuku zalabo asebadlula ngaphambilini kwabo ithi, “lindani ngempela mina ngikanye nani kwabalindileyo”"
        },
        {
            "chapter": 10,
            "verse": 103,
            "text": "Bese siyazisindisa izithunywa zethu kanye nalabo abakholwayo kanjalo-ke kungumthwalo kuthina ukuthi sisindise abakholwayo"
        },
        {
            "chapter": 10,
            "verse": 104,
            "text": "Yithi “Oh Bantu! Uma kungukuthi ninokungabaza enkolweni yami (yazini ukuthi) angisoze ngakhonza labo enibakhonzayo esikhundleni sikaMvelinqangi kepha ngikhonza uMvelinqangi okunguyena onenza ukuba nife futhi ngiphoqwe ukuthi ngibe ngomunye wabakholwayo”"
        },
        {
            "chapter": 10,
            "verse": 105,
            "text": "Nokuthi ubhekise ubuso bakho enkolweni ngobuqotho futhi ungabi ngomunye wabakhonzi bezithixo"
        },
        {
            "chapter": 10,
            "verse": 106,
            "text": "Futhi ungamemezi lutho (ungakhonzi lutho) ngaphandle kukaMvelinqangi lokho okungeke kukusize noma kukulimaze ngalutho ngakho-ke uma ukwenzile (lokho) ngempela wena uzokuba ngomunye wezoni"
        },
        {
            "chapter": 10,
            "verse": 107,
            "text": "Futhi uma uMvelinqangi ekuthinta ngenhlupheko akekho oyokuqeda (ukuhlupheka) ngaphandle kwakhe futhi uma ekuthandela okuhle akekho ongawuvimbela umusa wakhe, uwenza ufinyelele kulowo amthandayo ezincekwini zakhe futhi yena ungothethelelayo onesihawu"
        },
        {
            "chapter": 10,
            "verse": 108,
            "text": "Ithi, “Oh Bantu! Selifikile kunina iqiniso elivela eNkosini yenu noma ngabe ngubani oholiwe ngakho-ke umphefumulo wakhe oholiwe futhi noma ngabe ngubani odukayo ngakho- ke kuphela udukise wona (umphefumulo) futhi angisiyena umlondolozi wenu”"
        },
        {
            "chapter": 10,
            "verse": 109,
            "text": "Futhi landela lokho okwembulwa kuwena futhi ubekezele kuze kube uMvelinqangi uyehlulela futhi yena ungongcono kunabanye abehluleli"
        },
        {
            "chapter": 11,
            "verse": 1,
            "text": "Alif Lam Ra (akekho noyedwa owazi incazelo yalamagama ngaphandle kaMvelinqangi) lena yincwadi ekupheleliswe amavesi ayo abe seyachazwa ngobunjalo bawo yilowo (uMvelinqangi) okunguyena onobuhlakani owazi ngazo zonke izinto"
        },
        {
            "chapter": 11,
            "verse": 2,
            "text": "Ningakhonzi lutho ngaphandle kukaMvelinqangi ngempela mina kunina ngingumxwayisi nomlethi wezindaba ezimnandi ovela kuyena"
        },
        {
            "chapter": 11,
            "verse": 3,
            "text": "Futhi celani intethelelo yeNkosi yenu bese niyazisola kuyona izonithokozisa ngentokozo enhle (enkulu) kuze kube yisikhathi esinqunyiweyo bese enikeza bonke abanikazi bomusa emseni wakhe kepha uma niphendukela emumva ngakho-ke ngempela mina nginesabela isijeziso selanga elikhulu"
        },
        {
            "chapter": 11,
            "verse": 4,
            "text": "KukuMvelinqangi ukubuyela kwenu futhi yena unamandla ngaphezulu kwazo zonke izinto"
        },
        {
            "chapter": 11,
            "verse": 5,
            "text": "Ngokungangabazeki, bacashisa izifuba zabo ukuze bazifihle kuyena, ngokungangabazeki noma ngabe bezimboza ngezingubo zabo (uMvelinqangi) uyakwazi lokho abakufihlayo kanye nalokho abakuvezayo, ngempela yena uyisazi ngalokho okusezifubeni (zabo)"
        }
    ]
}
{
    "juzs": [
        {
            "chapter": 29,
            "verse": 46,
            "text": "Futhi ningaphikisani nabantu bencwadi ngaphandle kwaleyo (ndlela) engcono kakhulu, ngaphandle kwalabo abenza okungalungile phakathi kwabo futhi yithini, “siyakholwa kulokho okwambulwa kuthina nokwambulwa kunina futhi uNkulunkulu wethu noNkulunkulu wenu munye futhi thina siyazithoba ngaphansi kwentando yakhe"
        },
        {
            "chapter": 29,
            "verse": 47,
            "text": "Futhi sayembula kanjalo kuwena incwadi ngakho-ke labo esabanika incwadi bayakhokhelwa kuyona futhi phakathi kwalaba kunalabo abakholelwa kuyona, abekho abawaphikayo amavesi ethu ngaphandle kwabangakholwa"
        },
        {
            "chapter": 29,
            "verse": 48,
            "text": "Futhi awuzange uyifunde enye incwadi ngaphambilini kwayo lencwadi noma uyibhale ngesandla sakho sokudla, kepha abaqambi bamanga basekungabazeni"
        },
        {
            "chapter": 29,
            "verse": 49,
            "text": "Qhabo! Wona angamavesi acacile ezinhliziyweni zalabo abesekwa ngolwazi, futhi abekho abawaphikayo amavesi ethu ngaphandle kwabayizoni"
        },
        {
            "chapter": 29,
            "verse": 50,
            "text": "Futhi bathi, “kungani zingahliselwanga phansi kuyena izimpawu ezivela eNkosini yakhe na?” ithi “kuphela izimpawu zikuMvelinqangi futhi kuphela mina ngingumxwayisi ogqamile”"
        },
        {
            "chapter": 29,
            "verse": 51,
            "text": "Akwanele yini kubona ukuthi thina sembule kuwena incwadi abafundelwa yona, ngempela kulokho kunomusa nesikhumbuzo kubantu abakholwayo"
        },
        {
            "chapter": 29,
            "verse": 52,
            "text": "Ithi, “Wanele uMvelinqangi ukuba ngufakazi phakathi kwami nani wazi noma ngabe yini esemazulwini nasemhlabeni futhi labo abakholelwa emangeni futhi abangakholelwa kuMvelinqangi labo – ke bona bangabalahlekelweyo"
        },
        {
            "chapter": 29,
            "verse": 53,
            "text": "Futhi bayakucela ukuthi usheshisa isijeziso, Ukuba kwakungesingenxa yesikhathi esinqunyiwe sasiyofika kubona isijeziso, futhi sasiyofika kubona bengazelele ngokuphazima kweso kulapho bona bengaboni"
        },
        {
            "chapter": 29,
            "verse": 54,
            "text": "Bayakucela ukuthi usheshise isijeziso futhi ngempela isihogo siyobazungeza abangakholwa"
        },
        {
            "chapter": 29,
            "verse": 55,
            "text": "Ngosuku lapho isijeziso siyokubamboza siqhamuka ngaphezulu kwabo nangaphansi kwezinyawo zabo futhi uyothi”yizwani enanivamise ukukwenza"
        },
        {
            "chapter": 29,
            "verse": 56,
            "text": "Oh zinceku zami! Ezikholwayo ngempela umhlaba wami ubanzi Ngakho-ke khonzani mina ngedwa"
        },
        {
            "chapter": 29,
            "verse": 57,
            "text": "Yonke imiphefumulo iyozwa ukufa bese nibuyiselwa kuthina"
        },
        {
            "chapter": 29,
            "verse": 58,
            "text": "Futhi labo abakholwayo futhi abenza imisebenzi elungileyo ngempela siyobanika izindawo zokuhlala ezulwini (esivandeni) okugeleza ngaphansi kwaso imifula bayohlala lapho phakathi ingunaphakade, umvuzo omuhle kakhulu wabasebenzayo"
        },
        {
            "chapter": 29,
            "verse": 59,
            "text": "Labo ababekezelayo futhi abathembela eNkosini yabo"
        },
        {
            "chapter": 29,
            "verse": 60,
            "text": "Futhi zingaki izidalwa ezingaziphethe izabelo zazo na? NguMvelinqangi ozipha isabelo kanye nani futhi yena ungozwayo owaziyo"
        },
        {
            "chapter": 29,
            "verse": 61,
            "text": "Futhi ukuba ubuzobabuza ukuthi ngubani owadala amazulu nomhlaba futhi wabeka ilanga nenyanga na? Bayothi ngempela “nguMvelinqangi kwenzeka kanjani ukuthi bachezuke (endleleni eqondile) na?”"
        },
        {
            "chapter": 29,
            "verse": 62,
            "text": "UMvelinqangi welulela isipho kunoma ngabe ngubani amthandayo ezincekwini zakhe futhi ambeke esimweni sobuphofu, ngempela uMvelinqangi uyisazi sazozonke izinto"
        },
        {
            "chapter": 29,
            "verse": 63,
            "text": "Futhi uma ubabuza ukuthi ngubani owehlisela phansi amanzi (imvula) avela esibhakabhakeni bese evusa ngawo umhlaba emva kokufa kwawo na? ngempela bayothi, “nguMvelinqangi”yithi, “udumo malube kuMvelinqangi” kepha iningi labo alinawo umqondo"
        },
        {
            "chapter": 29,
            "verse": 64,
            "text": "Futhi impilo yalomhlaba ayiyilutho ngaphandle kokuthi iyinjabulo nomdlalo, futhi ngempela ikhaya lempilo ezayo lingelempilo (yangunaphakade) ukube nje bebazi"
        },
        {
            "chapter": 29,
            "verse": 65,
            "text": "Ngakho-ke uma sebegibela emkhujini babiza uMvelinqangi ngobuqotho inkolo ingeyakhe (kuphela) kepha kwathi lapho ebasindisa ebafikisa emhlabeni kwaba yilapho bona bemenzela abahlanganyeli ekumkhonzeni"
        },
        {
            "chapter": 29,
            "verse": 66,
            "text": "Ukuze bangakubongi lokho esabapha kona futhi bazithokozise, kepha bayokwazi"
        },
        {
            "chapter": 29,
            "verse": 67,
            "text": "Ababoni yini ukuthi sayenza indawo engcwele yaphepha kulapho bethathwa ngenkani abantu emaceleni abo ngakube bakholelwa enkohlakalweni bangakholelwa emseni ka Mvelinqangi na"
        },
        {
            "chapter": 29,
            "verse": 68,
            "text": "Futhi ngubani ongenabulungiswa kakhulu kunalowo oqambela uMvelinqangi amanga noma ophika iqiniso kulapho selifikile kuyena na? Akusona yini isihogo indawo yokuhlala abangakholwayo na"
        },
        {
            "chapter": 29,
            "verse": 69,
            "text": "Futhi labo abazabalaza kanzima (endleleni) yethu ngempela siyobaholela endleleni yethu futhi ngempela uMveleinqangi ukanye nabenzi bokuhle"
        },
        {
            "chapter": 30,
            "verse": 1,
            "text": "ALIF LAM MEEM"
        },
        {
            "chapter": 30,
            "verse": 2,
            "text": "AbaseRoma banqontshwa"
        },
        {
            "chapter": 30,
            "verse": 3,
            "text": "Ezweni eliseduzane futhi bona emva kokuhlulwa kwabo bayonqoba"
        },
        {
            "chapter": 30,
            "verse": 4,
            "text": "Eminyakeni emibalwa, isinqumo singesikaMvelingangi ngemuva nangaphambili futhi ngalolosuku amakholwa ayojabula"
        },
        {
            "chapter": 30,
            "verse": 5,
            "text": "Ngenxa yosizo lukaMvelinqangi usiza noma ngabe ngubani amthandayo futhi yena uphakeme ngamandla unesihawu"
        },
        {
            "chapter": 30,
            "verse": 6,
            "text": "Isethembiso sika Mvelinqangi, uMvelinqangi akasephuli isethembiso sakhe kepha iningi labantu alazi"
        },
        {
            "chapter": 30,
            "verse": 7,
            "text": "Bazi okubonakalayo kwempilo yalomhlaba, futhi bona abayinakile impilo ezayo"
        },
        {
            "chapter": 30,
            "verse": 8,
            "text": "Abacabangi yini uqobo lwabo ukuthi uMvelinqangi akawadalanga amazulu nomhlaba kanye nako konke okuphakathi kwako kokubili. Ngaphandle\tkweqiniso nangokwesikhathi esimisiweyo na? futhi ngempela iningi labantu liyiziphiki ngokuhlangana neNkosi yabo"
        },
        {
            "chapter": 30,
            "verse": 9,
            "text": "Abahambanga yini emhlabeni ukuze babone ukuthi sasinjani isiphethosalaboababengaphambilinikwabona?Babenamandla ngaphezu kwabo futhi babewulima umhlabathi futhi bahlala kuwona isikhathi eside ngokwedlulele kunokuhlala kwalaba, futhi zafika kubona izithunywa zabo nezimpawu ezicacile, ngakho-ke kwangungesiyena uMvelinqangi owenza okungalungile kubona kepha yimiphefumulo yabo eyenza okungalungile"
        },
        {
            "chapter": 30,
            "verse": 10,
            "text": "Khona manjalo isiphetho salabo ababenza okubi sasisibi ngokuba babewaphika amavesi kaMvelinqangi futhi babewenza inhlekisa"
        },
        {
            "chapter": 30,
            "verse": 11,
            "text": "UMvelinqangi usungula indalo bese eyiphinda bese nibuyiselwa kuyena"
        },
        {
            "chapter": 30,
            "verse": 12,
            "text": "Futhi ngosuku ekuyofika ngalo ihora izoni ziyopheleliswa ngethemba"
        },
        {
            "chapter": 30,
            "verse": 13,
            "text": "Futhi angeke babenabo abakhulumeli phakathi kwezithixo zabo futhi bayoziphika izithixo zabo"
        },
        {
            "chapter": 30,
            "verse": 14,
            "text": "Futhi ngosuku ekuyofika ngalo ihora, ngalolosuku bayohlukaniswa"
        },
        {
            "chapter": 30,
            "verse": 15,
            "text": "Ngakho-ke labo abakholwayo futhi abenza izenzo ezinhle ezilungileyo bayokuba sengadini yentokozo"
        },
        {
            "chapter": 30,
            "verse": 16,
            "text": "Futhi labo abangakholwanga abaphika amavesi ethu kanye nokuhlangana kwempilo ezayo labo bayolethwa esijezisweni"
        },
        {
            "chapter": 30,
            "verse": 17,
            "text": "Ngakho-ke udumo malube kuMvelinqangi ngenkathi ningena kusihlwa nangenkathi ningena ekuseni"
        },
        {
            "chapter": 30,
            "verse": 18,
            "text": "Futhi udumo lungolwakho emazulwini nasemhlabeni nasebusuku nasemini"
        },
        {
            "chapter": 30,
            "verse": 19,
            "text": "Uveza ophilayo kofileyo futhi uveza ofile kophilayo futhi uphilisa umhlaba emva kokufa kwawo futhi niyovezwa kanjalo"
        },
        {
            "chapter": 30,
            "verse": 20,
            "text": "Futhi olunye lwezimpawu zakhe (uMvelinqangi) ukuthi wanidala ngothuli kwase kuthi uma nina seningabantu nahlakazeka"
        },
        {
            "chapter": 30,
            "verse": 21,
            "text": "Futhi olunye lwezimpawu zakhe ukuthi wanidalela amakhosikazi phakathi kwenu ukuze niphumule kuwona futhi phakathi kwenu wabeka uthando nomusa, ngempela kulokho kunezimpawu (nezifundo) ebantwini abacabangayo"
        },
        {
            "chapter": 30,
            "verse": 22,
            "text": "Futhi olunye lwezimpawu zakhe yindalo yamazulu nomhlaba nokwehlukahlukana kwezilimi zenu kanye nemibala yenu, ngempela kulokho kunezimpawu kwabafundile"
        },
        {
            "chapter": 30,
            "verse": 23,
            "text": "Futhi olunye lwezimpawu zakhe ukulala kwenu ebusuku nasemini nokufuna kwenu ububele bakhe, ngempela kulokho kunezimpawu ebantwini abezwayo"
        },
        {
            "chapter": 30,
            "verse": 24,
            "text": "Futhi oluye lwezimpawu zakhe ukuthi unikhombisa umbani wokwesaba nowokunika ithemba futhi wehlisela phansi amanzi (imvula) evela esibhakabhakeni bese ephilisa ngayo umhlaba emva kokufa kwawo, ngempela kulokho kunezimpawu ebantwini abanomqondo"
        },
        {
            "chapter": 30,
            "verse": 25,
            "text": "Futhi olunye lwezimpawu zakhe wukuthi izulu nomhlaba kumile ngomyalelo wakhe kuyothi uma enibiza ubizo olulodwa emhlabeni bheka! Nina niyoza"
        },
        {
            "chapter": 30,
            "verse": 26,
            "text": "Futhi ungowakhe noma ngabe ngubani osemazulwini nasemhlabeni bonke bayamhlonipha"
        },
        {
            "chapter": 30,
            "verse": 27,
            "text": "Futhi nguyena osungula indalo bese eyiphinda, futhi lokho kulula kakhulu kuyena, futhi umfanekiso wakhe uphakeme kakhulu emazulwini nasemhlabeni futhi yena uphakeme ngamandla anobuhlakani"
        },
        {
            "chapter": 30,
            "verse": 28,
            "text": "Wanenzela isibonele emiphefumulweni yenu. Ngakube ninabo yini kulabo abasezandleni zenu zangakwezokudla abahlanganyeli kulokhu esabela kona ngakho-ke nina niyalingana kukona niyabesaba njengoba nesabana nina uqobo lwenu, siwachaza kanjalo ngokucacile amavesi kubantu abanomqondo"
        },
        {
            "chapter": 30,
            "verse": 29,
            "text": "Kepha labo abangalungile balandela izifiso zabo ngaphandle kolwazi, ngakho-ke ngubani ongahola lowo uMvelinqangi amshiye ekudukeni na? futhi angeke babenabo abelekeleli"
        },
        {
            "chapter": 30,
            "verse": 30,
            "text": "Ngakho-ke bhekisa ubuso bakho enkolweni ngobuqotho, indalo kaMvelinqangi okuyiyona adalela abantu kuyona ayingashintshwa indalo kaMvelinqangi, leyo yinkolo eqondile kepha iningi labantu alazi"
        },
        {
            "chapter": 30,
            "verse": 31,
            "text": "Wanidala ngendlela yokuthi njalo niphendukele kuye ngokuzisola, futhi nimesabe futhi nenze umthandazo futhi ningabi ngabanye balabo abenzela uMvelinqangi abahlanganyeli ekumkhonzeni"
        },
        {
            "chapter": 30,
            "verse": 32,
            "text": "Owalabo abahlukanisa inkolo yabo babe ngamaqembu, iqembu neqembu lijabulela loko elinako"
        },
        {
            "chapter": 30,
            "verse": 33,
            "text": "Futhi uma inhlupheko ibathinta abantu babiza iNkosi yabo bephendukela kuyona ngokuzisola besekuthi uma ibazwisa umusa wayo kubeyilapho iqembu phakathi kwabo lenzela iNkosi yalo abahlanganyeli ekuyikhonzeni"
        },
        {
            "chapter": 30,
            "verse": 34,
            "text": "Ukuze bangabongi ngalokho esabapha kona, ngakho-ke zithokoziseni (okwesikhashana) kepha nizokwazi"
        },
        {
            "chapter": 30,
            "verse": 35,
            "text": "Noma ngabe selehlisela phansi kubona igunya (incwadi) ekhuluma ngalokho ababenzela ngakho uMvelinqangi abahlanganyeli na"
        },
        {
            "chapter": 30,
            "verse": 36,
            "text": "Futhi kwathi lapho sesibazwisa abantu umusa bawuthokozela futhi uma behlelwa okubi ngenxa yalokho okulethwe ngaphambili yizandla zabo bheka! baphelelwa yithemba"
        },
        {
            "chapter": 30,
            "verse": 37,
            "text": "Ababoni yini ukuthi uMvelinqangi isabelo uselulela noma ngabe ngubani amthandayo futhi asinciphise (kunoma ngabe ngubani amthandayo) ngempela kulokho kunezimpawu ebantwini abakholwayo"
        },
        {
            "chapter": 30,
            "verse": 38,
            "text": "Ngakho-ke nikeza isihlobo okusifanele noswele kanye nesihambilokhokuhlekulaboabafunaubusobukaMvelinqangi futhi bayilabo abayophumelela"
        },
        {
            "chapter": 30,
            "verse": 39,
            "text": "Futhi noma ngabe yini eniphisana ngayo njengesipho ukuze kwandeengcebweniyabantungakho-keayandikuMvelinqangi futhi noma ngabe yini eniyinikelayo njengeZakaah (ingxenye yengcebo ekhokhwa kwabampofu) nifisa ubuso bukaMvelinqangi, ngakho-ke labo bayophindaphindelwa kaningi"
        },
        {
            "chapter": 30,
            "verse": 40,
            "text": "Umvelinqangi nguyena owanidala wayeseninika isabelo futhi uyokwenza ukuthi nife bese eniphilisa, ngakube ukhona yini phakathi kwabahlanganyeli (izithombeni) zenu ongenza okuthize okufana nalokhu na? Udumo malube kuye futhi uphakeme ngaphezu kwalokho abakuhlanganisa naye"
        },
        {
            "chapter": 30,
            "verse": 41,
            "text": "Ububi bavela ezweni nasolwandle ngenxa yalokho okwavunwa yizandla zabantu, ukuze abenze ukuthi bezwe ingxenye yalokho ababekwenza ukuze babuye"
        },
        {
            "chapter": 30,
            "verse": 42,
            "text": "Yithi, “hambani ezweni bese niyabona ukuthi sasinjani isiphethosalaboababengaphambilini, iningilabolaliyizikhonzi zezithombe”"
        },
        {
            "chapter": 30,
            "verse": 43,
            "text": "Ngakho-ke bhekisa ubuso bakho enkolweni eqondile ngaphambi kokuba kufike usuku oluvela kuMvelinqangi akekho ongalugwema, ngalolosuku bayohlukaniswa"
        },
        {
            "chapter": 30,
            "verse": 44,
            "text": "Noma ngabe ngubani ongakholwa uyohlukumezeka ngokungakholwa kwakhe futhi noma ngabe ngubani owenza imisebenzi emihle elungileyo ngakho-ke balungiselela imiphefumulo yabo indawo enhle"
        },
        {
            "chapter": 30,
            "verse": 45,
            "text": "Ukuze abanike umvuzo emseni wakhe labo abakholwayo futhi abenza izenzo ezinhle ezilungeleyo, ngempela yena akabathandi abangakholwa"
        },
        {
            "chapter": 30,
            "verse": 46,
            "text": "Futhi olunye lwezimpawu zakhe ukuthi uthumela imimoya ithwele izindaba ezinhle futhi anizwise emseni wakhe nokuthi imikhumbi ihambe ngemponqo yakhe nokuthi nifune umusa wakhe ukuze nibe nokubonga"
        },
        {
            "chapter": 30,
            "verse": 47,
            "text": "Futhi ngempela sazithumela ngaphambilini kwakho izithunywa ebantwini bazo zafika kubona neziqinisekiso ezicacile sabe sesiyaziphindisela kulabo abayizoni futhi kufanelekile kuthina ukulekelela abakholwayo"
        },
        {
            "chapter": 30,
            "verse": 48,
            "text": "UMvelinqangi nguyena othumela imimoya ukuze iphakamise amafu bese ewandlala esibhakabhakeni ngokuthanda kwakhe futhi uwenza izicucu bese ubona imvula iphuma phakathi kwawo, ngakho-ke uma eseyehlisele phezu kwalowo amthandayo ezincekwini zakhe bheka! zona ziyajabula"
        },
        {
            "chapter": 30,
            "verse": 49,
            "text": "Futhi ngaphambi kokuba yehliselwe phezu kwabo ngaphambilini kwayo ngempela babephelelwe yithemba"
        },
        {
            "chapter": 30,
            "verse": 50,
            "text": "Ngakho-ke bheka izimpawu zomusa kaMvelinqangi ukuthi uwuvusa kanjani umhlaba emva kokufa kwawo, ngempela lowo uyokuba ngumvusi wabafileyo futhi yena unamandla ngaphezu kwezinto zonke"
        },
        {
            "chapter": 30,
            "verse": 51,
            "text": "Futhi uma sithumela umoya bese bewubona uphuzi ngempela bazoduka emva kwalokho bangakholwa"
        },
        {
            "chapter": 30,
            "verse": 52,
            "text": "Ngakho-ke ngempela wena awukwazi ukwenza abafile bezwe futhi awukwazi ukwenza izithuli zizwe ukumenyezwa kulapho ziphenduka zibheka emuva"
        },
        {
            "chapter": 30,
            "verse": 53,
            "text": "Futhi wena awusiyena umholi wezimpumputhe ekudukeni kwazo, awenzi ukuthi bezwe ngaphandlle kwalabo abakholelwa amavesini ethu kulapho bona bezithobile ngaphansi kwentando kaMvelinqangi"
        },
        {
            "chapter": 30,
            "verse": 54,
            "text": "NguMvelinqangi owanidala (esimweni) sobuntekenteke emuva kobuntekenteke wenza amandla emva kwamandla wayesenza ubuntekenteke nezinwele ezimpunga. Udala noma ngabe yini ayithandayo futhi yena uyisazi ungusomandla"
        },
        {
            "chapter": 30,
            "verse": 55,
            "text": "Futhi ngosuku ekuyofika ngalo ihora izoni ziyofunga ukuthi azihlalanga ngaphandle kwesikhathi esiyihora. Kanjalo zididisiwe ngasosonke isikhathi"
        },
        {
            "chapter": 30,
            "verse": 56,
            "text": "Futhi labo abanikwa ulwazi nokholo bayothi, “ngempela nahlala ngokunqunywe nguMvelinqangi kuze kube usuku lokuvuka kwabafileyo ngakho-ke yilo lolusuku lokuvuka kwabafileyo, kepha nina naningazi"
        },
        {
            "chapter": 30,
            "verse": 57,
            "text": "Ngakho-ke ngalolosuku labo ababeyizoni izaba labo angeke lisize ngalutho angeke banikwe ithuba (lokwenza okulungileyo)"
        },
        {
            "chapter": 30,
            "verse": 58,
            "text": "Futhi ngempela sabenzela abantu zonke izibonelo kuleQur’an futhi uma ubalethela uphawu noma isiqiniseko ngempela labo abangakholwanga bangathi “nina aniyilutho ngaphandle kwabalandeli benkohliso”"
        },
        {
            "chapter": 30,
            "verse": 59,
            "text": "Ngakho ke uzivala kanjalo uMvelinqangi izinhliziyo zalabo abangazi"
        },
        {
            "chapter": 30,
            "verse": 60,
            "text": "Ngakho-ke bekezela ngempela isethembiso sikaMvelinqangi siyiqiniso futhi abangakudumazi inhliziyo labo abangenako ukuqiniseka enkolweni"
        },
        {
            "chapter": 31,
            "verse": 1,
            "text": "ALIF LAM MEEM"
        },
        {
            "chapter": 31,
            "verse": 2,
            "text": "Lawa ngamavesi encwadi enobuhlakani"
        },
        {
            "chapter": 31,
            "verse": 3,
            "text": "Ukuholwa nomusa kwabenzi bokuhle"
        },
        {
            "chapter": 31,
            "verse": 4,
            "text": "Labo abenza umthandazo futhi abakhokha izakaah (ingxenye yengcebo ekhokhwa kwabampofu) futhi bona baqinisekile ngokukholelwa empilweni ezayo"
        },
        {
            "chapter": 31,
            "verse": 5,
            "text": "Labo-ke basekuholweni okuvela eNkosini yabo futhi labo bangabaphumeleleyo"
        },
        {
            "chapter": 31,
            "verse": 6,
            "text": "Futhi phakathi kwabantu kunalowo othenga inkulumo eyize ukuze adukise (ngayo abantu) endleleni kaMvelinqangi ngaphandle kolwazi futhi ayenze inhlekisa, labo-ke okwabo yisijeziso esidumazayo"
        },
        {
            "chapter": 31,
            "verse": 7,
            "text": "Futhi uma efundelwa amavesi ethu uyafulathela ngokuzigqaja kube sengathi angakwenza kube sengathi ezindlebeni zakhe zombili kunobuthuli ngakho-ke mtshele ngesijeziso esibuhlungu"
        },
        {
            "chapter": 31,
            "verse": 8,
            "text": "Ngempela labo abakholwayo futhi abenza imisebenzi emihle okwabo yizivande zenjabulo"
        },
        {
            "chapter": 31,
            "verse": 9,
            "text": "Bahlale khona ingunaphakade, isethembiso sikamvelinqangi siyiqiniso futhi yena uphakeme ngamandla unobuhlakani"
        },
        {
            "chapter": 31,
            "verse": 10,
            "text": "Wadala amazulu angenazo izisekelo enizibonayo futhi wabeka izintaba emhlabeni hleze uzamazame nani futhi wasakaza kuwona zonke izihlobo zezilwane futhi sehlisela phansi amanzi avela esibhakabhakeni sabe sesikhulisa kuwona zonke izihlobo (zezithombo) ezingambili ezinhle"
        },
        {
            "chapter": 31,
            "verse": 11,
            "text": "Lena yindalo kaMvelinqangi ngakho-ke ngikhombiseni ukuthi badalani labo ngaphandle (kwendalo) yakhe, qhabo izoni zisekudukeni okugqamile"
        },
        {
            "chapter": 31,
            "verse": 12,
            "text": "Futhi ngempela samupha ubuhlakani uLuqman ukhuthi makabonge uMvelinqangi futhi noma ngabe ngubani obangayo kuphela ubongela umphefumulo wakhe futhi noma ngabe ngubani ongabongi ngakho-ke ngempela uMvelinqangi akadingi lutho ufanelwe ukudunyiswa"
        },
        {
            "chapter": 31,
            "verse": 13,
            "text": "Futhi (khumbula) ngenkathi uLuqman ethi endodaneni yakhe ngenkathi eyeluleka “Oh ndodana yami! Ungamenzeli uMvelinqangi abahlanganyeli ekumkhonzeni ngempela ukwenzela uMvelinqangi abahlanganyeli ekumkhonzeni kungukona okukhulu ngempela”"
        },
        {
            "chapter": 31,
            "verse": 14,
            "text": "Futhi samyala umuntu ukuthi enze okuhle kubona bobabili abazali bakhe, unina wayemkhulelwa ngobuthakathaka nangobunzima phezu kobuthakathaka nobunzima, ukukhumulwa kwakhe (ebeleni) kuseminyakeni emibili, bonga mina (Mvelinqangi) kanye nabazali bakho bobabili kukumina ukufinyelela kokugcina"
        },
        {
            "chapter": 31,
            "verse": 15,
            "text": "Futhiumabezabalazakanyenaweukukwenzaukuthiungenzele abahlanganyeli ekungikhonzeni lokho ongenalo ulwazi ngako ngakho-ke bobabili ungabahloniphi futhi gcina ubudlelwano obumnene nabo bobabili kulomhlaba futhi landela indlela yalowo ozisolayo kumina ngakho-ke kukumina ukuphindela kwenu bese nginitshela ngalokhu ananikwenza"
        },
        {
            "chapter": 31,
            "verse": 16,
            "text": "Oh ndodana yami! Noma ngabe yini engangesisindo sohlamvu lwemastad noma ngabe kusedwalweni noma kusemazulwini noma kusemhlabeni uMvelinqangi uyoza nako, ngempela uMvelinqangi umnene uyazi"
        },
        {
            "chapter": 31,
            "verse": 17,
            "text": "Oh Ndodana yami! Yenza umthandazo futhi wenze okuhle okulungileyo wenqabele okubi futhi ubekezelele noma ngabe yini ekuvelelayo ngempela lokho ngeminye yemiyalezo (yezeluleko) ezibalulekile"
        },
        {
            "chapter": 31,
            "verse": 18,
            "text": "Futhi ungabuphenduleli ubuso bakho kubantu ngokwedelela Futhi ungahambi ezweni ngokuqholosha ngempela uMvelinqangi akabathandi bonke abaqholoshayo abazidlayo"
        },
        {
            "chapter": 31,
            "verse": 19,
            "text": "Futhi zithobe ekuhambeni kwakho futhi wehlise izwi lakho (uma ukhuluma) ngempela ukubhonga okubi kakhulu ukubhonga kwembongolo"
        },
        {
            "chapter": 31,
            "verse": 20,
            "text": "Aniboni yini ukuthi uMvelinqangi wenza noma yini esemazulwini yanithobela nanoma yini esemhlabeni futhi waphelelisa umusa wakhe phezu kwenu ngokugqamile nangokufihlekile futhi phakathi kwabantu kunalowo owenza impikiswano ngoMvelinqangi Ngaphandle kolwazi noma ngokuholwa noma ngencwadi ekhanyayo"
        },
        {
            "chapter": 31,
            "verse": 21,
            "text": "Futhi uma kuthiwa kubona landelani lokho okwembulwa nguMvelinqangi bathi qha silandela lokho esafica obaba bethu bekukona yize noma ngabe usathane ebamemela esijezisweni somlilo nizobalandela na"
        },
        {
            "chapter": 31,
            "verse": 22,
            "text": "Futhi noma ngabe ngubani othobisa ubuso bakhe kuMvelinqangi futhi yena engumenzi wokuhle ngempela ubambelele esibambelelweni esiqinile futhi sikuMvelinqangi isiphetho sezindaba"
        },
        {
            "chapter": 31,
            "verse": 23,
            "text": "Futhi noma ngabe ngubani ongakholwa akungakuphakathi kabi ukungakholwa kwakhe, kukuthina ukubuyela kwabo bese sibatshela ngalokho abebekwenza ngempela uMvelinqangi uyisazi salokho okusezifubeni"
        },
        {
            "chapter": 31,
            "verse": 24,
            "text": "Sibathokozisa okwesikhashane bese sibaphoqelela esijezisweni esinzima"
        },
        {
            "chapter": 31,
            "verse": 25,
            "text": "Futhi uma ubabuza ukuthi ngubani owadala amazulu nomhlaba? Ngempela bayothi “nguMvelinqangi” ithi udumo malube kuMvelinqangi kepha iningi labo alazi"
        },
        {
            "chapter": 31,
            "verse": 26,
            "text": "IngelikaMvelinqangi noma ngabe yini esemazulwini nasemhlabeni ngempela uMvelinqangi akadingi lutho ufanelwe ukudunyiswa"
        },
        {
            "chapter": 31,
            "verse": 27,
            "text": "Futhi ukube zonke izihlahla emhlabeni zazingamapeni, nolwandle nezinye izilwandle eziyisikhombisa ezenezeleliwe emva kwalo (njengoyinki wokubhala amazwi kaMvelinqangi) amazwi ka Mvelinqangi ayengeke aphelele. Ngempela uMvelinqangi uphakeme ngamandla unobuhlakani"
        },
        {
            "chapter": 31,
            "verse": 28,
            "text": "Ukudalwa kwenu nokuvuswa kwenu kwabafileyo akuyilutho kepha kunjengomphefumulo owodwa, ngempela uMvelinqangi uyezwa uyabona"
        },
        {
            "chapter": 31,
            "verse": 29,
            "text": "Awuboni yini ukuthi uMvelinqangi wenza ukuthi ubusuku bungene osukwini futhi wenza ukuthi usuku lungene ebusukwini futhi wenza ilanga nenyanga ngakunye kuhamba kuze kube yisikhathi esinqunyiwe nokuthi uMvelinqangi uyakwazi lokho enikwenzayo na"
        },
        {
            "chapter": 31,
            "verse": 30,
            "text": "Lokhu kungenxa yokuthi uMvelinqangi uyiqiiso nokuthi konke lokho abakumemezayo esikhundleni sakhe kungamanga nokuthi yena uphakeme, mkhulu"
        },
        {
            "chapter": 31,
            "verse": 31,
            "text": "Awuboni yini ukuthi imikhumbi ihamba olwandle ngomusa kaMvelinqangi ukuze anikhombise okunye kwezimpawu zakhe na? Ngempela kulokho kunezimpawu kubona bonke ababekezelayo, ababongayo"
        },
        {
            "chapter": 31,
            "verse": 32,
            "text": "Futhi uma bembozwa yigagasi libanjengomthunzi bamemeza uMvelinqangi beqotho kuye ngokholo, kepha uma esebasindisile wababeka emhlabathini, ngakho-ke phakathi kwabo kunalabo abamaphakathi (abanqikazayo ukuthi iyiphi indlela ekufanele bayilandele) futhi abekho abawaphikayo amavesi ethu ngaphandle kwabo bonke abasalela ngemumva abangabongi"
        },
        {
            "chapter": 31,
            "verse": 33,
            "text": "(Oh Bantu! Yesabani iNkosi yenu futhi nesabe usuku lapho engekho ubaba oyokwezuzela indodana yakhe futhi ayikho indodana eyokwezuzela uyise utho, ngempela isethembiso sikaMvelinqangi siyiqiniso ngakho-ke ningayivumeli impilo yalomhlaba inikhohlise futhi ningamvumeli umkhohlisi omkhulu usathane) anikhohlise ngoMvelinqangi"
        },
        {
            "chapter": 31,
            "verse": 34,
            "text": "Ngempela uMvelinqangi unolwazi lwehora futhi wehlisela phansi imvula futhi uyakwazi lokho okusezizalweni futhi akekho noma munye owaziyo ukuthi uzotholani kusasa. Futhi akekho owaziyo ukuthi uyofela komuphi umhlaba. Ngempela uMvelinqangi uyazi, welumukile"
        },
        {
            "chapter": 32,
            "verse": 1,
            "text": "ALIF LAAM MEEM"
        },
        {
            "chapter": 32,
            "verse": 2,
            "text": "Isambulo sencwadi ekungenakungabaza kuyo ivela eNkosini yemihlaba"
        },
        {
            "chapter": 32,
            "verse": 3,
            "text": "Noma bathi wayiqamba qhabo! Yona iyiqiniso elivela eNkosini yakho ukuze uxwayise abantu ekungazange kufike kubona umxwayisi ngaphambilini kwakho, ukuze baholeleke (endleleni eqondile)"
        },
        {
            "chapter": 32,
            "verse": 4,
            "text": "UMvelinqangi nguyena owadala amazulu nomhlaba kanye nako konke okuphakathi kwako kokubili ngezinsuku eziyisithupha wayesezibeka esihlalweni sobukhosi, aninaye omunye umvikela nomncengeli ngaphandle kwakhe anikhumbuli yini na"
        },
        {
            "chapter": 32,
            "verse": 5,
            "text": "Uhlela udaba kusuka ezulwini kuya emhlabeni bese elukhuphukisela kuyena ngosuku, isilinganiso sako esiyiminyaka eyinkulungwane njengoba nibala"
        },
        {
            "chapter": 32,
            "verse": 6,
            "text": "Leso yisazi sokungabonwayo kanye nokubonwayo esiphakeme ngamandla esinesihawu"
        },
        {
            "chapter": 32,
            "verse": 7,
            "text": "Okunguyena owenza zazinhle kakhulu izinto azidalayo wayesesungula indalo yomuntu ngothuli"
        },
        {
            "chapter": 32,
            "verse": 8,
            "text": "Wayesenza inzalo yakhe ngesidoda esiyamanzi anyanyekayo (akhululwa ngumuntu wesilisa nowesifazane uma besesimweni sokuhlangana)"
        },
        {
            "chapter": 32,
            "verse": 9,
            "text": "Wayesemenza ngendlela efanelekile waphefumulela kuyena ngomphefumulo wakhe futhi wanenzela ukuzwa (amadlebe) nokubona (amehlo) nezinhliziyo kuncane lokho enikubongayo"
        },
        {
            "chapter": 32,
            "verse": 10,
            "text": "Futhi bathi, “Uma sesidukile emhlabeni ngakube siyoba yindalo entsha yini na?” kepha bona bayakuphika ukuhlangana neNkosi yabo"
        },
        {
            "chapter": 32,
            "verse": 11,
            "text": "Ithi, “izokwenza ukuthi nife ingelosi yokufa okuyiyona ebekelwe ukuthi inigade bese nibuyiselwa eNkosini yenu”"
        },
        {
            "chapter": 32,
            "verse": 12,
            "text": "Futhi uma ungazibona izoni zigobise amakhanda azo ngaphambili kweNkosi yazo (zithi), “Nkosi yethu sibonile futhi sizwile ngakho-ke siphindisele emumva sizokwenza imisebenzi emihle elungileyo ngempela singamakholwa ngokuqinisekileyo"
        },
        {
            "chapter": 32,
            "verse": 13,
            "text": "Ukuba sasithanda sasizonikeza yonke imiphefumulo ukuholwa kwayo kepha izwi eliyiqiniso livela kuthina ukuthi siyogcwalisa isihogo ngamaJinn kanye nabantu ndawonye"
        },
        {
            "chapter": 32,
            "verse": 14,
            "text": "Ngakho-keyizwaningenxayokuthinakukhohlwaukuhlangana ngalolusuku lwenu ngempela (nathi) sinikhohliwe futhi yizwani isijeziso esingapheliyo ngenxa yalokho enanikwenza"
        },
        {
            "chapter": 32,
            "verse": 15,
            "text": "Kuphela abakholelwa emavesini ethu yilapho okuthi uma bekhunjuziswa ngawo bawe phansi bazithobe futhi badumise ukuphakama kweNkosi yabo kulapho bona bengazigabisi"
        },
        {
            "chapter": 32,
            "verse": 16,
            "text": "Izinhlangothi zabo zishiya imibhede (yabo) bememeza iNkosi yabo ngokwesaba nangethemba futhi basebenzisa (banikela) kulokhu esibabele kona"
        },
        {
            "chapter": 32,
            "verse": 17,
            "text": "Ngakho-ke awukho umphefumulo owaziyo ukuthi yini eyifihlelwe bona engumvuzo othokozisa ihlo ngenxa yalokho ababekwenza"
        },
        {
            "chapter": 32,
            "verse": 18,
            "text": "Ngakube lowo oyikholwa uyefana yini nalowo oyisaphulamthetho na? Cha abalingani"
        },
        {
            "chapter": 32,
            "verse": 19,
            "text": "Futhi labo abakholwayo futhi abenza izenzo ezinhle ezilungileyo okwabo yizivande zokuhlala njengenjabulo ngenxa yalokho ababekwenza"
        },
        {
            "chapter": 32,
            "verse": 20,
            "text": "Futhi labo abephula umthetho indawo yabo yokuhlala kuyoba ngumlilo. Ngasosonke isikhathi uma befisa ukuphuma kuwona bayophindiselwa phakathi kuwona futhi kuyothiwa kubona yizwani isijeziso somlilo okuyisona nina enanisiphika"
        },
        {
            "chapter": 32,
            "verse": 21,
            "text": "Futhi ngempela siyobazwisa isijeziso esincane ngaphambi kwesijeziso esikhulu ukuze (bayeke ukona)"
        },
        {
            "chapter": 32,
            "verse": 22,
            "text": "Futhi ngubani ongalungile kakhulu kunalowo okhunjuziswa ngamavesi eNkosi yakhe bese eyawafulathela ngempela siyoziphindisela kwabayizoni"
        },
        {
            "chapter": 32,
            "verse": 23,
            "text": "Futhi ngempela samnikeza uMose incwadi ngakho-ke ningabi sekungabazeni ekuhlanganeni nayo futhi sayenza yaba ukuhola kubantwana bakwa Israyeli"
        },
        {
            "chapter": 32,
            "verse": 24,
            "text": "Futhi sabeka abaholi phakathi kwabo abahola ngempoqo yethu kulapho bebekezela futhi babeqinisekile ngamavesi ethu"
        },
        {
            "chapter": 32,
            "verse": 25,
            "text": "Ngempela iNkosi yakho iyokwehlulela phakathi kwabo ngosuku lokuvuka kwabafileyo ngalokho ababephikisana kukona"
        },
        {
            "chapter": 32,
            "verse": 26,
            "text": "Akusikona yini ukuholwa kubona ukuthi zingaki izizukulwane esazibhubhisa ngaphambilini kwabo abahamba ezindlini zazo, ngempela kulokho kunezimpawu, ngakube abezwa yini na"
        },
        {
            "chapter": 32,
            "verse": 27,
            "text": "Ababoniyiniukuthisathumelaamanziemhlabeniongugwadile sabe sesiveza ngawo izitshalo ezidliwa yimfuyo yabo kanye nabo, ngakube ababoni yini na"
        },
        {
            "chapter": 32,
            "verse": 28,
            "text": "Futhi bathi “luyofika nini usuku lokwahlulela uma kungukuthi nina niqinisile na"
        },
        {
            "chapter": 32,
            "verse": 29,
            "text": "Ithi, “usuku lokwahlulela angeke lube lusizo kulabo abangakholwa (noma ngabe) bekholwa futhi angeke banikwe ithuba”"
        },
        {
            "chapter": 32,
            "verse": 30,
            "text": "Ngakho-ke qhelelana nabo bese uyalinda ngempela bona bangalindileyo"
        },
        {
            "chapter": 33,
            "verse": 1,
            "text": "Oh Mphrofethi! Yesaba uMvelinqangi futhi ungabahloniphi abangakholwa kanye nabazenzisi, ngempela uMvelinqangi ngasosonke isikhathi uyisazi unobuhlakani"
        },
        {
            "chapter": 33,
            "verse": 2,
            "text": "Futhi landela lokho okwembuliwe kuwena okuvela eNkosini yakho ngempela uMvelinqangi ngasosonke isikhathi uyakwazi lokho enikwezayo"
        },
        {
            "chapter": 33,
            "verse": 3,
            "text": "Futhi thembela kuMvelinqangi futhi wanele uMvelinqangi njengomqaphi"
        },
        {
            "chapter": 33,
            "verse": 4,
            "text": "UMvelinqangi akekho umuntu amenzela izinhliziyo ezimbili ngaphakathi kuyena futhi akazange enze amakhosikazi enu lawoenenzaisehlukanisonawongokuthinithi(enithi) imihlane yawo injengeyomama benu ukuthi angomama benu futhi akazange enze amadodana enu eniwatholile (lawo angenabo abazali) ukuthi angamadodana enu, lokho yinkulumo yenu eniyisho ngemilomo yenu futhi uMvelinqangi ukhuluma iqiniso futhi yena uholela endleleni (eqondile)"
        },
        {
            "chapter": 33,
            "verse": 5,
            "text": "Babizeni ngaboyise lokhu kulungile kakhulu kuMvelinqangi kepha uma ningabazi oyise ngakho-ke bangabafowenu enkolweni nabangane benu futhi alikho icala kunina kulokho enenze kukona iphutha ngaphandle kwalokho izinhliziyo zenu ezikuqondile futhi ngasosonke isikhathi uMvelinqangi uyathethelela unesihawu"
        },
        {
            "chapter": 33,
            "verse": 6,
            "text": "Umphrofethi usondele kakhulu kwabakholwayo ngaphezu kwabo uqobo. Futhi amakhosikazi akhe angonina (babakholwayo) futhi izihlobo ngobudlelwano zisondelene ezinye zazo kwezinye ngokwesimemezelo sikaMvelinqangi kunabakholwayo nabafuduki ngaphandle kokuba uma nenze okuhle ebanganeni benu, lokhu kubhaliwe encwadini"
        },
        {
            "chapter": 33,
            "verse": 7,
            "text": "Futhi khumbula ngenkathi sithatha kubaprofethi isethembiso sabo nakuwena nakuNowa, uAbrahamu, uMose kanye nakuJesu indodana kaMariya futhi sasithatha kubona isethembiso esinqala"
        },
        {
            "chapter": 33,
            "verse": 8,
            "text": "Ukuze abuze abaneqiniso ngeqiniso labo futhi wabalungiselela abangakholwayo isijeziso esibuhlungu"
        },
        {
            "chapter": 33,
            "verse": 9,
            "text": "Oh Nina! EnikholwayokhumbulaniububelebukaMvelinqangi kunina ngenkathi kufika amabutho empi kunina. Ngakho- ke sathumela kuwona umoya namabutho empi eningazange niwabone futhi ngasosonke isikhathi uMvelinqangi uyakubona lokho enikwenzayo"
        },
        {
            "chapter": 33,
            "verse": 10,
            "text": "Khumbula ngenkathi befika kunina beqhamuka ngaphezulu kwenu nangaphansi kwenu nangenkathi kunqundeka amehlo nezinhliziyo zilulekela emiphinjeni futhi nacabanga ngoMvelinqangi imicabango emibi"
        },
        {
            "chapter": 33,
            "verse": 11,
            "text": "Laphaya balingwa abakholwayo futhi banyakaziswa ukunyakaziswa okunzima"
        },
        {
            "chapter": 33,
            "verse": 12,
            "text": "Futhi khumbula ngenkathi abazenzisi kanye nalabo ezinhliziyweni zabo okunesifo bethi, ‘’akasethembisanga lutho uMvelinqangi nesithunywa sakhe ngaphandle kwenkohliso.”"
        },
        {
            "chapter": 33,
            "verse": 13,
            "text": "Futhi khumbula nangenkathi iqembu labo lithi, “Oh Bantu baseYathrib! Aninayo indawo yokuma ngakho-ke phindelani emumva” futhi iqembu lacela imvume kumphrofethi lathi, “ngempela izindlu zethu zisobala” futhi (izindlu zabo) zazingavele obala kuphela babefisa ukubaleka"
        },
        {
            "chapter": 33,
            "verse": 14,
            "text": "Futhi ukube babengene kubona beqhamuka kuzona zonke izinhlangothi (zedolobha) bese becelwa ukuba bahlasele ngempela babezokwenza lokho futhi babengeke bangabaze ngako ngaphandle nje kokungabaza okuncane"
        },
        {
            "chapter": 33,
            "verse": 15,
            "text": "Futhi ngempela basenza isethembiso kuMvelinqangi ngaphambilini ukuthi angeke bayiphendule imihlane (yabo) ngasosonke isikhathi isethembiso sikaMvelinqangi siyabuzwa"
        },
        {
            "chapter": 33,
            "verse": 16,
            "text": "Ithi akusoze kwanisiza ukubaleka uma nibalekela ukufa noma ukubulawa futhi angeke nijatshuliswe ngaphandle kwesikhashana"
        },
        {
            "chapter": 33,
            "verse": 17,
            "text": "Ithi ngubani lowo onganivikela kuMvelinqangi uma eqonde ukunenza okubi noma eqonde ukuba nomusa kunina na? futhi angeke babatholele umvikeli nomsizi ngaphandle kukaMvelinqangi"
        },
        {
            "chapter": 33,
            "verse": 18,
            "text": "UMvelinqangi uyabazi phakathi kwenu labo abavimbela abanye kanye nalabo abathi kubafowabo, “wozani kuthina” futhi abayi empini ngaphandle kokuya kancane"
        },
        {
            "chapter": 33,
            "verse": 19,
            "text": "Balusizi kunina kepha uma kufika ukwesaba ubabona bekubukile amehlo abo ephenduka njengalowo owesaba ukufa, kepha uma ukwesaba sekuphelile banintinyela ngezilimi ezihlabayo belangazelela izinto ezinhle labo abakholwa ngakho-ke uMvelinqanga wenza imisebenzi yabo yaba yize leze, futhi ngasosonke isikhathi lokho kulula kuMvelinqangi"
        },
        {
            "chapter": 33,
            "verse": 20,
            "text": "Bacabanga ukuthi izinhlangano zempi azihambanga, futhi uma izinhlangano zempi zingase zibuye bangafisa ukuthi bona babesogwadule kanye nezihlali zasogwadule (ama-Arabhu) bebuza mayelana nezindaba zenu futhi ukube babephakathi kwenu babengeke balwe ngaphandle kokulwa okuncane"
        },
        {
            "chapter": 33,
            "verse": 21,
            "text": "Ngempela esithunyweni sikaMvelinqangi ninesibonelo sekhethelo (ekufanele nisilandele) kulowo owethembela kuMvelinqangi nasosukwini lokugcina futhi lowo okhumbula uMvelinqangi kaningi"
        },
        {
            "chapter": 33,
            "verse": 22,
            "text": "Futhi kwathi lapho amakholwa ezibona izinhlangano athi, “lokhu yilokhu esathenjiswa kona nguMvelinqangi nesithunywa sakhe futhi uMvelinqangi nesithunywa sakhe bakhuluma iqiniso, futhi akuzange kubanezelele ngalutho ngaphandle kokukholwa nokuzinikela"
        },
        {
            "chapter": 33,
            "verse": 23,
            "text": "Phakathi kwabakholwayo kunamadoda akuqinisekisayo lokho avumelene noMvelinqangi ngako, ngakho-ke phakathi kwabo kunalowo osifezayo isivumelwano sakhe futhi phakathi kwabo kunalowo olindile futhi abazange baguqule (lutho)"
        },
        {
            "chapter": 33,
            "verse": 24,
            "text": "Ukuze uMvelinqangi abanikeze umvuzo abaneqiniso ngeqiniso labo bese ebajezisa abazenzisi uma ethanda noma abathethelele, ngempela uMvelinqangi ngasosonke isikhathi uyathethelela unesihawu"
        },
        {
            "chapter": 33,
            "verse": 25,
            "text": "Futhi labo abangakholwanga uMvelinqangi wabaphindisela emumva entukuthelweni yabo, abazange bakuthole okuhle futhi uMvelinqangi wabanela abakholwayo ekulweni futhi ngasosonke isikhathi uMvelinqangi unamandla, uphakeme ngamandla"
        },
        {
            "chapter": 33,
            "verse": 26,
            "text": "Futhi wabehlisela phansi labo ababeseka phakathi kwabantu bencwadi besezinqabeni zabo futhi wafaka uvalo ezinhliziyweni zabo, iqembu nalibulala elinye iqembu nalithumba"
        },
        {
            "chapter": 33,
            "verse": 27,
            "text": "Futhi wanenza izindlalifa zezwe, labo nezindlu zabo nengcebo yabo kanye nomhlaba eningakaze niwunyathele futhi ngasosonke isikhathi uMvelinqangi unamndla ngaphezu kwezinto zonke"
        },
        {
            "chapter": 33,
            "verse": 28,
            "text": "Oh Mphrofethi! Ithi emakhosikazini akho,”uma nina nifisa impilo yalomhlaba nobuhle bayo ngako-ke wozani ngizoninika isabelo futhi ngizonikhulula ukunikhulula okuhle.”"
        },
        {
            "chapter": 33,
            "verse": 29,
            "text": "Futhi uma nina nifuna uMvelinqangi nesithunywa sakhe nendawo yokuhlala yempilo ezayo ngakho-ke ngempela 2 uMvelinqangi wabalungiselela abenzi bokuhle phakathi kwenu umvuzo omkhulu"
        },
        {
            "chapter": 33,
            "verse": 30,
            "text": "Oh Makhosikazikamphrofethi! Nomangabengubaniphakathi kwenu owenza isono esicacile uyophindelwa kabili isijeziso futhi ngasosonke isikhathi lokho kulula kuMvelinqangi"
        }
    ]
}
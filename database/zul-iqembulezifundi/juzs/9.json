{
    "juzs": [
        {
            "chapter": 7,
            "verse": 88,
            "text": "Abaholi balabo (Bantu) abaqhoshayo phakathi kwabantu bakhe bathi, “ngempela sizokugxosha Oh Shu’aib kanye nalabo abakholwayo! Kanye nawe edolobheni lethu noma nibuyele enkolweni yethu” (uShu’aib waphendula) wathi, “noma ngabe singayithandi na”"
        },
        {
            "chapter": 7,
            "verse": 89,
            "text": "Kuyobe siqambele uMvelinqangi amanga uma sibuyele enkolweni yenu emva kokuthi esesisindisile uMvelinqangi kuyona, futhi akusikhona okwethu ukuthi siphindele kuyona ngaphandle uma ethanda uMvelinqangi iNkosi yethu. Inkosi yethu ingamele zonke izinto ngolwazi (lwayo) sithembele kuMvelinqangi (kuyena kuphela) Nkosi yethu hlulela phakathi kwethu naphakathi kwabantu bethu ngeqiniso futhi wena ungongcono kunabanye abehluleli"
        },
        {
            "chapter": 7,
            "verse": 90,
            "text": "Abaholi balabo ababengakholwa phakathi kwabantu bakhe bathi, “uma nilandela uShu’aib ngempela nina ningabalahlekileyo”"
        },
        {
            "chapter": 7,
            "verse": 91,
            "text": "Ngakho-ke bathathwa ukuzamazama komhlaba basala (befile) ezindlini zabo bebhumbuluzile"
        },
        {
            "chapter": 7,
            "verse": 92,
            "text": "Labo abangamkholwanga (abamphika) uShu’aib kwaba sengathi abakaze bahlale lapho (ezindlini zabo), labo ababephika uShu’aib bona babengabalahlekelweyo"
        },
        {
            "chapter": 7,
            "verse": 93,
            "text": "Ngakho-ke (uShu’ab) waqhelelana nabo futhi wathi “Oh Bantu bami! Ngiwudlulisele kunina umyalezo weNkosi yami futhi nganeluleka, ngakho-ke ngingabazwela kanjani ubuhlungu abantu abangakholwayo na”"
        },
        {
            "chapter": 7,
            "verse": 94,
            "text": "Futhi asizange sithumele umphrofethi edolobheni ngaphandle kokuthi sabamba abantu balo (idolobha) ngenhlupheko nobunzima mhlawumbe ukuze bazithobe"
        },
        {
            "chapter": 7,
            "verse": 95,
            "text": "Sabe sesishintsha esikhundleni sokubi ngokuhle kwaze kwaba bayanda futhi bathi, “obaba bethu bathintwa ubunzima nenjabulo ngakho-ke sabathatha ngokuzamayo ngesikhathi benganakile"
        },
        {
            "chapter": 7,
            "verse": 96,
            "text": "Futhi uma abantu bamadolobha babekholiwe futhi benza ubuqotho ngempela sasizobavulela izibusiso ezivela ezulwini nasemhlabeni kepha banqaba ngakho-ke sabathatha ngenxa yalokho ababekuzuza (ababekwenza)"
        },
        {
            "chapter": 7,
            "verse": 97,
            "text": "Kungabe bazizwa bephephile yini abantu basemadolobheni maqondana nokuthi kuze kubona isijeziso sethu ebusuku ngesikhathi bona belele na"
        },
        {
            "chapter": 7,
            "verse": 98,
            "text": "Noma ngakube bazizwa bephephile yini abantu basemadolobheni maqondana nokuthi kuze kubona isijeziso sethu ekuseni ngesikhathi bona bedlala na"
        },
        {
            "chapter": 7,
            "verse": 99,
            "text": "Ngakube bazizwa bephephile ecebweni likaMvelinqangi, kepha akukho namunye ophephile ecebweni likaMvelinqangi ngaphandle kwabantu abalahlekelweyo"
        },
        {
            "chapter": 7,
            "verse": 100,
            "text": "Ngakube akucacile yini kulabo (bantu) abathatha izwe ukuba libe yifa emva kwabantu balo na? Ukube sasithanda sasizobajezisa ngenxa yezono zabo futhi safaka isisicilelo ezinhliziyweni zabo ukuze bangezwa"
        },
        {
            "chapter": 7,
            "verse": 101,
            "text": "Lawo madolobha, sikutshena ezinye zezindaba zawo futhi ngempela zafika kubona izithunywa zabo nobufakazi obucacile kepha abazange bakholelwe kulokho ababekuphika ngaphambilini, kanjalo-ke uyazisicilela uMvelinqangi izinhliziyo zabangakholwa"
        },
        {
            "chapter": 7,
            "verse": 102,
            "text": "Futhi asizange sibatholele abaningi kubona isivumelwano kepha sathola iningi labo lingabephuli bomthetho (lingamhloniphi uMvelinqangi)"
        },
        {
            "chapter": 7,
            "verse": 103,
            "text": "Sabe sesithumela emva kwabo uMose nezimpawu zethu kuFaro nabaholi bakhe ngakho-ke benza okungalungile ngazo (baziphika), bheka ukuthi sasinjani isiphetho sabantu ababenza ukona"
        },
        {
            "chapter": 7,
            "verse": 104,
            "text": "Futhi uMose wathi, “Oh Faro! Ngempela mina ngiyisithunywa esivela eNkosini yemihlaba”"
        },
        {
            "chapter": 7,
            "verse": 105,
            "text": "Okuyiqiniso ukuthi ngingasho lutho ngoMvelinqangi ngaphandle kweqiniso, ngize kunina nezimpawu ezicacile ezivela eNkosini yenu ngakho-ke bathumele kanye nami abantwana bakwa-Israyeli"
        },
        {
            "chapter": 7,
            "verse": 106,
            "text": "(UFaro) wathi, “uma uze nophawu ngakho-ke luveze uma ungomunye wabaneqiniso”"
        },
        {
            "chapter": 7,
            "verse": 107,
            "text": "Ngakho-ke (uMose) waphonsa induku yakhe kwaba yilapho yona iphenduka inyoka ecacile”"
        },
        {
            "chapter": 7,
            "verse": 108,
            "text": "Futhi wakhipha isandla sakhe kwaba yilapho sona siphenduka sibamhlophe kwabasibonayo"
        },
        {
            "chapter": 7,
            "verse": 109,
            "text": "Abaholi ebantwini bakaFaro bathi, “ngempela lona ngumlumbi onolwazi (olunzulu)”"
        },
        {
            "chapter": 7,
            "verse": 110,
            "text": "(Ufaro) wathi, “ufuna ukunikhipha ezweni lenu ngakho-ke nicabanga ukuthi kwenziwe njani”"
        },
        {
            "chapter": 7,
            "verse": 111,
            "text": "(Abaholi baFaro) bathi, “mulibazise (uMose) nomfowabo bese uthumela izigijimi emadolobheni ukuyoqoqa (abalumbi)”"
        },
        {
            "chapter": 7,
            "verse": 112,
            "text": "Ukuthi (izigijimi) zize kuwena nabo bonke abalumbi abanolwazi olunzulu"
        },
        {
            "chapter": 7,
            "verse": 113,
            "text": "Futhi abalumbi bafika kuFaro bathi, “Ngempela kufanele sithole umvuzo uma kungukuthi thina singabanqobi”"
        },
        {
            "chapter": 7,
            "verse": 114,
            "text": "Wathi, “yebo futhi ngempela nina nizoba ngabanye balabo abasondelene (nami)”"
        },
        {
            "chapter": 7,
            "verse": 115,
            "text": "Bathi (abalumbi baFaro) “Oh Mose! Uzophonsa (kuqala) noma thina sibe ngabaphonsayo”"
        },
        {
            "chapter": 7,
            "verse": 116,
            "text": "(UMose) wathi, “phonsani, ngakho-ke kwathi lapho sebephonsa balumba amehlo abantu futhi babethusa futhi baveza umlingo omkhulu”"
        },
        {
            "chapter": 7,
            "verse": 117,
            "text": "Futhi sembula kuMose (sathi) “phonsa induku yakho kwaba yilapho yona igwinya konke lokho ababeqamba amanga ngakho”"
        },
        {
            "chapter": 7,
            "verse": 118,
            "text": "Ngakho-ke iqiniso lavela obala kwaphenduka ize leze konke lokho ababekwenza"
        },
        {
            "chapter": 7,
            "verse": 119,
            "text": "Ngakho-ke (uFaro nabalumbi bakhe) banqotshwa khona lapho futhi baphindela emumva bengabajabhileyo"
        },
        {
            "chapter": 7,
            "verse": 120,
            "text": "Futhi abalumbi bawa phansi (bephelelwe ngamandla)"
        },
        {
            "chapter": 7,
            "verse": 121,
            "text": "Bathi “sikholiwe eNkosini yemihlaba”"
        },
        {
            "chapter": 7,
            "verse": 122,
            "text": "INkosi kaMose no-Aroni"
        },
        {
            "chapter": 7,
            "verse": 123,
            "text": "UFaro wathi, “Nikholiwe kuyona ngaphambili kokuba ngininike imvume na? Ngempela leli yicebo enilenze edolobheni ukuze nikhiphe kulona abantu balo, kepha nizokwazi (manje)"
        },
        {
            "chapter": 7,
            "verse": 124,
            "text": "Ngempela ngizoninquma izandla zenu nezinyawo zenu ezinhlangothini ezahlukene bese ngiyaninqamuleza nonke"
        },
        {
            "chapter": 7,
            "verse": 125,
            "text": "Bathi (abalumbi) “ngempela thina sizophindela eNkosini yethu”"
        },
        {
            "chapter": 7,
            "verse": 126,
            "text": "Futhi wena uphindisela kuthina ngokuba sikholelwe ezimpawini zeNkosi yethu ngenkathi zifika kuthi, Nkosi yethu thela phezulu kwethu isineke futhi usenze ukuthi sife singabazinikeleyo ngaphansi kwentando yakho (singama- Muslim)"
        },
        {
            "chapter": 7,
            "verse": 127,
            "text": "Futhi abaholi babantu baFaro bathi, “uzomdedela yini uMose kanye nabantu bakhe ukuthi benze ukona ezweni bayeke wena nezithixo zakho na?” (UFaro) wathi, “sizobulala amadodana abo sigcine abesifazane babo bephila futhi ngempela thina sinamandla angavinjwa ngaphezulu kwabo”"
        },
        {
            "chapter": 7,
            "verse": 128,
            "text": "UMose wathi kubantu bakhe, “Celani usizo kuMvelinqangi futhi bekezelani ngempela umhlaba ungokaMvelinqangi uwunikeza njengefa lowo amthandayo ezincekwini zakhe futhi (leso) yisiphetho (esihle) sabenza okulungileyo”"
        },
        {
            "chapter": 7,
            "verse": 129,
            "text": "Bathi, “sahlushwa ngaphambi kokuba ufike kuthina nangemumva kokuba usufikile kuthina” wathi, “Ngempela iNkosi yenu izobhubhisa isitha senu bese inenza nibe ngabalandelayo emhlabeni ukuze ibone ukuthi nizokwenzenjani”"
        },
        {
            "chapter": 7,
            "verse": 130,
            "text": "Futhi ngempela sabajezisa abantu bakaFaro ngendlala iminyaka futhi sanciphisa izithelo ukuze ngempela bakhumbule"
        },
        {
            "chapter": 7,
            "verse": 131,
            "text": "Kepha uma kuza kubona okuhle bathi, “Okwethu lokhu” futhi uma behlelwe okubi bakusulela kuMose kanye nalabo abakanye naye, ngokungangabazeki kuphela amashwa abo akuMvelinqangi kepha abaningi kubona abazi"
        },
        {
            "chapter": 7,
            "verse": 132,
            "text": "Futhi bathi, “Noma ngabe uza naluphi uphawu ukusiloya ngalo angeke thina sikholelwe kuwena”"
        },
        {
            "chapter": 7,
            "verse": 133,
            "text": "Ngakho-ke Sathumela kubona isikhukhula nesikhonyane nezintwala namaselesele negazi izimpawu ezicacile kepha (baqhubeka) nokuqhosha futhi babengabantu abayizoni"
        },
        {
            "chapter": 7,
            "verse": 134,
            "text": "Futhi kwathi lapho isijeziso sehlela phezulu kwabo bathi, “Oh Mose! sicelele iNkosi yakho ngalokho ethembise ngakho kuwena, uma ususe isijeziso kuthina ngempela sizokholelwa kuwena futhi ngempela sizobadedela (bahambe) kanye nawe abantwana baka-Israyeli”"
        },
        {
            "chapter": 7,
            "verse": 135,
            "text": "Ngakho-ke kwathi lapho sesisisusile (sesisihlehlisile) kubona isijeziso kuze kube yisikhathi ekwakufanele basifice kwaba yilapho bona bephula isethembiso sabo"
        },
        {
            "chapter": 7,
            "verse": 136,
            "text": "Ngakho-ke sathatha umthetho wokuziphindisela kubona, sabaminzisa olwandle ngenxa yokuthi bona babephika izimpawu zethu futhi babengazinakile"
        },
        {
            "chapter": 7,
            "verse": 137,
            "text": "Futhi sabanika njengefa labo bantu ababethathwa ngokuthi babuthakathaka, izindawo ezingaseMpumalanga emhlabeni nezingaseNtshonalanga kwawona (umhlaba) okuyiwona esawubusisa futhi lagcwaliseka izwi leNkosi yakho elihle kubantwana bakwa-Israyeli ngenxa yokubekezela kwabo futhi sabhubhisa konke lokho ayekwenza uFaro nabantu bakhe nakho konke lokho ababekwakhileyo"
        },
        {
            "chapter": 7,
            "verse": 138,
            "text": "Futhi sabawelisa abantwana bakwa-Israyeli olwandle, bafika kubantu ababekhonza izithixo zabo bathi, “Oh Mose! Senzele nathi isithixo njengoba nabo benezithixo” (uMose) wathi, “ngempela nina ningabantu abangazi lutho”"
        },
        {
            "chapter": 7,
            "verse": 139,
            "text": "Ngempela labantu, kuzobhujiswa konke lokhu ababambelele kukona futhi kuyize leze lokhu abakwenzayo"
        },
        {
            "chapter": 7,
            "verse": 140,
            "text": "Wathi, “Ngaphandle kukaMvelinqangi nginifunele yini (omunye) unkulunkulu kulapho yena anikhetha ngaphezulu kwemihlaba na”"
        },
        {
            "chapter": 7,
            "verse": 141,
            "text": "Futhi (khumbulani) ngesikhathi sinisindisa ebantwini bakaFaro ababenizwisa inhlupheko ngesijeziso esinzima bebulala amadodana enu beyeka abesifazane benu bephila futhi kulokho kunokulingwa okukhulu okuvela eNkosini yenu"
        },
        {
            "chapter": 7,
            "verse": 142,
            "text": "Futhi sathembisa uMose ubusuku obungamashumi amathathu sabugcwalisa ngobuyishumi ngakho-ke sagcwaliseka isikhathi seNkosi yakhe ubusuku obungamashumi amane futhi uMose wathi kumfowabo u-Aroni, “thatha isikhundla sami phakathi kwabantu bami ubalungise futhi ungalandeli indlela yezoni”"
        },
        {
            "chapter": 7,
            "verse": 143,
            "text": "Futhi kwathi ngesikhathi uMose esefika ngesikhathi sethu esinqunyiwe futhi yakhuluma naye iNkosi yakhe (uMose) wathi, “Nkosi yami ngikhombise (isimo sakho) ukuze ngikwazi ukukubona” (uMvelinqangi) wathi “angeke ukwazi ukungibona, kodwa bheka entabeni ngakho-ke uma (intaba) ima endaweni yayo (ingawi) ngakho-ke uzongibona, kepha kwathi ngesikhathi isivela iNkosi yakhe entabeni, yayenza yabhidlika futhi uMose wawa phansi waquleka ngakho-ke kwathi lapho esephaphama (usubuyile umqondo wakhe) wathi udumo malube kuwe! Ngiphendukela kuwena ngokuzisola futhi mina ngingowokuqala kwabakholwayo”"
        },
        {
            "chapter": 7,
            "verse": 144,
            "text": "(UMvelinqangi) wathi, “Oh Mose! Ngempela mina ngikukhethile ngaphezulu kwabantu ngemiyalezo yami nangamazwi ami ngakho-ke thatha konke lokho engikunike kona futhi ube ngomunye wababongayo”"
        },
        {
            "chapter": 7,
            "verse": 145,
            "text": "Futhi sambhalela ezintweni zokubhalela imiyalelo yazozonke izinto nencazelo yazozonke izinto ngakho-ke yithathe (yonke imiyalezo) ngokugxilile futhi uphoqe abantu bakho ukuthi bayithathe ngobuhle bayo ngiyonikhombisa ikhaya lezoni"
        },
        {
            "chapter": 7,
            "verse": 146,
            "text": "Ngizobafulathelisa ezimpawini zami labo abaqhoshayo emhlabeni ngokungekho emthethweni futhi uma bebona zonke izimpawu angeke bakholelwe kuzona futhi uma bebona indlela yokulunga angeke bayithathe njengendlela elungileyo kepha uma bebona indlela yokuduka bayithatha njengendlela elungileyo lokho kungenxa yokuthi bona babephika amavesi ethu futhi babengawanaki"
        },
        {
            "chapter": 7,
            "verse": 147,
            "text": "Futhi labo ababephika amavesi ethu nokuhlangana kwempilo ezayo ziyize leze izenzo zabo ngakube bayonikwa (omunye) umvuzo ngaphandle kwalokho ababekwenza na"
        },
        {
            "chapter": 7,
            "verse": 148,
            "text": "FuthiabantubaMoseemvakwakhe(ngenkathiengekho) bakha ngezinto zabo zokuhloba okungumfanekiso wethole (isithixo ukuba basikhonze) sinomsindo, ngakube babengaboni yini ukuthi lalingakwazi ukukhuluma nabo futhi lalingabaholeli endleleni (eqondile) balithatha (ukuba balikhonze lokho) okwenza ukuba babeyizoni"
        },
        {
            "chapter": 7,
            "verse": 149,
            "text": "Nangenkathi bezisola futhi bebona ukuthi bangabadukileyo bathi, “uma ingabi nomusa kuthina iNkosi yethu futhi ingasithetheleli ngempela sizoba ngabanye babalahlekelweyo”"
        },
        {
            "chapter": 7,
            "verse": 150,
            "text": "Futhi ngenkathi uMose ephindela ebantwini bakhe wathukuthela waphatheka kabi wathi, “ububi yilokho enikubekileyo esikhundleni sami emva kwami (emva kokuba sengihambile) ngakube nijahe (ekweqeni) enikuphoqwe yiNkosi yenu na?” Wayeselahla phansi izinto zokubhalela wayesebamba umfowabo (u-Aroni) ngekhanda wamdonsela kuyena wathi, “ndodana kamama wami ngempela abantu babone ukuthi ngiyintengentenge futhi bacishe bangibulala ngakho-ke ungenzi ukuthi izitha zijabule ngami futhi ungangibeki kanye nabantu abayizoni”"
        },
        {
            "chapter": 7,
            "verse": 151,
            "text": "(UMose) wathi, “Nkosi yami ngithethelele nomfowabo futhi usingenise emseni wakho futhi wena ungonomusa ukwedlula bonke abanomusa"
        },
        {
            "chapter": 7,
            "verse": 152,
            "text": "Ngempela labo abathatha ithole (ukuba balikhonze) bayothola intukuthelo evela eNkosini yabo nehlazo empilweni yakulomhlaba futhi kanjalo-ke sibanika umvuzo abaqambi bamanga"
        },
        {
            "chapter": 7,
            "verse": 153,
            "text": "Futhi labo abenza izenzo ezimbi bese beyazisola emva kwalokho futhi bakholwa ukuthi ngempela iNkosi yakho emva kwalokho iyathethelela inomusa"
        },
        {
            "chapter": 7,
            "verse": 154,
            "text": "Futhi ngenkathi intukuthelo kaMose yehla wacosha izinto zokubhalela emibhalweni yazo kwakunokuhola nomusa walabo abayesabayo iNkosi yabo"
        },
        {
            "chapter": 7,
            "verse": 155,
            "text": "UMose wakhetha ebantwini bakhe amadoda angamashumi ayisikhombisa ewakhethela isikhathi sethu esinqunyiweyo ngakho-ke kwathi lapho bethathwa ukuzamazama komhlaba wathi “Oh Nkosi yami! Ukube wawuthanda wawuzobabhubhisa ngaphambilini kanye nami, ngakube uzosibhubhisa ngenxa yalokho okwenziwa yiziwula phakathi kwethu na? Akuyilutho ngaphandle kokuthi kungukulinga kwakho, udukisa ngakho lowo omthandayo futhi uhola lowo omthandayo, wena ungumvikeli wethu ngakho-ke sithethelele futhi ubenomusa kuthina futhi wena ungongcono kunabanye abathetheleli"
        },
        {
            "chapter": 7,
            "verse": 156,
            "text": "Futhi Senzele ubuhle kulelizwe nasempilweni yakwelizayo ngempela thina singabaphendukele kuwena (uMvelinqangi) wathi, “isijeziso sami ngiyothweswa ngaso ubunzima lowo engimthandayo nobubele bami bungamele zonke izinto ngakho-ke (umusa wami) ngizowubekela kulabo abenza okuhle futhi abakhokha izakaah (ingxenye ethize engcebeni yabo) kanye nalabo abakholelwa emavesini ethu”"
        },
        {
            "chapter": 7,
            "verse": 157,
            "text": "Labo abalandela isithunywa uMphrofethi (uMuhammad) ongafundile okunguyena abamthola kubhaliwe (ngaye) kubona kwiTorah naseVangelini ubaphoqa ngokuthi benze izenzo ezinhle futhi abanqabele ukuthi benze okubi, futhi ubenzela kube semthethweni izinto ezinhle futhi abanqabele ezintweni ezimbi futhi ususa umthwalo kubona namaketanga ayekubona ngakho-ke labo abakholwayo kuyena (umphrofethi owayengafundile) bamhlonipha, bameseka futhi balandela ukukhanya okwehliswa kanye naye yilabo-ke okuyibona abayophumelela"
        },
        {
            "chapter": 7,
            "verse": 158,
            "text": "Ithi, “Oh Bantu! Ngempela mina ngiyisithunywa sikaMvelinqangi kunina nonke, okunguyena okungowakhe umbuso wamazulu nomhlaba ayikho into enokukhonzwa ngaphandle kwakhe uyaphilisa futhi uyabulala ngakho-ke kholwani kuMvelinqangi kanye nansesithunyweni sakhe umphrofethi ongafundile lowo okholwa kuMvelinqangi nasemazwini akhe futhi amlandele, ukuze mhlawumbe niholeke”"
        },
        {
            "chapter": 7,
            "verse": 159,
            "text": "Futhi nakubantu baMose kuneqembu elihola (abantu) ngeqiniso futhi ngalo (iqiniso) benza ubulungiswa"
        },
        {
            "chapter": 7,
            "verse": 160,
            "text": "Futhi sabahlukanisa babayizizwe eziyishumi nambili futhi sembulela uMose ngenkathi abantu bakhe bemcela amanzi (sathi) shaya ngenduku yakho idwala ngakho-ke kwaphophoza kulona imithombo eyishumi nambili, bonke abantu bayazi indawo yabo yokuphuza futhi sabenzela umthunzi ngamafu futhi sabathumelela imana nezigcwaca dlanini ezintweni ezinhle esinabele zona futhi abazange basilimaze ngalutho kepha imiphefumulo yabo abayilima zayo"
        },
        {
            "chapter": 7,
            "verse": 161,
            "text": "Futhi khumbula ngenkathi kuthiwa kubona “hlalani kuledolobha nidle kulona noma yikuphi lapho nithanda khona futhi nithi sicela intethelelo (ezonweni zethu) futhi ningene esangweni niguqile ngokuzithoba siyonithethelela ukona kwenu siyokwandisa abenzi bokuhle"
        },
        {
            "chapter": 7,
            "verse": 162,
            "text": "Kepha labo abangenabo ubulungiswa bashintsha inkulumo hhayi leyo ababetshelwe yona ngakho-ke sathumela kubona inhlupheko evela ezulwnini ngenxa yokuthi babenza ukona"
        },
        {
            "chapter": 7,
            "verse": 163,
            "text": "Futhi babuze ngedolobha elaliseduzane nolwandle ngesikhathi bephula (umthetho) wesabatha ngenkathi izinhlanzi ziza kubona ngokusobala ngosuku lwabo lwesabatha futhi mhla kungesilona usuku lwesabatha azizange zifike kubona kanjalo- ke sabalinga ngenxa yokuthi babengahloniphi"
        },
        {
            "chapter": 7,
            "verse": 164,
            "text": "Futhi khumbula ngenkathi umphakathi phakathi kwabo uthi, “kungani nishumayela kubantu uMvelinqangi azobabhubhisa noma abajezise ngesijeziso esinzima (abashumayeli) bathi, “ukuze singabi necala eNkosini yenu futhi ukuze mhlawumbe basabe (uMvelinqangi)”"
        },
        {
            "chapter": 7,
            "verse": 165,
            "text": "Ngakho-ke ngenkathi bekholwa yilokho ababekhunjuziswe ngakho sabandisa labo ababe gwema okubi sabamba labo abenza okubi ngesijeziso esinzima ngenxa yokuthi babengahloniphi"
        },
        {
            "chapter": 7,
            "verse": 166,
            "text": "Ngakho-ke kwathi lapho bephikelela kulokho ababenqatshelwe kona sabe sesithi kubona “yibani izinkawu ezihlambalazekileyo”"
        },
        {
            "chapter": 7,
            "verse": 167,
            "text": "Futhi khumbula ngenkathi lapho iNkosi yakho imemezela ukuthi ngempela iyothumela kubona kuze kube usuku lokuvuka kwabafileyo ibahluphekisa ngesijeziso esinzima kakhulu. Ngempela iNkosi yakho iyashesha ukujezisa futhi ngempela yona iyathethelela inesihawu"
        },
        {
            "chapter": 7,
            "verse": 168,
            "text": "Futhi sabehlukanisa emhlabeni babayizizwe phakathi kwabo kunabalungileyo futhi phakathi kwabo kunabangenjalo futhi sabavivinya (ngezinto) ezinhle nezimbi ukuze mhlawumbe baphenduke"
        },
        {
            "chapter": 7,
            "verse": 169,
            "text": "Ngakho-ke kwalandela emva kwabo inzalo eyathatha incwadi njengefa, ithatha izinto zalempilo ephansi futhi bathi, “siyothethelelwa” futhi uma zifika kubona izinto ezifana nalezo (zempilo yalomhlaba ophansi) bazozithatha ngakube asithathwanga yini kubona isivumelwano sencwadi ukuthi bangakhulumi ngoMvelinqangi ngaphandle kweqiniso futhi bakufunda okwakuphakathi kuyona (incwadi) futhi ikhaya lempilo ezayo lingcono kulabo abalungileyo ngakube aninawo umqondo yini na"
        },
        {
            "chapter": 7,
            "verse": 170,
            "text": "Futhi labo ababambelela encwadini (iQuran) futhi benze imithandazo ngempela thina angeke siwulahle umvuzo wabenza okuhle"
        },
        {
            "chapter": 7,
            "verse": 171,
            "text": "Futhi khumbula ngenkathi sithatha intaba siyiqongisa ngaphezu kwabo sengathi umpheme futhi bacabanga ukuthi (intaba) izowela kubona gxilani kulokho esanipha kona futhi nikhumbule okuphakathi kukona ukuze mhlawumbe nesabe uMvelinqangi"
        },
        {
            "chapter": 7,
            "verse": 172,
            "text": "Futhi ngenkathi iNkosi yakho ithatha kubantwana ba- Adam emigogodleni yabo inzalo yabo futhi yabenza bafakaza emiphefumulweni yabo (yathi) angisiyona yini iNkosi yenu na? Bathi, “kunjalo” sifakazile ukuthi hleze nithi ngelanga lokuvuka kwabafileyo ngempela thina lokhu sasingakunakile"
        },
        {
            "chapter": 7,
            "verse": 173,
            "text": "Noma nithi, “Obaba bethu kuphela ababenzela uMvelinqangi abahlanganyeli ekumkhonzeni ngaphambilini sabe sesiba yinzalo (yabo) emva kwabo ngakho-ke ngakube usibhubhisa ngenxa yokwenziwa abaqambi bamanga na"
        },
        {
            "chapter": 7,
            "verse": 174,
            "text": "Futhi kanjalo-ke siyawachaza ngobunjalo bawo amavesi ukuze baphenduke"
        },
        {
            "chapter": 7,
            "verse": 175,
            "text": "Futhi bafundele izindaba zalowo esamnikeza amavesi ethu ngakho-ke waziqhelelanisa nawo wayemlandela usathane ngakho-ke wayeseba ngomunye wabadukileyo"
        },
        {
            "chapter": 7,
            "verse": 176,
            "text": "Futhi ukube sasithanda ngempela sasizomphakamisa ngakho kepha yena waba semhlabeni walandela isifiso sakhe esiyize leze, umfanekiso wakhe unjengomfanekiso wenja uma uyigxosha ikhipha ulimi lwayo noma uyiyeka ikhipha ulimi lwayo, lokho kungumfanekiso wabantu abaphika amavesi ethu ngakho-ke batshele umlando ukuze bacabange"
        },
        {
            "chapter": 7,
            "verse": 177,
            "text": "Okubi umfanekiso walabo bantu ababephika amavesi ethu, nemiphefumulo yabo bayona"
        },
        {
            "chapter": 7,
            "verse": 178,
            "text": "Lowo oholwa nguMvelinqangi ungoholiweyo futhi lowo amdukisayo ngakho-ke labo bangabadukileyo"
        },
        {
            "chapter": 7,
            "verse": 179,
            "text": "Futhi ngempela sasidalele isihogo abaningi bamaJinn nabantu okwabo izinhliziyo abangaqondi ngazo futhi banamehlo abangaboni ngawo futhi banamadlebe abangezwa ngawo labo-ke banjengezinkomo kepha bona baduke ngokwedlulele labo-ke bona bangabanganakileyo"
        },
        {
            "chapter": 7,
            "verse": 180,
            "text": "Futhi angawaMvelinqangi amagama amahle ngakho-ke mubizeni ngawo nibayeke labo abaphika amagama akhe, bayonikwa umvuzo ngalokho ababekwenza"
        },
        {
            "chapter": 7,
            "verse": 181,
            "text": "Futhi kulabo esabadalayo kunomphakathi ohola (abanye) ngeqiniso futhi ngalo (iqiniso) wenza ubulungiswa"
        },
        {
            "chapter": 7,
            "verse": 182,
            "text": "Futhi labo abaphika amavesi ethu siyobaholela (ekubhujisweni) ngendlela abangayiboni"
        },
        {
            "chapter": 7,
            "verse": 183,
            "text": "Futhi ngibanika ithuba, ngempela isu lami linamandla"
        },
        {
            "chapter": 7,
            "verse": 184,
            "text": "Abacabangi yini ukuthi akuyena umngane (uMuhammad) wabo ohlanyayo na? Akayilutho ngaphandle kokuthi ungumxwayisi osobala"
        },
        {
            "chapter": 7,
            "verse": 185,
            "text": "Abawuboniyiniumbusowamazulunomhlabanazozonkeizinto azidalayo uMvelinqangi nokuthi kungase kube sekusondele ukugcina kwezimpilo zabo, ngakube bayokholelwa kuyiphi inkulumo emva kwalena"
        },
        {
            "chapter": 7,
            "verse": 186,
            "text": "Noma ngabe ngubani uMvelinqangi amshiya ekudukeni akekho oyomhola futhi ubashiya ekoneni kwabo bempumputheka"
        },
        {
            "chapter": 7,
            "verse": 187,
            "text": "Bakubuza ngehora (usuku lokuvuka kwabafileyo) ukuthi liyofika nina ithi, “ulwazi lwalo luseNkosini yami kuphela akekho noyedwa owazi isikhathi sokufika kwalo ngaphandle kwakhe, liyasinda ngaphezulu kwamazulu nomhlaba angeke lifike kunina ngaphandle kokuthi lifike kungazelele”, bayakubuza sengathi unolwazi ngalo ithi, “ulwazi lwalo likuMvelinqangi kuphela kepha abantu abaningi abazi”"
        },
        {
            "chapter": 7,
            "verse": 188,
            "text": "Ithi, “Anginawo amandla enzuzweni noma ekulimaleni kwami ngaphandle kwalokho okuthandwe nguMvelinqangi futhi ukube bengikwazi okungabonwayo bengizoqinisa kokuningi okuhle futhi abukho ububi obabuzongithinta angiyilutho nje ngaphandle kokuthi ngingumxwayisi nomlethi wezindaba ezimnandi kubantu abakholwayo”"
        },
        {
            "chapter": 7,
            "verse": 189,
            "text": "Nguyena owanidalayo emphefumulweni owodwa (u-Adam) wadala kuwona umsizi wawo (u-Eva) ukuze (u-Adam) ahlale naye (u-Eva) ngakho-ke kwathi lapho emumboza (elala naye) wakhulelwa ukukhulelwa okulula wahamba nako, ngakho-ke kwathi lapho sekusinda bamemeza bobabili uMvelinqangi iNkosi yabo bobabili (bathi) uma usinika (ingane) elungileyo ngempela sizoba ngabanye bababongayo"
        },
        {
            "chapter": 7,
            "verse": 190,
            "text": "Kepha kwathi lapho esebanike (ingane) elungileyo bamenzela abahlanganyeli kulokho ayebanike kona bobabili, ngakho- ke uphakeme uMvelinqangi kunalokho abamenzela ngako abahlanganyeli ekumkhonzeni"
        },
        {
            "chapter": 7,
            "verse": 191,
            "text": "Ngakube benzela uMvelinqangi abahlanganyeli nalokho okungadali lutho kulapho bona badalwa na"
        },
        {
            "chapter": 7,
            "verse": 192,
            "text": "Futhi (izithixo) azikwazi ukubasiza nemiphefumulo yabo ayikwazi ukuzisiza"
        },
        {
            "chapter": 7,
            "verse": 193,
            "text": "Futhi uma nibamemela ekuholweni angeke banilandele kuyefana kunina (noma) niyabamema noma nina niyathula"
        },
        {
            "chapter": 7,
            "verse": 194,
            "text": "Ngempela labo enibamemezayo esikhundleni sikaMvelinqangi bayizinceku (badaliwe) njengani ngakho-ke bamemezeni baniphendule uma nina nineqiniso"
        },
        {
            "chapter": 7,
            "verse": 195,
            "text": "Ngakube banezinyawo abahamba ngazo noma banezandla ababamba ngazo noma banamehlo ababona ngawo noma banamadlebe abezwa ngawo na? Ithi bizani abahlanganyeli benu ekukhonzeni uMvelinqangi bese nibopha uzungu ngami ninganginiki ithuba"
        },
        {
            "chapter": 7,
            "verse": 196,
            "text": "Ngempela umvikeli wami nguMvelinqangi okunguyena owembula incwadi futhi yena ungumvikeli wabalungileyo"
        },
        {
            "chapter": 7,
            "verse": 197,
            "text": "Futhi labo enibamemezayo esikhundleni sakhe abakwazi ukunisiza noma ukuthi imiphefumulo yabo izisize"
        },
        {
            "chapter": 7,
            "verse": 198,
            "text": "Futhi uma nibamemela ekuholweni abezwa futhi ubabona bebheke kuwena kepha bona ababoni"
        },
        {
            "chapter": 7,
            "verse": 199,
            "text": "Khombisa ukuthethelela uyale ngokulunga futhi ubafulathele (uqhelelane) nabangazi lutho"
        },
        {
            "chapter": 7,
            "verse": 200,
            "text": "Futhi uma ukunyenyeza (okungcolile) kuvela kuSathane ngakho-ke funa isiphephelo kuMvelinqangi ngempela yena uyezwa unolwazi"
        },
        {
            "chapter": 7,
            "verse": 201,
            "text": "Ngempelalaboabagwemaokubiumaufikakubonaumcabango omubi ovela kusathane abakhumbule (uMvelinqangi) uma kungukuthi bona bayakubona (okuyiqiniso)"
        },
        {
            "chapter": 7,
            "verse": 202,
            "text": "Nabafowabo (abangalungile) babahloma ekuphambukeni ngokugxilile besekuthi bangayeki (ukuduka) maduzane"
        },
        {
            "chapter": 7,
            "verse": 203,
            "text": "Futhi uma ungabaletheli isimangaliso (uphawu) bathi “kungani ungalulethanga (uphawu)”? Ithi “kuphela ngilandela lokho okwembuliwe kumina okuvela eNkosini yami, lena (yiQur’an) ubufakazi obuvela eNkosini yenu nokuholwa nomusa kubantu abakholwayo”"
        },
        {
            "chapter": 7,
            "verse": 204,
            "text": "Futhi uma kufundwa iQur’an ngakho-ke yilaleleni futhi nithule ukuze ninikwe umusa"
        },
        {
            "chapter": 7,
            "verse": 205,
            "text": "Futhi khumbula iNkosi yakho emphefumulweni wakho ngokuzithoba nangokwesaba nangezwi elingamemezi ekuseni nakusihlwa futhi ungabi ngomunye wabanganakile"
        },
        {
            "chapter": 7,
            "verse": 206,
            "text": "Ngempela labo abakanye neNkosi yakho (izingelosi) azizigqaji ekumkhonzeni futhi ziyayidumisa (iNkosi yakho) futhi ziyayiguqela"
        },
        {
            "chapter": 8,
            "verse": 1,
            "text": "Bayakubuza ngezimpango zempi ithi, “izimpango zingezikaMvelinqangi nesithunywa ngakho-ke sabani uMvelinqangi bese nilungisa lokho okuphakathi kwenu (ukungezwani) futhi nihloniphe uMvelinqangi nesithunywa sakhe uma kungukuthi nina ningabakholwayo"
        },
        {
            "chapter": 8,
            "verse": 2,
            "text": "Kuphela abakholwayo yilabo uma kukhulunywa ngoMvelinqangi izinhliziyo zabo zigcwala ukwesaba futhi uma befundelwa amavesi akhe kuyenyukela kubona ukukholwa futhi babeka ithemba eNkosini yabo"
        },
        {
            "chapter": 8,
            "verse": 3,
            "text": "Labo abenza imithandazo futhi nakulokho esibabele kona bakusebenzise (banikele ngakho)"
        },
        {
            "chapter": 8,
            "verse": 4,
            "text": "Labo-ke bangamakholwa eqiniso okwabo amazinga (aphezulu) eNkosini yabo nentethelelo nesabelo esihloniphekile"
        },
        {
            "chapter": 8,
            "verse": 5,
            "text": "Njengoba iNkosi yakho yakukhipha endlini yakho ngeqiniso futhi ngempela iqembu kwabakholwayo lalingakuthandi lokho"
        },
        {
            "chapter": 8,
            "verse": 6,
            "text": "Bayakuphikisa mayelana neqiniso emva kokuba selicacisiwe kungathi badudulelwa ekufeni (kulapho) bona bekubona"
        },
        {
            "chapter": 8,
            "verse": 7,
            "text": "Futhi ngenkathi uMvelinqangi enethembisa elinye lamaqembu amabili (elihlomile nelingahlomile) ukuthi lona libe ngelenu nafisa ukuthi lelo elalingahlomile kube ngelenu kepha uMvelinqangi uthanda ukumisa iqiniso ngamazwi akhe bese enqamula izimpande (amasu) abangakholwayo"
        },
        {
            "chapter": 8,
            "verse": 8,
            "text": "Ukuze amise iqiniso abhuntshise amanga yize noma ngabe abayizoni bekuzonda lokho"
        },
        {
            "chapter": 8,
            "verse": 9,
            "text": "(Khumbulani) ngenkathi nifuna usizo lweNkosi yenu ngakho- ke yaniphendula (yathi) “ngempela mina ngizonilekelela ngenkulungwane yezingelosi zilandelana (enye ilandela enye)"
        },
        {
            "chapter": 8,
            "verse": 10,
            "text": "Futhi uMvelinqangi akasenzanga (leso simemezelo) ngaphandle kokuba (sibe) yizindaba ezimnandi nokuthi ukuze zenelekiseke izinhliziyo zenu (zibe nokuthula) futhi akukho ukunqoba ngaphandle kokunqoba okuvela kuMvelinqangi ngempela uMvelinqangi uphakeme ngamandla unobuhlakani"
        },
        {
            "chapter": 8,
            "verse": 11,
            "text": "(Khumbulani) ngenkathi enimboza ngobuthongo okuwukuphepha okuvela kuyena futhi wehlisela phezulu kwenu amanzi (imvula) evela esibhakabhakeni ukuze anihlanze ngayo futhi wakususa kunina ukungcola kukasathane futhi ukuze aqinise izinhliziyo zenu nokuthi aqinise izinyawo (zenu) ngakho"
        },
        {
            "chapter": 8,
            "verse": 12,
            "text": "(Khumbula) ngenkathi iNkosi yakho yembula ezingelosini (ithi), “ngempela mina ngikanye nani ngakho-ke qinisani labo abakholwayo ngizophonsa uvalo ezinhliziyweni zalabo abangakholwayo ngakho-ke bashayeni ngaphezulu kwemiqala futhi nishaye yonke iminwe yabo"
        },
        {
            "chapter": 8,
            "verse": 13,
            "text": "Lokhu kungenxa yokuthi bona babephikisana noMvelinqangi nesithunywa sakhe futhi noma ngabe ngubani ophikisana ngakho, ngempela uMvelinqangi unzima ekujeziseni"
        },
        {
            "chapter": 8,
            "verse": 14,
            "text": "Leso (yisijeziso) senu ngakho-ke sizweni futhi ngempela okwabangakholwa yisijeziso somlilo (wesihogo)"
        },
        {
            "chapter": 8,
            "verse": 15,
            "text": "Oh nina enikholwayo! Uma nihlangana empini nalabo abangakholwayo ningayifulathelisi imihlane yenu kubona"
        },
        {
            "chapter": 8,
            "verse": 16,
            "text": "Futhi noma ngabe ngubani ofulathelisa umhlane wakhe kubona ngalolosuku ngaphandle uma evivela impi noma ebalekela (kwelinye) iqembu uzehlisele intukuthelo kaMvelinqangi futhi isiphephelo sakhe yisihogo futhi sibi leso siphetho"
        },
        {
            "chapter": 8,
            "verse": 17,
            "text": "Ngakho-ke anibabulalanga kepha uMvelinqangi owababulala futhi awuphonsanga lutho ngenkathi uphonsa kepha uMvelinqangi owaphonsa ukuze avivinye abakholwayo ngakho ukuvivinya okuhle ngempela uMvelinqangi uyezwa unolwazi"
        },
        {
            "chapter": 8,
            "verse": 18,
            "text": "Lokhu (kuyiqiniso) futhi ngempela uMvelinqangi ungumenzi wesu labangakholwa ukuthi lingaphumeleli"
        },
        {
            "chapter": 8,
            "verse": 19,
            "text": "Uma (abangakholwayo) befuna isehlulelo sesifikile kubona kepha uma nipheza (ukwenza ukona) ngakho-ke lokho kungcono kunina kepha uma niphindela (ezonweni) sizophinda (ngoku nijezisa), futhi angeke liniphumelelise ngalutho iqembu lenu ngisho noma lingaba liningi uMvelinqangi ukanye nabakholwayo"
        },
        {
            "chapter": 8,
            "verse": 20,
            "text": "Oh nina enikholwayo! Hloniphani uMvelinqangi nesithunywa sakhe futhi ningamfulatheli nibe nizwa (amavesi akhe)"
        },
        {
            "chapter": 8,
            "verse": 21,
            "text": "Futhi ningafani njengalabo abathi, “sizwile kepha bona bengezwa”"
        },
        {
            "chapter": 8,
            "verse": 22,
            "text": "Ngempela (abantu) bayizidalwa ezihambayo ezimbi kakhulu kuMvelinqangi izithuli nezimungulu ezingenamqondo (yilabo abangakholelwa emavesini)"
        },
        {
            "chapter": 8,
            "verse": 23,
            "text": "Futhi uma uMvelinqangi azi ubuhle obuthize kuzona (izidalwa) ubezozenza zizwe futhi uma ubezenze zezwa bezizophendukela emumva zona zingabaphiki (beqiniso)"
        },
        {
            "chapter": 8,
            "verse": 24,
            "text": "Oh nina enakholwayo! Phendulani kuMvelinqangi nasesithunyweni (sakhe) uma sinibizela kulokho okuniphilisayo futhi yazini ukuthi uMvelinqangi uza phakathi komuntu nenhliziyo yakhe nokuthi niyoqoqelwa kuyena"
        },
        {
            "chapter": 8,
            "verse": 25,
            "text": "Futhi sabani ukulingwa (nokuvivinywa) okungeke kwehlele labo abakhethiweyo kunina abayizoni futhi yazini ukuthi uMvelinqangi unzima ekujeziseni"
        },
        {
            "chapter": 8,
            "verse": 26,
            "text": "Futhi khumbulani ngenkathi nanimbalwa nibuthakathaka ezweni nesaba ukuthi abantu bangase banithumbe ngakho- ke wanikhoselisa futhi waneseka ngosizo lwakhe wanabela ezintweni ezinhle ukuze nibonge"
        },
        {
            "chapter": 8,
            "verse": 27,
            "text": "Oh nina enikholwayo! musani ukuba abangathembekile kuMvelinqangi nasesithunyweni (sakhe) noma ningathembeki ezintweni enithenjwe ngazo nibe nazi"
        },
        {
            "chapter": 8,
            "verse": 28,
            "text": "Futhi yazini ukuthi kuphela umcebo wenu nezingane zenu kungukulingwa nokuthi kuMvelinqangi kunomvuzo omkhulu"
        },
        {
            "chapter": 8,
            "verse": 29,
            "text": "Oh nina enikholwayo! Uma nesaba uMvelinqangi uzonenza ukuba nikwazi ukwehlulela (phakathi kokuhle nokubi) futhi asule izono zenu futhi anithethelele futhi uMvelinqangi ungumnini womusa omkhulu"
        },
        {
            "chapter": 8,
            "verse": 30,
            "text": "Futhi (khumbula) ngenkathi bebopha uzungu ngawe labo abangakholwa ukuthi bakuvimbele noma bakubulale noma bakuxoshe babebopha uzungu noMvelinqangi wabopha uzungu futhi uMvelinqangi ungongcono kunalabo ababopha uzungu"
        },
        {
            "chapter": 8,
            "verse": 31,
            "text": "Futhi uma befundelwa amavesi ethu bathi, “sizwile ukube besithanda besingasho okufana nalokhu, lokhu akuyilutho ngaphandle kokuthi kuyizinganekwane zasendulo”"
        },
        {
            "chapter": 8,
            "verse": 32,
            "text": "Futhi (khumbula) ngenkathi bethi, “Oh Mvelinqangi! Uma kungukuthi lokhu kuyiqiniso elivela kuwena ngakho-ke nethisela amatshe phezulu kwethu avela esibhakabhakeni noma ulethe isijeziso esibuhlungu”"
        },
        {
            "chapter": 8,
            "verse": 33,
            "text": "Futhi uMvelinqangi angeke abajezise nawe ukanye nabo futhi uMvelinqangi angeke abajezise kulapho bona becela intethelelo (kaMvelinqangi)"
        },
        {
            "chapter": 8,
            "verse": 34,
            "text": "Futhi kungani uMvelinqangi engeke abajezise ngenkathi bona bevimbela (abantu) eMasjid Al-Haraam futhi babengesibona abalondolozi bayo, ayinabalondolozi ngaphandle kwabalungileyo kepha iningi labo alazi"
        },
        {
            "chapter": 8,
            "verse": 35,
            "text": "Futhi umthandazo wabo endlini (eMasjid Al-Haraam) wawungeyilutho ngaphandle kokushaya amakhwela nehlombe ngakho-ke yizwani isijeziso ngenxa yokungakholwa kwenu"
        },
        {
            "chapter": 8,
            "verse": 36,
            "text": "Ngempela labo abangakholwa bachitha ingcebo yabo ukuze bavimbe endleleni kaMvelinqangi ngakho-ke bayoqhubeka beyichitha (ingcebo) bese kuba ukuzisola (okukhulu) kubona bese benqotshwa futhi labo abangakholwa bayoqoqelwa ndawonye esihogweni"
        },
        {
            "chapter": 8,
            "verse": 37,
            "text": "Ukuze uMvelinqangi ahlukanise abangalungile kwabalungile futhi abeke abangalungile omunye phezulu komunye bese ebanqwabela ndawonye abafake esihogweni labo-ke yibona abalahlekelweyo"
        },
        {
            "chapter": 8,
            "verse": 38,
            "text": "Ithi kulabo abangangakholwanga uma beyeka (ukungakholwa) bayothethelelwa (izono) zabo zakudala kepha uma bephindela (lapho ekungakholweni) ngakho-ke kwagcwaliseka lokho okwakwenziwa ngabantu basendulo"
        },
        {
            "chapter": 8,
            "verse": 39,
            "text": "Futhi nilwe nabo kuze kube kuyaphela ukungakholwa bese kuthi yonke inkolo ibengekaMvelinqangi kepha uma beyeka (ukungakholwa) ngakho-ke ngempela uMvelinqangi uyakubona lokho abakwenzayo"
        },
        {
            "chapter": 8,
            "verse": 40,
            "text": "Futhi uma befulathela ngakho-ke yazini ukuthi uMvelinqangi ungumvikeli wenu, umvikeli wekhethelo nomsizi wekhethelo"
        }
    ]
}
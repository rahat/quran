{
    "pages": [
        {
            "chapter": 4,
            "verse": 66,
            "text": "Futhi noma ngabe besibamisele ukuthi bazibulale bona uqobo lwabo noma niphume emakhaya enu abazange bakwenze lokho ngaphandle kwedlanzana kubona futhi noma ngabe bona bakwenzile lokho ababetshelwe kona ukuba bakwenze kwakuzoba ngcono kubona futhi kuqinisekile kakhulu"
        },
        {
            "chapter": 4,
            "verse": 67,
            "text": "Futhi ngempela sasizobanika umvuzo omkhulu ovela kuthina"
        },
        {
            "chapter": 4,
            "verse": 68,
            "text": "Futhi sasizobaholela endleleni eqondile"
        },
        {
            "chapter": 4,
            "verse": 69,
            "text": "Futhi noma ngabe ngubani ohlonipha uMvelinqangi nesithunywa ngakho-ke labo bakanye nalabo uMvelinqangi ehlisele phezulu kwabo izibusiso zakhe abavela phakathi kwabaphrofethi nababambelele eqinisweni nabafela ukholo nabalungileyo labo-ke bangabangane bekhethelo"
        },
        {
            "chapter": 4,
            "verse": 70,
            "text": "Lokho kungububele obuvela kuMvelinqangi futhi uMvelinqangi wanele njengesazi"
        },
        {
            "chapter": 4,
            "verse": 71,
            "text": "Oh nina enikholwayo! Qaphelani noma niya phambilini (empini) ningamaqembu noma niyaphambili nonke kanyekanye"
        },
        {
            "chapter": 4,
            "verse": 72,
            "text": "Futhi uma kungukuthi phakathi kwenu kunalowo osalela ngemumva ngakho-ke uma nehlelwa yisigameko uthi, “uMvelinqangi ungibusisile ngokuthi ngingabi kanye nabo”"
        },
        {
            "chapter": 4,
            "verse": 73,
            "text": "Kepha uma nehlelwe umusa ovela kuMvelinqangi ngempela babezothi kungathi akuzange kube khona lutho phakathi kwenu naye Oh! ngifisa sengathi ngangikanye nabo ngakho- ke ngangizozuza inzuzo enkulu"
        },
        {
            "chapter": 4,
            "verse": 74,
            "text": "Ngakho-ke mabalwe endleleni kaMvelinqangi labo abathengisa (abakhetha) impilo yakulomhlaba esikhundleni sempilo yakwelizayo futhi noma ngabe ngubani olwa endleleni kaMvelinqangi noma ngabe angabulawa noma anqobe ngakho-ke siyomnika umvuzo omkhulu"
        }
    ]
}
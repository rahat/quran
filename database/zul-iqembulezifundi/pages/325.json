{
    "pages": [
        {
            "chapter": 21,
            "verse": 36,
            "text": "Futhi uma bekubona labo abangakholwanga abenzi lutho ngawe ngaphandle kokukwenza inhlekisa bethi, “ngakube nguyena yini lona okhuluma okubi ngonkulunkulu benu na?” Kulapho bona bengakholelwa ekukhunjulweni konomusa"
        },
        {
            "chapter": 21,
            "verse": 37,
            "text": "Umuntu wadalwa ngokushesha, ngizonikhombisa amavesi ami ngakho-ke ningangiceli ukuba ngisheshise"
        },
        {
            "chapter": 21,
            "verse": 38,
            "text": "Futhi bathi, “siyofika nini lesisithembiso uma nina ningabaneqiniso na?”"
        },
        {
            "chapter": 21,
            "verse": 39,
            "text": "Ukube bayazi labo abangakholwanga lapho bengeke bakwazi khona ukuwuphunga umlilo ebusweni babo nasemihlane yabo, futhi bona angeke basizwe"
        },
        {
            "chapter": 21,
            "verse": 40,
            "text": "Kepha (ihora) liyofika kubo ngokuzuma liyobakhungatha ngakho-ke angeke babe nawo amandla okulivimba futhi bona angeke banikezwe ithuba"
        },
        {
            "chapter": 21,
            "verse": 41,
            "text": "Futhi ngempela zenziwa inhlekisa izithunywa ngaphambilini kwakho, ngakho-ke kwaqiniseka kulabo ababenza inhlekisa phakathi kwabo lokho ababenza ngako inhlekisa"
        },
        {
            "chapter": 21,
            "verse": 42,
            "text": "Ithi, “ngubani onivikelayo ngaphandle konomusa ebusuku nasemini na?” kepha bona bayaqhelelana nokukhunjulwa kweNkosi yabo"
        },
        {
            "chapter": 21,
            "verse": 43,
            "text": "Noma banomunye unkulunkulu obanqabelayo esikhundleni sethu na? Abanamandla okuzisiza bona futhi bona angeke bavikelwe yithina"
        },
        {
            "chapter": 21,
            "verse": 44,
            "text": "Kepha labantu sabanikeza injabulo kanye naboyise kwaze kwaba yilapho bandiselwa khona impilo, ngakube ababoni yini ukuthi siyeza emhlabeni siwunciphise emacaleni awo na? Ngakube bona banganqoba yini na"
        }
    ]
}
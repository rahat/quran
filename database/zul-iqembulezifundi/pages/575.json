{
    "pages": [
        {
            "chapter": 73,
            "verse": 20,
            "text": "Ngempela iNkosi yakho yazi ukuthi wena uyavuka (isikhathi) esingangezingxenye ezimbili kwezintathu zobusuku noma ingxenye yako noma okuthathu kwako kanye neqembu lalabo abakanye nawe, futhi uMvelinqangi ukala ubusuku nemini, uyazi ukuthi anisoze nakwazi ukwenza lokho, manjalo (uMvelinqangi) waphendukela kunina ngentethelelo ngakho-ke fundani kwi-Qur’an lokho okulula, uyazi ukuthi kuyobakhona phakathi kwenu abagulayo futhi abanye bahamba emhlabeni bafuna umusa kaMvelinqangi futhi abanye bayalwa endleleni kaMvelinqangi, ngakho-ke fundani kuyona (iQur’an) lokho okulula futhi nenze mthandazo futhi nikhokhe izakaah (ingxenye yengcebo ekhokhwa kwabampofu) bese niboleka uMvelinqangi ukuboleka okuhle futhi noma ngabe yini enhle eniyilethela imiphefumulo yenu ngaphambili niyoyithola kuMvelinqangi, yena ungcono futhi mkhulu kakhulu ngomvuzo futhi celani intethelelo kaMvelinqangi, ngempela uMvelinqangi ungothethelelayo onesihawu"
        },
        {
            "chapter": 74,
            "verse": 1,
            "text": "Oh wena owemboziwe"
        },
        {
            "chapter": 74,
            "verse": 2,
            "text": "Vuka uxwayise"
        },
        {
            "chapter": 74,
            "verse": 3,
            "text": "Nenkosi yakho uyidumise"
        },
        {
            "chapter": 74,
            "verse": 4,
            "text": "Nezingubo zakho uzihlanze"
        },
        {
            "chapter": 74,
            "verse": 5,
            "text": "Futhi uqhelelane nesinengiso"
        },
        {
            "chapter": 74,
            "verse": 6,
            "text": "Futhi ungenzi umusa ukuze uzuze okuningi"
        },
        {
            "chapter": 74,
            "verse": 7,
            "text": "NgeNkosi yakho bekezela"
        },
        {
            "chapter": 74,
            "verse": 8,
            "text": "Manjalo uma sekushawa icilongo"
        },
        {
            "chapter": 74,
            "verse": 9,
            "text": "Ngakho-ke lolo wusuku kuyoba wusuku olunzima"
        },
        {
            "chapter": 74,
            "verse": 10,
            "text": "Kwabangakholwa alulula"
        },
        {
            "chapter": 74,
            "verse": 11,
            "text": "Ngiyeke kanye nalowo engamdala ngedwa"
        },
        {
            "chapter": 74,
            "verse": 12,
            "text": "Futhi ngambekela ingcebo enkulu"
        },
        {
            "chapter": 74,
            "verse": 13,
            "text": "Kanye namadodana (izingane)"
        },
        {
            "chapter": 74,
            "verse": 14,
            "text": "Futhi ngamenzela (izinto) zabalula"
        },
        {
            "chapter": 74,
            "verse": 15,
            "text": "Bese efisa ukuthi nginezelele"
        },
        {
            "chapter": 74,
            "verse": 16,
            "text": "Lutho! Ngempela yena uyisitha sezimpawu zethu"
        },
        {
            "chapter": 74,
            "verse": 17,
            "text": "Ngiyomphoqa ukuba enyuke"
        }
    ]
}
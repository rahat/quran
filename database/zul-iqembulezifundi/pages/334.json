{
    "pages": [
        {
            "chapter": 22,
            "verse": 16,
            "text": "Futhi kanjalo sawehlisela phansi amavesi acacile futhi ngempela uMvelinqangi uholela (endleleni eqondile) lowo amthandayo"
        },
        {
            "chapter": 22,
            "verse": 17,
            "text": "Ngempela labo abakholwayo kanye nalabo abangamaJuda namaSabayi namaKrestu namaMajusi (abakhonzi bezithixo) kanye nalabo abenzela uMvelinqangi abahlanganyeli ekumkhonzeni ngempela uMvelinqangi uyokwehlulela phakathi kwabo ngosuku lokuvuka kwabafileyo, ngempela uMvelinqangi ungufakazi phezu kwazo zonke izinto"
        },
        {
            "chapter": 22,
            "verse": 18,
            "text": "Awuboni yini ukuthi uMvelinqangi ukhothanyelwa yinoma ngabe ngubani osemazulwini nanoma ngabe ngubani osemhlabeni nelanga nenyanga nezinkanyezi nezintaba nezihlahla nezinhlobonhlobo zezilwane neningi labantu nabaningi esifanelekile kubona isijeziso futhi lowo ohlazwe nguMvelinqangi ngakho-ke akekho ozomhlonipha, ngempela uMvelinqangi wenza lokho akuthandayo"
        },
        {
            "chapter": 22,
            "verse": 19,
            "text": "Laba ngabaphikisanayo ababili abaphikisana ngeNkosi yabo, ngakho-ke labo abangakholwayo bayonqunyelwa izingubo zomlilo, amanzi abilayo ayothelwa phezu kwamakhanda abo"
        },
        {
            "chapter": 22,
            "verse": 20,
            "text": "Kuyoncitshilikiswa ngawo lokho okuseziswini zabo nezikhumba (zabo)"
        },
        {
            "chapter": 22,
            "verse": 21,
            "text": "Futhi okwabo kuyoba izagila zensimbi (abayojeziswa ngazo)"
        },
        {
            "chapter": 22,
            "verse": 22,
            "text": "Okuyothi uma befisa ukuphunyuka kuzona ngenxa yosizi baphindiselwe kuzona futhi kuyothiwa yizwani isijeziso somlilo‚Äù"
        },
        {
            "chapter": 22,
            "verse": 23,
            "text": "Ngempela uMvelinqangi uyongenisa labo abakholwayo futhi abenza izenzo ezinhle ezilungileyo ezivandeni okugeleza ngaphansi kwazo imifula, lapho phakathi bayohlotshiswa ngezigqizo zegolide nobuhlalu futhi izembatho zabo lapho phakathi kuyoba ngezikasilika"
        }
    ]
}
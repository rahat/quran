{
    "pages": [
        {
            "chapter": 7,
            "verse": 58,
            "text": "Futhi izwe elihle kumila imithi yalo ngentando yeNkosi yalo futhi lelo (lizwe) elibi akumili lutho (kulona) ngaphandle (kokumila okuncane) kanzima, kanjalo-ke siyawachaza amavesi ngezindlela ezahlukahlukene kubantu ababongayo"
        },
        {
            "chapter": 7,
            "verse": 59,
            "text": "Ngempela sathumela uNowa ebantwini bakhe wabe esethi, “Oh Bantu bami! Khonzani uMvelinqangi aninaye uNkulunkulu (omunye onokukhonza) ngaphandle kwakhe, ngempela mina ngiyanesabela isijeziso selanga elikhulu"
        },
        {
            "chapter": 7,
            "verse": 60,
            "text": "Abaholi babantu bakhe bathi, “ngempela thina sikubona usekudukeni (okukhulu) okusobala”"
        },
        {
            "chapter": 7,
            "verse": 61,
            "text": "(UNowa) wathi, “Oh Bantu! Angikho ekudukeni kepha mina ngiyisithunywa esivela eNkosini yemihlaba”"
        },
        {
            "chapter": 7,
            "verse": 62,
            "text": "Ngidlulisela kunina umyalezo weNkosi yami futhi ngininika izeluleko eziqotho futhi nginolwazi oluvela kaMvelinqangi lulo eningalwazi"
        },
        {
            "chapter": 7,
            "verse": 63,
            "text": "Ngakube niyamangala ukuthi kuza kunina isikhumbuzo esivela eNkosini yenu ngomuntu ophuma phakathi kwenu ukuze anixwayise futhi nesabe uMvelinqangi ukuze nithole umusa"
        },
        {
            "chapter": 7,
            "verse": 64,
            "text": "Kepha abazange bamkholwe ngakho-ke samsindisa kanye nalabo ababekanye naye emkhunjini futhi saminzisa labo ababephika amavesi ethu ngempela bona babengabantu abayizimpumputhe"
        },
        {
            "chapter": 7,
            "verse": 65,
            "text": "Futhi ku-Ad (Sathumela) umfowabo uHud wathi, “Oh Bantu bami! Khonzani uMvelinqangi aninaye omunye uNkulunkulu kunaye, ngakube animesabi yini (uMvelinqangi) na?”"
        },
        {
            "chapter": 7,
            "verse": 66,
            "text": "Labo baholi abangakholwanga phakathi kwabantu bakhe bathi, “ngempela thina sikubona ubuwula futhi ngempela thina sicabanga ukuthi ungomunye wabaqamba amanga”"
        },
        {
            "chapter": 7,
            "verse": 67,
            "text": "Wathi “Oh Bantu bami! Angisisona isiwula kepha ngiyisithunywa esivela eNkosini yemihlaba”"
        }
    ]
}
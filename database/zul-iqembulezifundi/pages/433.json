{
    "pages": [
        {
            "chapter": 34,
            "verse": 40,
            "text": "Futhi ngosuku eyobaqoqela ngalo ndawonye bonke bese ithi ezingelosini, “ngakube yibona yini laba ababenikhonza na?”"
        },
        {
            "chapter": 34,
            "verse": 41,
            "text": "(Izingelosi) ziyothi, “udumo malube kuwe! wena ungumvikeli wethu hhayi bona, kepha babekhonza amaJinn, abaningi babo babengabakholelwa kuwona”"
        },
        {
            "chapter": 34,
            "verse": 42,
            "text": "Ngakho-ke ngalolusuku abekho abanye benu abaphathela abanye inzuzo nokulimala futhi siyothi kulabo abona, “yizwani isijeziso somlilo leso enanisiphika”"
        },
        {
            "chapter": 34,
            "verse": 43,
            "text": "Futhi uma befundelwa amavesi ethu acacile bathi, “lona akayilutho ngaphandle kokuba yindoda eyithanda ukunivimbela kulokho okwakukhonzwa ngoyihlo”, futhi bathi “lokhu akuyilutho ngaphandle kwamanga aqanjiwe futhi bathi labo abazange bakholwe mayelana neqiniso ngenkathi lifika kubona “lokhu akuyilutho ngaphandle komlingo ocacile”"
        },
        {
            "chapter": 34,
            "verse": 44,
            "text": "Futhi asibanikezanga izincwadi ababengazifunda futhi asizange simthumele kubona umxwayisi ngaphambilini kwakho"
        },
        {
            "chapter": 34,
            "verse": 45,
            "text": "Nalabo ababengaphambilini kwabo baliphika (iqiniso) futhi laba abakayitholi ngisho ingxenye eyodwa eshumini yaloko esabanika kona (abasendulo) kepha baziphika izithunywa zami ngakho-ke kwakunjani ukuphika kwami"
        },
        {
            "chapter": 34,
            "verse": 46,
            "text": "Ithi kuphela nginelulekela entweni eyodwa ukuthi niphakamele uMvelinqangi ngababili nangamunye bese niyacabanga ukuthi benikanye naye akukho ukuhlanya kuye, akayilutho ngaphandle kokuba ngumxwayisi wenu ngaphambi kwesijeziso esinzima"
        },
        {
            "chapter": 34,
            "verse": 47,
            "text": "Ithi noma ngabe yimuphi umvuzo, engiwucela kunina ungowenu, umvuzo wami ukuMvelinqangi kuphela futhi yena ungufakazi phezu kwezinto zonke"
        },
        {
            "chapter": 34,
            "verse": 48,
            "text": "Ithi ngempela iNkosi yami iyaliveza iqiniso, isazi sokungabonwayo"
        }
    ]
}
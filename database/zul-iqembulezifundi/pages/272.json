{
    "pages": [
        {
            "chapter": 16,
            "verse": 43,
            "text": "Futhi asizange sithumele muntu ngaphambilini kwakho ngaphandle kwamadoda esambulo kuwona (umyalezo wethu) ngakho-ke buzani abantu abaziyo uma ningazi"
        },
        {
            "chapter": 16,
            "verse": 44,
            "text": "(Sabathumela) nezimpawu ezicacile neZabur sabe sesembula kuwena isikhumbuzo (iQur’an) ukuze ucacisele abantu lokho okwembulwa kubona futhi ukuze babe nokucabanga"
        },
        {
            "chapter": 16,
            "verse": 45,
            "text": "Ngakho-ke ngakube bazizwa bephephile yini labo abenza amacebo amabi ukuthi uMvelinqangi angeke enze umhlaba ukuthi ubagwinye noma ukuthi bafikelwe isijeziso lapho bengaboni khona na"
        },
        {
            "chapter": 16,
            "verse": 46,
            "text": "Noma ukuthi ababambe (abajezise) ekuyeni kwabo phambili nasemumva ngakho-ke bona angeke baphunyuke"
        },
        {
            "chapter": 16,
            "verse": 47,
            "text": "Noma ukuthi ababambe lapho besaba khona ngakho-ke ngempela iNkosi yenu inobubele inesihawu"
        },
        {
            "chapter": 16,
            "verse": 48,
            "text": "Ngakube abakuboni yini konke lokho akudala uMvelinqangi na? Izithunzi zako ziya ngasesandleni sokudla nangakwesobunxele zakhothamela uMvelinqangi kulapho zona zezithobileyo"
        },
        {
            "chapter": 16,
            "verse": 49,
            "text": "Futhi kukhothamela uMvelinqangi konke okusemazulwini nakho konke okusemhlabeni okuyizidalwa eziphilayo kanye nezingelosi futhi zona azizigabisi"
        },
        {
            "chapter": 16,
            "verse": 50,
            "text": "Ziyayesaba iNkosi yazo ngaphezu kwabo futhi zenza lokho ezikuphoqwayo ukuba zikwenze"
        },
        {
            "chapter": 16,
            "verse": 51,
            "text": "Futhi uNkulunkulu wathi “ningabi noNkulunkulu ababili” kuphela yena unguNkulunkulu oyedwa, ngakho-ke yesabani mina kuphela"
        },
        {
            "chapter": 16,
            "verse": 52,
            "text": "Futhi kungokwakhe konke okusemazulwini nasemhlabeni futhi inkolo ingeyakhe, ngakube nesaba omunye kunoMvelinqangi na"
        },
        {
            "chapter": 16,
            "verse": 53,
            "text": "Futhi noma ngabe ububele buni eninabo ngakho-ke buvela kuMvelinqangi bese kuthi uma nithintwa ukuhlupheka bese nikhala kuyena"
        },
        {
            "chapter": 16,
            "verse": 54,
            "text": "Besekuthi uma esusa ukuhlupheka kunina kulapho ingxenye yeqembu lenu lenzela iNkosi yalo abahlanganyeli ekuyikhonzeni"
        }
    ]
}
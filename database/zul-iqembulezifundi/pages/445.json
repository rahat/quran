{
    "pages": [
        {
            "chapter": 36,
            "verse": 71,
            "text": "Ababoni yini ukuthi sabadalela kuloko okwenziwe yizandla zethu izinkomo abangabanini bazo na"
        },
        {
            "chapter": 36,
            "verse": 72,
            "text": "Futhi sabathobisela zona ngakho-ke ezinye phakathi kwazo bayazigibela futhi ezinye phakathi kwazo bayazidla"
        },
        {
            "chapter": 36,
            "verse": 73,
            "text": "Futhi banenzuzo kuzona kanye neziphuzo, ngakube ababongi yini na"
        },
        {
            "chapter": 36,
            "verse": 74,
            "text": "Futhi esikhundleni sikaMvelinqangi bazithathela izithixo ukuze mhlawumbe bathole usizo"
        },
        {
            "chapter": 36,
            "verse": 75,
            "text": "Azikwazi ukubasiza futhi bona kuzona bayibutho elilethwe ngaphambili"
        },
        {
            "chapter": 36,
            "verse": 76,
            "text": "Ngakho-ke ayingakuphathi kabi inkulumo yabo ngempela thina siyakwazi lokho abakufihlayo kanye nalokho abakuveza obala"
        },
        {
            "chapter": 36,
            "verse": 77,
            "text": "Ngakube umuntu akaboni yini ukuthi samdala ngeconsi lesidoda kulapho yena eyisitha esigqamile"
        },
        {
            "chapter": 36,
            "verse": 78,
            "text": "Futhi wasenzela isibonelo wakhohlwa yindalo yakhe wathi, “ngubani onika amathambo impilo uma esewuthuli na?”"
        },
        {
            "chapter": 36,
            "verse": 79,
            "text": "Ithi, “uwanika impilo lowo owadalayo ngesikhathi sokuqala futhi yena uyisazi sazona zonke izidalwa”"
        },
        {
            "chapter": 36,
            "verse": 80,
            "text": "Lowo owanibekela umlilo esihlahleni esiluhlaza kulapho nina nokhela kuwona"
        },
        {
            "chapter": 36,
            "verse": 81,
            "text": "Angeke yini lowo owadala amazulu nomhlaba akwazi ukudala okufana nabo na? Yebo! Yena ungumdali owaziyo"
        },
        {
            "chapter": 36,
            "verse": 82,
            "text": "Kuphela, impoqo yakhe, uma ehlose into ethize uthi kuyona “yenzeka” bese iyenzeka"
        },
        {
            "chapter": 36,
            "verse": 83,
            "text": "Ngakho-ke udumo malube kulowo esandleni sakhe ekunombuso wezinto zonke futhi niyophindiselwa kuyena"
        }
    ]
}
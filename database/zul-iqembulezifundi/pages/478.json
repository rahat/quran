{
    "pages": [
        {
            "chapter": 41,
            "verse": 12,
            "text": "(INkosi yemihlaba) yabe seyikuqeda ukukwakha kwaba ngamazulu ayisikhombisa ezinsukwini ezimbili futhi yembula kulelo nalelozulu udaba lwalo futhi sahlobisa izulu elingezansi ngezibani kanye nokulondolozeka, leso yisimiso sophakeme ngamandla, isazi"
        },
        {
            "chapter": 41,
            "verse": 13,
            "text": "Ngakho-ke uma befulathela ithi “nginexwayisile ngesehlakalo esifana nesehlakalo sika-A’D noThamud"
        },
        {
            "chapter": 41,
            "verse": 14,
            "text": "Ngenkathi zifika kubona izithunywa ziqhamuka ngaphambili kwabo nangemumva kwabo zathi “ningakhonzi lutho ngaphandle kukaMvelinqangi” bathi, “ukube iNkosi yethu yayithanda yayizokwehlisela phansi izingelosi, ngakho-ke thina singabangakholelwa kulokho enithunywe kona”"
        },
        {
            "chapter": 41,
            "verse": 15,
            "text": "Mayelana noA’D, babezikhukhumeza emhlabeni ngokungesilona iqiniso futhi bathi,“ngubani onamandla amakhulu ukwedlula thina?, Ababoni yini ukuthi nguMvelinqangi owabadala, yena unamandla amakhulu ngaphezulu kwabo futhi babewaphika amavesi ethu"
        },
        {
            "chapter": 41,
            "verse": 16,
            "text": "Ngakho-ke sathumela kubona umoya onamandla ezinsukwini zeshwa ukuze sibazwise isijeziso esiyihlazo empilweni yakulomhlaba futhi isijeziso sempilo ezayo siyihlazo kakhulu futhi bona angeke balekelelwe"
        },
        {
            "chapter": 41,
            "verse": 17,
            "text": "Futhi mayelana (nabantu) ba-Thamud sabahola, kepha bathanda ubumpumputhe kunokuholwa, ngakho-ke sabathatha isehlakalo sesijeziso esiyihlazo ngenxa yaloko ababekwenza"
        },
        {
            "chapter": 41,
            "verse": 18,
            "text": "Futhi sabasindisa labo ababekholwa futhi abagwema ububi"
        },
        {
            "chapter": 41,
            "verse": 19,
            "text": "Futhi khumbula ngosuku lapho ziyobe ziqoqelwa emlilweni izitha zikaMvelinqangi ziyoqhutshelwa phambili"
        },
        {
            "chapter": 41,
            "verse": 20,
            "text": "Kuze kube yilapho uma zifika kusona ukuzwa kwazo (amadlebe azo) namehlo azo kanye nezikhumba zazo ziyofakaza maqondana nazo mayelana naloko ababekwenza"
        }
    ]
}
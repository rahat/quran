{
    "maqras": [
        {
            "chapter": 16,
            "verse": 1,
            "text": "Impoqo ka-Mvelinqangi iyeza ngakho-ke ungayijahi udumo malube kuye nokuphakanyiswa ngaphezu kwalokho abakwenzela uMvelinqangi abahlanganyeli ekumkhonzeni"
        },
        {
            "chapter": 16,
            "verse": 2,
            "text": "Uthumela phansi izingelosi nesambulo ngempoqo yakhe kunoma ngabe ubani amthandayo ezincekwini zakhe ukuze zexwaye ukuthi akunanto enokukhonzwa ngaphandle kwami (uMvelinqangi) ngakho-ke ngesabeni"
        },
        {
            "chapter": 16,
            "verse": 3,
            "text": "Wadala amazulunomhlabangeqiniso, ungaphezukwakokonke lokho abamenzela ngakho abahlanganyeli ekumkhonzeni"
        },
        {
            "chapter": 16,
            "verse": 4,
            "text": "Wadala umuntu ngeconsi lesidoda elihlangene nokuphuma kwesifazane kepha (lowo muntu) nguyena oyisitha esigqamile"
        },
        {
            "chapter": 16,
            "verse": 5,
            "text": "Nezinkomo wazidalela nina, kuzona kunemfudumalo (izembatho ezifudumele) kanye nenzuzo futhi niyayidla inyama yazo"
        },
        {
            "chapter": 16,
            "verse": 6,
            "text": "Futhi kunobuhle kunina ngenkathi niziqhuba (nibuya nazo) nangenkathi nizikhiphela (emadlelweni azo)"
        },
        {
            "chapter": 16,
            "verse": 7,
            "text": "Futhi zinithwalela imithwalo yenu esindayo ziyise endaweni ebeningeke nifinyelele kuyona ngaphandle kobunzima bemiphefumulo, ngempela iNkosi yenu inobubele inesihawu"
        },
        {
            "chapter": 16,
            "verse": 8,
            "text": "Futhi (wadala) amahhashi neminyuzi nezimbongolo ukuze nikugibele (njengo) mhlobiso futhi udala konke lokho eningakwazi"
        },
        {
            "chapter": 16,
            "verse": 9,
            "text": "Futhi ikuMvelinqangi inhloso yendlela (eqondile) futhi phakathi kwezindlela kunezinye eziphambukayo futhi ukube wayethanda wayezoniholela (endleleni eqondile) nonke"
        },
        {
            "chapter": 16,
            "verse": 10,
            "text": "Nguyena owehlisela phansi amanzi (imvula) evela esibhakabhakeni ukuze niphuze kuyona, futhi ngayo (imvula) kumila izitshalo ezidliwa imfuyo"
        },
        {
            "chapter": 16,
            "verse": 11,
            "text": "Unimilisela ngayo izitshalo nomhlwathi (olivi) namasundu namagilebhisi kanye nazo zonke izinhlobo zezithelo, ngempela kulokho kunophawu ebantwini abacabangayo"
        },
        {
            "chapter": 16,
            "verse": 12,
            "text": "Futhi wanenzela ubusuku nemini nelanga nenyanga kanye nezinkanyezi, kwenziwa ngempoqo yakhe, ngempela kulokho kunezimpawu ebantwni abanomqondo"
        },
        {
            "chapter": 16,
            "verse": 13,
            "text": "Futhi konke lokho anidalela kona emhlabeni kunemibala eyehlukehlukene ngempela kulokho kunophawu (kunesifundo) kubantu abacangayo"
        },
        {
            "chapter": 16,
            "verse": 14,
            "text": "Futhi nguyena owadala ulwandle ukuze nikwazi ukudla inyama entsha ephuma kulona (izinhlanzi nokunye) nokuthi nikhiphe kulona izinto zokuhlobisa enizigqokayo futhi nokuthi imikhumbi ihamba kulona nokuthi ukuze nifune umusa wakhe futhi ukuze nibonge"
        },
        {
            "chapter": 16,
            "verse": 15,
            "text": "Futhi waphonsa emhlabeni izintaba zasimama hleze zizamazame kanye nani, kanye nemifula nezindlela ukuze nizihole nina uqobo lwenu"
        },
        {
            "chapter": 16,
            "verse": 16,
            "text": "Kanye nezimpawu nangezinkanyezi (ebusuku) bona bayaholeleka (ngenxa yokukhanya kwazo)"
        },
        {
            "chapter": 16,
            "verse": 17,
            "text": "Ngakube lowo odalayo uyefana yini nalowo ongadali na? Ngakube anikhumbuli yini na"
        },
        {
            "chapter": 16,
            "verse": 18,
            "text": "Futhi uma ningase (nifise) ukubala ububele bukaMvelinqangi angeke nikwazi ukububala ngempela uMvelinqangi uyathethelela unesihawu"
        },
        {
            "chapter": 16,
            "verse": 19,
            "text": "Futhi uMvelinqangi uyakwazi konke lokho enikufihlayo nakho konke lokho enikuvezayo"
        },
        {
            "chapter": 16,
            "verse": 20,
            "text": "Futhi labo abamemeza (abakhonza) abanye esikhundleni sikaMvelinqangi abadali lutho bona uqobo lwabo badalwa"
        },
        {
            "chapter": 16,
            "verse": 21,
            "text": "Abafile abaphili futhi abazi ukuthi bayovuswa nini"
        },
        {
            "chapter": 16,
            "verse": 22,
            "text": "UMvelinqangi wenu uMvelinqangi oyedwa vo ngakho- ke labo abangakholelwa empilweni ezayo izinhliziyo zabo ziyakwenqaba (lokho) futhi bona bayazigabisa"
        },
        {
            "chapter": 16,
            "verse": 23,
            "text": "Akungabazeki ukuthi uMvelinqangi uyakwazi lokho abakufihlayo kanye nalokho abakuvezayo ngempela yena akabathandi abazigabisayo"
        },
        {
            "chapter": 16,
            "verse": 24,
            "text": "Futhi uma (bebuzwa) kuthiwa kubona yini eyembulwa iNkosi yena na? bathi, “izinganekwane zabantu basendulo”"
        },
        {
            "chapter": 16,
            "verse": 25,
            "text": "Ukuze bakwazi ukuthwala imithwalo yabo yonke ngelanga lokuvuka kwabafileyo kanye nemithwalo yalabo ababadukisa ngaphandle kolwazi ngokungangabazeki kubi lokho abayokuthwala"
        },
        {
            "chapter": 16,
            "verse": 26,
            "text": "Labo ababengaphambilini kwabo benza icebo ngakho-ke uMvelinqangi weza ezakhiweni zabo eqhamuka ezisekelweni (zezakhiwo zabo) ngakho-ke lawela kubona uphahla luqhamuka ngaphezu kwabo nesijeziso saqhamuka kubona lapho babengaboni ukuthi singaqhamuka khona"
        },
        {
            "chapter": 16,
            "verse": 27,
            "text": "Besekuthi ngosuku lokuvuka kwabafileyo abajabhise futhi athi, “baphi abahlanganyeli bami (enaningenzela bona) labo nina enaniphikisa ngabo (abakholwayo) labo ababenikwe ulwazi bayothi, “ngempela usuku lehlazo nokubi kuphezu kwabangakholwayo”"
        },
        {
            "chapter": 16,
            "verse": 28,
            "text": "Labo izingelosi ezenza ukuthi bafe kulapho bona benze okungenabulungiswa emiphefumulweni yabo, ngakho- ke bayozinikela (bathi) “asizange sikwenze okubi” yebo (izingelosi ziyothi) “ngempela uMvelinqangi uyisazi saloko enanikwenza”"
        },
        {
            "chapter": 16,
            "verse": 29,
            "text": "Ngakho-ke ngenani emasangweni esihogo nihlale khona phakathi ingunaphakade ngakho-ke yimbi indawo yokuhlala abazigabisayo"
        }
    ]
}
{
    "chapter": [
        {
            "chapter": 59,
            "verse": 1,
            "text": "Kudumisa uMvelinqangi konke okusemazulwini nako konke okusemhlabeni futhi yena uphakeme ngamandla unobuhlakani"
        },
        {
            "chapter": 59,
            "verse": 2,
            "text": "Yena uyilowo owakhipha labo abangakholwanga phakathi kwabantu bencwadi ezindlini zabo (emizini yabo) ekuhlanganeni kokuqala anicabanganga ukuthi bayophuma futhi babecabanga ukuthi izinqaba zezindlu zabo ziyobavikela kuMvelinqangi, manjalo uMvelinqangi weza kubona evela lapho babengalindele khona futhi wafaka uvalo ezinhliziyweni zabo bebhidliza izindlu zabo ngezandla zabo kanye nezandla zabakholwayo ngakho-ke yalekani Oh Bantu abanamehlo"
        },
        {
            "chapter": 59,
            "verse": 3,
            "text": "Futhi ukube kwakungesingenxa yokuthi wabanqumela uMvelinqangi ukudingiswa wayezobajezisa emhlabeni futhi okwabo empilweni ezayo yisijeziso somlilo"
        },
        {
            "chapter": 59,
            "verse": 4,
            "text": "Lokho kungenxa yokuthi bona babephikisa uMvelinqangi nesithunywa sakhe ngakho-ke noma ngabe ngubani ophikisa uMvelinqangi ngempela uMvelinqangi unzima ekujeziseni"
        },
        {
            "chapter": 59,
            "verse": 5,
            "text": "Noma ngabe yiziphi izihlahla zesundu enazigawula noma enazishiya zimile ngezimpande zazo kwakungemvume kaMvelinqangi futhi ukuze adumaze abephula umthetho"
        },
        {
            "chapter": 59,
            "verse": 6,
            "text": "(Futhi lokho uMvelinqangi akunika isithunywa sakhe njengempango kuvela kubona, ngalokhu anizange nisheshe ngokugibelwayo amahhashi) namakameli, kepha uMvelinqangi unikeza igunya izithunywa zakhe ngaphezulu kwanoma ngabe ngubani amthandayo, futhi uMvelinqangi wenza zonke izinto"
        },
        {
            "chapter": 59,
            "verse": 7,
            "text": "Lokho uMvelinqangi akunikeza isithunywa sakhe njengempango kuvela kubantu basemadolobheni ngakho- ke kungokukaMvelinqangi kanye nesithunywa sakhe nezihlobo nezintandane nabampofu kanye nesihambi ukuze kungasetshenziswa phakathi kwabanothile kunina futhi noma ngabe yini enayinikwa yisithunya ngakho-ke yithatheni futhi noma ngabe yini (isithunywa) esanenqabela yona iyekeni (qhelelanani nayo) futhi nesabe uMvelinqangi ngempela uMvelinqangi unzima ekujeziseni"
        },
        {
            "chapter": 59,
            "verse": 8,
            "text": "(Kunengxenye yezimpango) ekungeyabafuduki abampofu labo abakhishwa ezindlini zabo (emakhaya abo) nasengcebweni yabo befuna umusa ovela kuMvelinqangi nenjabulo futhi belekelela uMvelinqangi nesithunywa sakhe (ngokukholwa) labo-ke bona bangabaneqiniso"
        },
        {
            "chapter": 59,
            "verse": 9,
            "text": "Futhi labo ababenendawo yokuhlala kanye nokholo ngaphambilini okwabo bathanda labo abafudukela kubona futhi bangatholi ezifubeni zabo isidingo kulokho ababekunikeziwe futhi bazikhethela bona uqobo yize ngisho noma ngabe kwakunesidingo salokho futhi noma ngabe ngubani osindisiwe ekufiseni kwakhe, labo bona bangabaphumeleleyo"
        },
        {
            "chapter": 59,
            "verse": 10,
            "text": "Futhi labo abafika ngemva kwabo bathi, “Nkosi yethu! Sithethelele kanye nabafowethu labo ababengaphambilini kwethu enkolweni futhi ungabeki ezinhliziyweni zethu inzondo mayelana nalabo abakholwayo, Nkosi yethu ngempela wena umnene unesihawu"
        },
        {
            "chapter": 59,
            "verse": 11,
            "text": "Awubaboni yini abenza ubuzenzisi bathi kubafowabo labo abangakholwanga phakathi kwabantu bencwadi, “uma nikhishwa ngempela sizophuma kanye nani futhi angeke sihloniphe kunina ngisho noma munye futhi uma nilwiswa ngempela siyonilekelela, futhi uMvelinqangi ungufakazi ukuthi ngempela bona bangabaqamba amanga”"
        },
        {
            "chapter": 59,
            "verse": 12,
            "text": "Uma bekhishwa (begxoshwa) abaphumi kanye nabo futhi uma belwiswa angeke babalekelele futhi uma bebalekelela ngempela bayofulathelisa imihlane (yabo) bese bengalekelelwa"
        },
        {
            "chapter": 59,
            "verse": 13,
            "text": "Ngempela nina ningabasabeka kakhulu ezifubeni zabo kunoMvelinqangi lokho kungenxa yokuthi (ngempela) bona bangabantu abangaqondi"
        },
        {
            "chapter": 59,
            "verse": 14,
            "text": "Angekebalwenaninonkengaphandlekokubabesemadolobheni akhiwe abayizinqaba noma ngemumva kwezindonga, ukulwa kwabo (nokungezwani) phakathi kwabo kunzima, ucabanga ukuthi bona bahlangene kulapho izinhliziyo zabo zehlukene, lokho kungenxa yokuthi bona bangabantu abangenawo umqondo"
        },
        {
            "chapter": 59,
            "verse": 15,
            "text": "Njengalabo ababengaphambilini kwabo kancane bawuzwa umphumela wodaba lwabo futhi okwabo yisijeziso esibuhlungu"
        },
        {
            "chapter": 59,
            "verse": 16,
            "text": "Njengosathane uma ethi kumuntu, “ungakholwa” ngenkathi lapho engakholwa athi, “ngempela angihlangene nawe, ngempela mina ngiyamesaba uMvelinqangi iNkosi yemihlaba”"
        },
        {
            "chapter": 59,
            "verse": 17,
            "text": "Ngakho-ke isiphetho sabo bobabili ukuthi bona bobabili bayokuba semlilweni bayokuba kuwona ingunaphakade futhi lokho ngumvuzo wabenzi bakubi"
        },
        {
            "chapter": 59,
            "verse": 18,
            "text": "Oh Nina enikholwayo! Yesabani uMvelinqangi futhi ukuze umphefumulo ubheke lokho okulethe ngaphambili kwangakusasa futhi yesabani uMvelinqangi, ngempela uMvelinqangi uyazi ngalokho enikwenzayo"
        },
        {
            "chapter": 59,
            "verse": 19,
            "text": "Futhi ningabi njengalabo abakhohlwa nguMvelinqangi manjalo wenza ukuthi bakhohlwe yimiphefumulo yabo labo- ke yibona abephula umthetho (abayizoni)"
        },
        {
            "chapter": 59,
            "verse": 20,
            "text": "Abalingani (abafani) abahlali bomlilo kanye nabahlali besivande abahlali besivande bona bangabaphumeleleyo"
        },
        {
            "chapter": 59,
            "verse": 21,
            "text": "Ukuba sasiyehlisele phansi leQur’an phezulu kwentaba ngempela wawuzoyibona (intaba) izithoba futhi ihlukana phakathi ngenxa yokwesaba uMvelinqangi futhi lezi zibonelo sizenzela abantu ukuze bacabange"
        },
        {
            "chapter": 59,
            "verse": 22,
            "text": "Yena unguMvelinqangi, akukho okunokukhonzwa ngaphandle kwakhe, isazi sokungabonwa nokubonwayo yena ungonomusa onesihawu"
        },
        {
            "chapter": 59,
            "verse": 23,
            "text": "Yena unguMvelinqangi, akukho okunokukhonzwa ngaphandle kwakhe iNkosi, umsulwa, uwukuthula, ikholwa (umgcini wokholo) umgcini wokuphepha, uphakeme ngamandla, uqatha, mkhulu (unobukhosi) udumo malube kuMvelinqangi ngaphezulu kwako konke lokho abamenzela ngako abahlanganyeli ekumkhonzeni"
        },
        {
            "chapter": 59,
            "verse": 24,
            "text": "Yena unguMvelinqangi, umdali, umenzi (oveza obala akudalile noma akwenzile) umbumbi angawakhe amagama amahle kakhulu kudumisa yena konke okusemazulwini nasemhlabeni futhi yena uphakeme ngamandla unobuhlakani"
        }
    ]
}
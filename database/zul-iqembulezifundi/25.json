{
    "chapter": [
        {
            "chapter": 25,
            "verse": 1,
            "text": "Uyingcwele lowo owehlisela phansi isimo sokunquma phezu kwenceku yakhe ukuze ibe ngumxwayisi ezizweni"
        },
        {
            "chapter": 25,
            "verse": 2,
            "text": "Okunguyena okungowakhe umbuso wamazulu nomhlaba futhi ongakaze abe nendodana futhi ongenaye umhlanganyeli embusweni futhi wadala zonke izinto wazilinganisa ngendlela ezifaneleke ngayo"
        },
        {
            "chapter": 25,
            "verse": 3,
            "text": "Futhi bazithathela abanye onkulunkulu esikhundleni sakhe abangakwazi ukudala lutho kulapho bona bedaliwe futhi bona uqobo lwabo abanalutho olulimazayo futhi abanalutho oluyinzuzo futhi abakwazi ukudala ukufa nokupha impilo nokuvusa (abafileyo)"
        },
        {
            "chapter": 25,
            "verse": 4,
            "text": "Futhi labo abangakholwanga bathi, “lokhu akuyilutho ngaphandle kwamanga awaqambile futhi abanye abantu bamelekelela kuwo ngakho-ke ngempela baveze okungenabulungiswa nokungaimanga”"
        },
        {
            "chapter": 25,
            "verse": 5,
            "text": "Futhi bathi, “yizinganekwane zasendulo azibhale phansi ngakho-ke uyabizelwa zona ekuseni nakusihlwa”"
        },
        {
            "chapter": 25,
            "verse": 6,
            "text": "Ithi, “uyehlisele phansi lowo owazi imfihlo emazulwini nasemhlabeni ngempela yena ngasosonke isikhathi uyathethelela unesihawu”"
        },
        {
            "chapter": 25,
            "verse": 7,
            "text": "Futhi bathi, “kungani lesisithunywa sidla ukudla futhi siyahamba siya ezitolo na? Kungani kungehliselwanga phansi kusona ingelosi ukuze ibe ngumxwayisi kanye naso”"
        },
        {
            "chapter": 25,
            "verse": 8,
            "text": "Noma anikezwe ingcebo noma abe nesivande adla kusona futhi abayizoni bathi “anilandeli lutho ngaphandle komuntu olunjiwe”"
        },
        {
            "chapter": 25,
            "verse": 9,
            "text": "Bheka ukuthi bakwenzela kanjani izibonelo base beyaduka bangakwazi ukuyifumana indlela"
        },
        {
            "chapter": 25,
            "verse": 10,
            "text": "Uyingcwele lowo othi uma ethanda akubekele okungcono kunalokho – izivande okugeleza ngaphansi kwazo imifula futhi uzokubekela izindlu ezinkulu zobukhosi"
        },
        {
            "chapter": 25,
            "verse": 11,
            "text": "Kepha bayaliphika ihora futhi noma ngabe nguba oliphikayo ihora simlungiselele umlilo ovuthayo"
        },
        {
            "chapter": 25,
            "verse": 12,
            "text": "Uma ubabona (umlilo) besendaweni ekude bayokuzwa ulaka olukhulu nokubhonga kwawo"
        },
        {
            "chapter": 25,
            "verse": 13,
            "text": "Futhi uma bephonswa endaweni encane ngobubanzi lapho phakathi beboshwe ngamaketango bayokhalela ukubhujiswa lapho"
        },
        {
            "chapter": 25,
            "verse": 14,
            "text": "Musani namhlanje ukukhalela ukubhujiswa okukodwa kepha khalelani ukubhujiswa okuningi"
        },
        {
            "chapter": 25,
            "verse": 15,
            "text": "Ithi, “ngakubelokhokungcononomaisivandesangunaphakade okuyisona esathenjiswa abagwema okubi na? Lokho ngumvuzo nesiphetho sabo”"
        },
        {
            "chapter": 25,
            "verse": 16,
            "text": "Okwabo lapho phakathi kuyoba yikona konke lokho abakufisayo, bayohlalakhonaingunaphakade, lesiyisethembiso ukugcwaliseka kwaso kuseNkosini yakho"
        },
        {
            "chapter": 25,
            "verse": 17,
            "text": "Futhi ngosuku lapho eyobaqoqa ngalo kanye nalokho abakukhonzayo esikhundleni sikaMvelinqangi bese ethi, “ngakube nina naziphambukisa yini lezizinceku zami noma zona zaziphambukela ngokwazo endleleni na?”"
        },
        {
            "chapter": 25,
            "verse": 18,
            "text": "Bayothi, “udumo malube kuwe! Kwakungasifanele ukuthi sithathe abanye abavikeli esikhundleni sakho kepha wena wabenza ukuthi bazithokozise kanye noyise kwaze kwaba yilapho bekhohlwa isexwayiso base bebangabantu abalahlekileyo”"
        },
        {
            "chapter": 25,
            "verse": 19,
            "text": "Ngakho-ke bazokubiza ngamanga konke lokho enikushoyo bese ningabe nisakwazi ukuqhelelana (nesijeziso) futhi ningalutholi usizo futhi noma ngabe ngubani phakathi kwenu ongenabulungiswa simzwisa isijeziso esikhulu"
        },
        {
            "chapter": 25,
            "verse": 20,
            "text": "Futhi asizange sithumele ngaphambilini kwakho isithunywa ngaphandle kokuthi zona zazikudla ukudla futhi ziya ezitolo futhi sabenza abanye benu ukuba yizilingo kwabanye, ngakube nizobekezela yini na? futhi iNkosi yakho ngasosonke isikhathi ibhekile"
        },
        {
            "chapter": 25,
            "verse": 21,
            "text": "Futhi labo abangakulindele ukuhlangana nathi bathi “azithunyelwangangani phansi kuthina izingelosi noma sibone iNkosi yethu na? Ngempela bazibeke ezingeni eliphezulu futhi bayeyisa ngokukhulu ukuziqhenya lokhu”"
        },
        {
            "chapter": 25,
            "verse": 22,
            "text": "Ngosuku lapho beyozibona ngalo izingelosi akuyikubakhona izindaba ezinhle kwabayizoni ngalolosuku, futhi (izingelosi) ziyothi, “nenqatshelwe impumelelo”"
        },
        {
            "chapter": 25,
            "verse": 23,
            "text": "Futhi siyophendukela kuyona yonke imisebenzi abayenzile ngakho-ke siyoyenza (leyomisebenzi) ukuthi ibe njengothuli oluhlakazekile"
        },
        {
            "chapter": 25,
            "verse": 24,
            "text": "Abahlali basezulwini ngalolosuku bayokuba sendaweni yokuhlala engcono nendawo engcono yokuphumula"
        },
        {
            "chapter": 25,
            "verse": 25,
            "text": "Futhi ngosuku lapho isibhakabhaka siyobe siklayeka phakathi emafini futhi izingelosi ziyothunyelwa phansi ngokulandelana"
        },
        {
            "chapter": 25,
            "verse": 26,
            "text": "Umbuso ngalolosuku uyobe ungowoNomusa ngokweqiniso futhi kuyoba usuku olunzima kwabangakholwa"
        },
        {
            "chapter": 25,
            "verse": 27,
            "text": "Futhi ngosuku lapho isoni siyobe siluma izandla zaso bese sithi “Oh ngifisa! sengathi ngathatha indlela (eqondile) nesithunywa”"
        },
        {
            "chapter": 25,
            "verse": 28,
            "text": "Oh usizi kumina! Ngifisa sengathi angizange ngithathe umuntu othize njengomngane"
        },
        {
            "chapter": 25,
            "verse": 29,
            "text": "Ngempela wangidukisa esikhumbuzweni emva kokuba sesifikile kumina futhi ngasosonke isikhathi usathane akamphumelelisi umuntu"
        },
        {
            "chapter": 25,
            "verse": 30,
            "text": "Futhi isithunywa siyothi, “Oh Nkosi yami! Ngempela abantu bami bayithatha leQur’an njengento enganakiwe”"
        },
        {
            "chapter": 25,
            "verse": 31,
            "text": "Futhi kanjalo samenzela uMphrofethi ngamunye isitha phakathi kwabayizoni futhi yanele iNkosi yakho ukuba ngumholi nokuba ngumsizi"
        },
        {
            "chapter": 25,
            "verse": 32,
            "text": "Futhi labo abangakholwanga bathi, “ayehliselwanga ngani phansi kuyena iQur’an ngesikhathi esisodwa na?” Kanjalo-ke ukuze siqinise ngayo inhliziyo yakho futhi sayembula kancane kancane"
        },
        {
            "chapter": 25,
            "verse": 33,
            "text": "Futhi abakwazi ukukulethela isibonelo ngaphandle kokuthi sikulethela iqiniso nencazelo engcono kunayo"
        },
        {
            "chapter": 25,
            "verse": 34,
            "text": "Labo abayoqoqelwa ndawonye esihogweni ngobuso babo labo basendaweni embi futhi baphambuke kakhulu endleleni"
        },
        {
            "chapter": 25,
            "verse": 35,
            "text": "Futhi ngempela samnikeza uMose incwadi futhi sabeka umfowabo u-Aroni kanye naye njengomsizi"
        },
        {
            "chapter": 25,
            "verse": 36,
            "text": "Sabe sesithi, “nobabili hambani niye ebantwini labo ababephika amavesi ethu sabe sesibabhubhisa ngembubhiso ephelele”"
        },
        {
            "chapter": 25,
            "verse": 37,
            "text": "Nabantu baNowa ngenkathi bephika izithunywa sabaminzisa futhi sabenza ukuthi babe nguphawu ebantwini futhi izoni sazilungiselela isijeziso esibuhlungu"
        },
        {
            "chapter": 25,
            "verse": 38,
            "text": "No-A’d noThamud nezihlali zaseRass nezizukulwane eziningi maphakathi"
        },
        {
            "chapter": 25,
            "verse": 39,
            "text": "Futhi kuleso naleso sizwe sanikeza isibonelo futhi ngamunye wabo sambhubhisa ngembubhiso ephelele"
        },
        {
            "chapter": 25,
            "verse": 40,
            "text": "Futhi ngempela bahamba badlula edolobheni elalinethwe yimvula enzima, ngakube abaliboni yini na? Qha abakwethembi ukuvuswa (ngosuku lokuvuswa kwabafileyo)"
        },
        {
            "chapter": 25,
            "verse": 41,
            "text": "Futhi uma bekubona abakuthathi njengento yalutho ngaphandle kokukwenza inhlekisa (bathi) “ngakube nguyena lona uMvelinqangi amthuma njengesithunywa yini na?”"
        },
        {
            "chapter": 25,
            "verse": 42,
            "text": "Ucishe wasiphambukisa koNkulunkulu bethu, ukube asizange sibabekezelele, futhi bayokwazi ngenkathi besibona isijeziso ukuthi ngubani ophambuke ngokwedlulele endleleni"
        },
        {
            "chapter": 25,
            "verse": 43,
            "text": "Ngakube umbonile yini lowo othatha izifiso zakhe njengoNkulunkulu bakhe na? Ngakube wena uzoba ngumlondi wakhe na"
        },
        {
            "chapter": 25,
            "verse": 44,
            "text": "Noma ucabanga ukuthi iningi labo liyezwa noma linomqondo yini na? Abayilutho ngaphandle kokufana nezinkomo, Qhabo bona baphambuke endleleni ngokwedlulele"
        },
        {
            "chapter": 25,
            "verse": 45,
            "text": "Awuboni yini ukuthi iNkosi yakho iwelula kanjani umthunzi, ukube yayithanda yayizowenza ukuthi umendawonye sabe sesenza ilanga ukuthi libe yisibonakaliso kuwona"
        },
        {
            "chapter": 25,
            "verse": 46,
            "text": "Bese siwuletha kuthina siwuletha kancane kancane"
        },
        {
            "chapter": 25,
            "verse": 47,
            "text": "Futhi nguyena (uMvelinqangi) owanenzela ubusuku babayisembozo kanye nokulala kwaba ukuphumula futhi wenza imini kwaba ngeyokuvuka (kusetshenzwe)"
        },
        {
            "chapter": 25,
            "verse": 48,
            "text": "Futhi nguyena othumela imimoya njengezindaba ezinhle ngaphambi komusa wakhe futhi sawehlisela phansi amanzi (imvula) emsulwa ephuma esibhakabhakeni"
        },
        {
            "chapter": 25,
            "verse": 49,
            "text": "Ukuze siphilise ngawo izwe elifile futhi siwaphuzise lokho esakudalayo izinkomo kanye nabantu abaningi"
        },
        {
            "chapter": 25,
            "verse": 50,
            "text": "Futhi ngempela sayisabalalisa phakathi kwabo ukuze bakhumbule kepha iningi labantu alivumi lutho ngaphandle kwabangakholwayo"
        },
        {
            "chapter": 25,
            "verse": 51,
            "text": "Futhi ukube sasithanda sasizoveza umexwayisi kuwona wonke amadolobha"
        },
        {
            "chapter": 25,
            "verse": 52,
            "text": "Ngakho-ke ningabahloniphi (ningabalaleli) abangakholwa futhi zabalaza ubhekane nabo ngayo (iQur’an) ukuzabalaza kanzima"
        },
        {
            "chapter": 25,
            "verse": 53,
            "text": "Futhi nguyena owadedela izinhlobo ezimbili zolwandle lolu oluhlwabusile olumtoti kanye nalolu olusasawoti olubabayo futhi wabeka isehlukaniso phakathi kwazo zombili, isehlukaniso ekungavumelekile ukuba seqiwe"
        },
        {
            "chapter": 25,
            "verse": 54,
            "text": "Futhi nguyena owadala umuntu ngamanzi futhi wamenzela izinhlobonhlobo zegazi nomshado futhi ngasosonke isikhathi iNkosi yakho inamandla okwenza zonke izinto"
        },
        {
            "chapter": 25,
            "verse": 55,
            "text": "Futhi esikhundleni sikaMvelinqangi bakhonza lokho okungeke kubasize nokungeke kubalimaze futhi ngasosonke isikhathi ongakholwayo ungumsizi ekulweni neNkosi yakhe"
        },
        {
            "chapter": 25,
            "verse": 56,
            "text": "Futhi asizange sikuthumele ngaphandle kokuba ube ngumlethi wezindaba ezimnandi nomxwayisi"
        },
        {
            "chapter": 25,
            "verse": 57,
            "text": "Ithi, “awukho umvuzo engiwucela kunina ngakho ngaphandle kwanoma ngabe ngubani othanda ukuthatha indlela eya eNkosini yakhe”"
        },
        {
            "chapter": 25,
            "verse": 58,
            "text": "Futhi thembela kophilayo (u-Allah), ongafi futhi ugubhe indumiso yakhe futhi wanele njengowengamele izono zezinceku zakhe"
        },
        {
            "chapter": 25,
            "verse": 59,
            "text": "Yilowo owadala amazulu nomhlaba nakho konke okuphakathi kwako kokubili ngezinsuku eziyisithupha wayesezibeka esihlalweni sobukhosi onomusa (uMvelinqangi), ngakho-ke buza ngaye kowaziyo"
        },
        {
            "chapter": 25,
            "verse": 60,
            "text": "Futhi uma kuthiwa kubona, “khothamelani onomusa” bathi “ngubani (uMvelinqangi) onomusa na? Ngakube singakhothamela lokho osiphoqelela kukona na? Futhi kubanezelela ekungezwanini"
        },
        {
            "chapter": 25,
            "verse": 61,
            "text": "Ungcwele lowo owabeka izinkanyezi ezulwini wayesebeka ukukhanya lapho nenyanga eveza ukukhanya"
        },
        {
            "chapter": 25,
            "verse": 62,
            "text": "Futhi yena uyilowo owenza ukuthi ubusuku nemini kushitshane, kunoma ngabe ngubani ofisa ukukhumbula noma ofisa ukubonga"
        },
        {
            "chapter": 25,
            "verse": 63,
            "text": "Futhi izinceku zoNomusa yilabo abahamba emhlabeni ngokuzithoba futhi uma abangazi lutho bekhuluma nabo bathi, “ukuthula”"
        },
        {
            "chapter": 25,
            "verse": 64,
            "text": "Futhi nalabo abachitha ubusuku bebuchithela iNkosi yabo beguqile ngokuzithoba futhi bemile"
        },
        {
            "chapter": 25,
            "verse": 65,
            "text": "Futhi bayilabo abathi, “Nkosi yethu siqhelelanise nathi isijeziso sesihogo, ngempela isijeziso saso ngasosonke isikhathi sikhona.”"
        },
        {
            "chapter": 25,
            "verse": 66,
            "text": "Ngempela sona siyindawo embi yokuhlala neyokuphumula"
        },
        {
            "chapter": 25,
            "verse": 67,
            "text": "Futhi nalabo okuthi uma besebenzisa okuthize bangamoshi futhi bangancishani kepha babephakathi kwalokho"
        },
        {
            "chapter": 25,
            "verse": 68,
            "text": "Futhi nalabo abangambizi omunye uNkulunkulu ngaphandle kukaMvelinqangi futhi abangawubulali umphefumulo uMvelinqangi akwenza kwangavumeleki ukuba ubulawe ngokungeyilona iqiniso futhi abangaphingi, noma ngabe ngubani owenza lokho uyothola isijeziso"
        },
        {
            "chapter": 25,
            "verse": 69,
            "text": "Siyophindwa kabili isijeziso kuyena ngosuku lokuvuka kwabafileyo futhi uyohlala lapho ekujabhisweni ingunaphakade"
        },
        {
            "chapter": 25,
            "verse": 70,
            "text": "Ngaphandlekwalowoophendukayongokuzisolafuthiakholwe enze nemisebenzi emihle elungileyo, labo uMvelinqangi ushintsha imisebenzi yabo emibi ngemihle futhi ngasosonke isikhathi uMvelinqangi ungothethelelayo unesihawu"
        },
        {
            "chapter": 25,
            "verse": 71,
            "text": "Futhi noma ngabe ngubani ophendukela (kuMvelinqangi) ngokuzisola futhi enze imisebenzi elungileyo ngempela yena ungozisolayo kuMvelinqangi ukuzisola kweqiniso"
        },
        {
            "chapter": 25,
            "verse": 72,
            "text": "Nalabo abangabethuli bobufakazi ngamanga futhi okuthi uma bedlula ezinkulumweni eziyize badlula ngesizotha"
        },
        {
            "chapter": 25,
            "verse": 73,
            "text": "Kanye nalabo okuthi uma bekhunjuzwa ngamavesi eNkosi yabo abaweli phezu kwawo beyizithuli nezimpumputhe"
        },
        {
            "chapter": 25,
            "verse": 74,
            "text": "Kanye nalabo abathi, “Nkosi yethu siphe emakhosikazini ethu nasenzalweni yethu ukuthokoza kwamehlo futhi senza thina sibe abaholi balabo abagwema okubi”"
        },
        {
            "chapter": 25,
            "verse": 75,
            "text": "Labo bayonikwa umvuzo wendawo ephakeme ngenxa yokubekezela kwabo futhi lapho phakathi bayohlangatshezwa ngesibingelelo nangokuthula"
        },
        {
            "chapter": 25,
            "verse": 76,
            "text": "Bayohlala lapho phakathi ingunaphakade, indawo yokuhlala engcono neyokunethezeka"
        },
        {
            "chapter": 25,
            "verse": 77,
            "text": "Ithi, “iNkosi yami yayingeke ininakekele ukube kwakungesingenxa yemithandazo yenu kepha manje niyayiphika ngakho-ke isijeziso kuyoba ngesenu ingunaphakade”"
        }
    ]
}
{
    "chapter": [
        {
            "chapter": 23,
            "verse": 1,
            "text": "Aphumelele ngempela amakholwa"
        },
        {
            "chapter": 23,
            "verse": 2,
            "text": "Lawo okuyiwona azithobayo emthandazweni yawo"
        },
        {
            "chapter": 23,
            "verse": 3,
            "text": "Kanye nalawo aqhelelana nenkulumo eyize"
        },
        {
            "chapter": 23,
            "verse": 4,
            "text": "Kanye nalawo akhokha izakaah (ingxenye yengcebo ekhokhwa kwabampofu)"
        },
        {
            "chapter": 23,
            "verse": 5,
            "text": "Kanye nalawo agcina izitho zawo zangasese"
        },
        {
            "chapter": 23,
            "verse": 6,
            "text": "Ngaphandle kwamakhosikazi awo noma labo abasezandleni zabo zangakwesokudla (izigqila) ngakho-ke ngempela bona abayibona abasolwa"
        },
        {
            "chapter": 23,
            "verse": 7,
            "text": "Ngakho-ke noma ngabe ngobani abafuna ngale kwalokho labo bayizaphula mthetho"
        },
        {
            "chapter": 23,
            "verse": 8,
            "text": "Kanye nalabo abathembekile kulokho abagciniswe kona nabagcina izethembiso zabo"
        },
        {
            "chapter": 23,
            "verse": 9,
            "text": "Kanye nalabo abagcina imithandazo yabo"
        },
        {
            "chapter": 23,
            "verse": 10,
            "text": "Yibona labo abayizindlalifa"
        },
        {
            "chapter": 23,
            "verse": 11,
            "text": "Labo abayoba yizindlalifa zezulu bona bayohlala khona ingunaphakade"
        },
        {
            "chapter": 23,
            "verse": 12,
            "text": "Futhi\tngempela\tsamdala\tumuntu\tngengxenye\tethize yomhlabathi"
        },
        {
            "chapter": 23,
            "verse": 13,
            "text": "Sabe sesimenza ngeconsi lesidoda (ngokuhlangana komuntu wesilisa nowesifazane) sambeka endaweni evikelekile"
        },
        {
            "chapter": 23,
            "verse": 14,
            "text": "Sabe sesidala iconsi lesidoda ukuthi libe yihlule sabe sesidala isigaxa senyama sabe sesidala amathambo ngesicubu senyama sabe sesiwamboza amathambo ngenyama sabe sesikukhulisa kungesinye isidalwa ngakho-ke uMvelinqangi ubusisekile ungongcono ukubedlula bonke abadalayo"
        },
        {
            "chapter": 23,
            "verse": 15,
            "text": "Besekuthi ngempela nina emva kwalokho niyafa"
        },
        {
            "chapter": 23,
            "verse": 16,
            "text": "Bese ngempela nina ngosuku lokuvuka kwabafileyo niyavuswa"
        },
        {
            "chapter": 23,
            "verse": 17,
            "text": "Futhi ngempela ngaphezu kwenu sazidala izindlela eziyisikhombisa (amazulu ayisikhombisa) futhi akuyikhona ukuthi indalo asiyinakile"
        },
        {
            "chapter": 23,
            "verse": 18,
            "text": "Futhi sehlisela phansi amanzi (imvula) evela esibhakabhakeni ngendlela efanele sabe sesiyizinzisa emhlabathini futhi ngempela sinawo amandla okuyiqeda (imvula)"
        },
        {
            "chapter": 23,
            "verse": 19,
            "text": "Ngakho-ke sanikhulisela ngayo izivande zamasundu nezamagilebhisi, okwenu lapho phakathi yizithelo eziningi futhi enizidlelayo kuzona"
        },
        {
            "chapter": 23,
            "verse": 20,
            "text": "Kanye nesihlahla esimila entabeni isinayi esiveza amafutha nesinongo kwabadlayo"
        },
        {
            "chapter": 23,
            "verse": 21,
            "text": "Futhi ngempela kunesifundo kunina ezinkomweni siniphuzisa kulokho okuseziswini zazo futhi okwenu kuzona inzuzo eningi kakhulu futhi nidle inyama yazo"
        },
        {
            "chapter": 23,
            "verse": 22,
            "text": "Futhi phezu kwazo naphezu kwemikhumbi niyathwalwa"
        },
        {
            "chapter": 23,
            "verse": 23,
            "text": "Futhi ngempela samthumela uNowa ebantwini bakhe wayesethi “Oh bantu bami! Khonzani uMvelinqangi aninaye omunye uMvelinqangi ngaphandle kwakhe, ngakube aninako yini ukwesaba na?”"
        },
        {
            "chapter": 23,
            "verse": 24,
            "text": "Kepha abaholi balabo abangazange bakholwe phakathi kwabantu bakhe bathi, “akayilutho ngaphandle kokuba ngumuntu ofana njengani nje ufisa ukuba ngaphezu kwenu, futhi ukube uMvelinqangi wayethanda wayezohlisela phansi izingelosi, asikaze sizwe ngalokhu ngisho nakobaba bethu basendulo”"
        },
        {
            "chapter": 23,
            "verse": 25,
            "text": "Yena akayilutho ngaphandle kokuba ngumuntu onokuhlanya nje ngakho-ke mbekezeleleni okwesikhashana"
        },
        {
            "chapter": 23,
            "verse": 26,
            "text": "(uNowa) wathi, “Nkosi yami ngelekelele ngenxa yokungiphika kwabo”"
        },
        {
            "chapter": 23,
            "verse": 27,
            "text": "Ngakho-ke sembula kuyena “akha umkhumbi ngaphambi kwamehlo ethu nangaphansi kwesambulo sethu ngakho- ke uma kufika impoqo (umyalelo) wethu amanzi aphuma kuhavini ngenisa kuwona (umkhumbi) zonke izinhlobonhlobo (zezilwane) ezingambili kanye nomndeni wakho ngaphandle kwalabo phakathi kwabo osekudlule izwi futhi ungakhulumi nami ngalabo abenza ukona ngempela bona bangabaminziswa”"
        },
        {
            "chapter": 23,
            "verse": 28,
            "text": "Ngakho-ke uma sewugibelile emkhunjini wena kanye nalabo abakanye nawe uze uthi, “udumo lungolukaMvelinqangi okunguyena owasisindisa abantwini abayizoni”"
        },
        {
            "chapter": 23,
            "verse": 29,
            "text": "Futhi uthi, “Nkosi yami ngehlisele endaweni yokwehlela ebusisekile futhi wena ungongcono kunabo bonke abehlisi”"
        },
        {
            "chapter": 23,
            "verse": 30,
            "text": "Ngempela kulokho kunezimpawu futhi ngasosonke isikhathi siyabavivinya (abantu)"
        },
        {
            "chapter": 23,
            "verse": 31,
            "text": "Sabe sesidala isizukulwane esisha emva kwabo"
        },
        {
            "chapter": 23,
            "verse": 32,
            "text": "Ngakho-ke sathumela phakathi kwabo isithunywa esiphuma phakathi kwabo ukuthi khonzani uMvelinqangi, aninaye omunye uMvelinqangi ngaphandle kwakhe, ngakube aninako yini ukwesaba na"
        },
        {
            "chapter": 23,
            "verse": 33,
            "text": "Futhi abaholi babantu bakhe labo abengakholwa futhi ababephika ukuhlangana empilweni ezayo futhi esabanika ubuntofontofo empilweni yalomhlaba bathi, “lona akayilutho ngaphandle kokuba ngumuntu nje ofana njengani odla kulokho nani enidla kukona futhi ophuza kulokho nani eniphuza kukona”"
        },
        {
            "chapter": 23,
            "verse": 34,
            "text": "Futhi uma nihlonipha umuntu ofana njengani ngempela nina ningabalahlekelweyo"
        },
        {
            "chapter": 23,
            "verse": 35,
            "text": "Ngakube uyanethembisa yini ukuthi nina uma nifa futhi niba nguthuli namathambo niyovuswa (kabusha) na"
        },
        {
            "chapter": 23,
            "verse": 36,
            "text": "Kukude, kude le! Lokho enethenjiswa kona"
        },
        {
            "chapter": 23,
            "verse": 37,
            "text": "Akuyilutho ngaphandle kwempilo yethu yalomhlaba siyafa siphile futhi thina angeke sivuswe"
        },
        {
            "chapter": 23,
            "verse": 38,
            "text": "Akayilutho ngaphandle kokuba yindoda eqambela uMvelinqangi amanga futhi thina angeke simkholwe"
        },
        {
            "chapter": 23,
            "verse": 39,
            "text": "Wathi “Nkosi yami ngelekelele ngenxa yokuphika kwabo”"
        },
        {
            "chapter": 23,
            "verse": 40,
            "text": "Wathi “esikhathini esincane nje ngempela bazobe sebezisola”"
        },
        {
            "chapter": 23,
            "verse": 41,
            "text": "Ngakho-ke bathathwa ngumsindo ewesabekayo (isijeziso) sangempela sabe sesibenza ize leze ngakho-ke mabaqhele abantu abayizoni"
        },
        {
            "chapter": 23,
            "verse": 42,
            "text": "Sabe sesivusa ezinye izizukulwane emva kwabo"
        },
        {
            "chapter": 23,
            "verse": 43,
            "text": "Asikho isizwe esingasisheshisa isikhathi saso noma sisihlehlise"
        },
        {
            "chapter": 23,
            "verse": 44,
            "text": "Sabe sesithumela izithunywa zethu esinye emva kwesinye ngasosonke isikhathi uma isizwe sifikelwa isithunywa saso sasisiphika ngakho-ke salandelanisa abanye babo ngabanye futhi sabenza ukuthi babe ngumlando nesifunda ngakho-ke mabaqhele (mabaphele) abantu abangakholwa"
        },
        {
            "chapter": 23,
            "verse": 45,
            "text": "Sabe sesithumela uMose kanye nomfowabo u-Aroni nezimpawu zethu negunya elicacile"
        },
        {
            "chapter": 23,
            "verse": 46,
            "text": "KuFaro nabaholi bakhe ngakho-ke bazigqaja futhi babengabantu abaziphakamisileyo"
        },
        {
            "chapter": 23,
            "verse": 47,
            "text": "Base bethi “singakholelwa ebantwini ababili abafana njengathi kulapho abantu babo bobabili bethobela intando yethu na?”"
        },
        {
            "chapter": 23,
            "verse": 48,
            "text": "Ngakho-ke babaphika bobabili base bebangabanye balabo ababhujiswa"
        },
        {
            "chapter": 23,
            "verse": 49,
            "text": "Futhi ngempela samnikeza uMose incwadi ukuze baholeke"
        },
        {
            "chapter": 23,
            "verse": 50,
            "text": "Futhi sayenza indodana kaMariya kanye nonina ukuthi babenguphawu futhi bobabili sabanika indawo yokuhlala ephakeme yokuphumula eyigeleza amanzi"
        },
        {
            "chapter": 23,
            "verse": 51,
            "text": "Oh nina zithunywa! dlanini ezintweni ezinhle futhi nenze okuhle okulungileyo ngempela mina ngiyisazi salokho enikwenzayo"
        },
        {
            "chapter": 23,
            "verse": 52,
            "text": "Futhi ngempela lesizwe senu yisizwe esisodwa futhi mina ngiyiNkosi yenu ngakho-ke ngesabeni"
        },
        {
            "chapter": 23,
            "verse": 53,
            "text": "Kepha balehlukanisa udaba lwabo phakathi kwabo (kwaba noqhekeko) babangamaqembu, wonke amaqembu akuthokozela lokho ayekukona"
        },
        {
            "chapter": 23,
            "verse": 54,
            "text": "Ngakho-ke bayeke besephutheni ekudukeni kuze kube yisikhathi (esinqunyiweyo)"
        },
        {
            "chapter": 23,
            "verse": 55,
            "text": "Ngakube bacabanga ukuthi sibandisela ingcebo nabantwana"
        },
        {
            "chapter": 23,
            "verse": 56,
            "text": "Sibasheshisela ezintweni ezinhle?, kepha ababoni"
        },
        {
            "chapter": 23,
            "verse": 57,
            "text": "Ngempela labo abahlala besovalweni ngenxa yokwesaba iNkosi yabo"
        },
        {
            "chapter": 23,
            "verse": 58,
            "text": "Kanye nalabo abakholelwa emavesini eNkosi yabo"
        },
        {
            "chapter": 23,
            "verse": 59,
            "text": "Kanye nalabo abangayenzeli iNkosi yabo abahlanganyeli ekuyikhonzeni"
        },
        {
            "chapter": 23,
            "verse": 60,
            "text": "Kanye nalabo abaphanayo ngalokho abaphana ngakho kulapho izinhliziyo zabo zigcwele ukwesaba ukuthi bona baqinisekile ukubuyela eNkosini yabo"
        },
        {
            "chapter": 23,
            "verse": 61,
            "text": "Bayilabo abaphuthuma emisebenzini emihle futhi bona bayancintisana ngayo"
        },
        {
            "chapter": 23,
            "verse": 62,
            "text": "Futhi umphefumulo asiwethwesi umthwalo ongaphezu kwamandla awo ngaphandle kokuwulingene futhi kuthina kunencwadi ekhuluma iqiniso futhi bona abenziwa okungenabulungiswa"
        },
        {
            "chapter": 23,
            "verse": 63,
            "text": "Kepha izinhliziyo zabo zimboziwe mayelana nalokhu futhi okwabo izenzo ezingale kwalokho bona abakwenzayo"
        },
        {
            "chapter": 23,
            "verse": 64,
            "text": "Kuze kube yilapho sibabamba ngesijeziso labo abaphila impilo entofontofo phakathi kwabo bheka! Bona bayazehlisa bayakhala bacela usizo"
        },
        {
            "chapter": 23,
            "verse": 65,
            "text": "Musani ukukhala namhlanje ngempela nina aninasizo oluvela kuthina"
        },
        {
            "chapter": 23,
            "verse": 66,
            "text": "Ngaphambilini nanifundelwa amavesi ami kepha nanijwayele ukuwafulathela ngezithende zenu"
        },
        {
            "chapter": 23,
            "verse": 67,
            "text": "Ngokuziqhenya nichitha ubusuku nikhuluma okubi ngawo"
        },
        {
            "chapter": 23,
            "verse": 68,
            "text": "Ngakube abadlinzi yini ngezwi na? Noma ngakube kwabafikela lokho okungazange kufike kobaba babo basendulo yini na"
        },
        {
            "chapter": 23,
            "verse": 69,
            "text": "Noma ngakube abazange basazi yini isithunywa sabo ukuthi bangaze basiphike na"
        },
        {
            "chapter": 23,
            "verse": 70,
            "text": "Noma bakhuluma ngaso bathi siyahlanya na? Kepha sabafikela neqiniso futhi iningi labo liyalizonda iqiniso"
        },
        {
            "chapter": 23,
            "verse": 71,
            "text": "Futhi uma iqiniso (u-Allah) lingalandela izifiso zabo, amazulu nomhlaba kwakuzokonakala, nanoma ngabe ngubani okhona kuwona. Kepha sabanika isikhumbuzo sabo babe sebeyasifulathela isikhumbuzo sabo"
        },
        {
            "chapter": 23,
            "verse": 72,
            "text": "Noma ngakube ubacela umvuzo yini na? Kepha umvuzo weNkosi yakho muhle ungcono futhi yona ingcono kakhulu kunabo bonke abondli"
        },
        {
            "chapter": 23,
            "verse": 73,
            "text": "Futhi ngempela wena ubamemela endleleni eqondile"
        },
        {
            "chapter": 23,
            "verse": 74,
            "text": "Futhi ngempela labo abangakholelwa empilweni ezayo ngempela basekuphambukeni endleleni"
        },
        {
            "chapter": 23,
            "verse": 75,
            "text": "Futhi noma ngabe sasibe nomusa kubona futhi sayisusa inhlupheko abanayo ngempela babezoqhubeka nokona bephuphutheka"
        },
        {
            "chapter": 23,
            "verse": 76,
            "text": "Futhi ngempela sababamba ngesijeziso kepha abazange bazehlise eNkosini yabo futhi abazange bazithobe"
        },
        {
            "chapter": 23,
            "verse": 77,
            "text": "Kwaze kwaba yilapho sesibavulela isango lesijeziso esinzima kulapho bona bephelelwe yithemba lapho"
        },
        {
            "chapter": 23,
            "verse": 78,
            "text": "Futhi nguyena owanenzela amadlebe namehlo kanye nezinhliziyo, kuncane enikubongayo"
        },
        {
            "chapter": 23,
            "verse": 79,
            "text": "Futhi nguyena owanidalayo emhlabeni futhi niyoqoqelwa kuye"
        },
        {
            "chapter": 23,
            "verse": 80,
            "text": "Futhi nguyena ophilisayo nodala ukufa futhi kungokwakhe ukushintshana kobusuku nemini ngakube aninamqondo yini na"
        },
        {
            "chapter": 23,
            "verse": 81,
            "text": "Kepha bakusho okufana nalokho okwashiwo abasendulo"
        },
        {
            "chapter": 23,
            "verse": 82,
            "text": "Bathi, “uma sifile siwuthuli namathambo ngakube ngempela siyovuswa yini na?”"
        },
        {
            "chapter": 23,
            "verse": 83,
            "text": "Ngempela sethenjiswa lokhu thina kanye nabobaba bethu ngaphambilini lokhu akuyilutho ngaphandle kokuthi kuyizinganekwane zasendulo"
        },
        {
            "chapter": 23,
            "verse": 84,
            "text": "Ithi, “ungokabani umhlaba kanye nalabo abakuwo uma kungukuthi nina niyazi na?”"
        },
        {
            "chapter": 23,
            "verse": 85,
            "text": "Bayothi “ungokaMvelinqangi” ithi, “ngakube anikhumbuli yini na?”"
        },
        {
            "chapter": 23,
            "verse": 86,
            "text": "Ithi, “ngubani iNkosi yamazulu ayisikhombisa neNkosi yesihlalo sobukhosi esikhulu na?”"
        },
        {
            "chapter": 23,
            "verse": 87,
            "text": "Bayothi, “kungokukaMvelinqangi” ithi “ngakube animesabi yini uMvelinqangi na?”"
        },
        {
            "chapter": 23,
            "verse": 88,
            "text": "Ithi, “lowo esandleni sakhe okunombuso wezinto zonke futhi yena uyavikela akekho ongazivikela kuyena, uma kungukuthi nina niyazi”"
        },
        {
            "chapter": 23,
            "verse": 89,
            "text": "Bayothi, “kungokukaMvelinqangi” ithi, “ngakho-ke ngakube nididekile yini na?”"
        },
        {
            "chapter": 23,
            "verse": 90,
            "text": "Kepha sibalethele iqiniso futhi ngempela bona bangabaqambi bamanga"
        },
        {
            "chapter": 23,
            "verse": 91,
            "text": "UMvelinqangi akazange abe nendodana futhi akekho omunye uMvelinqangi okanye naye (ukube babebaningi oMvelinqangi) lowo nalowo Mvelinqangi ngempela wayezothatha akudalile futhi abanye babo babezozama ukunqoba abanye, odunyiswayo nguMvelinqangi ngaphezu kwako konke lokho abakuchazayo"
        },
        {
            "chapter": 23,
            "verse": 92,
            "text": "Uyisazi sokungabonwayo nokubonwayo uphakeme ngaphezu kwako konke lokho abamenzela ngako abahlanganyeli ekumkhonzeni (izithixo)"
        },
        {
            "chapter": 23,
            "verse": 93,
            "text": "Ithi, “Nkosi yami uma ungangikhombisa lokho abathenjiswe kona”"
        },
        {
            "chapter": 23,
            "verse": 94,
            "text": "Nkosi yami ungangibeki ebantwini abangalungile"
        },
        {
            "chapter": 23,
            "verse": 95,
            "text": "Futhi ngempela thina sinawo amandla okukukhombisa lokho esathembisa kona"
        },
        {
            "chapter": 23,
            "verse": 96,
            "text": "Vimba okubi ngalokho okuhle kakhulu, thina siyakwazi ukubedlula bonke lokho abakuchazayo"
        },
        {
            "chapter": 23,
            "verse": 97,
            "text": "Futhi ithi, “Nkosi yami ngifuna isiphephelo kuwena ekubalekeleni ububi bukasathane”"
        },
        {
            "chapter": 23,
            "verse": 98,
            "text": "Futhi ngifuna isiphephelo kuwena Nkosi yami hleze beze kumina"
        },
        {
            "chapter": 23,
            "verse": 99,
            "text": "Kuze kube yilapho oyedwa wabo efikelwa ukufa athi “Nkosi yami ngiphindisele emumva”"
        },
        {
            "chapter": 23,
            "verse": 100,
            "text": "Ukuze ngikwazi ukwenza okuhle kulokho engakushiya ngemumva, lutho! Igama nje kuphela alishoyo futhi ngemumva kwabo kunothango kuze kube usuku abayovuswa ngalo"
        },
        {
            "chapter": 23,
            "verse": 101,
            "text": "Kuyothi uma sekushawa icilongo akuyikuba khona ubuhlobo phakathi kwabo ngalolosuku futhi angeke babuzwe omunye ngomunye"
        },
        {
            "chapter": 23,
            "verse": 102,
            "text": "Ngakho-ke noma ngabe ngubani eziyosinda izikalo zakhe (zezenzo ezinhle) ngakho-ke labo bayilabo abaphumeleleyo"
        },
        {
            "chapter": 23,
            "verse": 103,
            "text": "Futhi noma ngabe ngubani eziyobalula izikalo zakhe (zezenzo ezinhle) ngakho-ke labo bayilabo abalahlekelwa imiphefumulo yabo bayohlala esihogweni ingunaphakade"
        },
        {
            "chapter": 23,
            "verse": 104,
            "text": "Umlilo uyoshisa ubuso babo futhi bona lapho phakathi bayokoniwa ubuhle"
        },
        {
            "chapter": 23,
            "verse": 105,
            "text": "Anizange yini nifundelwe amavesi ami kulapho nina naniwaphika na"
        },
        {
            "chapter": 23,
            "verse": 106,
            "text": "Bayothi, “Nkosi yethu kwasinqoba okubi (ukuhlupheka) kwethu futhi sasingabantu abadukile”"
        },
        {
            "chapter": 23,
            "verse": 107,
            "text": "Nkosi yethu sikhiphe kukona ngakho-ke uma siphindela kuyobe ngempela singabangalungile"
        },
        {
            "chapter": 23,
            "verse": 108,
            "text": "Uyothi (uMvelinqangi) salelani kusona futhi ningakhulumi nami"
        },
        {
            "chapter": 23,
            "verse": 109,
            "text": "Ngempela kwakuneqembu ezincekwini zami elathi, “Nkosi yethu sakholwa ngakho-ke sithethelele futhi yiba nomusa kuthina futhi wena ungongcono kunabo bonke abanomusa”"
        },
        {
            "chapter": 23,
            "verse": 110,
            "text": "Kepha nina nabenza inhlekisa kwaze kwaba yilapho benenza ukuthi nikhohlwe isikhumbuzo sami futhi nina nanibahleka"
        },
        {
            "chapter": 23,
            "verse": 111,
            "text": "Ngempela mina ngibanike umvuzo kulolusuku ngokubekezela kwabo ngempela bona bangabaphumeleleyo"
        },
        {
            "chapter": 23,
            "verse": 112,
            "text": "Uyothi, “Nahlala iminyaka emingaki emhlabeni na?”"
        },
        {
            "chapter": 23,
            "verse": 113,
            "text": "Bayothi, “sahlala usuku noma ingxenye yosuku ngakho-ke buza labo ababalayo”"
        },
        {
            "chapter": 23,
            "verse": 114,
            "text": "Uyothi, “anihlalanga ngaphandle kwesikhathi esincane ukube nje nina benazi”"
        },
        {
            "chapter": 23,
            "verse": 115,
            "text": "Ngakube nicabanga ukuthi sanidalela ubala nokuthi nina angeke nibuyiselwe kuthina na"
        },
        {
            "chapter": 23,
            "verse": 116,
            "text": "Ngakho-ke makaphakanyiswe uMvelinqangi iNkosi yeqiniso akekho omelwe ukukhonzwa ngaphandle kwakhe, iNkosi yesihlalo sobukhosi esihloniphekile"
        },
        {
            "chapter": 23,
            "verse": 117,
            "text": "Futhi noma ngabe ngubani omemeza omunye uNkulunkulu esikhundleni sikaMvelinqangi akanabufakazi ngalokho, ngakho-ke kuphela ukwehlulelwa kwakhe kuseNkosini yakhe ngempela izoni angeke ziphumelele"
        },
        {
            "chapter": 23,
            "verse": 118,
            "text": "Futhi ithi “Nkosi yami thethelela, yiba nomusa futhi wena ungongcono kunabo bonke abanomusa”"
        }
    ]
}
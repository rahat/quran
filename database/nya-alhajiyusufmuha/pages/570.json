{
    "pages": [
        {
            "chapter": 70,
            "verse": 40,
            "text": "Motero, Ine ndilumbira pa Ambuye wa malo onse a kum’mawa ndi kumadzulo kuti Ife tikhoza"
        },
        {
            "chapter": 70,
            "verse": 41,
            "text": "Kuika anthu ena abwino m’malo mwawo ndipo palibe chinthu chimene chingatiletse kutero"
        },
        {
            "chapter": 70,
            "verse": 42,
            "text": "Motero asiye ayambe adzinyenga ndi chisangalalo mpaka pamene adzakumana ndi tsiku lawo limene adalonjezedwa"
        },
        {
            "chapter": 70,
            "verse": 43,
            "text": "Tsiku limene adzatuluka mwansanga m’manda mwawo ngati anthu a pa mpikisano umene amalandirirapo mphotho"
        },
        {
            "chapter": 70,
            "verse": 44,
            "text": "Atayang’ana maso awo pansi ndipo adzachititsidwa manyazi. Limeneli ndilo tsiku limene analonjezedwa"
        },
        {
            "chapter": 71,
            "verse": 1,
            "text": "Ndithudi tidatumiza Nowa kwa anthu ake: “Chenjeza anthu ako chilango chowawa chisadafike pa iwo.”"
        },
        {
            "chapter": 71,
            "verse": 2,
            "text": "Iye adati: “oh inu anthu anga! Ndithudi ine, ndine Mchenjezi wooneka kwa inu.”"
        },
        {
            "chapter": 71,
            "verse": 3,
            "text": "“Kuti muzipembedza Mulungu ndi kumuopa Iye ndipo mundimvere ine.”"
        },
        {
            "chapter": 71,
            "verse": 4,
            "text": "“Iye adzakukhululukirani machimo anu ndi kukusungani bwino mpaka nthawi ya imfa yanu. Ndithudi nthawi ya Mulungu ikakwana, palibe wina aliyense amene angaibwezere m’mbuyo inu mukadadziwa.”"
        },
        {
            "chapter": 71,
            "verse": 5,
            "text": "Iye adati: “oh Ambuye! Ndithudi usana ndi usiku ndakhala ndiri kuwaitana anthu anga.”"
        },
        {
            "chapter": 71,
            "verse": 6,
            "text": "“Koma kuitana kwanga kwangoonjezera kusamvera kwawo.”"
        },
        {
            "chapter": 71,
            "verse": 7,
            "text": "“Ndipo, ndithudi, nthawi yonse imene ndiitana kuti Inu muwakhululukire, iwo amatenga zala zawo ndi kutseka m’makutu mwawo ndipo amatenga mikhanjo yawo ndi kufunditsa kumutu kwawo ndipo amapitirirabe kuchita zoipa monyada.”"
        },
        {
            "chapter": 71,
            "verse": 8,
            "text": "“Ndipo, ndithudi, ine ndidalalikira mokweza kwa iwo.”"
        },
        {
            "chapter": 71,
            "verse": 9,
            "text": "“Ndipo, ndithudi, ndidawalankhula pagulu ndi mwamseri.”"
        },
        {
            "chapter": 71,
            "verse": 10,
            "text": "Ndidawauza: “Funsani chikhululukiro cha Ambuye wanu. Ndithudi Iye amakhululukira nthawi zonse.”"
        }
    ]
}
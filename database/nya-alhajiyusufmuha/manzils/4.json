{
    "manzils": [
        {
            "chapter": 17,
            "verse": 1,
            "text": "Ulemerero ukhale kwa Iye amene adayendetsa kapolo wake nthawi ya usiku kuchoka ku Mzikiti Wolemekezeka kupita ku Mzikiti wakutali umene malo ake ozungulira tidawadalitsa; kuti timuonetse zina za zizindikiro zathu. Ndithudi Iye ndiwakumva ndipo woona zonse"
        },
        {
            "chapter": 17,
            "verse": 2,
            "text": "Ndipo Ife tidamupatsa Mose Buku ndipo tidalipanga ilo kukhala chilangizo cha ana a Israyeli ponena kuti, “Musasankhe wina aliyense kupatula Ine kukhala wokutetezani.”"
        },
        {
            "chapter": 17,
            "verse": 3,
            "text": "oh inu ana a iwo amene tidawanyamula pamodzi ndi Nowa! Ndithudi Iye adali kapolo wothokoza kwambiri"
        },
        {
            "chapter": 17,
            "verse": 4,
            "text": "Ife tidavumbulutsa kwa ana a Israyeli, m’Buku kuti, mosakayika, inu mudzabweretsa chisokonezo padziko kachiwiri ndipo mudzakhala ankhanza ndi odzikweza kwambiri"
        },
        {
            "chapter": 17,
            "verse": 5,
            "text": "Ndipo litadza pangano loyamba, Ife tidzakutumizirani akapolo athu a gulu la nkhondo ankhongono zedi. Iwo amalowa m’katikati mwa nyumba zanu. Ndipo linali lonjezo limene linakwaniritsidwa"
        },
        {
            "chapter": 17,
            "verse": 6,
            "text": "Titatero tidakupatsani mphamvu powagonjetsa iwo. Ndipo tidakuonjezerani chuma ndi ana ndipo tidakupangani kukhala anthu ambiri amphamvu"
        },
        {
            "chapter": 17,
            "verse": 7,
            "text": "Ngati inu muchita zabwino, mukudzichitira nokha ubwinowo, koma ngati muchita zoipa, mukudzichitiranso nokha. Ndipo pamene pangano lomaliza lidza, Ife tidzalola adani anu kuti akumvetseni chisoni ndi kulowa mu Mzikiti wanu monga momwe adaloweramo koyamba ndi kukantha kwenikweni onse amene adawapeza"
        },
        {
            "chapter": 17,
            "verse": 8,
            "text": "Mwina Ambuye wanu adzakuchitirani chifundo koma ngati inu mubwerera kuuchimo, nafenso tidzabwezera kukanthani. Ife takonza Gahena kukhala ndende ya anthu osakhulupirira"
        },
        {
            "chapter": 17,
            "verse": 9,
            "text": "Ndithudi Korani ino imatsogolera ku zinthu zabwino ndipo imawauza anthu okhulupirira, amene amachita zabwino, kuti adzakhala ndi malipiro aakulu"
        },
        {
            "chapter": 17,
            "verse": 10,
            "text": "Ndipo iwo amene sakhulupirira za tsiku lotsiriza Ife tawakonzera chilango chowawa"
        },
        {
            "chapter": 17,
            "verse": 11,
            "text": "Ndipo munthu amapempha zoipa monga momwe amapemphera zabwino ndipo munthu ndi wopupuluma"
        },
        {
            "chapter": 17,
            "verse": 12,
            "text": "Ndipo tidapanga usiku ndi usana kukhala zizindikiro zathu ziwiri. Ndipo tidakuta chizindikiro chausiku ndi mdima pamene tidaika chizindikiro chamasana kukhala chooneka kuti inu muzifunafuna zabwino zochokera kwa Ambuye wanu, komanso kuti mudziwe kuchuluka kwa zaka ndi chiwerengero. Ndipo zinthu zonse tazifotokoza momveka"
        },
        {
            "chapter": 17,
            "verse": 13,
            "text": "Ndipo Ife tidamangirira ntchito za munthu aliyense pakhosi lake ndipo patsiku lachiweruzo tidzamutulutsira buku limene adzalipeze lili lotsekulidwa"
        },
        {
            "chapter": 17,
            "verse": 14,
            "text": "werenga Buku lako. Lero pakwana kuti mzimu wako udziwerengere wokha zonse zimene unkachita"
        },
        {
            "chapter": 17,
            "verse": 15,
            "text": "Aliyense amene achita zabwino atero podzipulumutsa yekha. Ndipo aliyense amene achita zoipa, atero podzipweteka yekha. Palibe amene adzanyamula katundu wa mnzake. Ndipo Ife sitilanga pokhapokha ngati tatumiza Mtumwi"
        },
        {
            "chapter": 17,
            "verse": 16,
            "text": "Ndipo pamene Ife tifuna kuononga Mzinda, poyamba timatumiza ulamuliro wathu kwa anthu ake opeza bwino. Ndipo iwo amauphwanya, ndipo motero liwu la chilango limatsimikiza pa iwo. Ndipo Ife timauononga kwambiri"
        },
        {
            "chapter": 17,
            "verse": 17,
            "text": "Kodi ndi mibadwo ingati ya anthu imene taononga pambuyo pa Nowa? Ambuye wako wakwana kukhala Wozindikira ndi woona zolakwa za akapolo ake"
        },
        {
            "chapter": 17,
            "verse": 18,
            "text": "Aliyense amene afuna chisangalalo cha msanga Ife timapereka msanga chimene Ife tifuna kwa amene Ife tamufuna. Ndipo pambuyo pake tamukonzera iye Gahena, imene adzalowa monyozedwa ndi mokankhidwa"
        },
        {
            "chapter": 17,
            "verse": 19,
            "text": "Ndipo yense amene afuna moyo umene uli nkudza, ndi kumaugwirira ntchito zake molimbika, ndipo ndi wokhulupirira, amenewo ndi amene ntchito zawo zidzakhala zoyamikidwa"
        },
        {
            "chapter": 17,
            "verse": 20,
            "text": "Ife timapereka kuchokera ku mphatso za Ambuye wako. Ndipo mphatso za Ambuye wako sizokanizidwa kwa aliyense"
        },
        {
            "chapter": 17,
            "verse": 21,
            "text": "Taona mmene tawalemekezera ena kuposa anzawo ndipo, ndithudi, moyo umene uli nkudza uli ndi ulemu wambiri ndipo ndi waukulu poyerekeza"
        },
        {
            "chapter": 17,
            "verse": 22,
            "text": "Musasankhe mulungu wina ndi kumuphatikiza ndi Mulungu weniweni chifukwa mungadzakhale ndi manyazi ndi wopanda wokuthandizani"
        },
        {
            "chapter": 17,
            "verse": 23,
            "text": "Ndipo Ambuye wako walamula kuti musapembedze wina aliyense koma Iye yekha. Ndipo kuti muwachitire makolo anu zabwino. Ngati wina wa iwo kapena onse akalamba ali kukhala nanu, musawakalipire ayi, koma muziwayankhula ndi mawu aulemu"
        },
        {
            "chapter": 17,
            "verse": 24,
            "text": "Onetsani kudzichepetsa ndi chisoni ndipo munene kuti, “Ambuye wanga! Achitireni chifundo monga momwe iwo adandilerera pamene ine ndidali wamng’ono.”"
        },
        {
            "chapter": 17,
            "verse": 25,
            "text": "Ambuye wanu amadziwa kwambiri zonse zimene zili m’mitima mwanu. Ngati muli abwino ndithudi Iye ali wokhululukira kwa anthu amene amadza kwa Iye nthawi zonse modzichepetsa ndi kulapa"
        },
        {
            "chapter": 17,
            "verse": 26,
            "text": "Ndipo apatseni abale anu ndi anthu ovutika gawo lawo lowayenera ndiponso a paulendo amene avutika. Ndipo musapereke chuma chanu moononga"
        },
        {
            "chapter": 17,
            "verse": 27,
            "text": "Ndithudi anthu oononga ndi abale a Satana ndipo Satana, kwa Ambuye wake, ndi wosayamika"
        },
        {
            "chapter": 17,
            "verse": 28,
            "text": "Ndipo ngati iwe siuwathandiza ndipo uli kuyembekezera chisomo chochokera kwa Ambuye wako, yankhula nawo mwachifundo ndi mawu oleza"
        },
        {
            "chapter": 17,
            "verse": 29,
            "text": "Ndipo musakhale oumira kapena opereka moononga chifukwa mungadzudzulidwe kapena kukhala osauka kwambiri"
        },
        {
            "chapter": 17,
            "verse": 30,
            "text": "Ndithudi Ambuye wako amapereka zambiri kwa aliyense amene wamufuna ndipo amanyalapsa. Ndithudi Iye, kwa akapolo ake, ndi wodziwa ndi woona"
        },
        {
            "chapter": 17,
            "verse": 31,
            "text": "Ndipo musawaphe ana anu chifukwa choopa umphawi. Ife timawapatsa zosowa zawo ndi inu nomwe. Ndithudi kuwapha iwo ndi tchimo lalikulu"
        },
        {
            "chapter": 17,
            "verse": 32,
            "text": "Ndipo musayandikire chigololo. Ndithudi icho ndi chonyansa ndiponso njira yoipa"
        },
        {
            "chapter": 17,
            "verse": 33,
            "text": "Ndipo musaphe wina aliyense amene Mulungu waletsa pokhapokha ngati pali chifukwa chololedwa. Ndipo aliyense amene waphedwa mopanda chilungamo, Ife tamupatsa m’bale wake mphamvu zobwezera kapena kukhululuka pa imfa yake. Koma m’bale wakeyo asapyole muyeso pa kubwezeraku. Ndithudi iye ndi wotetezedwa"
        },
        {
            "chapter": 17,
            "verse": 34,
            "text": "Ndipo musachiyandikire chuma cha mwana wamasiye kupatula ngati muli ndi cholinga chochisamala mpaka pamene mwini wake adzafike pa msinkhu woti akhoza kuchisamalira yekha. Ndipo kwaniritsani lonjezo lililonse. Ndithudi! mudzafunsidwa za lonjezoli"
        },
        {
            "chapter": 17,
            "verse": 35,
            "text": "Ndipo kwaniritsani muyeso pamene muyesa zinthu ndipo yesani mwachilungamo polinga zinthu pa sikelo. Zimenezo ndizo zabwino ndipo ndi mapeto abwino kwambiri"
        },
        {
            "chapter": 17,
            "verse": 36,
            "text": "Ndipo musatsatire zinthu zimene simuzidziwa. Ndithudi kumvera kapena kuyang’ana kapenanso kuganizira kwa mumtima mwa munthu kudzafufuzidwa pa tsiku lachiweruzo"
        },
        {
            "chapter": 17,
            "verse": 37,
            "text": "Ndipo musayende modzitukumula pa dziko lapansi, ndithudi, inu simungathe kuboola nthaka ndi kufika kutalika kwa mapiri"
        },
        {
            "chapter": 17,
            "verse": 38,
            "text": "Kuipa kwa zonsezi sikukondweretsa Ambuye wako"
        },
        {
            "chapter": 17,
            "verse": 39,
            "text": "Ili ndi gawo la luntha limene Ambuye wako wakuuza iwe. Ndipo usatumikire mulungu wina kuonjezera pa Mulungu weniweni chifukwa mwina iwe ungaponyedwe ku Gahena, modzudzulidwa ndi mokankhidwa"
        },
        {
            "chapter": 17,
            "verse": 40,
            "text": "Kodi Ambuye wanu wakusankhirani inu ana aamuna ndipo wadzisankhira Iye mwini ana aakazi kuchokera kwa Angelo? Ndithudi! Inu mukuyankhula mawu oopsa"
        },
        {
            "chapter": 17,
            "verse": 41,
            "text": "Ndithudi Ife tafotokoza chinthu chilichonse m’Korani iyi kuti iwo achenjezedwe, koma iyo siili kuonjezera chilichonse koma kuipidwa"
        },
        {
            "chapter": 17,
            "verse": 42,
            "text": "Nena, “Kukadakhala kuti kuli milungu ina yoonjezera pa Mulungu weniweni, monga momwe akunenera, iyo ikadapeza njira yoti ikhale pafupi ndi Mulungu.”"
        },
        {
            "chapter": 17,
            "verse": 43,
            "text": "Kuyamikidwa ndi kukhala pamwamba, kukhale kwake! Kuchokera ku bodza lalikulu limene iwo ali nkunena"
        },
        {
            "chapter": 17,
            "verse": 44,
            "text": "Miyamba isanu ndi iwiri, dziko lapansi ndi zonse zimene zimakhala m’menemo zimamulemekeza Iye ndipo palibe chinthu chomwe sichimulemekeza Mulungu. Koma inu simumva mayamiko. Ndithudi Iye ndi woleza mtima ndipo ndi wokhululukira nthawi zonse"
        },
        {
            "chapter": 17,
            "verse": 45,
            "text": "Pamene iwe umawerenga Korani, Ife timaika, pakati pa iwe ndi iwo amene sakhulupirira za moyo umene uli nkudza tchingo losaoneka"
        },
        {
            "chapter": 17,
            "verse": 46,
            "text": "Ndipo Ife taika zophimba m’mitima mwawo kuti mwina angaizindikire ndi m’makutu mwawo kuti asaimvetse. Ndipo pamene iwe utchula Ambuye wako yekha mu Korani iwo amatembenuka kuthawa mosangalala"
        },
        {
            "chapter": 17,
            "verse": 47,
            "text": "Ife timadziwa kwambiri zimene iwo akumva ndi pamene amamvetsera kwa iwe. Ndipo pamene amanong’onezana, taona anthu oipa, amanena kuti: “Inu mukutsatira munthu wolodzedwa.”"
        },
        {
            "chapter": 17,
            "verse": 48,
            "text": "Taona mmene akuperekera zitsanzo zokhudza iwe. Motero iwo asochera ndipo sangathe kupeza njira"
        },
        {
            "chapter": 17,
            "verse": 49,
            "text": "Ndipo iwo amati, “Kodi pamene ife tidzasanduka mafupa ndi zidutswa zopereseka kodi tidzaukitsidwanso kukhala chilengedwe chatsopano?”"
        },
        {
            "chapter": 17,
            "verse": 50,
            "text": "Nena, “Khalani miyala kapena zitsulo.”"
        },
        {
            "chapter": 17,
            "verse": 51,
            "text": "“Kapena cholengedwa china chimene ndi chachikulu m’mitima mwanu.” Iwo adzati, “Ndani amene adzatibwezeranso?” Nena, “Iye amene adakulengani poyamba.” Ndipo iwo adzapukusa mitu yawo ndipo kwa iwe adzafunsa kuti, “Kodi zimenezi zidzachitika liti?” Nena, “Mwina zili pafupi.”"
        },
        {
            "chapter": 17,
            "verse": 52,
            "text": "Pa tsiku limene Iye adzakuitanani ndipo inu mudzamuyankha ndi matamando ake ndi kumvera, pamenepo inu mudzaganiza kuti simudakhale nthawi yaitali koma yochepa"
        },
        {
            "chapter": 17,
            "verse": 53,
            "text": "Auze akapolo anga kuti aziyankhula zokhazo zimene zili zabwino. Ndithudi Satana amafesa chidani pakati pawo. Ndithudi Satana, kwa munthu, ndi mdani woonekeratu"
        },
        {
            "chapter": 17,
            "verse": 54,
            "text": "Ambuye wanu amadziwa kwambiri za inu ndipo ngati Iye afuna adzakuchitirani chifundo kapena ngati Iye afuna adzakulangani. Ndipo Ife sitidakutumize iwe kuti ukhale wowayang’anira iwo ayi"
        },
        {
            "chapter": 17,
            "verse": 55,
            "text": "Ambuye wako amadziwa kwambiri zonse zimene zili kumwamba ndi padziko lapansi ndipo, ndithudi, Ife tidalemekeza Aneneri ena kuposa anzawo ndipo kwa Davide, Ife tidamupatsa Buku la Masalimo"
        },
        {
            "chapter": 17,
            "verse": 56,
            "text": "Nena, “Aitaneni onse amene mumadzinyengeza nawo mowonjezera pa Iye. Iwo alibe mphamvu zochotsa mavuto anu kapena kuwasintha ndi kupatsa munthu wina.”"
        },
        {
            "chapter": 17,
            "verse": 57,
            "text": "Iwo amene amawapembedza nawonso amafunafuna njira yodziyandikiritsira kwa Ambuye wawo, kuti ndani amene angakhale pafupi kwambiri ndi Mulungu ndipo amafunafuna mtendere wa Mulungu ndikuopa chilango chake. Ndithudi chilango cha Ambuye wako ndi chofuna kuopedwa"
        },
        {
            "chapter": 17,
            "verse": 58,
            "text": "Ndipo palibe mzinda umene Ife sitingauononge kapena kuulanga ndi chilango choopsa tsiku lachiweruzo lisanadze. Izi zidalembedwa m’Buku"
        },
        {
            "chapter": 17,
            "verse": 59,
            "text": "Ndipo palibe chimene chimatiletsa Ife kutumiza zizindikiro kupatula kuti anthu a mvula zakale sadazikhulupirire izo. Ndipo kwa anthu a Thamoud, Ife tidawapatsa ngamira yaikazi kukhala chizindikiro chooneka ndi maso komabe iwo adaichitira zoipa. Ndipo Ife sititumiza zizindikiro kupatula ndi cholinga chofuna kuchenjeza ndi kuwachititsa mantha"
        },
        {
            "chapter": 17,
            "verse": 60,
            "text": "Ndipo pamene tidakuuza kuti, “Ndithudi! Ambuye wako wawazungulira anthu. Ndipo Ife sitidapange masomphenya amene tidakuonetsa iwe koma kukhala mayeso kwa anthu chimodzimodzinso mtengo wotembereredwa umene watchulidwa m’Korani. Ife timawachenjeza ndi kuwachititsa mantha koma sizili kuwathandiza koma kuonjezera kusakhulupirira.”"
        },
        {
            "chapter": 17,
            "verse": 61,
            "text": "Ndipo pamene ife tidawauza angelo kuti, “Mugwadireni Adamu.” Onse adamugwadira iye kupatula Satana. Iye adayankha kuti, “Kodi ine ndimugwadire iye amene Inu mudamupanga kuchokera ku dothi?”"
        },
        {
            "chapter": 17,
            "verse": 62,
            "text": "Iye adati, “Mukumuona! Uyu ndiye amene mwamulemekeza kuposa ine ndipo ngati inu mundisunga ndi moyo mpaka patsiku louka kwa akufa, ine ndidzawasokoneza ana ake kupatula ochepa.”"
        },
        {
            "chapter": 17,
            "verse": 63,
            "text": "Mulungu adati, “Pita, ndipo aliyense wa iwo amene adzakutsatira, ndithudi, Gahena ndiyo idzakhala malipiro ake ndipo ndi malipiro okwana.”"
        },
        {
            "chapter": 17,
            "verse": 64,
            "text": "“Ndipo anyengerere amene ungawathe mwa iwo ndi mawu ako, ndipo menyana nawo ndi asirikali ako okwera akavalo ndi oyenda pansi, ndipo gawana nawo chuma ndi ana ndipo alonjeze.” Koma Satana sawalonjeza china chilichonse koma chinyengo"
        },
        {
            "chapter": 17,
            "verse": 65,
            "text": "“Ndithudi pa akapolo anga angwiro, iwe siudzakhala ndi mphamvu ina iliyonse pa iwo yowasokoneza. Ambuye wako ndi wokwana kukhala Mtetezi.”"
        },
        {
            "chapter": 17,
            "verse": 66,
            "text": "Ambuye wanu ndiye amene amayendetsa zombo pa nyanja kuti mufunefune zokoma zake. Ndithudi Iye ali wachisoni ndi inu"
        },
        {
            "chapter": 17,
            "verse": 67,
            "text": "Ndipo akakupezani mavuto pamene mulipanyanja, iwoamenemumawapembedzamowonjezera pa Iye amakuthawirani kupatula Iye yekha. Koma ngati Iye akupulumutsani kufika pa mtunda, mumatembenuka. Ndithudi, munthu ndi wamwano"
        },
        {
            "chapter": 17,
            "verse": 68,
            "text": "Kodi inu muli ndi chikhulupiriro chakuti Iye sangakumizeni m’dera lililonse la pamtunda kapena kuti sangakutumizireni mphepo yamkuntho? Pamenepo inu simudzapeza wina aliyense wokuthandizani"
        },
        {
            "chapter": 17,
            "verse": 69,
            "text": "Kapena inu mukukhulupirira kuti sangakubwezereninso m’nyanjamo kachiwiri ndi kukutumizirani mphepo yamkuntho, ndikukumizani chifukwa chakusakhulupirira kwanu ndipo kuti inu simudzapeza wokuthandizani polimbana ndi Ife"
        },
        {
            "chapter": 17,
            "verse": 70,
            "text": "Ndithudi Ife tawalemekeza ana a Adamu, ndipo Ife tawanyamula pamtunda ndi pa nyanja ndipo tawapatsa zinthu zabwino ndiponso tawalemekeza kuposa zina zimene talenga ndi ulemu wapadera"
        },
        {
            "chapter": 17,
            "verse": 71,
            "text": "Ndipo kumbukira tsiku limene tidzaitana mtundu uliwonse wa anthu pamodzi ndi Atsogoleri awo. Ndipo yemwe adzapatsidwa Buku lake ku dzanja lamanja iwo adzawerenga Bukulo mwa chisangalalo ndipo sadzaponderezedwa ngakhale ndi pang’onong’ono pomwe"
        },
        {
            "chapter": 17,
            "verse": 72,
            "text": "Koma iye amene ali wakhungu m’moyo uno adzakhalanso wakhungu m’moyo umene uli nkudza ndipo adzasochera kwambiri"
        },
        {
            "chapter": 17,
            "verse": 73,
            "text": "Ndithudi iwo adali pafupi kuti akusokoneze ku zimene takuvumbulutsira iwe kuti utinamizire zina ndipo zikadatero akadakupala ubwenzi"
        },
        {
            "chapter": 17,
            "verse": 74,
            "text": "Ngati Ife tikadapanda kulimbikitsa chikhulupiriro chako, padatsala pang’ono kuti uwatsatire"
        },
        {
            "chapter": 17,
            "verse": 75,
            "text": "Ndipo zikadatero Ife tikadakulawitsa chilango chachikulu m’moyo uno ndi chilango chachikulu m’moyo umene uli nkudza. Kotero siukadapeza wina aliyense wokuthandiza ku mkwiyo wathu"
        },
        {
            "chapter": 17,
            "verse": 76,
            "text": "Ndithudi adatsala pang’ono kukuchititsa mantha m’dziko ndi cholinga choti akuchotse m’menemo. Zikadatheka kutero iwo sakadakhala pambuyo pako, koma kwa kanthawi kochepa"
        },
        {
            "chapter": 17,
            "verse": 77,
            "text": "Umenewu ndiwo mwambo wa Atumwi amene tidatumiza iwe usanadze ndipo iwe siudzapeza kusintha kulikonse m’mwambo wathu"
        },
        {
            "chapter": 17,
            "verse": 78,
            "text": "Chita mapemphero kuyambira nthawi yopendekera dzuwakufikirausikundipowerenga Koranim’mapemphero a m’mbandakucha. Ndithudi kuwerenga Korani nthawi ya m’mbandakucha kumachitilidwa umboni"
        },
        {
            "chapter": 17,
            "verse": 79,
            "text": "Ndipo m’kati mwa usiku, pemphera ndi kuwerenga Korani ndi mapemphero oonjezera kwa iwe. Mwina Ambuye wako angadzakuike pamalo wotamandika"
        },
        {
            "chapter": 17,
            "verse": 80,
            "text": "Nena, “Ambuye ndilowetseni kulowa kwa bwino ndipo nditulutseni mwaubwino. Ndipo ndipatseni kuchokera kwa Inu mphamvu yondithandiza.”"
        },
        {
            "chapter": 17,
            "verse": 81,
            "text": "Nena, “Choonadi chadza ndipo bodza latha. Ndithudi bodza liyenera kutha.”"
        },
        {
            "chapter": 17,
            "verse": 82,
            "text": "Ndipo titumiza kuchokera m’Korani mankhwala ochiza ndiponso chisoni kwa onse okhulupirira, ndipo imaonjezera kwa anthu osakhulupirira chionongeko"
        },
        {
            "chapter": 17,
            "verse": 83,
            "text": "Ndipo tikam’patsa munthu zokoma zathu, iye amatembenuka ndi kuchita mwano ndipo amakhala kutali ndi njira yoyenera. Ndipo zikam’peza zoipa amakhala wotaya mtima kwambiri"
        },
        {
            "chapter": 17,
            "verse": 84,
            "text": "Nena, “Munthu aliyense amachita molingana ndi chikhalidwe chake koma Ambuye wanu amadziwa yemwe watsogozedwa bwino panjira yachilungamo.”"
        },
        {
            "chapter": 17,
            "verse": 85,
            "text": "IwoakukufunsazaMzimu.Ndiponena,“Ambuyewanga ndiye amene adziwa za iwo. Ndipo inu simudapatsidwe nzeru koma pang’ono pokha.”"
        },
        {
            "chapter": 17,
            "verse": 86,
            "text": "Ndithudi Ife tikadafuna, tikadakulanda chimene tavumbulutsa kwa iwe ndipo iwe siukadapeza wina aliyense wokuteteza kwa Ife m’malo mwako"
        },
        {
            "chapter": 17,
            "verse": 87,
            "text": "Kupatula chifundo chochokera kwa Ambuye wako, ndithudi ubwino wake pa iwe ndi waukulu zedi"
        },
        {
            "chapter": 17,
            "verse": 88,
            "text": "Nena, “Ngati anthu ndi majini akadagwirizana kubweretsa chofanana ndi Korani ino, iwo sakadabweretsa chofanana nayo ngakhale kuti iwo akadathandizana.”"
        },
        {
            "chapter": 17,
            "verse": 89,
            "text": "Ndithudi talongosola kwa anthu mu Korani ino chitsanzo chilichonse. Komabe anthu ambiri akana choonadi ndi kukhala osakhulupirira"
        },
        {
            "chapter": 17,
            "verse": 90,
            "text": "Iwo amati, “Ife sitidzakukhulupirira iwe mpaka pamene utatitumphutsira kasupe kuchokera pansi.”"
        },
        {
            "chapter": 17,
            "verse": 91,
            "text": "“Kapena utakhala ndi munda wa tende ndi mphesa ndipo m’kati mwake utumphutse mitsinjeyaikulu.”"
        },
        {
            "chapter": 17,
            "verse": 92,
            "text": "“Kapenaugwetsemtambopaifemonga momwe udatilonjezera kapena utibweretsere Mulungu pamodzi ndi angelo pamaso pathu.”"
        },
        {
            "chapter": 17,
            "verse": 93,
            "text": "“Kapena ukhale ndi nyumba yokongoletsedwa bwino kwambiri kapena ukwere kumwamba. Komabe ife sitidzakukhulupirira kukwera kwako mpaka pamene utatitsitsira ife Buku kuti tiziwerenga.” Nena, “Alemekezeke Ambuye wanga! Ndithudi ine sindine aliyense koma munthu amene watumizidwa ngati Mtumwi.”"
        },
        {
            "chapter": 17,
            "verse": 94,
            "text": "Ndipo palibe chimene chidawaletsa anthu kukhala okhulupirira pamene malangizo adadza kwa iwo koma mwano chifukwa iwo amati, “Kodi Mulungu watumiza munthu kukhala Mtumwi?”"
        },
        {
            "chapter": 17,
            "verse": 95,
            "text": "Nena, “Ngati angelo akadakhala pa dziko lapansi, namayenda mwamtendere, ndithudi, Ife tikadatumiza kwa iwo mngelo kuchoka kumwamba ngati Mtumwi.”"
        },
        {
            "chapter": 17,
            "verse": 96,
            "text": "Nena, “Mulungu ndi wokwana kukhala mboni pakati pa ine ndi inu. Ndithudi! Iye ndi wodziwa ndi woona zonse za akapolo ake.”"
        },
        {
            "chapter": 17,
            "verse": 97,
            "text": "Ndipo aliyense amene Mulungu wamutsogolera , atsogozedwa bwino koma iye amene Iye amusocheza wotere iwe siungamupezere mtetezi wina aliyense kupatula Iye yekha. Ndipo Ife tidzawasonkhanitsa onse pa tsiku la kuuka kwa akufa, akuyenda pa nkhope zawo, akhungu, abububu ndi agonthi, malo awo adzakhala Gahena ndipo pamene malawi ake azikazima tizidzawaonjezera moto"
        },
        {
            "chapter": 17,
            "verse": 98,
            "text": "Amenewo ndiwo malipiro awo chifukwa iwo sadakhulupirire mawu athu ndipo adati, “Pamene ife tidzasanduka mafupa ndi kufufutika, kodi tidzaukitsidwa kukhala chilengedwe chatsopano?”"
        },
        {
            "chapter": 17,
            "verse": 99,
            "text": "Kodi iwo saona kuti Mulungu amene adalenga kumwamba ndi dziko lapansi ali ndi mphamvu yolenga zofanana ndi iwo? Ndipo Iye adawaikira iwo nthawi yosakayikitsa. Komabe anthu ochimwa amakana choonadi ndikusankha kusakhulupirira"
        },
        {
            "chapter": 17,
            "verse": 100,
            "text": "Nena, “Ngati mukadakhala ndi nkhokwe za chifundo cha Ambuye wanga, ndithudi, inu mukanazibisa poopa kuti zingathe.” Ndithudi munthu ndi waumbombo"
        },
        {
            "chapter": 17,
            "verse": 101,
            "text": "Ndithudi Ife tidamupatsa Mose zizindikiro zisanu ndi zinayi zooneka. Afunse ana a Israyeli pamene iye adadza kwa iwo ndipo Farawo adati kwa iye, “Iwe Mose, ndithudi, ine ndili kukuganizira kuti ndiwe wolodzedwa.”"
        },
        {
            "chapter": 17,
            "verse": 102,
            "text": "Iye adati, “Ndithudi iwe uli kudziwa bwinobwino kuti zizindikiro izi sizinatumizidwe ndi wina koma Ambuye wakumwamba ndi dziko lapansi ngati umboni wooneka ndi maso. Ndipo, ndithudi, ine ndiganiza kuti iwe, Farawo, ndiwe woonongeka.”"
        },
        {
            "chapter": 17,
            "verse": 103,
            "text": "Farawo anafunitsitsa kuti awapirikitse m’dziko. Koma Ife tidamumiza pamodzi ndi onse amene adali naye"
        },
        {
            "chapter": 17,
            "verse": 104,
            "text": "Ndipo pambuyo pake Ife tidati kwa ana a Israyeli, “Khalani m’dziko ndipo pamene lonjezo lomaliza lidzadza, Ife tidzakusonkhanitsani kukhala malo amodzi.”"
        },
        {
            "chapter": 17,
            "verse": 105,
            "text": "Ifetavumbulutsa Bukula Koranim’choonadindipondi m’choonadi latsika. Ndipo Ife takutumiza iwe osati wina kuti ukalalikire nkhani za bwino ndi kupereka chenjezo"
        },
        {
            "chapter": 17,
            "verse": 106,
            "text": "Ndi Buku la Korani limene tagawa m’zigawo kuti iwe uwerenge kwa anthu mwakanthawi. Ife talivumbulutsa pang’onopang’ono"
        },
        {
            "chapter": 17,
            "verse": 107,
            "text": "Nena, “Zili kwa inu kulikhulupirira kapena kusalikhulupirira. Ndithudi! Iwo amene adapatsidwa nzeru ilo lisadadze, likamawerengedwa kwa iwo, amagwetsa mphumi zawo pansi.”"
        },
        {
            "chapter": 17,
            "verse": 108,
            "text": "Ndipo iwo amati, “Ulemerero ndi wa Ambuye wathu! Ndithudi lonjezo la Ambuye wathu likwaniritsidwe.”"
        },
        {
            "chapter": 17,
            "verse": 109,
            "text": "Ndipo iwo amagwa pansi pa zipumi zawo, ali kulira ndipo limawaonjezera kudzichepetsa"
        },
        {
            "chapter": 17,
            "verse": 110,
            "text": "Nena, “Muitaneni Mulungu kapena Mwini chifundo chosatha, m’dzina lililonse limene mungamuitanire, chifukwa Iye ali ndi mayina abwino. Ndipo musanene mapemphero anu mokweza kapena motsitsa koma sankhani mawu a pakati ndi pakati.”"
        },
        {
            "chapter": 17,
            "verse": 111,
            "text": "Nena, “Kuyamikidwa konse ndi kwa Mulungu, amene sanabale mwana wamwamuna ndipo alibe mnzake womuthandiza mu Ufumu wake, ndipo Iye siwopanda mphamvu kuti angakhale ndi womuthandiza. Motero mulemekezeni Iye ndi ulemu woyenera Iye yekha.”"
        },
        {
            "chapter": 18,
            "verse": 1,
            "text": "Kuyamikidwa konse kukhale kwa Mulungu amene wavumbulutsa kwa kapolo wake Buku ndipo sanaike mu ilo zokayikitsa zina zili zonse"
        },
        {
            "chapter": 18,
            "verse": 2,
            "text": "Lolungama kuti lichenjeze za chilango chowawa chochokera kwa Iye ndi kuwauza anthu okhulupirira amene amachita ntchito zabwino kuti adzalandira mphotho yabwino"
        },
        {
            "chapter": 18,
            "verse": 3,
            "text": "M’menemo adzakhalamo mpaka kalekale"
        },
        {
            "chapter": 18,
            "verse": 4,
            "text": "Ndi kuchenjeza iwo amene amanena kuti, “Mulungu wabereka mwana wamwamuna.”"
        },
        {
            "chapter": 18,
            "verse": 5,
            "text": "Pa izi iwo sadziwa china chilichonse, ngakhale makolo awo. Loopsa ndi liwu lalikulu limene likutuluka m’kamwa mwawo. Iwo sanena china koma bodza"
        },
        {
            "chapter": 18,
            "verse": 6,
            "text": "Mwina iwe ukhoza kudzipha ndi chisoni chifukwa chakuti iwo sakhulupirira chivumbulutsochi"
        },
        {
            "chapter": 18,
            "verse": 7,
            "text": "Ndithudi! Ife tazipanga zimene zili m’dziko lapansi kukhala zokongola ndi cholinga chakuti tiwayese kuti ndani mwa iwo ali wochita zabwino"
        },
        {
            "chapter": 18,
            "verse": 8,
            "text": "Ndithudi! Ife tidzapanga zonse zimene zili pa dziko kukhala nthaka youma"
        },
        {
            "chapter": 18,
            "verse": 9,
            "text": "Kodi iwe ukuganiza kuti anthu a ku phanga ndi malembo a pa gome ndi zozizwitsa pakati pa zizindikiro zathu"
        },
        {
            "chapter": 18,
            "verse": 10,
            "text": "Pamene anyamata adathawa ndipo adalowa ndi cholinga chopeza malo kuphanga ndipo adati, “Ambuye wathu! Tionetseni chisoni chochokera kwa Inu ndipo tikonzereni zinthu zathu munjira zoyenera.”"
        },
        {
            "chapter": 18,
            "verse": 11,
            "text": "Motero Ife tidawatseka makutu awo pamene anali kuphanga zaka zingapo"
        },
        {
            "chapter": 18,
            "verse": 12,
            "text": "Ndipo Ife tidawadzutsa kuti tidziwe ndani mwa magulu awiriwa amene adasunga bwino nthawi imene iwo adakhala kuphanga"
        },
        {
            "chapter": 18,
            "verse": 13,
            "text": "Ife tili kukuuza nkhani zawo zonse mwachoonadi. Ndithudi! Iwo anali anyamata amene adakhulupirira mwa Ambuye wawo, ndipo Ife tidawaonjezera malangizo"
        },
        {
            "chapter": 18,
            "verse": 14,
            "text": "Ndipo Ife tidalimbitsa mitima yawo, pamene adaima ndi kunena kuti, “Ambuye wathu ndiye Ambuye wa kumwamba ndi dziko lapansi. Ife sitidzapembedza mulungu wina kupatula Iye yekha. Ngati tikatero ndiye kuti tayankhula bodza lopyola muyeso.”"
        },
        {
            "chapter": 18,
            "verse": 15,
            "text": "Awa anthu athu amatumikira milungu ina yoonjezera pa Iye. Kodi ndi chifukwa chiyani iwo sawabweretsera umboni woonekera weniweni? Kodi wochimwa kwambiri ndani kuposa munthu amene amapeka bodza lokhudza Mulungu"
        },
        {
            "chapter": 18,
            "verse": 16,
            "text": "Pamene inu muwapewa iwo pamodzi ndi zimene iwo akupembedza osati Mulungu, thawirani kuphanga kuti mukapeze mpumulo. Ambuye wanu adzakutambasulirani chisoni chake ndi kukukonzerani njira yoti zinthu zikupepukireni"
        },
        {
            "chapter": 18,
            "verse": 17,
            "text": "Mwina iwe udaona dzuwa pamene linali kutuluka kupita ku mbali ya manja kwa phanga lawo ndipo pamene linali kulowa lilikudutsa ku mbali ya manzere, iwo adagona m’kati mwake. Chimenecho ndi chimodzi cha zizindikiro za Mulungu. Yense amene Mulungu amutsogolera ndi wotsogozedwa bwino koma iye amene Iye amusocheza, iwe siungam’pezere bwenzi woti amutsogolere"
        },
        {
            "chapter": 18,
            "verse": 18,
            "text": "Ndipo inu mukadaganiza kuti iwo adali maso pamene iwo adali mtulo. Ndipo Ife tinali kuwatembenuza kuchoka ku mbali ya manja kupita ku mbali ya manzere ndipo galu wawo adali chigonere ndi miyendo yake iwiri ya m’tsogolo ili yotambasula pa khomo la phanga. Iwe ukadaona iwo ukadachita mantha ndipo ukadathawa. Ndithudi iwe ukadadzadzidwa ndi mantha chifukwa cha iwo"
        },
        {
            "chapter": 18,
            "verse": 19,
            "text": "Chomwecho Ife tidawadzutsa kuti afunsane wina ndi mnzake. Wina wa iwo adafunsa nati, “Kodi inu mwakhala nthawi yotani? Iwo adayankha kuti: ‘Ife takhala tsiku limodzi kapena theka la tsiku.’ Iwo adati: “Ambuye wanu ndiye amene adziwa bwino za nthawi imene mwakhala kuno. Mtumizeni mmodzi wa inu ku mzinda ndi ndalama zanu za siliva kuti akagule chakudya chabwino kuti akubweretsereni. Koma akasamale ndipo asakauze aliyense za inu.”"
        },
        {
            "chapter": 18,
            "verse": 20,
            "text": "“Chifukwa ngati iwo adzadziwa za inu, adzakuponyani miyala kapena adzakubwezerani ku chipembedzo chawo. Ndipo zitatero inu simudzapambana ayi.”"
        },
        {
            "chapter": 18,
            "verse": 21,
            "text": "Motero Ifetidawadziwitsaanthuzaiwokutiiwoakhoza kudziwa kuti pangano la Mulungu ndi loona, ndipo kuti ola la chionongeko, ndithudi, lidzadza popanda chikayiko. Nthawi imene amakangana pa nkhani zawo za kuphanga iwo adati; ‘Amangireni nyumba pakhomo la phanga lawo. Ambuye wawo yekha ndiye amene adziwa za iwo.’ Ndipo iwo amene adapambana pa zochita zawo anati: “Ndithudi Ife tidzamanga malo opembedzerapo pamalopo.”"
        },
        {
            "chapter": 18,
            "verse": 22,
            "text": "Ena a iwo adati, Adali atatu ndipo galu wawo adali wachinayi, pamene ena akuti adali asanu ndipo galu wawo adali wachisanu ndi chimodzi. Moganizira zinthu zobisika, ena akuti adalipo asanu ndi awiri ndipo galu wawo adali wachisanu ndi chitatu. Nena, “Ambuye wanga ndi wodziwa kwambiri chiwerengero chawo, palibe amene akuwadziwa kupatula ochepa okha.” Usakangane nawo za iwo kupatula mkangano womveka. Ndipo usamufunse wina aliyense wa anthu zokhudza anthu a kuphanga"
        },
        {
            "chapter": 18,
            "verse": 23,
            "text": "Ndipo usanene za china chilichonse kuti, “Ine ndidzachita ichi mawa.”"
        },
        {
            "chapter": 18,
            "verse": 24,
            "text": "Opanda kuonjezera mawu oti, “Ngati Mulungu afuna.” Ndipo kumbukira Ambuye wako ngati uiwala ndipo unene kuti, “Ngati ndikotheka Mulungu anditsogolere ine ndi kundibweretsa kufupi ndi choonadi m’malo mwa ichi.”"
        },
        {
            "chapter": 18,
            "verse": 25,
            "text": "Iwo adakhala m’phanga lawo zaka mazana atatu ndi kuonjeza mphambu zisanu ndi zinayi"
        },
        {
            "chapter": 18,
            "verse": 26,
            "text": "Nena, “Mulungu amadziwa kwambiri mmene adakhalira. Kudziwa zinsinsi zonse za kumwamba ndi za dziko lapansi ndi kwake. Oh! Iye amapenyetsetsa ndipo amamvetsetsa. Iwo alibe wina woti awasamale oposa Mulungu. Ndipo Iye samuphatikiza wina aliyense mu ulamuliro wake.”"
        },
        {
            "chapter": 18,
            "verse": 27,
            "text": "Werenga zimene zavumbulitsidwa kwa iwe m’Buku la Ambuye wako. Palibe munthu amene angasinthe mawu ake. Iwe siudzapeza kothawira kupatula kwa Iye"
        },
        {
            "chapter": 18,
            "verse": 28,
            "text": "Pirira pamodzi ndi iwo amene akupembedza Ambuye wawo m’mawa ndi madzulo kufuna chisangalalo chake. Maso ako asayang’ane kutali kuwasiya iwo ndi cholinga chakuti upeze zinthu zabwino m’moyo uno ndipo usamumvere iye amene mtima wake tauiwalitsa kuti asamatikumbukire; ndipo watsatira zofuna za mtima wake, ndipo ntchito zake zonse ndi zoonongeka"
        },
        {
            "chapter": 18,
            "verse": 29,
            "text": "Nena, “Choonadi chimachokera kwa Ambuye wanu. Amene afuna akhulupirire ndipo amene safuna akane. Ndithudi anthu oipa tawakonzera moto umene mphanda zake zidzawazungulira.” Pamene iwo adzapempha madzi akumwa adzapatsidwa madzi otentha ngati mkuwa wosungunuka amene adzaotcha nkhope zawo. Kuipa kwa chakumwa ndi kuipa kwa malo okhala ndi kumeneku"
        },
        {
            "chapter": 18,
            "verse": 30,
            "text": "Kwa iwo amene akhulupirira nachita zabwino, ndithudi, Ife sitidzaononga mphotho ya anthu ochita zabwino"
        },
        {
            "chapter": 18,
            "verse": 31,
            "text": "Iwo adzakhala m’minda yamuyaya ndipo mitsinje izidzayenda pansi pawo. Iwo adzavekedwa zibangiri za golide ndipo adzavala nsalu za sirika wobiriwira, wopepuka ndi wochindikala ndipo adzatsamira pa masofa ndipo malipiro abwino ndi malo abwino ofikira"
        },
        {
            "chapter": 18,
            "verse": 32,
            "text": "Auze za fanizo la anthu awiri. Mmodzi wa iwo adali ndi minda iwiri ya mphesa imene tidazunguliza m’mbali mwake ndi mitengo ya tende ndipo tidaika pakati pake mbewu zina"
        },
        {
            "chapter": 18,
            "verse": 33,
            "text": "Munda uliwonse umapereka zipatso zake, ndipo siupunguza chilichonse ndipo Ife tidatumphutsa mitsinje m’kati mwa mindayo"
        },
        {
            "chapter": 18,
            "verse": 34,
            "text": "Ndipo Iye adali ndi zipatso zambiri ndipo adanena kwa mnzake pamene anali kutsutsana naye nati, “Ine ndili ndi chuma chambiri kuposa iwe ndiponso ndili ndi anthu a ntchito amphamvu kwambiri.”"
        },
        {
            "chapter": 18,
            "verse": 35,
            "text": "Ndipo iye adalowa m’munda mwake modzitukumula yekha nati, “Ine sindiganiza kuti izi zidzatha ayi.”"
        },
        {
            "chapter": 18,
            "verse": 36,
            "text": "“Ndipo ine sindikhulupirira kuti ola la chionongeko lidzadza. Ndipo ngakhale nditabwezedwa kwa Ambuye wanga, ine ndikapeza malo abwino oposa awa.”"
        },
        {
            "chapter": 18,
            "verse": 37,
            "text": "Mnzake uja adati kwa iye, “Kodi iwe wam’kana Iye amene adakulenga iwe kuchokera ku dothi ndi kuchokera ku dontho la umuna ndipo adakuumba kukhala munthu?”"
        },
        {
            "chapter": 18,
            "verse": 38,
            "text": "Akakhala ine, Mulungu ndiye Ambuye wanga. Ine sindidzamufanizira Iye ndi china chilichonse"
        },
        {
            "chapter": 18,
            "verse": 39,
            "text": "Bwanji pamene iwe umalowa m’munda mwako, siudanene kuti, “Izi ndi zimene Mulungu wafuna ndipo kulibe mphamvu kwina kulikonse kupatula kwa Mulungu? Ngakhale iwe ukundiona ine kuti ndine wochepekedwa kwambiri m’chuma ndi ana.”"
        },
        {
            "chapter": 18,
            "verse": 40,
            "text": "“Mwina Ambuye wanga akhoza kundipatsa munda wabwino oposa wako ndi kutumiza ziphaliwali kuchokera kumwamba ndi kusandutsa nthaka kukhala yosabereka.”"
        },
        {
            "chapter": 18,
            "verse": 41,
            "text": "“Kapena kuzamitsa madzi ake kuti iwe usawapeze.”"
        },
        {
            "chapter": 18,
            "verse": 42,
            "text": "Ndipo zipatso zake zidaonongeka. Ndipo iye adayamba kufikisa zikhato zake mwachisoni chifukwa cha zonse zimene adaononga pa mindayi chifukwa zonse zidaonongeka. Ndipo iye adati: “Kalanga ine! Ndikanadziwa, sindikanaphatikiza milungu ina ndi Ambuye wanga!”"
        },
        {
            "chapter": 18,
            "verse": 43,
            "text": "Ndipo iye adalibe gulu lomuthandiza polimbana ndi Mulungu ndiponso adalibe mphamvu zoti adzitetezere kapena kudzipulumutsira"
        },
        {
            "chapter": 18,
            "verse": 44,
            "text": "Kumeneko chitetezo chidzakhala chochokera kwa Mulungu, Mwini choonadi. Iye ndiye ali ndi malipiro ndiponso mapeto abwino"
        },
        {
            "chapter": 18,
            "verse": 45,
            "text": "Uwapatse chitsanzo cha moyo wa padziko lapansi. Moyowu uli ngati madzi amene timatsitsa kumwamba ndi mbeu za padziko la pansi zimene zimasakanizana ndi iwo ndipo zimakhala zanthete ndi zobiliwira. Koma pambuyo pake zimauma ndi kufumbutuka ndipo mphepo imazimwaza. Ndipo Mulungu ali ndi mphamvu pa chilichonse"
        },
        {
            "chapter": 18,
            "verse": 46,
            "text": "Chuma ndi ana ndi zinthu zokongola za umoyo wadziko lapansi. Koma ntchito zabwino zokhalitsa ndi zomwe zili ndi malipiro abwino kwa Ambuye wako ndi chiyembekezo chabwino"
        },
        {
            "chapter": 18,
            "verse": 47,
            "text": "Ndi tsiku limene tidzagudubuza mapiri ndipo mudzaona nthaka ili kukhala poyera popanda chilichonse ndipo Ife tidzasonkhanitsa anthu onse. Palibe aliyense amene tidzamusiye mwa iwo"
        },
        {
            "chapter": 18,
            "verse": 48,
            "text": "Ndipo iwo adzaonetsedwa kwa Ambuye wako ataimikidwa m’mizere ndipo tidzanena kuti, “Ndithudi inu mwabwera kwa Ife monga momwe tidakulengerani poyamba. Koma inu munali kuganiza kuti lonjezo lathu silidzakwaniritsidwa ayi.”"
        },
        {
            "chapter": 18,
            "verse": 49,
            "text": "Ndipo Buku lidzaikidwa m’manja mwa aliyense ndipo iwe udzaona anthu ochita zoipa ali ndi mantha poona zonse zimene zidalembedwa mu Bukulo. Iwo adzati, “Tsoka kwa ife! Kodi Buku ili ndi lotani limene silisiya kanthu kakang’ono kapena kakakulu ndipo zonse lidasunga?” Ndipo iwo adzapeza ntchito zawo zonse zitalembedwa momwemo ndipo Ambuye wako sadzapondereza wina aliyense"
        },
        {
            "chapter": 18,
            "verse": 50,
            "text": "Pamene Ife tidawauza angelo kuti, “Mugwadireni Adamu.” Motero onse anamugwadira Iye kupatula Satana amene adali mmodzi wa ziwanda ndipo adanyoza lamulo la Ambuye wake. Kodi mudzasankha iyeyo pamodzi ndi ana ake kukhala okutetezani ndi kukuthandizani m’malo mwa Ine, pamene iwo ndi adani? Kodi ndi choipa chotani chimene anthu ochita zoipa asankha"
        },
        {
            "chapter": 18,
            "verse": 51,
            "text": "Ine sindidawaonetse kalengedwe ka kumwamba ndi dziko lapansi kapena kalengedwe kawo komwe ndiponso Ine sindidawasankhe, osocheretsa anthu, kukhala ondithandiza anga"
        },
        {
            "chapter": 18,
            "verse": 52,
            "text": "Ndi tsiku limene Iye adzati kwa iwo, “Itanani onse amene mumandifanizira aja, amene munkadzinamiza aja.” Ndipo iwo adzalira kwa iwo koma sadzawayankha ndipo Ife tidzabzala chidani pakati pawo"
        },
        {
            "chapter": 18,
            "verse": 53,
            "text": "Ndipo anthu ochimwa adzaona moto wa ku Gahena ndipo adzatsimikiza kuti iwo aulowa. Ndipo iwo sadzapeza njira yothawirako"
        },
        {
            "chapter": 18,
            "verse": 54,
            "text": "Ndithudi Ife tawakhazikitsira anthu chitsanzo chilichonse mu Korani ino. Koma munthu ndi wotsutsa muzinthu zambiri"
        },
        {
            "chapter": 18,
            "verse": 55,
            "text": "Palibe chimene chimawaletsa anthu kukhulupirira ndi kupempha chikhululukiro kwa Ambuye wawo pamene chilangizo chidza kwa iwo kupatula kuti ali kudikira njira za anthu a zaka zakale kuti ziwapeze iwo kapena kuti akumane ndi mazunzo maso ndi maso"
        },
        {
            "chapter": 18,
            "verse": 56,
            "text": "Ndipo Ife sitimangotumiza Atumwi kupatula kuti akalalikire nkhani yabwino ndi kupereka chenjezo. Koma anthu osakhulupirira amatsutsa mwabodza kuti agonjetse choonadi ndi bodza lawo. Ndipo iwo amasandutsa mawu anga ndi zonse zomwe achenjezedwa ngati nthabwala kapenachoseketsa"
        },
        {
            "chapter": 18,
            "verse": 57,
            "text": "Kodiwolakwakwambirindanikuposa munthu amene akakumbutsidwa mavesi a Ambuye wake iye amawakana ndi kuiwala zimene manja ake atsogoza? Ife taika zophimba mitima yawo kuti asazindikire ndipo tatseka m’makutu mwawo. Ndipo ngati iwe utawaitana iwo kuti atsatire njira yoyenera, iwo sadzatsogozedwa"
        },
        {
            "chapter": 18,
            "verse": 58,
            "text": "Ndipo Ambuye wako ndi wokhululukira kwambiri ndi Mwini chisoni. Iye akadafuna kuwalanga chifukwa cha machimo amene achita, ndithudi, Iye akadawafulumizitsira chilango chawo. Koma iwo ali ndi nthawi yawo ndipo sadzapeza kothawirako"
        },
        {
            "chapter": 18,
            "verse": 59,
            "text": "Ndi Mizinda, imene tidaiononga pamene eni ake adachita zoipa tidaika nthawi yachionongeko chawo"
        },
        {
            "chapter": 18,
            "verse": 60,
            "text": "Ndipo pamenepo Mose adamuuza mnyamata wake kuti, “Ine ndidzapitirirabe kuyenda mpaka pamene ndidzafika pamalo pamene nyanja ziwiri zikumana kapena ndidzapitirira kuyenda zaka ndi zaka.”"
        },
        {
            "chapter": 18,
            "verse": 61,
            "text": "Koma pamene iwo adafika pamalo pamene nyanja ziwiri zidakumana, iwo adaiwala nsomba yawo ndipo iyo idatenga njira yake yodutsa kupita m’madzi"
        },
        {
            "chapter": 18,
            "verse": 62,
            "text": "Ndipo iwo atapitiriza ulendo wawo, Mose adati kwa mnyamata wake, “Bweretsa chakudya chathu. Ndithudi tapeza, mu ulendo wathu, zotopetsa.”"
        },
        {
            "chapter": 18,
            "verse": 63,
            "text": "Iye adati, “Kodi iwe siudaone pathanthwe pamene tidapuma paja, kuti ine ndidaiwala nsomba ndipo palibe china chimene chidandiiwalitsa kuti ndiikumbukire koma Satana yemwe adandiiwalitsa. Ndipo iyo idalowa m’madzi mozizwitsa.”"
        },
        {
            "chapter": 18,
            "verse": 64,
            "text": "Mose adati, “Pamenepo ndi pamene timafuna.” Iwo adabwerera kulondola kumene adachokera"
        },
        {
            "chapter": 18,
            "verse": 65,
            "text": "Ndipo iwo adam’peza mmodzi wa akapolo wathu amene tidamupatsa chifundo chochokera kwa Ife ndiponso tidamuphunzitsa nzeru zochokera kwa Ife"
        },
        {
            "chapter": 18,
            "verse": 66,
            "text": "Mose adati kwa iye, “Kodi ndingakutsateni kuti mwina mundiphunzitse zabwino zina za zimene mudaphunzitsidwa?”"
        },
        {
            "chapter": 18,
            "verse": 67,
            "text": "Iye adati, “Ndithudi! Iwe siudzatha kupirira ndi ine.”"
        },
        {
            "chapter": 18,
            "verse": 68,
            "text": "Kodi iwe ungapirire bwanji pa zinthu zimene suli kuzidziwa"
        },
        {
            "chapter": 18,
            "verse": 69,
            "text": "Mose adati, “Ngati Mulungu afuna, udzandipeza ine ndili wopirira ndipo ine sindidzakunyoza iwe ayi.”"
        },
        {
            "chapter": 18,
            "verse": 70,
            "text": "Iye adati, “Ngati iwe unganditsatire, usandifunse china chilichonse chimene ungawone mpaka pamene ine nditakuuza za chinthucho.”"
        },
        {
            "chapter": 18,
            "verse": 71,
            "text": "Motero iwo adanyamuka ndipo pamene iwo adakwera m’chombo, mnzake wa Mose adaboola chombocho. Mose adati, “Kodi waboola dzenje pa chombochi ndi cholinga chofuna kumiza eni ake? Ndithudi ichi ndi chinthu choipa kwambiri chimene wachita!”"
        },
        {
            "chapter": 18,
            "verse": 72,
            "text": "Iye adati, “Kodi sindidakuuze kuti iwe siudzatha kupirira ndi ine?”"
        },
        {
            "chapter": 18,
            "verse": 73,
            "text": "Mose adati, “Musandidzudzule chifukwa cha zimene ndaiwala ndipo musandisenzetse katundu wolemera chifukwa cha zochita zanga.”"
        },
        {
            "chapter": 18,
            "verse": 74,
            "text": "Ndipo onse adapitirizabe ulendo wawo mpaka pamene adakumana ndi mnyamata wina amene iye adamupha. Ndipo Mose adati, “Kodi iwe wapha munthu wosalakwa amene sadaphepo wina aliyense? Ndithudi iwe wachita chinthu choipa kwambiri.”"
        },
        {
            "chapter": 18,
            "verse": 75,
            "text": "Iye adati, “Kodi ine sindidakuuze kuti iwe siudzatha kupirira ndi ine?”"
        },
        {
            "chapter": 18,
            "verse": 76,
            "text": "Mose adati, “Ngati ine ndikufunsanso chinthu china pambuyo pa izi, usayende nanenso chifukwa ukhala utachipeza chifukwa kuchokera mwa ine.”"
        },
        {
            "chapter": 18,
            "verse": 77,
            "text": "Ndipo onse adapitirira kuyenda mpaka pamene adapeza anthu a mu mzinda wina wake ndipo iwo adawafunsa anthu aja kuti awapatseko chakudya koma iwo adakana kuwalandira ngati alendo awo. Iwo adapeza mu mzindawo chipupa chikufuna kugwa ndipo Iye adachimanganso. Mose adati, “Iwe ukadafuna, ndithudi, ukadawauza kuti akulipire chifukwa cha ntchito imene wagwira.”"
        },
        {
            "chapter": 18,
            "verse": 78,
            "text": "Iye adati, “Uku ndiye kusiyana kwa pakati pa iwe ndi ine. Ndikuuza tanthauzo la zinthu zimene iwe umakanika kupirira nazo.”"
        },
        {
            "chapter": 18,
            "verse": 79,
            "text": "Chikakhala chombo chija eni ake adali anthu osauka amene amagwira ntchito pa nyanja. Ndipo ine ndinafuna kuti ndichiononge chifukwa kutsogolo kwawo kudali mfumu yomwe imalanda chombo chilichonse mwamphamvu"
        },
        {
            "chapter": 18,
            "verse": 80,
            "text": "Akakhala mnyamata uja, makolo ake onse adali okhulupirira mu choonadi ndipo timaopa kuti mwina iye akhoza kuwatembenuza ndi kuyamba kuchita zoipa ndi kusiya kukhulupirira"
        },
        {
            "chapter": 18,
            "verse": 81,
            "text": "Ndipo tidafuna kuti Ambuye wawo awapatse m’malo mwake, mwana wina wabwino ndi woyera mtima kuposa iye"
        },
        {
            "chapter": 18,
            "verse": 82,
            "text": "Chikakhala chipupa chija, eni ake adali ana awiri a masiye amene amakhala mu mzinda uja ndipo pansi pa chipupacho padali chuma chawo. Ndipo bambo wawo adali munthu wabwino motero Ambuye wako adafuna kuti anawo akule kuti adzatulutse okha chuma chawo ngati chifundo chochokera kwa Ambuye wako. Ine sindidachite zimenezi mwachifuniro changa ayi. Limeneli ndilo tanthauzo lake la zinthu zimene umalephera kupirira nazo"
        },
        {
            "chapter": 18,
            "verse": 83,
            "text": "Ndipo iwo akukufunsa za Dhul-Qarnain. Nena, “Ine ndikufotokozerani za mbiri ya iye.”"
        },
        {
            "chapter": 18,
            "verse": 84,
            "text": "Ndithudi Ife tidamukhazika iye padziko ndipo tidamupatsa njira yopezera chilichonse"
        },
        {
            "chapter": 18,
            "verse": 85,
            "text": "Ndipo iye adatsatira njira"
        },
        {
            "chapter": 18,
            "verse": 86,
            "text": "Mpaka pamene adafika polowera dzuwa ndipo adalipeza dzuwalo lili kulowa m’dziwe la matope akuda. Pafupi pomwepo iye adapeza anthu ena. Ife tidati, “Iwe Dhul-Qarnain! Iwe uli ndi ufulu wowalanga kapena wowachitira chisoni.”"
        },
        {
            "chapter": 18,
            "verse": 87,
            "text": "Iye adati, “Akakhala iye amene achita zoipa, tidzamulanga ndipo iye adzabwezedwa kwa Ambuye wake yemwe adzamulanga ndi chilango choipa kwambiri.”"
        },
        {
            "chapter": 18,
            "verse": 88,
            "text": "Koma iye amene wakhulupirira ndikumachita ntchito zabwino, adzakhala ndi mphotho yabwino ndipo tidzamuyankhula mawu abwino"
        },
        {
            "chapter": 18,
            "verse": 89,
            "text": "Ndipo iye adatsatira njira ina"
        },
        {
            "chapter": 18,
            "verse": 90,
            "text": "Mpaka pamene adafika kotulukira dzuwa kumene adalipeza dzuwa lili kutuluka pa anthu amene Ife sitidawaikire chotchinga ku dzuwa"
        },
        {
            "chapter": 18,
            "verse": 91,
            "text": "Kotero Ife tidadziwa zonse zokhudza iye"
        },
        {
            "chapter": 18,
            "verse": 92,
            "text": "Ndipo iye adatsatiranso njira ina"
        },
        {
            "chapter": 18,
            "verse": 93,
            "text": "Mpaka pamene iye adafika pakati pa mapiri awiri adapeza pambali pake anthu amene sanali kuzindikira chilichonse"
        },
        {
            "chapter": 18,
            "verse": 94,
            "text": "Iwo adati, “Iwe Dhul-Qarnain! Ndithudi Ya-juj ndi Majuj ali kuchita zoipa m’dziko lino. Kodi tikupatse malipiro kuti utimangire linga lotiteteza nalo pakati pa iwo ndi ife?”"
        },
        {
            "chapter": 18,
            "verse": 95,
            "text": "Iye adati, “Mphamvu zomangira linga zimene Ambuye wanga wandipatsa ndi zabwino. Choncho ndithandizeni ndi anthu amphamvu ogwira ntchito kuti ndimange linga pakati pa inu ndi iwo.”"
        },
        {
            "chapter": 18,
            "verse": 96,
            "text": "Ndipatseni zidutswa zachitsulo; mpaka pamene iye adadzadza gawo limene linali pakati pa mapiriwa. Iye adati, “Uzirani ndi livumbo lanu.” Pamene adazifiwiritsa zidutswazo ngati moto, iye adati, “Ndipatseni mtovu kuti ndiuthire pa zidutswazo.”"
        },
        {
            "chapter": 18,
            "verse": 97,
            "text": "Anthu a Ya-juj ndi Majuj sadathe kuchilumpha ndipo sadathe kuchiboola"
        },
        {
            "chapter": 18,
            "verse": 98,
            "text": "Iye adati, “Ichi ndi chifundo chochokera kwa Ambuye wanga. Koma pamene lonjezo la Ambuye wanga lidzadza, Iye adzaliononga. Ndipo lonjezo la Ambuye wanga ndi loona"
        },
        {
            "chapter": 18,
            "verse": 99,
            "text": "Ndipo pa tsikulo tidzawasiya ena mwa iwo akusakanikirana ndi ena. Lipenga lidzaimbidwa ndipo tidzawasonkhanitsa onse pamodzi"
        },
        {
            "chapter": 18,
            "verse": 100,
            "text": "Pa tsiku limeneli tidzaonetsa Gahena kwa anthu osakhulupirira, kuti adzalione lonse moonekera kwambiri"
        },
        {
            "chapter": 18,
            "verse": 101,
            "text": "Amene maso awo adali otsekeka kuchikumbutso changa, satha kumva"
        },
        {
            "chapter": 18,
            "verse": 102,
            "text": "Kodi anthu osakhulupirira akuganiza kuti akhoza kuwapanga akapolo anga kukhala atetezi awo m’malo mwa Ine? Ndithudi Ife takonza Gahena kukhala malo ofikira anthu onse osakhulupirira"
        },
        {
            "chapter": 18,
            "verse": 103,
            "text": "Nena, “Kodi tikuuzeni anthu amene ali olephera mu ntchito zawo?”"
        },
        {
            "chapter": 18,
            "verse": 104,
            "text": "Iwowo ndi amene ntchito zawo zaonongeka m’moyo uno pamene iwo anali kuganiza kuti ali kulandira zabwino chifukwa cha ntchito zawo"
        },
        {
            "chapter": 18,
            "verse": 105,
            "text": "Iwo ndi amene sadakhulupirire mawu a Ambuye wawo ndi zokumana ndi Iye. Motero ntchito zawo zaonongeka ndipo patsiku lachiweruzo Ife sitidzawakhazikira muyeso"
        },
        {
            "chapter": 18,
            "verse": 106,
            "text": "Gahena idzakhala mphotho yawo chifukwa iwo adalibe chikhulupiriro ndipo achitira chipongwe Atumwi ndiponso mawu anga"
        },
        {
            "chapter": 18,
            "verse": 107,
            "text": "Ndithudi! Iwo amene akhulupirira ndi kuchita ntchito zabwino, minda ya ku Paradiso idzakhala malo awo ofikira"
        },
        {
            "chapter": 18,
            "verse": 108,
            "text": "Adzakhala komweko nthawi zonse ndipo sadzafuna kusintha malo"
        },
        {
            "chapter": 18,
            "verse": 109,
            "text": "Nena, “Ngati Nyanja ikadakhala inki yolembera mawu Ambuye wanga, ndithudi, nyanjayo ikadaphwa koma osati Mawu a Ambuye wanga ngakhale tikadabweretsa nyanja yofanana ndi imeneyo moonjezera.”"
        },
        {
            "chapter": 18,
            "verse": 110,
            "text": "Nena, “Ine ndine munthu monga inu nomwe, koma zavumbulutsidwa kwa ine kuti Mulungu wanu ndi mmodzi. Kotero aliyense amene afuna kudzakumana ndi Ambuye wake ayenera kuchita zimene zili zabwino ndipo popembedza Ambuye wake, osaphatikizamo wina wake.”"
        },
        {
            "chapter": 19,
            "verse": 1,
            "text": "Kaf ha ya ain suad"
        },
        {
            "chapter": 19,
            "verse": 2,
            "text": "Ichi ndi chikumbutso cha chifuniro cha Ambuye wako kwa kapolo wake Zakariya"
        },
        {
            "chapter": 19,
            "verse": 3,
            "text": "Pamene Iye adamupempha Ambuye wake motsitsa mawu"
        },
        {
            "chapter": 19,
            "verse": 4,
            "text": "Iye adati, “oh Ambuye wanga! Mafupa anga ndi ofoka ndipo mutu wanga uli ndi imvi chifukwa cha ukalamba. Komabe, Ambuye, ine sindidapemphe kwa Inu mopanda phindu.”"
        },
        {
            "chapter": 19,
            "verse": 5,
            "text": "“Ndithudi ine ndili ndi mantha ndi abale anga za amene adzalowe m’malo mwanga ndiponso mkazi wanga ndi chumba. Ndipatseni mwana wamwamuna.”"
        },
        {
            "chapter": 19,
            "verse": 6,
            "text": "“Amene adzalowe m’malo mwanga ndi m’malo mwa ana a Yakobo, ndipo mpangeni, Ambuye wanga, kukhala mmodzi wa wokondedwa wanu.”"
        },
        {
            "chapter": 19,
            "verse": 7,
            "text": "“Ee iwe Zakariya! Ife tili kukuuza nkhani yabwino yakuti iwe udzapatsidwa mwana wamwamuna ndipo adzatchedwa Yohane, dzina limene silidapatsidwe kwa aliyense kumbuyoku.”"
        },
        {
            "chapter": 19,
            "verse": 8,
            "text": "Zakariya adati, “Ambuye! Kodi ine ndingakhale ndi mwana wamwamuna bwanji, pamene mkazi wanga ndi chumba ndipo ine ndine wokalamba?”"
        },
        {
            "chapter": 19,
            "verse": 9,
            "text": "Iye adati, “Chimenechi, wanena Ambuye wako! Idzakhala ntchito yopepuka kwa Ine chifukwa Ine ndidakupanga kukhala munthu pamene iwe siunali chinthu china chilichonse chodziwika.”"
        },
        {
            "chapter": 19,
            "verse": 10,
            "text": "Zakariya adati, “Ambuye, ndipatseni chizindikiro chokhudza zimene zidzachitike.” Iye adati, “Chizindikiro chako ndi chakuti siudzalankhula ndi anthu usiku utatu ngakhale ulibe chilema.”"
        },
        {
            "chapter": 19,
            "verse": 11,
            "text": "Pamene Zakariya adadza kwa anthu ake kuchokera m’kachisi, adawauza anthuwo kuti, “Lemekezani Ambuye wanu m’mawa ndi madzulo.”"
        },
        {
            "chapter": 19,
            "verse": 12,
            "text": "“Oh Yohane! Samala mawu a Mulungu kwambiri.” Ife tidamupatsa luntha pamene adali mwana"
        },
        {
            "chapter": 19,
            "verse": 13,
            "text": "Ndiponso tidamupatsa mtima wachifundo ndi woyeretsedwa ndipo adali munthu opewa zoipa"
        },
        {
            "chapter": 19,
            "verse": 14,
            "text": "Ndipo adali kulemekeza abambo ndi amayi ake. Iye sadali wodzikweza kapena wonyoza malamulo a Mulungu"
        },
        {
            "chapter": 19,
            "verse": 15,
            "text": "Mtendere udali pa iye pa tsiku limene adabadwa ndi pa tsiku limene adafa ndipo mtendere ukhale pa iye pamene aukitsidwa kwa akufa"
        },
        {
            "chapter": 19,
            "verse": 16,
            "text": "Ndipo kukumbukira nkhani ya Maria m’Buku! Pamene iye adasiya anthu ake ndi kupita kumalo a payekha kumbali ya ku m’mawa"
        },
        {
            "chapter": 19,
            "verse": 17,
            "text": "Ndipo iye adafunda nsalu kuti anthu asaone nkhope yake. Ife tidamutumizira iye Mzimu wathu umene udaoneka ngati munthu"
        },
        {
            "chapter": 19,
            "verse": 18,
            "text": "Maria adati, “Mwini chisoni anditeteze ine kwa iwe! Ngati iwe umaopa Ambuye, ndisiye ndekha, usandiyandikire ayi.”"
        },
        {
            "chapter": 19,
            "verse": 19,
            "text": "Mngelo adati, “Ine ndine Mthenga wa Ambuye wako ndipo ndadza kudzakupatsa mwana wamwamuna woyera.”"
        },
        {
            "chapter": 19,
            "verse": 20,
            "text": "Maria adati, “Kodi ine ndidzabereka mwana bwanji pamene ine ndine wosakhudzidwa ndi mwamuna ndiponso si ndine wachiwerewere ayi?”"
        },
        {
            "chapter": 19,
            "verse": 21,
            "text": "Mngelo adati, “Ndi momwemo” Ambuye wako wanena kuti, “Zimenezo, kwa Ine, ndi zopepuka. Tidzamupanga iye kukhala chizindikiro kwa anthu ndi madalitso ochoka kwa Ife. Limeneli ndilo lamulo limene lalamulidwa.”"
        },
        {
            "chapter": 19,
            "verse": 22,
            "text": "Ndipo iye adakhala ndi pakati ndipo adapita kumalo akutali"
        },
        {
            "chapter": 19,
            "verse": 23,
            "text": "Ndipo ululu wa kubereka udamubwerera pamene adali patsinde pa mtengo wa tende ndipo adalira nati, “Kalanga ine, bola ndikadangofa zisanachitike izi chifukwa ndikadakhala woiwalidwa.”"
        },
        {
            "chapter": 19,
            "verse": 24,
            "text": "Kudabwera mawu kuchokera pansi oti: “Usadandaule ayi. Ambuye wako wakukonzera ka mtsinje kamene kalikuyenda ku mapazi ako.”"
        },
        {
            "chapter": 19,
            "verse": 25,
            "text": "“Ndipo gwedeza mtengo watendewu, iwo udzagwetsa zipatso za tende zaziwisi ndi zakupsa.”"
        },
        {
            "chapter": 19,
            "verse": 26,
            "text": "“Idya ndi umwe, kotero sangalala.” Ndipo ukakumana ndi munthu wina aliyense muuze kuti, “Ine ndalumbira kwa Mwini chisoni kusala chakudya ndipo sindidzayankhula ndi munthu wina aliyense lero.”"
        },
        {
            "chapter": 19,
            "verse": 27,
            "text": "Ndipo iye adatenga mwana wake nanka naye kwa anthu ake amene adati kwa iye’ “Iwe Maria! Ndithudi iwe wabweretsa chinthu cha chilendo.”"
        },
        {
            "chapter": 19,
            "verse": 28,
            "text": "“Iwe mlongo wake wa Aroni! Atate wako sanali munthu wochita zoipa ndiponso Amayi ako sadali a chiwerewere.”"
        },
        {
            "chapter": 19,
            "verse": 29,
            "text": "Maria adamuloza iye. Koma iwo adati, “Kodi ife tingayankhule ndi mwana wam’chikuta bwanji?”"
        },
        {
            "chapter": 19,
            "verse": 30,
            "text": "Mwanayo adati, “Ine ndine kapolo wa Mulungu. Iye wandipatsa ine Buku labwino ndipo wandisankha kukhala Mtumwi.”"
        },
        {
            "chapter": 19,
            "verse": 31,
            "text": "“Madalitso ake ali pa ine kulikonse kumene ndingapite ndipo wandilamulira kuti ndikhale wopemphera ndi kupereka chaulere kwa anthu osauka nthawi yonse ya moyo wanga.”"
        },
        {
            "chapter": 19,
            "verse": 32,
            "text": "“Iye wandilamula kuti ndizilemekeza amayi anga ndipo sadandipange kukhala wamwano ndi woipa.”"
        },
        {
            "chapter": 19,
            "verse": 33,
            "text": "Ndipo mtendere ukhale kwa ine patsiku limene ndidabadwa, ndi patsiku limene ndidzafa ndiponso pa tsiku limene ndidzaukitsidwa kwa akufa"
        },
        {
            "chapter": 19,
            "verse": 34,
            "text": "Ameneyo ndiye Yesu, mwana wa Maria. Liwu loonadi limene iwo ali kukayika"
        },
        {
            "chapter": 19,
            "verse": 35,
            "text": "Sizili zoyenera kuti Mulungu akhale ndi mwana wamwamuna! Iye ayeretsedwe ku zimenezo. Ngati Iye afuna chinthu, Iye amangonena kuti, “Chikhale” ndipo chimakhaladi"
        },
        {
            "chapter": 19,
            "verse": 36,
            "text": "Ndithudi Mulungu ndi Ambuye wanga ndiponso Ambuye wanu. Kotero mpembedzeni Iye yekha. Imeneyo ndiyo njira"
        },
        {
            "chapter": 19,
            "verse": 37,
            "text": "Koma magulu a Akhirisitu adasemphana maganizo pakati pawo. Koma pamene tsiku loopsa lidza, tsoka kwa anthu osakhulupirira"
        },
        {
            "chapter": 19,
            "verse": 38,
            "text": "Kodi iwo adzaona ndi kumva momveka bwanji pa tsiku limene adzaonekera pa maso pathu! Koma anthu ochita zoipa lero ali mu chisokonezo choonekeratu"
        },
        {
            "chapter": 19,
            "verse": 39,
            "text": "Achenjeze za tsiku limene adzanong’oneza bombono, pamene malamulo athu adzakwaniritsidwa ndipo pamene iwo ali nkuiwala ndi kusakhulupirira"
        },
        {
            "chapter": 19,
            "verse": 40,
            "text": "Ndithudi Ife tidzatenga dziko lapansi ndi onse amene amakhala m’menemo. Ndi kwa Ife kumene onse adzabwezedwa"
        },
        {
            "chapter": 19,
            "verse": 41,
            "text": "Ndipo kumbukira nkhani ya Abrahamu imene ili m’Buku. Iye adali Mtumwi ndi munthu wangwiro"
        },
        {
            "chapter": 19,
            "verse": 42,
            "text": "Pamene iye adawauza bambo wake kuti, “Oh Abambo! Kodi inu mungalambire bwanji chinthu chimene sichingathe kumva, kuona kapena kukuthandizani pa chilichonse?”"
        },
        {
            "chapter": 19,
            "verse": 43,
            "text": "“Ohabambo! Choonadichavumbulutsidwa kwa ine chimene sichinakufikireni inu. Kotero nditsatireni ine kuti ndikutsogolereni ku njira yoyenera.”"
        },
        {
            "chapter": 19,
            "verse": 44,
            "text": "“oh abambo! Musamapembedze Satana. Ndithudi Satana adanyoza Ambuye wachisoni chosatha.”"
        },
        {
            "chapter": 19,
            "verse": 45,
            "text": "“oh abambo! Ine ndili kuopa kuti chilango cha Mulungu chidzadza pa inu ndipo mudzakhala bwenzi la Satana.”"
        },
        {
            "chapter": 19,
            "verse": 46,
            "text": "Abambo ake adati, “Kodi ukudana ndi milungu yanga iwe Abrahamu? Ukapanda kusiya ndidzakuponya miyala ndipo unditalikire pa kanthawi kochepa.”"
        },
        {
            "chapter": 19,
            "verse": 47,
            "text": "Abrahamu adati, “Mtendere ukhale kwa inu. Ine ndidzapempha Ambuye wanga kuti akukhululukireni popeza, Mulungu, kwa ine, ndi wokoma mtima.”"
        },
        {
            "chapter": 19,
            "verse": 48,
            "text": "“Ine ndikuchokerani ndi zimene mumapembedza kuonjezera pa Mulungu. Ine ndidzapempha kwa Ambuye wanga ndipo ndikhulupirira kuti popembedza Ambuye wanga ndisadzakhale watsoka"
        },
        {
            "chapter": 19,
            "verse": 49,
            "text": "Ndipo pamene Abrahamu adasiya anthu ake ndi mafano amene iwo anali kupembedza kuonjezera pa Mulungu, tidamupatsa Isake ndi Yakobo. Aliyense wa iwo tidamupanga kukhala Mtumwi"
        },
        {
            "chapter": 19,
            "verse": 50,
            "text": "Ndipo tidawapatsa onse mituka kuchokera m’chifundo chathu ndipo tidawapanga iwo kukhala otchulidwa mwaulemu"
        },
        {
            "chapter": 19,
            "verse": 51,
            "text": "Ndipo kumbukira nkhani ya Mose imene ili m’Buku, amene adali wosankhidwa ndiponso Mtumwi ndi Mneneri"
        },
        {
            "chapter": 19,
            "verse": 52,
            "text": "Ife tidamuitana kuchokera kumbali ya dzanja la manja la phiri la Sinai ndipo tinamuyandikitsa kukhala pafupi ndi Ife kuti tiyankhule naye mwamseri"
        },
        {
            "chapter": 19,
            "verse": 53,
            "text": "Tidamupatsa, mwachisoni chathu, m’bale wake Aroni kuti akhale Mtumwi"
        },
        {
            "chapter": 19,
            "verse": 54,
            "text": "Ndipo kumbukira nkhani ya Ishimayeli imene ili m’Buku. Iye adali wosunga pangano ndipo adali Mtumwi ndi Mneneri"
        },
        {
            "chapter": 19,
            "verse": 55,
            "text": "Iye anali kulamula anthu ake kuchita mapemphero ndi kupereka chothandiza nacho anthu osauka ndipo adali, kwa Ambuye wake, wokondedwa"
        },
        {
            "chapter": 19,
            "verse": 56,
            "text": "Ndipo kumbukira za Idrissa. Iye adali munthu wonena zoona ndi Mtumwi"
        },
        {
            "chapter": 19,
            "verse": 57,
            "text": "Ife tidamukweza kukhala malo a pamwamba"
        },
        {
            "chapter": 19,
            "verse": 58,
            "text": "Awa ndi anthu amene Mulungu adawaonetsera chisomo chake. Atumwi ochokera ku m’badwo wa Adamu ndi iwo amene tidawatenga pamodzi m’chombo ndi Nowa. Ana a Abrahamu, a Israyeli ndi iwo amene Ife tawatsogolera ndi kuwasankha. Pamene zivumbulutso za Mwini chisoni chosatha zinali kulakatulidwa kwa iwo, iwo adali kugwa nkhope zawo pansi ndi kumalira"
        },
        {
            "chapter": 19,
            "verse": 59,
            "text": "Koma mibadwo ya anthu imene inadza iwo atachoka idanyoza mapemphero ndi kutsatira zilakolako zawo. Ndithudi awa adzakumana ndi mavuto"
        },
        {
            "chapter": 19,
            "verse": 60,
            "text": "Kupatula amene alapa machimo ndi kukhulupirira choonadi ndi kumachita ntchito zabwino. Iwo adzalowa ku Paradiso ndipo sadzaponderezedwa m’chilichonse"
        },
        {
            "chapter": 19,
            "verse": 61,
            "text": "Iwo adzakhala m’minda ya Edeni mpaka muyaya, imene Mwini chisoni chosatha adalonjeza akapolo ake ngakhale kuti iwo sadaione. Ndithudi lonjezo lake lidzakwaniritsidwa"
        },
        {
            "chapter": 19,
            "verse": 62,
            "text": "Kumeneko iwo sadzamva zinthu zopanda pake koma mawu a mtendere okha, ndipo chakudya chidzapatsidwa kwa iwo m’mawa ndi madzulo"
        },
        {
            "chapter": 19,
            "verse": 63,
            "text": "Imeneyo ndiyo Paradiso imene tidzawapatsa akapolo athu omwe anali kuopa Mulungu"
        },
        {
            "chapter": 19,
            "verse": 64,
            "text": "Ife sititsika kuchoka kumwamba pokhapokha ngati taloledwa ndi Ambuye wako. Iye ndiye mwini wa zinthu zonse zimene zili pamaso pathu, kumbuyo kwathu ndi zonse zimene zili pakati pa zimenezi. Ndipo Ambuye wako saiwala"
        },
        {
            "chapter": 19,
            "verse": 65,
            "text": "Ambuye wa kumwamba ndi dziko lapansi ndi zonse zimene zili mmenemo. Kotero m’pembedze Iye yekha ndipo khala wopirira pamapemphero ake. Kodi ukudziwa wina amene ali ndi dzina ngati la Iye"
        },
        {
            "chapter": 19,
            "verse": 66,
            "text": "Munthu amati, “Pamene ine nditafa kodi ndidzaukitsidwa ndi kukhalanso ndi moyo?”"
        },
        {
            "chapter": 19,
            "verse": 67,
            "text": "Kodi munthu sakumbukira kuti tidamulenga iye pamene poyamba sadali chinthu china chilichonse"
        },
        {
            "chapter": 19,
            "verse": 68,
            "text": "Motero pali Ambuye wako; ndithudi Tidzawasonkhanitsa pamodzi ndi a Satana ndipo onse tidzawabweretsa m’mphepete mwa Gahena atagwada"
        },
        {
            "chapter": 19,
            "verse": 69,
            "text": "Ndipo mwachoonadi tidzachotsa mugulu lililonse onse amene adanyoza Mulungu kwambiri"
        },
        {
            "chapter": 19,
            "verse": 70,
            "text": "Ndithudi Ife tilikuwadziwa kwambiri amene ali oyenera kuotchedwa"
        },
        {
            "chapter": 19,
            "verse": 71,
            "text": "Palibe wina wa inu amene sadzapita kumbali ya Moto. Limeneli ndilo lamulo la mphamvu la Ambuye wanu"
        },
        {
            "chapter": 19,
            "verse": 72,
            "text": "Ndipo Ife tidzapulumutsa onse amene amaopa ndi kuwasiya ochita zoipa, atagwada, kuti amve ululu wake"
        },
        {
            "chapter": 19,
            "verse": 73,
            "text": "Pamene zivumbulutso zathu zilakatulidwa momveka kwa iwo, anthu osakhulupirira amanena kwa anthu okhulupirira kuti, “Kodi ndi gulu liti pa magulu awiriwa limene lili ndi malo abwino okhala ndi anthu apamwamba?”"
        },
        {
            "chapter": 19,
            "verse": 74,
            "text": "Kodi ndi mibadwo ingati yakale imene tidaononga iwo asanadze, mibadwo imene idali ndi zinthu zabwino ndiponso zokongola"
        },
        {
            "chapter": 19,
            "verse": 75,
            "text": "Nena, “Aliyense amene alakwa, Mwini chisoni chosatha adzawaonjezera nthawi, mpaka pamene adzaone zomwe adalonjezedwa. Kaya ndi chilango kapena ola lomaliza, pamenepo ndiye adzadziwa kuti ndani amene ali mwini wa malo oipa ndi gulu lankhondo lofoka.”"
        },
        {
            "chapter": 19,
            "verse": 76,
            "text": "Mulungu amapitiriza kutsogolera iwo amene atsatira njira yoyenera. Ntchito zabwino zimene zili ndi malipiro osatha zili ndi mphotho yabwino pamaso pa Ambuye wako ndiponso zotsatira zake ndi zabwino"
        },
        {
            "chapter": 19,
            "verse": 77,
            "text": "Kodi mwamuona munthu amene akana zivumbulutso zathu ndipo amanena kuti, “Ine, ndithudi, ndidzapatsidwa chuma ndi ana?”"
        },
        {
            "chapter": 19,
            "verse": 78,
            "text": "Kodi iye waziona zinthu zosaoneka kapena Mwini chisoni chosatha wamupatsa lonjezo lotere"
        },
        {
            "chapter": 19,
            "verse": 79,
            "text": "Osatheka! Ife tidzalemba zimene akunena ndi kuchipanga chilango chake kukhala chachitali"
        },
        {
            "chapter": 19,
            "verse": 80,
            "text": "Zonse zimene azilankhula iye zidzabwerera kwa Ife ndipo adzadza pamaso pathu yekha"
        },
        {
            "chapter": 19,
            "verse": 81,
            "text": "Anthu osakhulupirira adadzisankhira milungu ina kuti iwapatse mphamvu ndi ulemerero"
        },
        {
            "chapter": 19,
            "verse": 82,
            "text": "Ayi. Koma milunguyo idzakana kupembedza kwawo ndipo idzakhala adani awo"
        },
        {
            "chapter": 19,
            "verse": 83,
            "text": "Kodi siudaone kuti timatumiza kwa anthu osakhulupirira a Satana amene amawaonetsa zinthu zoti achimwe nazo"
        },
        {
            "chapter": 19,
            "verse": 84,
            "text": "Kotero musafulumize kuwapemphera chionongeko, ndithudi, tikuwawerengera masiku awo"
        },
        {
            "chapter": 19,
            "verse": 85,
            "text": "Tsiku limenetidzasonkhanitsaanthuolungamam’magulu kufika pamaso pa Ambuye wachisoni kudzalandira ulemu"
        },
        {
            "chapter": 19,
            "verse": 86,
            "text": "Ndipo tidzawakusa anthu oipa kupita ku moto wa ku Gahena ali ndi ludzu lodetsa nkhawa"
        },
        {
            "chapter": 19,
            "verse": 87,
            "text": "Palibe amene adzakhala ndi mphamvu zodandaula kupatula yekhayo amene walandira chilolezo cha Mwini chisoni chosatha"
        },
        {
            "chapter": 19,
            "verse": 88,
            "text": "Iwo amati, “Mwini chisoni chosatha wabala mwana wamwamuna.”"
        },
        {
            "chapter": 19,
            "verse": 89,
            "text": "Ndithudi mwanena chinthu choipitsitsa"
        },
        {
            "chapter": 19,
            "verse": 90,
            "text": "Pafupifupi kumwamba kumafuna kung’ambika chifukwa cha mawu amenewa ndipo nthaka imafuna kugawikana ndi mapiri kugudubuzika ndi kuonongeka"
        },
        {
            "chapter": 19,
            "verse": 91,
            "text": "Chifukwa chonena Mwini Chisoni Chosatha ali ndi mwana wamwamuna"
        },
        {
            "chapter": 19,
            "verse": 92,
            "text": "Si zoyenera kwa Mwini chisoni chosatha kuti akhale ndi mwana"
        },
        {
            "chapter": 19,
            "verse": 93,
            "text": "Palibe china chilichonse chimene chili kumwamba kapena pa dziko lapansi chimene chimabwera kwa Mwini chisoni chosatha kupatula ngati kapolo"
        },
        {
            "chapter": 19,
            "verse": 94,
            "text": "Iye wasunga chiwerengero cha zolengedwa zake zonse"
        },
        {
            "chapter": 19,
            "verse": 95,
            "text": "Ndipo onse, mmodzimmodzi, adzabwerera kwa Iye pa tsiku la kuuka kwa akufa"
        },
        {
            "chapter": 19,
            "verse": 96,
            "text": "Ndithudi amene akhulupirira ndi kuchita ntchito zabwino, Mwini chisoni chosatha adzawakonda"
        },
        {
            "chapter": 19,
            "verse": 97,
            "text": "Motero Ife tapanga iyo kukhala yosavuta ya m’chiyankhulo chako kuti upeleke nkhani yabwino kwa anthu oopa ndi kuchenjeza ndi ilo anthu otsutsa"
        },
        {
            "chapter": 19,
            "verse": 98,
            "text": "Kodi ndi mibadwo ingati imene Ife tidaononga kale iwo asanadze? Kodi uli kumuona mmodzi aliyense wa iwo kapena kumva manong’onong’o ochokera kwa iwo"
        },
        {
            "chapter": 20,
            "verse": 1,
            "text": "Ta Ha"
        },
        {
            "chapter": 20,
            "verse": 2,
            "text": "Ife sitidavumbulutse Korani ino kwa iwe ndi cholinga choti uvutike"
        },
        {
            "chapter": 20,
            "verse": 3,
            "text": "Koma kuti chikhale chilangizo kwa anthu oopa Mulungu"
        },
        {
            "chapter": 20,
            "verse": 4,
            "text": "Ndi chivumbulutso chochokera kwa Iye amene adalenga dziko lapansi ndi kumwamba kwenikweniko"
        },
        {
            "chapter": 20,
            "verse": 5,
            "text": "Mwini chisoni chosatha amene adaoneka ali pamwamba pa Mpando wa Chifumu"
        },
        {
            "chapter": 20,
            "verse": 6,
            "text": "Zake ndi zonse zimene zili kumwamba ndi pa dziko lapansi ndi zonse zimene zimakhala m’menemo ndiponso zimene zili pansi pa nthaka"
        },
        {
            "chapter": 20,
            "verse": 7,
            "text": "Ngati iwe utchula mawu mokweza, ndithudi Iye amadziwa chinsinsi ndiponso chobisika"
        },
        {
            "chapter": 20,
            "verse": 8,
            "text": "Mulungu! Kulibe wina wopembedzedwa mwachoonadi koma Iye yekha. Ake ndi mayina okongola"
        },
        {
            "chapter": 20,
            "verse": 9,
            "text": "Kodi udamva za mbiri ya Mose"
        },
        {
            "chapter": 20,
            "verse": 10,
            "text": "Pamene iye adaona moto adawauza abale ake kuti, “Dikirani! Ndithudi ine ndaona moto. Mwina ndikubweretserani muuni kuti ndipeze ulangizi pa motopo.”"
        },
        {
            "chapter": 20,
            "verse": 11,
            "text": "Pamene iye adafika pafupi ndi moto, adaitanidwa pomutchula dzina lake kuti, “Oh Mose!”"
        },
        {
            "chapter": 20,
            "verse": 12,
            "text": "“Ndithudi, Ine ndine Ambuye wako! Motero chotsa nsapato zako. Ndithudi iwe uli m’dambo lodalitsika la Tuwa.”"
        },
        {
            "chapter": 20,
            "verse": 13,
            "text": "“Ndipo Ine ndakusankha iwe. Kotero mvetsera chimene chikuvumbulutsidwa kwa iwe.”"
        },
        {
            "chapter": 20,
            "verse": 14,
            "text": "Ndithudi Ine ndine Mulungu. Palibe wina wopembedzedwa mwachoonadi koma Ine ndekha motero ndipembedze Ine ndipo pitiriza mapemphero pondikumbukira Ine.”"
        },
        {
            "chapter": 20,
            "verse": 15,
            "text": "“Ndithudi ola lili nkudza ndipo cholinga changa ndi kulibisa kuti mzimu ulionse udzalipidwe malipiro molingana ndi ntchito zake.”"
        },
        {
            "chapter": 20,
            "verse": 16,
            "text": "“Ndipo usalole kuti munthu amene sakhulupirira za olali ndipo yemwe amachita zimene mtima wake umafuna kuti akusocheretse chifukwa ukhoza kuonongeka.”"
        },
        {
            "chapter": 20,
            "verse": 17,
            "text": "“Kodi ndi chiyani chimene chili m’dzanja lako la manja iwe Mose?”"
        },
        {
            "chapter": 20,
            "verse": 18,
            "text": "Iye adati, “Iyi ndi ndodo yanga, ndi iyoyi ine ndimayedzamira ndipo ndimagwetsera masamba akudya nyama zanga. Imeneyi imandithandiza pa ntchito zambiri kuonjezera pa zimenezi.”"
        },
        {
            "chapter": 20,
            "verse": 19,
            "text": "Mulungu adati, “Ndodoyo iponye pansi iwe Mose.”"
        },
        {
            "chapter": 20,
            "verse": 20,
            "text": "Mose adaiponya pansi, ndipo taonani! Iyo idasanduka njoka yoyenda mwaliwiro"
        },
        {
            "chapter": 20,
            "verse": 21,
            "text": "Mulungu adati, “Igwire ndipo usachite mantha ayi. Ife tidzaibwezera monga momwe idalili poyamba.”"
        },
        {
            "chapter": 20,
            "verse": 22,
            "text": "“Tsopano kanikiza dzanja lako m’khwapa mwako. Ilo lidzasanduka loyera lopanda matenda ngati chizindikiro china.”"
        },
        {
            "chapter": 20,
            "verse": 23,
            "text": "“Kuti tikusonyeze zizindikiro zathu zazikulu.”"
        },
        {
            "chapter": 20,
            "verse": 24,
            "text": "“Pita kwa Farawo! Ndithudi iye wadumpha malire onse.”"
        },
        {
            "chapter": 20,
            "verse": 25,
            "text": "Mose adati, “Ambuye tsekulani chifuwa changa”"
        },
        {
            "chapter": 20,
            "verse": 26,
            "text": "“Ndipo pepukitsani ntchito yanga.”"
        },
        {
            "chapter": 20,
            "verse": 27,
            "text": "“Masulani lilime langa ku chibwibwi.”"
        },
        {
            "chapter": 20,
            "verse": 28,
            "text": "“Kuti anthu azindikire zonena zanga.”"
        },
        {
            "chapter": 20,
            "verse": 29,
            "text": "“Ndipo ndisankhileni munthu wondithandiza kuchokera ku banja langa.”"
        },
        {
            "chapter": 20,
            "verse": 30,
            "text": "“Aroni m’bale wanga.”"
        },
        {
            "chapter": 20,
            "verse": 31,
            "text": "“Onjezereni mphamvu zanga ndi iye.”"
        },
        {
            "chapter": 20,
            "verse": 32,
            "text": "“Ndipo muloleni nayenso kugwira ntchito yanga.”"
        },
        {
            "chapter": 20,
            "verse": 33,
            "text": "“Kuti tizikulemekezani kwambiri.”"
        },
        {
            "chapter": 20,
            "verse": 34,
            "text": "“Ndi kukukumbukirani kwambiri.”"
        },
        {
            "chapter": 20,
            "verse": 35,
            "text": "“Ndithudi! Inu muli kutiona nthawi zonse.”"
        },
        {
            "chapter": 20,
            "verse": 36,
            "text": "Mulungu adati, “Pempho lako lalandiridwa, iwe Mose.”"
        },
        {
            "chapter": 20,
            "verse": 37,
            "text": "“Ndithudi Ife tidakuonetsa chifundo chathu nthawi ina.”"
        },
        {
            "chapter": 20,
            "verse": 38,
            "text": "“Pamene tidawauza Amayi ako mawu athu.”"
        },
        {
            "chapter": 20,
            "verse": 39,
            "text": "Ponena kuti, “Ika mwana wako m’bokosi ndipo umuponye mu mtsinje ndipo mtsinje udzamulavula iye pa mtunda ndipo adzatoledwa ndi mdani wanga ndiponso ndi mdani wake. Ndipo Ine ndidaonetsa chikondi changa pa iwe kuti uleredwa moyang’aniridwa ndi Ine.”"
        },
        {
            "chapter": 20,
            "verse": 40,
            "text": "“Ndipo pamene mlongo wako adapita kwa iwo ndi kunena kuti, Kodi ndikusonyezeni Mayi amene akhoza kumusamala iye? M’menemo ndi mmene tidakubwezera kwa Amayi ako kuti mtima wawo ukhoza kukhazikika ndipo kuti asakhumudwe. Ndipo pamene iwe udapha munthu, Ife tidakupulumutsa ku mavuto ako, ndipo tidakuyesa ndi mayeso ena. Iwe udakhala pakati pa anthu a ku Midiyani zaka zambiri ndipo pomaliza, iwe Mose, udabwera kuno monga momwe zidakonzedwera.”"
        },
        {
            "chapter": 20,
            "verse": 41,
            "text": "“Ine ndakusankha iwe kuti unditumikire Ine.”"
        },
        {
            "chapter": 20,
            "verse": 42,
            "text": "“Pita iwe ndi m’bale wako ndi zizindikiro zanga ndipo musatope pondikumbukira Ine.”"
        },
        {
            "chapter": 20,
            "verse": 43,
            "text": "“Pitani, nonsenu, kwa Farawo yemwe wadumpha malire.”"
        },
        {
            "chapter": 20,
            "verse": 44,
            "text": "“Ndipo mukayankhule naye ndi mawu oleza kuti mwina akhoza kumva chenjezo kapena kuopa Mulungu.”"
        },
        {
            "chapter": 20,
            "verse": 45,
            "text": "Iwo adati, “Ambuye wathu! Ndithudi! Ife tiopa kuti abweretsa chilango chake msanga kapena achita zoipa zambiri kwa ife.”"
        },
        {
            "chapter": 20,
            "verse": 46,
            "text": "Iye adati, “Musaope! Ndithudi! Ine ndili pamodzi ndi inu. Ine ndimamva zonse ndipo ndimaona.”"
        },
        {
            "chapter": 20,
            "verse": 47,
            "text": "“Motero pitani nonse kwa iye ndipo mukati, ‘Ndithudi ife ndife Atumwi Ambuye wako motero aleke ana a Israyeli kuti apite ndi ife ndipo usawazunzenso ayi. Ndithudi ife takubweretsera zizindikiro zochokera kwa Ambuye wako! Ndipo mtendere udzakhala kwa iye amene atsatira langizo.”"
        },
        {
            "chapter": 20,
            "verse": 48,
            "text": "“Ndithudi zavumbulutsidwa kwa ife kuti chilango chake chidzagwa pa iye amene amakana zizindikiro zake ndipo sazimvera ayi.”"
        },
        {
            "chapter": 20,
            "verse": 49,
            "text": "Farawo adati, “Kodi Mose, Ambuye wanu ndani?”"
        },
        {
            "chapter": 20,
            "verse": 50,
            "text": "Iye adati, “Ambuye wathu ndiye amene adapereka maonekedwe osiyanasiyana ku zolengedwa zake ndipo adazilangiza bwinobwino.”"
        },
        {
            "chapter": 20,
            "verse": 51,
            "text": "Farawo adati, “Nanga zinali bwanji ndi anthu a masiku akale?”"
        },
        {
            "chapter": 20,
            "verse": 52,
            "text": "Iye adati, “Ambuye wanga yekha ndiye amene adziwa zimenezo ndipo zidalembedwa mu Buku lake. Iye salakwa ndiponso saiwala.”"
        },
        {
            "chapter": 20,
            "verse": 53,
            "text": "Amene adakupangirani dziko lapansi kukhala ngati kama ndipo adakhazikitsa njira zoti inu muziyendamo ndipo watumiza mvula kuchokera kumwamba. Ndipo ameretsa ndi iyo mitundu yosiyanasiyana ya mbewu"
        },
        {
            "chapter": 20,
            "verse": 54,
            "text": "Idyani ndiponso dyetsani ziweto zanu. Ndithudi muzimenezi muli zizindikiro kwa anthu ozindikira"
        },
        {
            "chapter": 20,
            "verse": 55,
            "text": "Kuchokera ku dothi tidakulengani inu ndipo ndi ku nthaka kumene tidzakubwezerani ndipo kuchoka ku iyo tidzakuutsani kuti mukhalenso ndi moyo kachiwiri"
        },
        {
            "chapter": 20,
            "verse": 56,
            "text": "Ndithudi tidamulangiza Farawo zizindikiro ndi umboni wathu koma iye adazikana zonse ndipo sadamvere ayi"
        },
        {
            "chapter": 20,
            "verse": 57,
            "text": "Iye adati, “Kodi iwe Mose wadza kudzatichotsa m’dziko lathu ndi matsenga ako?”"
        },
        {
            "chapter": 20,
            "verse": 58,
            "text": "“Ndithudi ife tikhoza kukubweretsera matsenga olingana ndi ako. Motero sankha tsiku limene ife kapena iwe siudzalephera kusunga loti tidzakumane iwe ndi ife, pa bwalo pamene tonse tidzakhala ndi mwai wofanana.”"
        },
        {
            "chapter": 20,
            "verse": 59,
            "text": "Mose adati, “Tsiku lokumana lidzakhale tsiku la chisangalalo ndipo anthu adzasonkhanitsidwe nthawi ya ku m’mawa dzuwa litakwera pang’ono.”"
        },
        {
            "chapter": 20,
            "verse": 60,
            "text": "Farawo adachokapo ndipo adasonkhanitsa a matsenga ake ndipo adadza nawo kwa Mose"
        },
        {
            "chapter": 20,
            "verse": 61,
            "text": "Mose adati kwa iwo, “Tsoka kwa inu! Musapeke mabodza okhudza Mulungu chifukwa akhoza kukuonongani ndi chilango. Ndipo, ndithudi, aliyense amene apeka bodza adzalephera mochititsa manyazi"
        },
        {
            "chapter": 20,
            "verse": 62,
            "text": "Anthu a matsenga adakambirana wina ndi mnzake pa zimene angachite ndipo adasunga zokambirana zawo"
        },
        {
            "chapter": 20,
            "verse": 63,
            "text": "Iwo adati, “Anthu awiriwa ndi anthu a matsenga amene afuna kuti akuchotseni m’dziko lanu pogwiritsa ntchito matsenga awo ndikugonjetsa mafumu ndi anthu anu aulemu wawo.”"
        },
        {
            "chapter": 20,
            "verse": 64,
            "text": "“Motero konzekani ndipo muime mu mzere. Iwo amene apambane lero, ndithudi, adzakhala opambanadi.”"
        },
        {
            "chapter": 20,
            "verse": 65,
            "text": "Iwo adati, “Iwe Mose! Kodi udzayamba ndiwe kuponya ndodo yako kapena tiyambe ndife kuponya ndodo zathu?”"
        },
        {
            "chapter": 20,
            "verse": 66,
            "text": "Iye adati, “Iyayi. Ponyani zanu poyamba.” Ndipo taona ndi mphamvu ya matsenga awo, zingwe ndi ndodo zawo zidaoneka, m’maso mwa Mose, kuti zinali kuyenda mofulumira"
        },
        {
            "chapter": 20,
            "verse": 67,
            "text": "Motero Mose adachita mantha mu mtima mwake"
        },
        {
            "chapter": 20,
            "verse": 68,
            "text": "Koma Ife tidamuuza kuti, “Usaope! Ndithudi iwe udzapambana.”"
        },
        {
            "chapter": 20,
            "verse": 69,
            "text": "“Ndipo ponya chimene chili m’dzanja lako la manja. Icho chidzameza zinthu zimene iwo akonza chimene ndi chinyengo cha matsenga ndipo munthu wa matsenga sadzapambana ngakhale atakhala odziwa chotani.”"
        },
        {
            "chapter": 20,
            "verse": 70,
            "text": "Anthu a matsenga adagwa pansi kulambira nati, “Ife takhulupirira mwa Ambuye wa Aroni ndi Mose.”"
        },
        {
            "chapter": 20,
            "verse": 71,
            "text": "Farawo adati, “Kodi inu mukumukhulupirira iye wopanda chilolezo changa? Ndithudi munthu uyu ayenera kukhala mkulu wanu amene adakuphunzitsani matsenga. Ndithudi ine ndidzadula manja anu ndi miyendo yanu mosiyanitsa ndipo, ndithudi, ine ndidzakupachikani pa thunthu la mtengo wa mgwalangwa. Ndipo, ndithudi, inu mudzadziwa kuti ndani mwa ife amene akhoza kupereka chilango chowawa kwambiri ndiponso chosatha.”"
        },
        {
            "chapter": 20,
            "verse": 72,
            "text": "Iwo adati, “Ife sitifuna iwe kuposa zizindikiro zimene zadza kwa ife ndi Iye amene adatilenga ife. Kotero iwe chita chimene ufuna kuchita chifukwa iwe ukhoza kulamulira za m’moyo uno zokha.”"
        },
        {
            "chapter": 20,
            "verse": 73,
            "text": "“Ndithudi ife taika chikhulupiriro chathumwaAmbuyewathukutiatikhululukireifemachimo athu ndiponso pa matsenga amene udatikakamiza kuti tichite ndipo malipiro a Mulungu ndi abwino ndiponso osatha pofanizira ndi malipiro ako.”"
        },
        {
            "chapter": 20,
            "verse": 74,
            "text": "Ndithudi! Aliyense amene adza pamaso pa Ambuye wake ali wamachimo, ndithudi, iye adzaponyedwa ku Gahena kumene sadzakhala ndi moyo kapena imfa"
        },
        {
            "chapter": 20,
            "verse": 75,
            "text": "Koma iye amene adza kwa Iye ndi chikhulupiriro choonadi ndiponso ntchito zabwino, adzakhala ndi ulemerero wapamwamba zedi"
        },
        {
            "chapter": 20,
            "verse": 76,
            "text": "Minda yamuyaya yomwe pansi pake pamayenda mitsinje m’menemo iwo adzakhalamo nthawi zonse. Amenewa ndiwo malipiro a iwo amene amadziyeretsa"
        },
        {
            "chapter": 20,
            "verse": 77,
            "text": "Ndithudi Ife tidamuuza Mose kuti, “Nyamuka nthawi yausiku pamodzi ndi akapolo anga ndipo uwatsekulire njira pakati pa nyanja ndipo usaope kuti akupeza, kapena kumira m’nyanja.”"
        },
        {
            "chapter": 20,
            "verse": 78,
            "text": "Ndipo Farawo adawatsatira ndi asirikali ake koma madzi adawamiza onse"
        },
        {
            "chapter": 20,
            "verse": 79,
            "text": "Farawo adasocheretsa anthu ake ndipo sadawatsogolere ayi"
        },
        {
            "chapter": 20,
            "verse": 80,
            "text": "oh Inu ana a Israyeli! Ife tidakupulumutsani inu kwa adani anu ndipo tidachita lonjezo ndi inu pambali yakumanja kwa Phiri ndipo tidakutsitsirani manna ndi mbalame zokoma"
        },
        {
            "chapter": 20,
            "verse": 81,
            "text": "Idyani zinthu zabwino zimene tidakupatsani ndipo musaswe malamulo chifukwa mkwiyo wanga ungagwe pa inu. Ndipo yense amene umpeza mkwiyo wanga ndithudi watha"
        },
        {
            "chapter": 20,
            "verse": 82,
            "text": "Ndipo, ndithudi, Ine ndimakhululukira aliyense amene alapa, akhulupirira ndipo achita ntchito zabwino ndiponso apitiriza kuzichita"
        },
        {
            "chapter": 20,
            "verse": 83,
            "text": "“Kodi Mose chakufulumizitsa kubwera kuno ndi kusiya anthu ako ndi chiyani?”"
        },
        {
            "chapter": 20,
            "verse": 84,
            "text": "Mose adati, “Iwo ali kumbuyo kwangaku akunditsatira. Ndadza mofulumira kwa Inu, Ambuye, kuti musangalale.”"
        },
        {
            "chapter": 20,
            "verse": 85,
            "text": "Mulungu adati, “Ndithudi! Ife tawayesa mayeso anthu ako popembedza ng’ombe pamene iwe unachoka ndipo Msamiri wawasocheretsa.”"
        },
        {
            "chapter": 20,
            "verse": 86,
            "text": "Mose adabwerera kwa anthu ake ndi mkwiyo ndiponso mwachisoni. Iye adati, “Anthu anga! Kodi Ambuye wanu sadakulonjezeni lonjezo labwino? Kodi munaona nthawi ya lonjezo kutalika? Kapena chinali cholinga chanu kuti mkwiyo wa Ambuye wanu udze pa inu ndipo inu muphwanye lonjezo lanu kwa ine?”"
        },
        {
            "chapter": 20,
            "verse": 87,
            "text": "Iwo adati, “Ife sitinaphwanye lonjezo lako pa chifukwa chathu ayi. Koma ife anatinyamulitsa katundu wa anthu, ndolo, ndipo tinaziponya pa moto. Zimenezo ndizo zimene Msamiri anatiuza.”"
        },
        {
            "chapter": 20,
            "verse": 88,
            "text": "Ndipo iye adawatulutsira iwo chifanizo cha thupi la ng’ombe chimene chidali ndi mawu. Iwo adati, “Uyu ndi mulungu wanu ndi mulungu wa Mose yemwe adamuiwala.”"
        },
        {
            "chapter": 20,
            "verse": 89,
            "text": "Kodi iwo sanaone kuti sichidawayankhe china chilichonse ndipo kuti chinalibe mphamvu yowapweteka kapena kuwathandiza iwo"
        },
        {
            "chapter": 20,
            "verse": 90,
            "text": "Ndithudi Aroni adawauza iwo poyamba kuti, “Oh Anthu anga! Inu muli kungoyesedwa nacho ichi koma, ndithudi, Ambuye wanu ndiye Mwini chisoni chosatha motero tsatireni ine ndipo mverani malamulo anga.”"
        },
        {
            "chapter": 20,
            "verse": 91,
            "text": "Iwo adati, “Ife sitidzasiya kuchipembedza ichi mpaka pamene Mose adza kwa ife.”"
        },
        {
            "chapter": 20,
            "verse": 92,
            "text": "Mose adati, “oh Aroni! Kodi chidakuletsa ndi chiyani kuwatsutsa iwo pamene udaona kuti ali kusochera?”"
        },
        {
            "chapter": 20,
            "verse": 93,
            "text": "“Kuti siunanditsatire ine. Kodi waswa lamulo langa?”"
        },
        {
            "chapter": 20,
            "verse": 94,
            "text": "Aroni adati, “Mwana wa Amayi anga! Usandikoke ndevu zanga kapena tsitsi langa! Ndithudi! Ine ndidali ndi mantha kuti mwina iwe ukhoza kudzanena kuti, iwe wabzala mpatuko pakati pa ana a Israyeli ndipo siunalemekeze mau anga.”"
        },
        {
            "chapter": 20,
            "verse": 95,
            "text": "Mose adati, “Iwe Msamiri, kodi chifukwa chiyani udachita izi?”"
        },
        {
            "chapter": 20,
            "verse": 96,
            "text": "Iye adati, “Ine ndidaona zimene iwo sanali kuona. Motero ine ndidatenga dothi lodzala m’manja kuchokera ku fumbi lochokera ku phazi la Mtumwi ndi kulitaya. Kotero mzimu wanga udandikakamiza.”"
        },
        {
            "chapter": 20,
            "verse": 97,
            "text": "Mose adati, “Choka! Ndithudi chilango chako m’moyo uno ndi chakuti udzanena kuti, ‘Musandikhudze.’ Ndithudi iwe uli ndi lonjezo limene siliphwanyidwa ayi. Taona mulungu wako amene wamutumikira ndi mtima wako wonse. Ife tidzaliotcha m’moto ndipo tidzamwaza phulusa lake pa nyanja.”"
        },
        {
            "chapter": 20,
            "verse": 98,
            "text": "Mulungu wanu ndi Mulungu mmodzi yekha. Iye amadziwa chilichonse"
        },
        {
            "chapter": 20,
            "verse": 99,
            "text": "Kotero Ife tili kukufotokozerani mbiri ya zinthu zimene zidachitika kale. Ndithudi takupatsa chikumbutso"
        },
        {
            "chapter": 20,
            "verse": 100,
            "text": "Iwo amene adzachikana ndithudi adzanyamula katundu wolemera wamachimo pa tsiku la kuuka kwa akufa"
        },
        {
            "chapter": 20,
            "verse": 101,
            "text": "Iwo adzakhala m’menemo mpaka kalekale ndipo zidzakhala zoipa kwambiri kwa iwo osenza katundu wotereyu tsiku la kuuka kwa kufa"
        },
        {
            "chapter": 20,
            "verse": 102,
            "text": "Tsiku limene lipenga lidzaimbidwa, patsiku limene Ife tidzasonkhanitsa anthu onse ochimwa, maso awo adzakhala obiriwira ndi nkhope zakuda"
        },
        {
            "chapter": 20,
            "verse": 103,
            "text": "Monong’onezana adzakhala ali nkuyankhulana nati, “Inu simunakhale padziko lapansi kupatula masiku khumi okha.”"
        },
        {
            "chapter": 20,
            "verse": 104,
            "text": "Ife tili kudziwa kwambiri zimene adzayankhula, pamene anthu awo angwiro ndi anzeru adzati, “Inu simunakhale padziko kupatula tsiku limodzi lokha.”"
        },
        {
            "chapter": 20,
            "verse": 105,
            "text": "“Ndipo iwo ali kukufunsa za mapiri. Nena, “Ambuye wanga adzawachotsa iwo ndi kuwamwaza ngati fumbi la dothi.”"
        },
        {
            "chapter": 20,
            "verse": 106,
            "text": "“Ndipo iye adzawasiya kukhala ngati bwalo lasesese.”"
        },
        {
            "chapter": 20,
            "verse": 107,
            "text": "“M’menemo sudzaona malo otsika kapena okwera.”"
        },
        {
            "chapter": 20,
            "verse": 108,
            "text": "Pa tsiku limeneli, anthu adzatsatira woitana wa Mulungu, mopanda chinyengo. Ndipo mawu onse adzachepetsedwa chifukwa cha Mwini chisoni ndipo iwe siudzamva china kupatula mgugu wochepa wa mapazi awo"
        },
        {
            "chapter": 20,
            "verse": 109,
            "text": "Patsiku limeneli, palibe wina amene adzakhala ndi mphamvu yoyankhula m’malo mwawo kupatula yekhayo amene adzalandire chilolezo cha Mwini chisoni ndiponso amene mawu ake ngolandiridwa kwa Iye"
        },
        {
            "chapter": 20,
            "verse": 110,
            "text": "Amadziwa zonse zimene zili kutsogolo kwawo ndiponso zimene zili kumbuyo kwawo ndi zimene zili nkudza pamene iwo sadziwa china chilichonse cha Iye"
        },
        {
            "chapter": 20,
            "verse": 111,
            "text": "Ndipo nkhope zonse zidzachepetsedwa pamaso pa Mwini moyo wa nthawi zonse amene amateteza china chilichonse. Ndipo yense amene analakwa, ndithudi, ndi olephera"
        },
        {
            "chapter": 20,
            "verse": 112,
            "text": "Ndipo iye amene achita ntchito zabwino ndipo ndi munthu wokhulupirira, iye sadzaopa kuponderezedwa kapena kumanidwa malipiro"
        },
        {
            "chapter": 20,
            "verse": 113,
            "text": "Motero Ife tidatumiza Korani mu Chiarabu ndipo tafotokoza m’menemo mowirikiza machenjezo kuti iwo akhale oopa Mulungu kapena kuti Koraniyo iwapatse chiphunzitso kuchokera mu ilo"
        },
        {
            "chapter": 20,
            "verse": 114,
            "text": "Wolemekezeka ndi Mulungu, Mfumu ya choonadi! Ndipo usafulumire kulakatula Korani, chivumbulutso chake chisanathe koma uyenera kunena kuti, “Ambuye ndionjezereni nzeru.”"
        },
        {
            "chapter": 20,
            "verse": 115,
            "text": "Ndithudi IfetidachitalonjezondiAdamukalekomaiye adaiwala ndipo sitinapeze chipiriro kwa iye"
        },
        {
            "chapter": 20,
            "verse": 116,
            "text": "Pamenepo Ife tidawauza angelo kuti, “Mugwadireni Adamu.” Ndipo onse adamugwadira koma Satana adakana"
        },
        {
            "chapter": 20,
            "verse": 117,
            "text": "Ife tidati, “oh iwe Adamu! Ndithudi uyu ndi mdani wako ndiponso mdani wa mkazi wako. Musalole kuti akutulutseni ku Paradiso ndi kukukhazikani m’mavuto.”"
        },
        {
            "chapter": 20,
            "verse": 118,
            "text": "Ndithudi muli ndi lonjezo lathu kuti kumeneko inu simudzamva njala kapena kukhala wamaliseche"
        },
        {
            "chapter": 20,
            "verse": 119,
            "text": "Ndiponso inu simudzamva ludzu m’menemo kapena kutentha kwa dzuwa"
        },
        {
            "chapter": 20,
            "verse": 120,
            "text": "Koma Satana adamunong’oneza nati, “Oh iwe Adamu! Kodi ndingakulangize mtengo wa moyo wosatha ndiponso ufumu wosatha?”"
        },
        {
            "chapter": 20,
            "verse": 121,
            "text": "Ndipo onse adadya chipatso cha mumtengo uja kotero udaonekera umaliseche wawo ndipo adayamba kudziveka masamba a m’munda muja. Kotero Adamu adanyoza lamulo la Ambuye wake ndipo adasochera"
        },
        {
            "chapter": 20,
            "verse": 122,
            "text": "Ndipo Ambuye wake adamusankha iye ndipo adamukhululukira ndi kumutsogolera kunjira yoyenera"
        },
        {
            "chapter": 20,
            "verse": 123,
            "text": "Mulungu adati, “Chokani inu m’menemo, nonse awiri, ndipo inu mudzakhala adani a wina ndi mnzake. Pamene ulangizi wanga udzavumbulutsidwa kwa inu, iye amene adzautsatira sadzasochera kapena kuona mavuto.”"
        },
        {
            "chapter": 20,
            "verse": 124,
            "text": "“Koma iye amene safuna kumvera machenjezo anga, ndithudi, adzakhala movutika ndipo tidzamuukitsa ali wakhungu pa tsiku louka kwa akufa.”"
        },
        {
            "chapter": 20,
            "verse": 125,
            "text": "Iye adzati, “Ambuye wanga! Bwanji mwandiukitsa wakhungu, pamene ine ndidali wopenya?”"
        },
        {
            "chapter": 20,
            "verse": 126,
            "text": "Mulungu adzati, “Chifukwa chakuti pamene chivumbulutso chathu chinadza kwa iwe udachiiwala. Chimodzimodzi tsiku lino nawenso waiwalidwa.”"
        },
        {
            "chapter": 20,
            "verse": 127,
            "text": "Mmenemundimmenetimalipiriramunthu oswa malamulo amene sakhulupirira chivumbulutso cha Ambuye wake. Koma chilango cha m’moyo umene uli nkudza ndi choopsa ndiponso chosatha"
        },
        {
            "chapter": 20,
            "verse": 128,
            "text": "Kodi iwo saona mibadwo ya anthu imene tidaiononga iwo asanadze? Iwo amayenda pakati pa nyumba zimene iwo anali kukhalamo. Ndithudi mu zimenezi muli zizindikiro kwa anthu a nzeru"
        },
        {
            "chapter": 20,
            "verse": 129,
            "text": "Akadakhala kuti Ambuye wako sadalonjeze ndi kukhazikitsa nthawi, chilango chawo chikanadza kale"
        },
        {
            "chapter": 20,
            "verse": 130,
            "text": "Motero pirira pa zimene ali kunena ndipo lemekeza ndi kutamanda Ambuye wako dzuwa lisanatuluke ndiponso lisanalowe. Ndipo muyamike Iye nthawi yausiku ndi yausana kuti iwe udzasangalale"
        },
        {
            "chapter": 20,
            "verse": 131,
            "text": "Usasirire zinthu zimene tawapatsa anthu chifukwa zimenezi ndi zosangalatsa za m’moyo uno. Ife tingofuna kuwayesa nazo. Koma mphotho ya Ambuye wako ndi yabwino ndipo ndi yosatha"
        },
        {
            "chapter": 20,
            "verse": 132,
            "text": "Ndipo lamulira banja lako kupemphera ndipo ukhale wopirira pokwaniritsa mapemphero. Ife sitipempha zinthu kwa iwe koma Ife timakupatsa zofuna zako. Ndipo mapeto abwino ndi a anthu oopa Mulungu"
        },
        {
            "chapter": 20,
            "verse": 133,
            "text": "Iwo adati, “Bwanji iye satipatsa ife chizindikiro chochokera kwa Ambuye wake?” Kodi iwo sadapatsidwe zizindikiro zambiri zimene zili m’mabuku a kale a Mulungu"
        },
        {
            "chapter": 20,
            "verse": 134,
            "text": "Ngati Ife tikadawaononga iwo ndi chilango tisadawatumizire ichi, iwo akadati, “Ambuye wathu! Inu mukadatitumizira Mtumwi, ndithudi, ife tikadatsatira chivumbulutso chanu tisadanyozedwe ndi kuchititsidwa manyazi.”"
        },
        {
            "chapter": 20,
            "verse": 135,
            "text": "Nena, “onse ali kudikira. Nanunso dikirani ndipo inu mudzadziwa kuti ndani amene adatsatira njira yoyenera ndiponso amene ali otsogozedwa.”"
        },
        {
            "chapter": 21,
            "verse": 1,
            "text": "Chayandikira kwa anthu chiweruzo cha ntchito yawo ndi pamene iwo abwerera m’mbuyo monyoza"
        },
        {
            "chapter": 21,
            "verse": 2,
            "text": "Palibe chenjezo limene limadza kuchokera kwa Ambuye wawo limene iwo amalimvera kupatula pamene iwo ali kusewera"
        },
        {
            "chapter": 21,
            "verse": 3,
            "text": "Ndi mitima yotangwanika, iwo amene amachita zoipa amauzana mwamseri kuti, “Kodi uyu si munthu ngati inu? Kodi inu mukutsatira matsenga pamene muli kuona?”"
        },
        {
            "chapter": 21,
            "verse": 4,
            "text": "Iye adati: “Ambuye wanga amadziwa chilichonse chimene chimanenedwa kumwamba ndi pa dziko lapansi ndipo Iye amamva zonse ndiponso amadziwa chinthu china chilichonse.”"
        },
        {
            "chapter": 21,
            "verse": 5,
            "text": "Koma ena amati, “Ichi si china koma maloto a bodza! Iyayi! Iye walipeka. Iyayi, iye ndi mlakatuli! Ndipo mulekeni atilangize ife chizindikiro china monga momwe Atumwi akale ankachitira.”"
        },
        {
            "chapter": 21,
            "verse": 6,
            "text": "Palibe umodzi wa mizinda imene tidaononga imene idakhulupirira iwo asanadze. Kodi iwo adzakhulupirira"
        },
        {
            "chapter": 21,
            "verse": 7,
            "text": "Ndipo Ife, iwe usadabwere sitidatumize ena, koma amuna omwe timawapatsa chivumbulutso. Motero afunse anthu ozindikira ngati iwe siudziwa"
        },
        {
            "chapter": 21,
            "verse": 8,
            "text": "Ife sitidawapange iwo ndi matupi amene samadya chakudya kapena amuyaya ayi"
        },
        {
            "chapter": 21,
            "verse": 9,
            "text": "Ndipo Ife tidakwaniritsa lonjezo lathu kwa iwo, ndipo tidawapulumutsa iwo pamodzi ndi ena amene Ife tidawafuna koma tidaonongeratu anthu onse ochimwa"
        },
        {
            "chapter": 21,
            "verse": 10,
            "text": "Ndithudi tavumbulutsa Buku m’mene muli chikumbutso kwa inu. Kodi mulibe nzeru"
        },
        {
            "chapter": 21,
            "verse": 11,
            "text": "Kodi ndi mizinda ingati imene tidaononga imene idali yochita zoipa, ndipo m’malo mwawo tidaikamo anthu ena"
        },
        {
            "chapter": 21,
            "verse": 12,
            "text": "Ndipo pamene iwo adaona chilango chathu iwo adayesa kuthawa m’mizinda yawo"
        },
        {
            "chapter": 21,
            "verse": 13,
            "text": "“Musathawe koma bwererani kumene mumakhala moyo wa chisangalalo ndi ku nyumba zanu kuti mukafunsidwe.”"
        },
        {
            "chapter": 21,
            "verse": 14,
            "text": "Iwo anati, “Tsoka kwa ife! Ndithudi tinali kuchita zoipa.”"
        },
        {
            "chapter": 21,
            "verse": 15,
            "text": "Koma kulira kwawo sikunathe mpaka pamene Ife tidawaononga ndi kukhala ngati munda umene wakololedwa"
        },
        {
            "chapter": 21,
            "verse": 16,
            "text": "Sitidalengemwamasewerakumwambandidzikolapansi ndi zonse zimene zili pakati pake"
        },
        {
            "chapter": 21,
            "verse": 17,
            "text": "Ife tikadafuna kuti tisangalale tikadadzipangira tokha, ngati Ife tikadafunadi kutero"
        },
        {
            "chapter": 21,
            "verse": 18,
            "text": "Iyayi! Ife timatumiza choonadi kuti chilimbane ndi bodza ndipo chimaliononga. Taonani, ilo latha. Ndipo tsoka kwa inu chifukwa cha zimene mumanena"
        },
        {
            "chapter": 21,
            "verse": 19,
            "text": "Zake ndi zonse zimene zili kumwamba ndi pa dziko lapansi. Ndipo onse amene ali pafupi pake sanyozera kumupembedza Iye ndipo satopa ayi"
        },
        {
            "chapter": 21,
            "verse": 20,
            "text": "Iwo amamutamanda Iye masana ndi usiku ndipo sachita ulesi"
        },
        {
            "chapter": 21,
            "verse": 21,
            "text": "Kodi iwo asankha milungu ya pa dziko lapansi imene imadzutsa anthu akufa"
        },
        {
            "chapter": 21,
            "verse": 22,
            "text": "Kukadakhala milungu ina kumeneko yoonjezera pa Mulungu weniweni, ndithudi, konse kukadaonongeka. Alemekezeke Mulungu, Mwini wa Mpando wa Chifumu, mu zimene akumunenera"
        },
        {
            "chapter": 21,
            "verse": 23,
            "text": "Iye sangafunsidwe pa ntchito zimene amachita pamene iwo adzafunsidwa"
        },
        {
            "chapter": 21,
            "verse": 24,
            "text": "Kodi kapena iwo asankha milungu ina yoonjezera pa Mulungu weniweni? Nena, “Bweretsani umboni wanu”. Ichi ndi chikumbutso cha amene ndili nawo ndiponso iwo amakedzana. Koma ambiri a iwo sadziwa choonadi motero salabadira"
        },
        {
            "chapter": 21,
            "verse": 25,
            "text": "Ndipo Ife sitidatumize iwe usadabadwe, Mtumwi wina aliyense amene sitinamuuze kuti, “Kulibe Mulungu wina koma Ine ndekha, kotero ndi pembedzeni Ine.”"
        },
        {
            "chapter": 21,
            "verse": 26,
            "text": "Iwo amati, “Mwini chisoni chosatha wabereka mwana wamwamuna.” Iye alemekezedwe! Amenewo si ena ayi koma akapolo ake olemekezeka"
        },
        {
            "chapter": 21,
            "verse": 27,
            "text": "Iwo sayankhula pokhapokha Iye atayankhula, ndipo amachita zinthu potsatira malamulo ake"
        },
        {
            "chapter": 21,
            "verse": 28,
            "text": "Iye amadziwa zonse zimene zili patsogolo pawo ndiponso zimene zili m’mbuyo mwawo ndipo iwo sangalankhulire wina aliyense chipulumutso kupatula amene Iye wamukonda ndipo iwo amanjenjemera chifukwa cha mantha pomuona Iye"
        },
        {
            "chapter": 21,
            "verse": 29,
            "text": "Ndipo ngati wina wa iwo atanena kuti, “Ndithudi ine ndine mulungu kuonjezera pa Iye.” Oteroyo adzalangidwa ndi moto wa ku Gahena. Mmenemo ndi mmene timalipirira anthu olakwa"
        },
        {
            "chapter": 21,
            "verse": 30,
            "text": "Kodi anthu osakhulupirira sadziwa kuti kumwamba ndi dziko lapansi chidali chinthu chimodzi chogwirana chimene tidachisiyanitsa? Ndipo tidapanga, chilichonse chamoyo, kuchokera ku madzi. Kodi iwo sangakhulupirire"
        },
        {
            "chapter": 21,
            "verse": 31,
            "text": "Ndipo Ife tidakhazikitsa mapiri pa dziko lapansi molimba kuti asagwedezeke pamodzi ndi iwo ndipo tidakhazikitsa misewu pa miyala kuti mwina atsogozedwe"
        },
        {
            "chapter": 21,
            "verse": 32,
            "text": "Ndipo tidapanga kumwamba denga losungika bwino limene silingagwe. Komabe iwo amakana zizindikiro zake"
        },
        {
            "chapter": 21,
            "verse": 33,
            "text": "Iye ndiye amene adalenga usiku ndi usana, dzuwa ndi mwezi ndi china chilichonse chimene chimayenda mlengalenga"
        },
        {
            "chapter": 21,
            "verse": 34,
            "text": "Palibe munthu, pambuyo pako amene tidamulenga kuti sadzafa. Ngati iweyo udzafa, kodi iwo adzakhala ndi moyo mpaka kalekale"
        },
        {
            "chapter": 21,
            "verse": 35,
            "text": "Chilichonse cholengedwa chidzalawa imfa ndipo Ife tidzakuyesani ndi zinthu zoipa ndi zabwino ndipo ndi kwa Ife kumene nonse mudzabwerera"
        },
        {
            "chapter": 21,
            "verse": 36,
            "text": "Pamene anthu osakhulupirira amakuona iwe, sakuganizira zabwino koma chipongwe ndipo amati, “Kodi uyu ndiye munthu amene amayankhula zoipa za milungu yanu?” Pamene iwo amakana zonse zokhudza Mwini chisoni chosatha"
        },
        {
            "chapter": 21,
            "verse": 37,
            "text": "Munthu adalengedwa kukhala opupuluma pochita zinthu. Ine ndidzakusonyezani zizindikiro zanga. Motero musandifulumizitse"
        },
        {
            "chapter": 21,
            "verse": 38,
            "text": "Iwo amati, “Kodi lonjezo limeneli lidzakwaniritsidwa liti ngati zimene uli kunena ndi zoona?”"
        },
        {
            "chapter": 21,
            "verse": 39,
            "text": "Akadakhala kuti anthu osakhulupirira akudziwa tsiku limene iwo sadzakhala ndi mphamvu zophimba nkhope kapena misana yawo kudziteteza ku moto ndipo iwo sangathandizike"
        },
        {
            "chapter": 21,
            "verse": 40,
            "text": "Iyayi. Ilo lidzadza kwa iwo mwadzidzidzi ndipo adzadodoma ndi kusokonezeka ndipo iwo sadzatha kulibweza ndiponso sadzapatsidwa nthawi yopuma"
        },
        {
            "chapter": 21,
            "verse": 41,
            "text": "Ndithudi Atumwi ena, adachitidwa chipongwe kale, koma anthu a chipongwe adafafanizidwa ndi chilango chimene iwo adachichitira chipongwe"
        },
        {
            "chapter": 21,
            "verse": 42,
            "text": "Nena, “Kodi ndani adzakutetezani inu nthawi ya usiku ndi nthawi ya masana ku mkwiyo wa Mwini chisoni?” Komabe iwo salabadira zokumbukira Ambuye wawo"
        },
        {
            "chapter": 21,
            "verse": 43,
            "text": "Kapena iwo ali ndi milungu ina yoti ingawateteze kwa Ife? Iyo siingathe kudziteteza yokha; ndiponso iwo sangatetezedwe kuchilango chathu"
        },
        {
            "chapter": 21,
            "verse": 44,
            "text": "Koma Ife tidapereka zokoma za m’moyo uno kwa anthuwa pamodzi ndi makolo awo mpaka pamene nthawi idawatalikira iwo. Kodi iwo saona kuti Ife timachepetsa dziko lawo kuchokera m’malire mwake? Kodi iwo ndiwo adzapambane"
        },
        {
            "chapter": 21,
            "verse": 45,
            "text": "Nena, “Ine ndili kukuchenjezani ndi chivumbulutso, koma agonthi sadzamva kuitana pamene achenjezedwa"
        },
        {
            "chapter": 21,
            "verse": 46,
            "text": "Koma ngati katsoka kakang’ono kochokera kwa Ambuye wako kagwa pa iwo, ndithudi, iwo adzalira, “Tsoka kwa ife; ndithudi tidali anthu ochita zoipa.”"
        },
        {
            "chapter": 21,
            "verse": 47,
            "text": "Ndipo Ife tidzakhazikitsa miyeso yoyenera pa tsiku la kuuka kwa akufa ndipo aliyense sadzaponderezedwa pa china chilichonse. Ngakhale patakhala ntchito zazing’ono zolingana ngati kanthangala kakang’ono tidzazitulutsa kuti ziyesedwe. Ndipo Ife ndife okwana kuwerengera ntchito zonse"
        },
        {
            "chapter": 21,
            "verse": 48,
            "text": "Ndithudi Ife tidamupatsa Mose ndi Aroni muyeso ndi muuni wowala ndi chikumbutso kwa anthu angwiro"
        },
        {
            "chapter": 21,
            "verse": 49,
            "text": "Iwo amene amaopa Ambuye kuchokera m’maganizo a pansi penipeni pa mtima ndipo amaopa tsiku louka kwa akufa"
        },
        {
            "chapter": 21,
            "verse": 50,
            "text": "Ndipo ichi ndi chivumbulutso chodalitsika chimene tatumiza. Kodi mudzachikana"
        },
        {
            "chapter": 21,
            "verse": 51,
            "text": "Ndithudi Ife tidamupatsa kale chilangizo Abrahamu ndipo tinali kumudziwa bwino"
        },
        {
            "chapter": 21,
            "verse": 52,
            "text": "Pamene Iye adawauza abambo ake ndiponso anthu ake kuti, “Kodi mafano amene muli kuwapembedzawa ndi chiyani?”"
        },
        {
            "chapter": 21,
            "verse": 53,
            "text": "Iwo adati, “Ife tidapeza makolo athu ali kuwapembedza.”"
        },
        {
            "chapter": 21,
            "verse": 54,
            "text": "Iye adati, “Ndithudi inu ndiponso makolo anu mwakhala muli kuchimwa kwambiri.”"
        },
        {
            "chapter": 21,
            "verse": 55,
            "text": "Iwo adati, “Kodi ndi zoona zimene wadza nazo kwa ife kapena ndi nthabwala chabe?”"
        },
        {
            "chapter": 21,
            "verse": 56,
            "text": "Iye adati, “Iyayi. Ambuye wanu ndi amene adalenga kumwamba ndi dziko lapansi ndipo muzimenezo ine ndichitira umboni.”"
        },
        {
            "chapter": 21,
            "verse": 57,
            "text": "“Ndilumbira pali Mulungu kuti ine ndidzachita chiwembu pa mafano anu inu mukangochoka.”"
        },
        {
            "chapter": 21,
            "verse": 58,
            "text": "Motero iye adaziphwanya zonse kukhala tizidutswa kupatula fano lalikulu kuti akhoza kudzalifunsa"
        },
        {
            "chapter": 21,
            "verse": 59,
            "text": "Iwo adati: “Kodi ndani amene wachita izi kwa milungu yathu? Ndithudi iye ali oipitsitsa.”"
        },
        {
            "chapter": 21,
            "verse": 60,
            "text": "Iwo adati, “Ife tinamva mnyamata wotchedwa Abrahamu akunena za milunguyo.”"
        },
        {
            "chapter": 21,
            "verse": 61,
            "text": "Iwo adati, “Mubweretseni pamaso pa anthu onse kuti achitire umboni.”"
        },
        {
            "chapter": 21,
            "verse": 62,
            "text": "Iwo adati, “Kodi iwe ndi amene wachita izi ku milungu yathu? Oh Abrahamu!”"
        },
        {
            "chapter": 21,
            "verse": 63,
            "text": "Iye adati, “Iyayi. Ndi uyu, wamkulu kuposa zonse amene waziphwanya. Afunseni, ngati angayankhule”"
        },
        {
            "chapter": 21,
            "verse": 64,
            "text": "Pamenepo iwo adayang’anizana okha nati, “Ndithudi inu ndinu anthu ochimwa kwambiri.”"
        },
        {
            "chapter": 21,
            "verse": 65,
            "text": "Ndipo adayang’anizananso nati, “Ndithudi iwe uli kudziwa kuti milungu iyi siiyankhula.”"
        },
        {
            "chapter": 21,
            "verse": 66,
            "text": "Abrahamu adati, “Kodi inu mumapembedza mowonjezera pa Mulungu zinthu zimene sizingathe kukuthandizani chilichonse kapena kukuonongani?”"
        },
        {
            "chapter": 21,
            "verse": 67,
            "text": "“Tsoka likhale pa inu ndi pa mafano anu amene mumapembedza kuonjezera pa Mulungu! Kodi mulibe nzeru?”"
        },
        {
            "chapter": 21,
            "verse": 68,
            "text": "Onse adati, “Mutentheni kuti muteteze milungu yanu ngati mufuna kuchita china chilichonse.”"
        },
        {
            "chapter": 21,
            "verse": 69,
            "text": "Ife tidati, “Iwe moto khala wozizira ndi wamtendere kwa Abrahamu.”"
        },
        {
            "chapter": 21,
            "verse": 70,
            "text": "Ndipo iwo adafuna kumuononga Iye koma Ife tidawapanga iwo kukhala olephera"
        },
        {
            "chapter": 21,
            "verse": 71,
            "text": "Koma Ife tidamupulumutsa iye pamodzi ndi Loti ndipo tidawaika ku dziko limene tidalidalitsa kuti zolengedwa zonse zikhalemo"
        },
        {
            "chapter": 21,
            "verse": 72,
            "text": "Ndipo Ife tidamupatsa Isake ndi Yakobo ngati chidzukulu chake ndipo tidawapanga onse kukhala anthu angwiro"
        },
        {
            "chapter": 21,
            "verse": 73,
            "text": "Ndipo Ife tidawasankha iwo kukhala atsogoleri olangiza anthu ku ulamuliro wathu ndipo tidawalamulira kuti azigwira ntchito zabwino ndipo, azipitiriza kupemphera ndi kupereka zothandizira osauka. Ndipo iwo anali kutitumikira Ife nthawi zonse"
        },
        {
            "chapter": 21,
            "verse": 74,
            "text": "Ndi Loti tidamupatsa luntha, utumiki ndi nzeru za chipembedzo ndipo tidamupulumutsa ku mzinda umene anthu ake anali kuchita zoipa. Ndithudi, iwo anali anthu ochita zoipa ndipo anali osamvera Mulungu"
        },
        {
            "chapter": 21,
            "verse": 75,
            "text": "Ndipo Ife tidamulowetsa m’chisomo chathu, ndithudi, iye adali mmodzi wa anthu olungama"
        },
        {
            "chapter": 21,
            "verse": 76,
            "text": "Ndi pamene Nowa adatipempha poyamba, Ife tidamva pempho lake ndipo tidamupulumutsa iye pamodzi ndi anthu ake ku chilango choopsa"
        },
        {
            "chapter": 21,
            "verse": 77,
            "text": "Ndiponso Ife tidamupulumutsa ku gulu la anthu amene adakana chivumbulutso chathu. Ndithudi iwo anali anthu oipa ndipo onse tidawamiza m’madzi"
        },
        {
            "chapter": 21,
            "verse": 78,
            "text": "Pamene Davide ndi Solomoni adaweruza mulandu wa munda umene nkhosa zosochera za anthu ena zidadya nthawiyausiku. Ndipo Ifetidalimbonipachiweruzochawo"
        },
        {
            "chapter": 21,
            "verse": 79,
            "text": "Ife tidapatsa Solomoni nzeru zoweruzira nkhaniyi ndipo aliyense wa iwo tidamupatsa luntha, utumwi ndi nzeru. Tinalamula mapiri ndi mbalame kuti zikhale pamodzi ndi Davide pomutamanda Mulungu. Ndife amene tidachita zonsezi"
        },
        {
            "chapter": 21,
            "verse": 80,
            "text": "Ndipo tidamuphunzitsa luso lopanga zovala za nkhondo kuti zizikutetezani pa nthawi ya nkhondo, Kodi ndinu othokoza"
        },
        {
            "chapter": 21,
            "verse": 81,
            "text": "Ndi Solomoni, Ife tidampeputsira mphamvu ya mphepo. Iyo inali kuomba potsatira malamulo ake kupita kudziko limene Ife tidalidalitsa. Ndipo Ife timadziwa zinthu zonse"
        },
        {
            "chapter": 21,
            "verse": 82,
            "text": "Ndipo pakati pa a Satana padali ena omwe amaimira m’malo mwa iye ndipo amachitanso ntchito zina. Kuonjezera apa ndipo ndife amene timawayang’anira iwo"
        },
        {
            "chapter": 21,
            "verse": 83,
            "text": "Ndi Yobu pamene adaitana Ambuye wake nati, “Ine, ndithudi, mavuto andikuta ndipo Inu ndinu wachisoni kuposa achisoni onse.”"
        },
        {
            "chapter": 21,
            "verse": 84,
            "text": "Motero Ife timamuyankha pempho lake ndipo tidamuchotsera mavuto ake ndipo tidamubwezeranso banja lake ndi zinthu zambiri zimene tidamupatsa ngati chisomo chochokera kwa Ife ndi chikumbutso kwa onse amene amatipembedza Ife"
        },
        {
            "chapter": 21,
            "verse": 85,
            "text": "Ndipo Ishimayeli, Idris ndi dhulkifl, onse adali anthu opirira"
        },
        {
            "chapter": 21,
            "verse": 86,
            "text": "Ndipo Ife tidawalowetsa m’chisomo chathu. Ndithudi iwo adali anthu olungama"
        },
        {
            "chapter": 21,
            "verse": 87,
            "text": "Ndi dhan-Nun pamene adachoka mokwiya kwambiri chifukwa iye adali kuganiza kuti Ife sitingamulenge iye. Koma mu mdima iye adaitana, “Kulibe Mulungu wina koma Inu nokha. Ulemerero ukhale kwa Inu! Ndithudi ine ndidali mmodzi mwa anthu olakwa!”"
        },
        {
            "chapter": 21,
            "verse": 88,
            "text": "Motero Ife tidayankha pempho lake ndipo tidamupulumutsa ku mavuto ake. Motero ndimo mmene timapulumutsira anthu okhulupirira"
        },
        {
            "chapter": 21,
            "verse": 89,
            "text": "Ndi Zakariya pamene anaitana Ambuye wake nati, “Ambuye wanga! Musandileke ndekha. Ndipo Inu ndinu wabwinomwaokhalitsaonse.”"
        },
        {
            "chapter": 21,
            "verse": 90,
            "text": "Motero Ifetidamuyankha pempho lake ndipo tidamupatsa Yohane ndipo tidathetsa uchumba wa mkazi wake. Ndithudi iwo adali ofulumira pochita ntchito zabwino ndipo amatipempha Ife ndi chikhulupiriro ndi mantha ndiponso amadzichepetsa kwa Ife"
        },
        {
            "chapter": 21,
            "verse": 91,
            "text": "Adali mkazi amene adasunga unamwali wake. Ife tidauzira mwa iye ndipo tidamupanga iye pamodzi ndi mwana wake wa mwamuna kukhala chizindikiro kwa zolengedwa zonse"
        },
        {
            "chapter": 21,
            "verse": 92,
            "text": "Ndithudi! Ichi ndi chipembedzo chanu ndipo ndi chipembedzo chimodzi, ndipo Ine ndine Ambuye wanu motero ndipembedzeni Ine ndekha"
        },
        {
            "chapter": 21,
            "verse": 93,
            "text": "Ndipo iwo adapatukana ndi kugawa chipembedzo chawo pakati pawo ndipo ndi kwa Ife kumene adzabwerera"
        },
        {
            "chapter": 21,
            "verse": 94,
            "text": "Motero aliyense amene achita ntchito zabwino ndipo ndi wokhulupirira moona ntchito zake sizidzakanidwa ayi. Ndithudi Ife timazilemba zonse m’Buku la chiwerengero"
        },
        {
            "chapter": 21,
            "verse": 95,
            "text": "Ndipo ndi koletsedwa kuti mudzi umene tidawuwononga kuti ubwererenso"
        },
        {
            "chapter": 21,
            "verse": 96,
            "text": "Mpaka pamene anthu a Ya-juj ndi Majuj adzamasulidwa ndipo iwo adzakhala akutsika kuchokera kumalo aliwonse wokwera"
        },
        {
            "chapter": 21,
            "verse": 97,
            "text": "Ndipo pamene lonjezo loona lidzafika, maso a anthu onse osakhulupirira adzapenyetsetsa mwamantha nati “Tsoka kwa ife! Ndithudi ife tidali osalabadira zimenezi. Zoonadi ife tidali ochita zoipa.”"
        },
        {
            "chapter": 21,
            "verse": 98,
            "text": "Ndithudi! Inu pamodzi ndi zimene mukupembedza kuonjezera pa Mulungu, mudzakhala nkhuni za ku Gahena! Kumeneko nonse mudzalowako"
        },
        {
            "chapter": 21,
            "verse": 99,
            "text": "Iyo ikadakhala milungu, siikadalowa kumeneko ndipo onse adzakhala kumeneko"
        },
        {
            "chapter": 21,
            "verse": 100,
            "text": "Kumeneko iwo adzalira ndipo adzakhala osamva"
        },
        {
            "chapter": 21,
            "verse": 101,
            "text": "Ndithudi iwo amene tawaonetsera chifundo chathu, iwo adzakhala kutali ndi moto"
        },
        {
            "chapter": 21,
            "verse": 102,
            "text": "Iwo sadzamva mkokomo wake pamene iwo ali kumene mitima yawo imafuna mpaka kalekale"
        },
        {
            "chapter": 21,
            "verse": 103,
            "text": "Zoopsa sizidzawadandaulitsa ayi ndipo Angelo adzawalandira iwo nati,“Ili ndi tsiku lanu limene inu mudalonjezedwa.”"
        },
        {
            "chapter": 21,
            "verse": 104,
            "text": "Tsiku limene tidzapinde thambo monga momwe timapindira tsamba la Buku. Monga momwe tidayamba chilengedwe choyamba momwemonso tidzachibwezeranso. Ili, ndithudi, ndi lonjezo kwa Ife. Ndithudi, Ife, tidzachita motero"
        },
        {
            "chapter": 21,
            "verse": 105,
            "text": "Ndipo, ndithudi, Ife tidalemba m’Buku la Masalimo, motsatira chikumbutso kuti akapolo anga angwiro adzakhala ku dziko lapansi"
        },
        {
            "chapter": 21,
            "verse": 106,
            "text": "Ndithudi mu ili muli Uthenga womveka kwa anthu amene amapembedza Mulungu"
        },
        {
            "chapter": 21,
            "verse": 107,
            "text": "Ndipo sitidakutumize iwe pa chifukwa china koma ngati madalitso kwa zolengedwa zonse"
        },
        {
            "chapter": 21,
            "verse": 108,
            "text": "Nena, “Zavumbulutsidwa kwa ine kuti Mulungu wanu ndi mmodzi yekha. Kodi inu mudzadzipereka kwa Iye?”"
        },
        {
            "chapter": 21,
            "verse": 109,
            "text": "Koma ngati iwo safuna kumvera nena, “Ine ndili kukuchenjezani kuti tonse tidziwe. Ine sindidziwa kuti chimene mwalonjezedwa chidza msanga kapena chikadali patali.”"
        },
        {
            "chapter": 21,
            "verse": 110,
            "text": "Ndithudi Mulungu amadziwa zonse zimene mumayankhula mokweza ndipo amadziwanso zimene mubisa"
        },
        {
            "chapter": 21,
            "verse": 111,
            "text": "Ndipo ine sindidziwa ngati awa ndi mayeso kwa inu ndi chisangalalo cha kanthawi kochepa"
        },
        {
            "chapter": 21,
            "verse": 112,
            "text": "Iye anati, “Ambuye wanga! Weruzani mwachilungamo! Ambuye wathu ndi Mwini chisoni chosatha amene chithandizo chake chimafunika pa zimene inu muonjezera.”"
        },
        {
            "chapter": 22,
            "verse": 1,
            "text": "oh anthu inu! opani Ambuye wanu ndipo kwaniritsani udindo wanu kwa Iye. Ndithudi chivomezi cha nthawiyo chidzakhala choopsa kwambiri"
        },
        {
            "chapter": 22,
            "verse": 2,
            "text": "Tsiku limene mudzachiona, mkazi aliyense woyamwitsa adzaiwala mwana wake ndipo mkazi aliyense wapakati adzabala nthawi yake isanafike ndipo udzawaona anthu ngati oledzera pamene sali oledzera; koma chilango cha Mulungu chidzakhala chowawa"
        },
        {
            "chapter": 22,
            "verse": 3,
            "text": "Ndipo pakati pa anthu pali ena amene amatsutsa za Mulungu pamene sazidziwa, ndipo amatsatira Satana aliyense ogalukira"
        },
        {
            "chapter": 22,
            "verse": 4,
            "text": "Kwa iye, zidalamulidwa kuti aliyense amene amutsatira iye, adzamusocheretsa ndipo adzamupititsa ku chilango cha ku ng’anjo ya moto"
        },
        {
            "chapter": 22,
            "verse": 5,
            "text": "Oh anthu inu! Ngati inu mukayika za kuukanso kwa akufa, ndithudi, Ife tidakulengani kuchokera ku dothi, ndi kudontho la umuna, losakanizana ndi ukazi ndiponso kuchokera ku mnofu oumbidwa bwino osonyeza ziwalo za munthu ndi wina mnopfu umene siunayambe kusonyeza ziwalo kuti tikusonyezeni mphamvu zathu. Ndipo Ife timakhazikitsa m’chiberekero cha mkazi chilichonse chimene tifuna panthawi yomwe yaikidwa ndipo timakutulutsani ngati makanda ndipo mumakula kufika pa msinkhu waumunthu. Ndipo ena a inu amafa ndipo ena amabwezeredwa moyo wapansi kuti asadziwe zonse zimene anali kudziwa kale. Ndipo inu mumaona nthaka ili youma yosamera chilichonse koma tikatsitsa madzi panthakapo, iyo imayamba kugwedezeka ndi kutupa ndi kumeretsa mbewu zokongola zamitundumitundu"
        },
        {
            "chapter": 22,
            "verse": 6,
            "text": "Zimenezo ndi chifukwa chakuti Mulungu ndiye choonadi ndipo Iye amapereka moyo ku zinthu zakufa ndipo ali ndi mphamvu pa chinthu china chilichonse"
        },
        {
            "chapter": 22,
            "verse": 7,
            "text": "Ndithudi ola lili nkudza mosakayika pamene Mulungu adzawadzutsa onse amene ali m’manda"
        },
        {
            "chapter": 22,
            "verse": 8,
            "text": "Ndipo pakati pa anthu pali wina amene amatsutsa za Mulungu pamene sakudziwa chilichonse ndiponso chilangizo kapena Buku la chivumbulutso"
        },
        {
            "chapter": 22,
            "verse": 9,
            "text": "Munthu wotere amathyola khosi monyadira ndi kusocheza ena ku njira ya Mulungu. Kwa otere kuli mnyozo m’moyo uno ndipo patsiku louka kwa akufa, tidzamulawitsa chilango cha moto woyaka"
        },
        {
            "chapter": 22,
            "verse": 10,
            "text": "“Izi ndi chifukwa cha zomwe manja anu adatsogoza ndipo, ndithudi, Mulungu sapondereza akapolo ake"
        },
        {
            "chapter": 22,
            "verse": 11,
            "text": "Ndipo pakati pa anthu pamakhala munthu amene amampembedza Mulungu mokayikira. Zikapezeka zabwino amakhala wokhutitsidwa ndi izo koma ngati mavuto amugwera amatembenuka motero; iye amataya zabwino za m’moyo uno ndi za m’moyo umene uli nkudza. Kumeneko ndiko kulephera koonekeratu"
        },
        {
            "chapter": 22,
            "verse": 12,
            "text": "Iwo amapempha mowonjezera pa Mulungu, zimene sizingathe kumuononga kapena kumuthandiza. Kumeneko ndiko kusochera kwenikweni"
        },
        {
            "chapter": 22,
            "verse": 13,
            "text": "Amapempha kwa iye amene mavuto ake ali pafupi kuposa chithandizo chake. Iye, ndithudi, ndi mtsogoleri woipa ndiponso bwenzi loipa"
        },
        {
            "chapter": 22,
            "verse": 14,
            "text": "Ndithudi Mulungu adzawalowetsa onse amene amakhulupilira ndipo amachita ntchito zabwino m’minda yothiriridwa ndi mitsinje ndi madzi oyenda. Ndithudi Mulungu amachita zimene afuna"
        },
        {
            "chapter": 22,
            "verse": 15,
            "text": "Ngati wina aganiza kuti Mulungu sadzathandiza Mtumwi wake m’dziko lino ndi m’dziko limene lili nkudza, mulekeni amange chingwe ku phaso la nyumba yake ndi kudzimangirira yekha. Ndipo mulekeni kuti awone yekha ngati cholinga chake chingachotse vuto lomwe limamukwiyitsa iye"
        },
        {
            "chapter": 22,
            "verse": 16,
            "text": "Kotero Ife talitumiza ilo ngati zizindikiro zooneka ndipo ndithudi Mulungu amatsogolera aliyense amene Iye wamufuna"
        },
        {
            "chapter": 22,
            "verse": 17,
            "text": "Ndithudi iwo amene amakhulupirira, ndi iwo amene ndi Ayuda, Masabina, Akhirisitu, a Magiyani ndi akunja, ndi iwo amene amapembedza zinthu zina mowonjezera pa Mulungu. Ndithudi, Mulungu adzawaweruza pa tsiku la kuuka kwa akufa ndipo Mulungu ndi mboni pa zinthu zonse"
        },
        {
            "chapter": 22,
            "verse": 18,
            "text": "Kodi iwe siudaone kuti zinthu zonse zimalambira Mulungu mwachitsanzo zinthu zimene zimakhala kumwamba ndi padziko lapansi monga dzuwa, mwezi, nyenyezi, mapiri mitengo, nyama ndi anthu ambiri? Koma pali ambiri amene chilango ndi chowayenera. Aliyense amene achititsidwa manyazi ndi Mulungu, palibe wina amene angamulemekeze. Ndithudi! Mulungu amachita zimene afuna"
        },
        {
            "chapter": 22,
            "verse": 19,
            "text": "Awa awiri otsutsana, akutsutsana za Ambuye wawo ndipo akakhala sakhulupirira Mulungu, adzawasokera zovala za ku moto ndipo madzi ogaduka adzathiridwa paliombo pawo"
        },
        {
            "chapter": 22,
            "verse": 20,
            "text": "Ndi iwo zidzasungunuka zonse zimene zili m’mimba mwawo ndi pa makungu pawo"
        },
        {
            "chapter": 22,
            "verse": 21,
            "text": "Iwo adzamangidwa ku unyolo wa zitsulo"
        },
        {
            "chapter": 22,
            "verse": 22,
            "text": "Nthawi iliyonse imene azidzafuna kuti athawe m’menemo, chifukwa chaululu, azidzabwezedwa momwemo ndipo adzauzidwa kuti, “Lawani chilango chamoto.”"
        },
        {
            "chapter": 22,
            "verse": 23,
            "text": "Ndithudi Mulungu adzawalowetsa anthu okhulupirira ndi ochita ntchito zabwino, m’minda yothiriridwa ndi mitsinje yoyenda. Iwo adzavekedwa zibangiri za golide ndi mphete za nkhombe ndipo zovala zawo zidzakhala za silika"
        },
        {
            "chapter": 22,
            "verse": 24,
            "text": "Iwo ndi otsogozedwa ndi mawu abwino ndipo adatsogozedwa ku njira ya Iye amene ayenera kutamandika kwambiri"
        },
        {
            "chapter": 22,
            "verse": 25,
            "text": "Ndithudi! Iwo amene sakhulupirira ndipo amaletsa anzawo kutsatira njira ya Mulungu ndi kupita ku Mzikiti woyera umene tidaupereka kwa anthu a mitundu yonse, kaya ndi eni dziko kaya ndi alendo chimodzimodzi ngati amachita zoipa m’kati mwake, tidzamulawitsa chilango chowawa"
        },
        {
            "chapter": 22,
            "verse": 26,
            "text": "Ndi pamene tidamulangiza Abrahamu malo omangapo Mzikiti Woyera tidamuuza kuti, “Usapembedze wina aliyense koma Ine ndekha. Ndipo yeretsa nyumba yanga kuti izikhala yaukhondo chifukwa cha anthu amene amayenda kuizungulira iyo ndi iwo amene amaimirira kapena amagwada ndi kuwerama popembedza.”"
        },
        {
            "chapter": 22,
            "verse": 27,
            "text": "Ndipo uza anthu onse kupita ku Hajji. Iwo adzadza kwa iwe poyenda ulendo wapansi kapena atakwera ngamira yowonda chifukwa chakutopa ndipo iwo adzadza kuchokera kumbali zonse za kutali ndi njira za m’mapiri"
        },
        {
            "chapter": 22,
            "verse": 28,
            "text": "Kuti adzaona zinthu zimene zili zaphindu kwa iwo ndi kutchula dzina la Mulungu, pa masiku osankhidwa, pa nyama ya ng’ombe imene Iye wawapatsa iwo. Idyani gawo lina ndiponso dyetsani osauka amene ali pa mavuto"
        },
        {
            "chapter": 22,
            "verse": 29,
            "text": "Aloleni kuti amalize miyambo yofunika ndi kukwaniritsa malonjezo awo ndiponso kuzungulira Nyumba ya Makedzana"
        },
        {
            "chapter": 22,
            "verse": 30,
            "text": "Izi zikhale choncho. Ndipo aliyense amene alemekeza miyambo yolemekezeka ya Mulungu zidzakhala zabwino kwa iye pamaso pa Ambuye wake. Nyama ya ng’ombe, ndi yololedwa kwa inu kupatula nyama zokhazo zimene zikutchulidwa kwa inu kukhala zoletsedwa. Pewani zonyansa za mafano, ndipo pewani bodza"
        },
        {
            "chapter": 22,
            "verse": 31,
            "text": "Musapembedze wina aliyense koma Mulungu ndipo musatumikire milungu ina. Aliyense amene amatumikira milungu ina yoonjezera pa Mulungu weniweni, ali ngati iye amene agwa kuchokera kumwamba, ndipo asanagwe pansi, amalandiridwa ndi mbalame kapena kunyamulidwa ndi mphepo kukam’taya kumalo akutali"
        },
        {
            "chapter": 22,
            "verse": 32,
            "text": "Zimenezi zili tero. Aliyense amene amalemekeza zizindikiro za Mulungu kumeneko ndiko kuyera mtima"
        },
        {
            "chapter": 22,
            "verse": 33,
            "text": "Mu izo muli zokoma zosiyanasiyana mpaka pa nthawi imene yaikidwa ndipo pomaliza zimaperekedwa ngati nsembe ku Nyumba ya Makedzana"
        },
        {
            "chapter": 22,
            "verse": 34,
            "text": "Ku mtundu uliwonse, Ife tidakhazikitsa miyambo yachipembedzo kuti azitchula dzina la Mulungu pa nyama zimene Iyeadawapatsaiwongatichakudya. Ndipo Mulungu wanu ndi Mulungu mmodzi yekha motero muzigonjera Iye yekha. Auzeni nkhani yabwino anthu onse odzichepetsa"
        },
        {
            "chapter": 22,
            "verse": 35,
            "text": "Anthu amene mitima yawo imadzala ndi mantha pamene Mulungu atchulidwa ndiponso amene amapilira pamavuto amene awapeza ndipo amapitiriza mapemphero awo ndi kupereka zina za zimene tidawapatsa"
        },
        {
            "chapter": 22,
            "verse": 36,
            "text": "Ndi nyama zina tidazipanga kukhala ngati zina mwa zizindikiro za Mulungu ndipo mwa izo muli zofunika kwambiri kwa inu. Motero tchulani dzina la Mulungu pa izo pamene muziika kuti ziperekedwe nsembe. Ndipo zikaphedwa, idyani nyama yake ndiponso mumudyetse wopempha ndi amene apempha mwamanyazi. Kotero Ife nyamazi tazipereka kwa inu kuti mukhale othokoza"
        },
        {
            "chapter": 22,
            "verse": 37,
            "text": "Si mnofu wawo kapena magazi awo amene amafika kwa Mulungu koma ndi kumvera Mulungu kumene kumafika kwa Iye. Kotero Ife tazilamula kuti zizikutumikirani kuti muzilemekeza Mulungu chifukwa chokulangizani inu njira yoyenera. Auze nkhani yabwino anthu angwiro"
        },
        {
            "chapter": 22,
            "verse": 38,
            "text": "Ndithudi Mulungu amatchinjiriza anthu okhulupirira. Ndithudi Iye sakonda anthu a chinyengo ndiponso osathokoza"
        },
        {
            "chapter": 22,
            "verse": 39,
            "text": "Chilolezo chomenya nkhondo chili kuperekedwa kwa iwo amene aputidwa, chifukwa chakuti awachimwira. Ndithudi Mulungu ali ndi mphamvu yowapambanitsa"
        },
        {
            "chapter": 22,
            "verse": 40,
            "text": "Anthuwo ndi amene apirikitsidwa kuchokerakunyumbazawomopandachilungamochifukwa chakuti iwo anati, “Ambuye wathu ndi Mulungu.” Ndipo Mulungu akadapanda kuyesa anthu ena ndi mphamvu za anthu anzawo makachisi, matchalitchi, masunagoge ndi mizikiti imene dzina la Mulungu limatchulidwa kwambiri ikadaonongekeratu. Ndithudi Mulungu adzathandiza amene amathandiza chipembedzo chake. Ndithudi Mulungu ndi mphamvu ndiponso Wopambana kwambiri"
        },
        {
            "chapter": 22,
            "verse": 41,
            "text": "Iwo amene tawapatsa mphamvu padziko lapansi adzapitiriza mapemphero nthawi zonse ndi kupereka msonkho wothandiza osauka, ndipo adzakhazikitsa chilungamo ndi kuletsa zoipa. Kwa Mulungu ndiko kuli mapeto a zinthu zonse"
        },
        {
            "chapter": 22,
            "verse": 42,
            "text": "Ndipo ngati akukana iwe, ndithudi asanadze awa, nawonso anthu a Nowa, Aad ndi Thamud adakana Atumwi awo"
        },
        {
            "chapter": 22,
            "verse": 43,
            "text": "Ndiponso anthu a Abrahamu ndi anthu a Loti zidali choncho"
        },
        {
            "chapter": 22,
            "verse": 44,
            "text": "Ndi anthu okhala ku Midiyani. Mose nayenso adakanidwa. Koma Ine ndidawapatsa nthawi anthu osakhulupirira ndipo pomaliza chilango changa chidawapeza onse. Kodi chilango changa chidali choopsa bwanji"
        },
        {
            "chapter": 22,
            "verse": 45,
            "text": "Kodi ndi mizinda ingati ya anthu ochita zoipa imene taononga? Mizinda yawo idaonongeka, madenga ake kugwera pansi ndiponso ndi zitsime zingati zimene zidangokhala kusowa anthu otungapo madzi ndiponso ndi nyumba zingati zomangidwa bwino zimene zidasanduka mabwinja"
        },
        {
            "chapter": 22,
            "verse": 46,
            "text": "Kodi iwo sanayende pa dziko kuti mitima yawo ikhale yozindikira ndi makutu awo kuti amvere? Ndithudi si maso awo amene ali ndi khungu, koma ndi mitima imene ili mu zifuwa zawo imene ili ndi khungu"
        },
        {
            "chapter": 22,
            "verse": 47,
            "text": "Ndipo ali kuuza iwe kuti ufulumizitse chilango! Ndipo Mulungu salephera kukwaniritsa lonjezo lake. Ndithudi tsiku lililonse kwa Mulungu lili ngati zaka chikwi chimodzi mu kuwerenga kwanu"
        },
        {
            "chapter": 22,
            "verse": 48,
            "text": "Ndi mizinda ingati imene ndidaipatsa mwayi wa nthawi pamene iyoyo inali kuchitabe zoipa? Ndipo pambuyo pake ndidaipatsa chilango Kwa Ine zinthu zonse zidzabwerera"
        },
        {
            "chapter": 22,
            "verse": 49,
            "text": "Nena, “Oh anthu inu! Ndithudi ine ndatumizidwa ngati mchenjezi wanu!”"
        },
        {
            "chapter": 22,
            "verse": 50,
            "text": "Motero iwo amene akhulupirira ndi kuchita ntchito zabwino, adzakhululukidwa machimo awo ndi kulipidwa mphotho yolemekezeka"
        },
        {
            "chapter": 22,
            "verse": 51,
            "text": "Koma iwo amene amalimbikira kutsutsa zizindikiro zathu, adzakhala eni ake a ku Gahena"
        },
        {
            "chapter": 22,
            "verse": 52,
            "text": "Ife sitidatumizepo Mtumwi kapena Mneneri, iwe usanadze, koma iye amati akamalakatula chivumbulutso kapena kulalikira, Satana anali kuonjezera bodza. Koma Mulungu amachotsa zonse zimene Satana waikamo. Motero Mulungu amakhazikitsa chivumbulutso chake ndipo Mulungu ndi wodziwa ndi waluntha"
        },
        {
            "chapter": 22,
            "verse": 53,
            "text": "Kuti Iye apange zimene wanena Satana kukhala mayesero kwa iwo amene m’mitima mwawo muli matenda ndi amene mitima yawo ndi youma. Ndithudi anthu ochita zoipa amatsutsa kwambiri choonadi"
        },
        {
            "chapter": 22,
            "verse": 54,
            "text": "Ndipo kuti iwo amene adapatsidwa nzeru azindikire kuti ichi ndi choonadi chochokera kwa Ambuye wako ndipo ayenera kukhulupirira ndi kuti mitima yawo ikhale yodzichepetsa chifukwa cha iyo. Ndithudi Mulungu ndi Mtsogoleri wa iwo amene akhulupirira njira yoyenera"
        },
        {
            "chapter": 22,
            "verse": 55,
            "text": "Ndipo anthu osakhulupirira adzapitirira kukayikira chivumbulutso mpaka pamene ora lomaliza lidzawapeza mwadzidzidzi kapena mpaka pamene chilango cha tsiku louka kwa akufa chidzawadzera"
        },
        {
            "chapter": 22,
            "verse": 56,
            "text": "Ufumu, patsiku limeneli, udzakhala wa Mulungu yekha. Iye adzaweruza pakati pawo. Motero onse amene adakhulupirira ndipo amachita ntchito zabwino adzakhala ku Paradiso"
        },
        {
            "chapter": 22,
            "verse": 57,
            "text": "Ndipo iwo amene sanakhulupirire ndipo amakana zizindikiro zathu chawo chidzakhala chilango chochititsa manyazi"
        },
        {
            "chapter": 22,
            "verse": 58,
            "text": "Iwo amene adasamuka kwawo chifukwa chofuna kukweza chipembedzo cha Mulungu ndipo pambuyo pake adaphedwa kapena adafa, Mulungu, ndithudi, adzawapatsa mphatso zabwino. Ndithudi Mulungu ndi wopereka zabwino kuposa onse amene amapereka"
        },
        {
            "chapter": 22,
            "verse": 59,
            "text": "Ndithudi Mulungu adzawalowetsa iwo ku malo amene adzasangalala nawo ndipo Mulungu, ndithudi, ndi wodziwa zonse ndiponso wopirira kwambiri"
        },
        {
            "chapter": 22,
            "verse": 60,
            "text": "Izo zili tero. Ndipo aliyense amene abwezera mnzake chilango chofanana ndi chimene iye wapatsidwa ndipo pambuyo pake amulakwiranso, ndithudi, Mulungu adzamuthandiza iye. Ndithudi! Mulungu ndi wachisoni ndiponso wokhululukira"
        },
        {
            "chapter": 22,
            "verse": 61,
            "text": "Ichi ndi chifukwa chakuti Mulungu amalowetsa usiku mu usana ndi kulowetsa usana mu usiku. Ndithudi Mulungu ndi wakumva ndi woona"
        },
        {
            "chapter": 22,
            "verse": 62,
            "text": "Zonsezi ndi chifukwa chakuti Mulungu ndiye choonadi ndipo zonse zimene iwo amazipembedza kuonjezera pa Mulungu ndi zabodza. Ndithudi Mulungu ndi wapamwamba ndiponso wamkulu"
        },
        {
            "chapter": 22,
            "verse": 63,
            "text": "Kodi iwe siukuona kuti Mulungu amagwetsa mvula kuchokera kumwamba ndipo kuti nthaka imakhala ndi zomera zobiriwira? Ndithudi Mulungu ndi Mwini chisoni chosatha, wodziwa zonse zobisika ndi zoonekera"
        },
        {
            "chapter": 22,
            "verse": 64,
            "text": "Mulungu ndiye mwini zonse za kumwamba ndi dziko lapansi. Ndithudi Mulungu ndi wolemera ndi wotamandidwa"
        },
        {
            "chapter": 22,
            "verse": 65,
            "text": "Kodi inu simuona kuti Mulungu wakupeputsirani zonse zimene zili pa dziko lapansi ndi zombo zimene mumayendera pa nyanja ndi chilolezo chake? Iye amagwira thambo kuti lisagwe pansi. Ndithudi Mulungu ndi wachisoni ndiponso wachifundo kwa anthu"
        },
        {
            "chapter": 22,
            "verse": 66,
            "text": "Iye ndiye amene adakupatsani moyo ndipo adzapangitsa kuti mufe ndi kukupatsaninso moyo kachiwiri. Ndithudi munthu ndi wosathokoza"
        },
        {
            "chapter": 22,
            "verse": 67,
            "text": "Ku mtundu uliwonse Ife tidalamulira miyambo ya chipembedzo imene iwo ayenera kuitsatira ndipo iwo asakangane ndi iwe pa nkhani iyi. Koma aitanire kwa Ambuye wako. Ndithudi iwe uli pa njira yoyenera"
        },
        {
            "chapter": 22,
            "verse": 68,
            "text": "Ndipo ngati iwo atsutsana ndi iwe, nena “Mulungu amadziwa bwino zonse zimene inu mumachita.”"
        },
        {
            "chapter": 22,
            "verse": 69,
            "text": "Mulungu adzaweruza, pakati panu, patsiku lachiweruzo, zimene inu munali kusiyana"
        },
        {
            "chapter": 22,
            "verse": 70,
            "text": "Kodi iwe siudziwa kuti Mulungu amadziwa zonse zimene zili kumwamba ndi pa dziko lapansi? Ndithudi zonse zidalembedwa m’Buku lake. Ndithudi zimenezo ndi zosavuta kwa Mulungu"
        },
        {
            "chapter": 22,
            "verse": 71,
            "text": "Ndipo iwo ali kupembedza zinthu zina mowonjezera pa Mulungu, zinthu zimene sanapatsidwe umboni kuti azizigwadira ndipo ndi zimene iwo salikuzindikira. Ndithudi, anthu ochimwa alibe wowathandiza"
        },
        {
            "chapter": 22,
            "verse": 72,
            "text": "Ndipo pamene chivumbulutso chathu chomveka chilakatulidwa kwa iwo, iwe udzaona kukana pa maso pa anthu osakhulupirira! Iwo ali pafupifupi kumenyana ndi iwo amene amalakatula chivumbulutso chathu kwa iwo. Nena “Kodi mufuna ndikuuzeni zoipa kuposa chizindikiro choterechi? Chizindikirocho ndi moto wa ku Gahena umene Mulungu walonjeza anthu osakhulupirira ndipo amenewa ndi malo oipa kupitako.”"
        },
        {
            "chapter": 22,
            "verse": 73,
            "text": "Oh anthu inu! Fanizo laperekedwa ndipo limvetsetseni. Ndithudi! Iwo amene mumawapembedza kuonjezera pa Mulungu weniweni sangathe kulenga ntchentche imodzi ngakhale onse atagwirizana kuti achite choncho. Ndipo ngati ntchentche italanda kalikonse kuchokera kwa iwo, iwo sangathe kuilanda ayi. Anthu opempha ndi wopemphedwa onse alibe mphamvu"
        },
        {
            "chapter": 22,
            "verse": 74,
            "text": "Iwo sapereka ulemu kwa Mulungu umene uyenera kuperekedwa kwa Iye. Ndithudi Mulungu ali ndi mphamvu ndipo ndi Mwini mphamvu zonse"
        },
        {
            "chapter": 22,
            "verse": 75,
            "text": "Mulungu amasankha Atumwi ake pakati pa Angelo ndi pakati pa anthu. Ndithudi Mulungu amamva zonse ndiponso amaona chilichonse"
        },
        {
            "chapter": 22,
            "verse": 76,
            "text": "Iye amadziwa zonse zimene zili patsogolo pawo ndi zimene zili m’mbuyo mwawo. Kwa Mulungu zinthu zonse zimabwerera"
        },
        {
            "chapter": 22,
            "verse": 77,
            "text": "oh inu anthu amene mwakhulupirira! weramani ndipo gunditsani mphumi zanu pansi ndi kupembedza Ambuye wanu ndipo chitani ntchito zabwino kuti mupambane"
        },
        {
            "chapter": 22,
            "verse": 78,
            "text": "Ndipo limbikani kwambiri chifukwa cha chipembedzo chaMulungumongammenezikufunikira.Iyewakusankhani inu ndipo sadakukundikireni mavuto muchipembedzo chanu. Chipembedzo cha Abrahamu atate wanu. Iye ndiye amene akupatsani inu dzina lakuti Asilamu kuyambira kalekale ndiponso mu dzinali Mtumwi ndiye mboni yanu, ndipo nanunso mukhale mboni ya anthu anzanu. Pitirizani mapemphero, perekani msonkho wothandizira anthu osauka ndipo khulupirirani mwa Mulungu. Iye ndi Mtetezi wanu wabwino ndiponso Mthandizi wabwino kwambiri"
        },
        {
            "chapter": 23,
            "verse": 1,
            "text": "Anthu okhulupirira ndiwo opambana"
        },
        {
            "chapter": 23,
            "verse": 2,
            "text": "Iwo amene amadzichepetsa akamapemphera"
        },
        {
            "chapter": 23,
            "verse": 3,
            "text": "Ndi iwo amene amalewa nkhani zabodza"
        },
        {
            "chapter": 23,
            "verse": 4,
            "text": "Ndipo amapereka zaulere kwa anthu osauka"
        },
        {
            "chapter": 23,
            "verse": 5,
            "text": "Ndi iwo amene amadziteteza ku chiwerewere"
        },
        {
            "chapter": 23,
            "verse": 6,
            "text": "Kupatula kwa akazi awo kapena akapolo awo akazi, chifukwa iwo sangadzudzulidwe"
        },
        {
            "chapter": 23,
            "verse": 7,
            "text": "Koma amene angafune zina pamwamba pa zimene tawaloleza anthu otere ndi ochimwa"
        },
        {
            "chapter": 23,
            "verse": 8,
            "text": "Amene amakwaniritsa malonjezo ndi mapangano awo"
        },
        {
            "chapter": 23,
            "verse": 9,
            "text": "Ndi iwo amene amasunga mapemphero awo"
        },
        {
            "chapter": 23,
            "verse": 10,
            "text": "Amenewa ndithudi ndiwo amene adzalowa"
        },
        {
            "chapter": 23,
            "verse": 11,
            "text": "Iwo adzalowa ku Paradiso ya pamwamba ndipo adzakhalamo mpaka kalekale"
        },
        {
            "chapter": 23,
            "verse": 12,
            "text": "Ndithudi Ife tidapanga munthu kuchokera ku dothi labwino"
        },
        {
            "chapter": 23,
            "verse": 13,
            "text": "Titatero tidamukonza iye kukhala dontho la umuna m’malo otetezedwa mu msana"
        },
        {
            "chapter": 23,
            "verse": 14,
            "text": "dontho la umunali tidalipanga kukhala dontho la magazi ndipo dontho lamagazili tidalipanga kukhala m’bulu wa mnofu. Ndipo mnofu umenewu tidaukonza kukhala mafupa ndipo tidakuta mafupa ndi mnofu. Kotero tidamupanga iye kukhala chilengedwe china. odalitsa akhale Mulungu, Namalenga wabwino kwambiri mwa onse"
        },
        {
            "chapter": 23,
            "verse": 15,
            "text": "Ndipo pambuyo pake inu nonse mudzafa"
        },
        {
            "chapter": 23,
            "verse": 16,
            "text": "Ndipo mudzapatsidwanso moyo patsiku la kuuka kwa akufa"
        },
        {
            "chapter": 23,
            "verse": 17,
            "text": "Ife tidalenga miyamba isanu ndi iwiri pamwamba panu ndipo kwa zolengedwa zathu. Ndipo Ife sitikhala osalabadira ayi"
        },
        {
            "chapter": 23,
            "verse": 18,
            "text": "Ife timatumiza madzi kuchokera kumwamba m’muyeso wokwana ndipo timawalowetsa pansi pa nthaka. Ndipo Ife tili ndi mphamvu yowachotsa madziwo"
        },
        {
            "chapter": 23,
            "verse": 19,
            "text": "Ndipo Ife timakutulutsirani mmenemo minda ya tende ndi mphesa, m’mene muli zipatso zanu zambiri zimene zina mwa izo mumadya"
        },
        {
            "chapter": 23,
            "verse": 20,
            "text": "Mtengo umene umamera pa phiri la Sinai, umapereka mafuta ndiponso ndiwo kwa anthu"
        },
        {
            "chapter": 23,
            "verse": 21,
            "text": "M’nyama namonso muli chizindikiro choonetsa mphamvu zathu. Inu timakumwetsani zimene zili m’mimba mwake ndipo mumadya nyama yake ndiponso mumapeza phindu lambiri"
        },
        {
            "chapter": 23,
            "verse": 22,
            "text": "Ndipo pa izo ndi m’zombo zimene zimayenda pa nyanja, inu mumanyamulidwa"
        },
        {
            "chapter": 23,
            "verse": 23,
            "text": "Tidamutumiza Nowa kwa anthu ake ndipo iye adati, “Tumikirani Mulungu anthu anga chifukwa mulibe mulungu wina koma Iye yekha. Kodi simungamuope Iye?”"
        },
        {
            "chapter": 23,
            "verse": 24,
            "text": "Akuluakulu osakhulupirira a anthu ake adati, “Munthu uyu ndi wolingana ndi inu, iye ali kungodziyenereza kuti ndi wopambana pakati panu.” Mulungu akadafuna, akadatumiza angelo. Ndiponso zinthu za mtundu uwu sitidamvepo kuchokera kwa makolo athu akalekale"
        },
        {
            "chapter": 23,
            "verse": 25,
            "text": "Ndithudi ameneyu ndi wopenga, ndipo mumuyang’anire pa kanthawi.”"
        },
        {
            "chapter": 23,
            "verse": 26,
            "text": "Iye adati, “Ambuye! Ndithandizeni ine chifukwa iwo ali kundikana.”"
        },
        {
            "chapter": 23,
            "verse": 27,
            "text": "Ife tidavumbulutsa chifuniro chathu kwa iye ponena kuti, “Khoma chombo chimene Ife tidzayang’anira molingana ndi chilangizo chathu. Pamene chiweruzo chathu chidza ndipo madzi asefukira kuchokera ku ng’anjo, utenge zolengedwa ziwiriziwiri, zazimuna ndi zazikazi ndiponso kuchokera kwa iwo a m’nyumba mwako kupatula okhawo amene adanenedwa kuti adzaonongeka. Usandipemphe kuti ndipulumutse iwo amene adachita zoipa chifukwa iwo adzamizidwa.”"
        },
        {
            "chapter": 23,
            "verse": 28,
            "text": "Ndipo pamene iwe ndi iwo amene akutsata iwe mulowa m’chombo, nena, “Kuyamikidwa kukhale kwa Mulungu amene watipulumutsa ife kuchoka ku mtundu wa anthu oipa.”"
        },
        {
            "chapter": 23,
            "verse": 29,
            "text": "Ndipo nena: “Ambuye wanga! Ndithandizeni kuti ndikafike pamalo podalitsika chifukwa Inu ndinu wabwino wa onse amene amafikitsa pamalo okocheza.”"
        },
        {
            "chapter": 23,
            "verse": 30,
            "text": "Ndithudi mu zimenezi muli zizindikiro zooneka. Ndithudi Ife timawaika anthu m’mayesero"
        },
        {
            "chapter": 23,
            "verse": 31,
            "text": "Potero Ife tidapanga mtundu wa anthu a tsopano pambuyo pawo"
        },
        {
            "chapter": 23,
            "verse": 32,
            "text": "Ndipo tidatumiza kwa iwo Mtumwi wa mtundu wawo amene adati, “Tumikirani Mulungu chifukwa inu mulibe mulungu wina koma Iye yekha. Kodi simungamuope Mulungu?”"
        },
        {
            "chapter": 23,
            "verse": 33,
            "text": "Koma akuluakulu a anthu osakhulupirira a anthu ake, amene adakana za moyo umene uli nkudza ndi amene tidawapatsa zinthu zabwino za m’moyo uno adati, “Munthu uyu ndi munthu monga inu nomwe amene akudya zimene mumadya inu ndi kumwa zimene inu mumamwa.”"
        },
        {
            "chapter": 23,
            "verse": 34,
            "text": "“Ngati inu mumvera munthu wonga inu nomwe, ndithudi, inu mudzatayika.”"
        },
        {
            "chapter": 23,
            "verse": 35,
            "text": "“Kodi iye ali kukuopsezani kuti pamene inu mutafa ndi kusanduka dothi ndi mafupa mudzadzuka ndi kukhalanso ndi moyo?”"
        },
        {
            "chapter": 23,
            "verse": 36,
            "text": "“Zimene inu muli kuopsezedwa nazo zili kutali.”"
        },
        {
            "chapter": 23,
            "verse": 37,
            "text": "“Kulibenso moyo wina koma moyo wathu wapadziko lapansi basi. Ife timafa ndi kukhala ndi moyo ndipo ife sitidzadzukanso ayi.”"
        },
        {
            "chapter": 23,
            "verse": 38,
            "text": "“Munthu uyu ndi odziyenereza amene ali kunena za Mulungu zimene sizili zoona ayi. Ife sitidzamukhulupirira.”"
        },
        {
            "chapter": 23,
            "verse": 39,
            "text": "Iye adati, “Ambuye! Ndithandizeni ine chifukwa iwo ali kunditsutsa.”"
        },
        {
            "chapter": 23,
            "verse": 40,
            "text": "Iye adati, “Posachedwapa iwo adzanong’oneza bombono.”"
        },
        {
            "chapter": 23,
            "verse": 41,
            "text": "Chilango chathu chidawapeza mwachilungamo ndipo tidawafafaniza monga zinyalala. Chionongeko kwa anthu onse ochimwa"
        },
        {
            "chapter": 23,
            "verse": 42,
            "text": "Atapita awa tidalenganso mitundu ina ya anthu"
        },
        {
            "chapter": 23,
            "verse": 43,
            "text": "Palibeanthuameneangafulumizitsekapenakuchedwetsa chionongeko chawo"
        },
        {
            "chapter": 23,
            "verse": 44,
            "text": "Ndipo Ife tidatumiza Atumwi ena motsagana ndipo nthawi iliyonse Mtumwi amadza kwa iwo ndipo amamukana nati ndi wabodza. Ndipo Ife tidawaononga ena pambuyo pawo ndipo tidawapanga iwo kukhala chitsanzo cha mbiri ya anthu olakwa. Ichi chidali chionongeko cha anthu osakhulupirira"
        },
        {
            "chapter": 23,
            "verse": 45,
            "text": "Ndipo Ife tidamutumiza Mose pamodzi ndi m’bale wake Aroni ndi zizindikiro ndiponso ulamuliro wathu"
        },
        {
            "chapter": 23,
            "verse": 46,
            "text": "Kwa Farawo ndi nduna zake ndipo iwo adawalandira mwamwano chifukwa iwo adali anthu a chipongwe"
        },
        {
            "chapter": 23,
            "verse": 47,
            "text": "Ndipo iwo adati, “Kodi ife tikhulupirire anthu awiri olingana ndi ife amene anthu awo ndi akapolo athu?”"
        },
        {
            "chapter": 23,
            "verse": 48,
            "text": "Iwo adawakana iwo kotero iwo adalandira chionongeko"
        },
        {
            "chapter": 23,
            "verse": 49,
            "text": "Ndipo Ife tidamupatsa Mose Buku la Chipangano Chakale kuti anthu ake akhoza kutsogozedwa bwino"
        },
        {
            "chapter": 23,
            "verse": 50,
            "text": "Ife tidamupanga mwana wamwamuna wa Maria pamodzi ndi amayi ake kukhala chizindikiro kwa anthu onse ndipo tidawapatsa mnthunzi pa malo okwera ndi malo a mtendere amene anali kuthiriridwa ndi madzi a pa kasupe"
        },
        {
            "chapter": 23,
            "verse": 51,
            "text": "Oh Atumwi! Idyani zinthu zabwino ndipo muzichita ntchito zabwino. Ndithudi Ine ndimadziwa zonse zimene mumachita"
        },
        {
            "chapter": 23,
            "verse": 52,
            "text": "Ndithudi chipembedzo chanu ndi chimodzi ndipo Ine ndine Ambuye wanu. Kotero ndiopeni Ine"
        },
        {
            "chapter": 23,
            "verse": 53,
            "text": "Koma anthu adagawanika m’magulu osiyanasiyana, gulu lililonse limasangalala ndi ziphunzitso zawo"
        },
        {
            "chapter": 23,
            "verse": 54,
            "text": "Alekeni ayambe achimwa mpaka pamene imfa iwapeza"
        },
        {
            "chapter": 23,
            "verse": 55,
            "text": "Kodi iwo amaganiza kuti popeza tawapatsa chuma ndi ana"
        },
        {
            "chapter": 23,
            "verse": 56,
            "text": "Ndiye kuti Ife tili kuwafunira zabwino? Iyayi. Iwo sadziwa kanthu ayi"
        },
        {
            "chapter": 23,
            "verse": 57,
            "text": "Ndithudi iwo ndi anthu amene amaopa Ambuye wawo"
        },
        {
            "chapter": 23,
            "verse": 58,
            "text": "Amene amakhulupirira zizindikiro za Ambuye wawo"
        },
        {
            "chapter": 23,
            "verse": 59,
            "text": "Amene sapembedza wina aliyense poonjezera pa Ambuye wawo"
        },
        {
            "chapter": 23,
            "verse": 60,
            "text": "Amene amapereka chaulere mitima ili yoopa Ambuye wawo chifukwa chakuti adzabwerera kwa Iye"
        },
        {
            "chapter": 23,
            "verse": 61,
            "text": "Awa ndiwo amene amapikisana wina ndi mnzake pochita zabwino ndipo amakhala oyamba pozindikira"
        },
        {
            "chapter": 23,
            "verse": 62,
            "text": "Ife sitinyamulitsa mzimu wina uliwonse katundu amene iwo sangathe kunyamula. M’buku lathu mudalembedwa zoona zokhazokha. Ndipo palibe munthu amene adzaponderezedwa"
        },
        {
            "chapter": 23,
            "verse": 63,
            "text": "Koma mitima ya anthu osakhulupirira siyizidziwa zimenezi ayi. Iwo ali ndi ntchito zina zoipa kupatula zimene iwo amachita"
        },
        {
            "chapter": 23,
            "verse": 64,
            "text": "Koma pamene chilango chathu chidza pa iwo amene amakhala mu mtendere, iwo adzafuula kufuna chithandizo"
        },
        {
            "chapter": 23,
            "verse": 65,
            "text": "Musalire tsiku la lero chifukwa inu simudzalandira chithandizo china chilichonse kuchokera kwa Ife"
        },
        {
            "chapter": 23,
            "verse": 66,
            "text": "Chivumbulutso changa chinali kulakatulidwa kwa inu nthawi zambiri koma inu munali kuthawa ndi kuchikana mwamwano"
        },
        {
            "chapter": 23,
            "verse": 67,
            "text": "Inu mumachinyoza usana ndi usiku uliwonse"
        },
        {
            "chapter": 23,
            "verse": 68,
            "text": "Kodi iwo sangathe kulingalira mozama pa mawu a Mulungu kapena pali china chake chimene chidavumbulutsidwa kwa iwo chimene sichidavumbulutsidwe kwa makolo awo"
        },
        {
            "chapter": 23,
            "verse": 69,
            "text": "Kapena iwo sadziwa kuti akukana Mtumwi wawo"
        },
        {
            "chapter": 23,
            "verse": 70,
            "text": "Kapena iwo akuti Iye ndi wopenga? Koma iye wawabweretsera iwo onse zoonadi. Koma ambiri amakana choonadi"
        },
        {
            "chapter": 23,
            "verse": 71,
            "text": "Kukadakhala kuti choonadi chimatsatira zofuna zawo, ndithudi, kumwamba, dziko lapansi ndi onse okhala m’menemo akadaonongeka. Ife tawapatsa chikumbutso komabe iwo safuna kumvera chikumbutsocho"
        },
        {
            "chapter": 23,
            "verse": 72,
            "text": "Kapena iwe uli kuwapemphera mphotho? Chithandizo cha Ambuye wawo ndicho chabwino. Ndipo Iye ndiye wopereka moolowa manja kuposa onse amene amapereka"
        },
        {
            "chapter": 23,
            "verse": 73,
            "text": "Ndithudi iwe uli kuwaitana kuti adze kunjira yoyenera"
        },
        {
            "chapter": 23,
            "verse": 74,
            "text": "Ndithudi iwo amene amakana moyo umene uli nkudza adzakhala ali kusochera ku njira yoyenerayi"
        },
        {
            "chapter": 23,
            "verse": 75,
            "text": "Ngati Ife tikadawalangiza chisoni chathu ndi kuwachotsera mavuto, iwo akadakhala ali kulakwabe m’njira zawo zoipa ndi kusokonezeka ndi zoipazo"
        },
        {
            "chapter": 23,
            "verse": 76,
            "text": "Ndithudi tidawalanga kale koma iwo sadafunefune Ambuye wawo kapena kukhala odzichepetsa pamaso pake"
        },
        {
            "chapter": 23,
            "verse": 77,
            "text": "Mpaka pamene tidzawatsekulira khomo la chilango chowawa, iwo adzakhala okhumudwa"
        },
        {
            "chapter": 23,
            "verse": 78,
            "text": "Iye ndiye amene adakupatsani makutu, maso ndi mitima. Komabe inu simuthokoza mokwanira"
        },
        {
            "chapter": 23,
            "verse": 79,
            "text": "Iye ndiye amene adakulengani ndi kukuchulukitsani padziko lapansi ndipo nonsenu mudzasonkhanitsidwa kudza pamaso pake"
        },
        {
            "chapter": 23,
            "verse": 80,
            "text": "Iye ndiye amene amapereka moyo ndiponso imfa ndipo ndi Iyenso amene amasithanitsa usiku ndi usana. Kodi simungazindikire"
        },
        {
            "chapter": 23,
            "verse": 81,
            "text": "Iwo amanena zimene anthu akale ankanena"
        },
        {
            "chapter": 23,
            "verse": 82,
            "text": "Iwo amati, “Pamene ife tafa ndi kusanduka dothi ndi mafupa, kodi tidzadzukanso ndi kukhala ndi moyo?”"
        },
        {
            "chapter": 23,
            "verse": 83,
            "text": "Ndithudi ife tidalonjedzedwa zimenezi kale pamodzi ndi makolo athu. Izi si zina ayi koma nkhani zabodza za anthu a makedzana"
        },
        {
            "chapter": 23,
            "verse": 84,
            "text": "Nena, “Kodi Mwini wake wa dziko lapansi ndi zonse zimene zili mmenemo ndani? Ndiuzeni ngati mumudziwa.”"
        },
        {
            "chapter": 23,
            "verse": 85,
            "text": "Iwo adzati, “Mwini wake ndi Mulungu.” Nena, “Kodi inu simungachenjezedwe?”"
        },
        {
            "chapter": 23,
            "verse": 86,
            "text": "Nena, “Kodi Ambuye wa miyamba isanu ndi iwiri ndiponso Mwini Ufumu ndani?”"
        },
        {
            "chapter": 23,
            "verse": 87,
            "text": "Iwo adzati, “Mwini wake ndi Mulungu.” Nena, “Nanga kodi simungasiye kuchita zoipa?”"
        },
        {
            "chapter": 23,
            "verse": 88,
            "text": "Nena, “Kodi ulamuliro wa zinthu zonse zili m’manja mwa yani? Kodi ndani amene amaziteteza zonse pamene Iye safuna chitetezo cha wina aliyense ngati inu mukudziwa?”"
        },
        {
            "chapter": 23,
            "verse": 89,
            "text": "Iwo adzati, “M’manja mwa Mulungu.” Nena, “Nanga ndi chifukwa chiyani inu mwanyengedwa?”"
        },
        {
            "chapter": 23,
            "verse": 90,
            "text": "Iyayi, Ife tawavumbulutsira choonadi. Koma onsewa ndi anthu abodza"
        },
        {
            "chapter": 23,
            "verse": 91,
            "text": "Palibe nthawi imene Mulungu adabala mwana ndipo kulibe Mulungu wina woonjezera pa Iye. Ngati izi zikadakhala choncho, bwezi Mulungu aliyense akumatenga zolengedwa zake zokha ndi kumaziika pamwamba pa zolengedwa za Mulungu wina. Ulemerero ukhale kwa Mulungu woposa zina zilizonse"
        },
        {
            "chapter": 23,
            "verse": 92,
            "text": "Iye amadziwa zonse zooneka ndiponso zobisika. Mulungu akhale wopambana milungu ina imene iwo amaitumikira"
        },
        {
            "chapter": 23,
            "verse": 93,
            "text": "Nena, “Ambuye wanga! Ngati Inu mukadandionetsa chilango chimene muli kuwopseza"
        },
        {
            "chapter": 23,
            "verse": 94,
            "text": "Ambuye wanga! Pulumutsani ndipo musandisiye ine pakati pa mtundu wa anthu oipawu.”"
        },
        {
            "chapter": 23,
            "verse": 95,
            "text": "Ndithudi, Ife tili ndi mphamvu zoti ukhoza kuona chilango chimene tawaopseza"
        },
        {
            "chapter": 23,
            "verse": 96,
            "text": "Dzitetezeni ndi chabwino pothamangitsa choipa. Ife tili kudziwa zonse zimene ali kukunamizirani"
        },
        {
            "chapter": 23,
            "verse": 97,
            "text": "Ndipo iwe unene kuti, “Ambuye wanga, Ine ndili kufuna chitetezo chanu pothawa zoipa za Satana.”"
        },
        {
            "chapter": 23,
            "verse": 98,
            "text": "“Ambuye! Ine ndili kupempha chitetezo chanu kuti asabwere kumene ndili ine.”"
        },
        {
            "chapter": 23,
            "verse": 99,
            "text": "Mpaka pamene imfa idza kwa munthu wolakwa iye adzati, “Ambuye wanga! Bwezeni.”"
        },
        {
            "chapter": 23,
            "verse": 100,
            "text": "“Kuti ndikachite ntchitozabwinozimenendidalepherakuchita.” Kosatheka! Amenewa ndiwo mawu chabe amene akungolankhula. Kumbuyo kwawo kudzakhala chipupa mpaka pa tsiku la kuuka kwa akufa"
        },
        {
            "chapter": 23,
            "verse": 101,
            "text": "Ndipo pamene lipenga lidzaombedwa, pa tsiku limeneli, ubale wawo wonse udzathera pomwepo ndiponso sadzafunsana chithandizo chochokera kwa wina ndi mnzake"
        },
        {
            "chapter": 23,
            "verse": 102,
            "text": "Aliyense amene muyeso wake udzakhala wolemera, adzapambana"
        },
        {
            "chapter": 23,
            "verse": 103,
            "text": "Koma aliyense amene muyeso wake udzakhala wopepuka adzataya moyo wake ndipo adzakhala ku Gahena nthawi zonse"
        },
        {
            "chapter": 23,
            "verse": 104,
            "text": "Moto udzatentha nkhope zawo ndipo izo zidzakwinyikakwinyika chifukwa chaululu"
        },
        {
            "chapter": 23,
            "verse": 105,
            "text": "“Kodi chivumbulutso chathu sichidalakatulidwe kwa inu? Kodi simudachikane?”"
        },
        {
            "chapter": 23,
            "verse": 106,
            "text": "Iwo adzati, “Ambuye wathu! Zilakolako zathu zidatigonjetsa ife ndipo tidali anthu osochera.”"
        },
        {
            "chapter": 23,
            "verse": 107,
            "text": "“Ambuye wathu! tipulumutseni ife ku ichi. Ngati ife tidzabwereranso ku zoipa, ndithudi, ife tidzakhala anthu oipa kwambiri.”"
        },
        {
            "chapter": 23,
            "verse": 108,
            "text": "Iye adzati, “Khalani mu icho mwamanyazi ndipo musandiyankhulitse Ine ayi.”"
        },
        {
            "chapter": 23,
            "verse": 109,
            "text": "Ndithudi padali gulu la Atumiki anga amene adati, “Ambuye wathu! Ife timakhulupirira mwa inu. Tikhululukireni ndipo mutichitire chisoni. Inu ndinu wabwino pochita chisoni kuposa a chisoni onse.”"
        },
        {
            "chapter": 23,
            "verse": 110,
            "text": "Koma inu munali kuwanyogodola mpaka pamene inu mudandiiwala Ine ndipo inu munali kuwaseka iwo"
        },
        {
            "chapter": 23,
            "verse": 111,
            "text": "Ndithudi lero Ine ndawalipira chifukwa cha kupirira kwawo ndipo iwo ndi amene apambana"
        },
        {
            "chapter": 23,
            "verse": 112,
            "text": "Ndipo Iye adzafunsa kuti, “Kodi inu munakhala padziko lapansi zaka zingati?”"
        },
        {
            "chapter": 23,
            "verse": 113,
            "text": "Iwo adzayankha kuti, “Takhala tsiku limodzi kapena mphindi zochepa zokha. Afunseni iwo amene amasunga chiwerengero.”"
        },
        {
            "chapter": 23,
            "verse": 114,
            "text": "Iye adzawayankha kuti, “Inu mukadadziwa ndi nthawi yochepa kwambiri imene inu munakhala.”"
        },
        {
            "chapter": 23,
            "verse": 115,
            "text": "“Kodi inu mumaganiza kuti tidangokulengani inu opanda cholinga ndipo kuti simudzabwerera kwa Ife?”"
        },
        {
            "chapter": 23,
            "verse": 116,
            "text": "Motero alemekezeke Mulungu, Mfumu ya chilungamo. Palibe Mulungu wina koma Iye yekha, Ambuye wa Mpando wolemekezeka ndi Wachifumu"
        },
        {
            "chapter": 23,
            "verse": 117,
            "text": "Aliyense amene apembedza mulungu wina woonjezera pa Mulungu, pamene Iye alibe umboni wa chimenecho, Ambuye wake adzamufunsa. Ndithudi anthu osakhulupirira sadzapambana ayi"
        },
        {
            "chapter": 23,
            "verse": 118,
            "text": "Nena, “Ambuye wanga! Ndikhululukireni machimo anga ndipo mundichitire chisoni chifukwa Inu ndinu wachisoni choposa a chisoni onse.”"
        },
        {
            "chapter": 24,
            "verse": 1,
            "text": "Ife tavumbulutsa mutu uwu ndipo taupanga kukhala wokakamiza ndipo ndi mwa iwo mmene tavumbulutsa chivumbulutsochoonekakutiinumukhozakuchenjezedwa"
        },
        {
            "chapter": 24,
            "verse": 2,
            "text": "Munthu wamkazi wosakwatiwa akachita chigololo ndi munthu wamwamuna wosakwatira, mukwapule aliyense wa iwo zikoti zana limodzi ndipo musalole kuti chifundo chikulepheretseni kumvera lamulo la Mulungu ngati inu mumakhulupirira mwa Mulungu ndi tsiku lomaliza. Ndipo onetsetsani kuti chilango chawo chachitidwa umboni ndi anthu ambiri okhulupirira"
        },
        {
            "chapter": 24,
            "verse": 3,
            "text": "Mwamuna wachigololo asakwatire wina koma mkazi wachigololo kapena mkazi wopembedza mafano. Mkazi wachigololo asakwatiwe ndi wina koma mwamuna wachigololo kapena wopembedza mafano. Anthu okhulupirira moona saloledwa maukwati otere"
        },
        {
            "chapter": 24,
            "verse": 4,
            "text": "Iwo amene amanamizira akazi odzisunga kuti achita chigololo ndipo sangathe kutulutsa mboni zinayi, akwapulidwe zikoti makumi asanu ndi atatu. Mukane umboni wawo mpaka kalekale. Anthu otere ndi oononga"
        },
        {
            "chapter": 24,
            "verse": 5,
            "text": "Kupatulaokhawoamene, patapitanthawi, alapandikusiya makhalidwe awo onyansa. Mulungu ndi wokhululukira ndi Mwini chisoni chosatha"
        },
        {
            "chapter": 24,
            "verse": 6,
            "text": "Ndipo ngati mwamuna akuti mkazi wake wachita chigololo koma alibe mboni kupatula iye mwini, iye alumbire kanayi dzina la Mulungu kuti zimene ali kunena ndi zoona"
        },
        {
            "chapter": 24,
            "verse": 7,
            "text": "Ndipo kachisanu anene kuti matemberero a Mulungu akhale pa iye mwamunayo ngati ali kunama"
        },
        {
            "chapter": 24,
            "verse": 8,
            "text": "Koma ngati mkazi wake alumbira kanayi, potchula dzina la Mulungu, kutsutsa kuti zimene ali kunena mwamuna wake ndi zabodza, sadzalandira chilango"
        },
        {
            "chapter": 24,
            "verse": 9,
            "text": "Ndipo kachisanu ayenera kunena kuti mkwiyo wa Mulungu ukhale pa iye mkaziyo ngati ali kunama"
        },
        {
            "chapter": 24,
            "verse": 10,
            "text": "Pakadapanda chisoni ndi chisomo cha Mulungu mukadaonongeka. Ndithudi Mulungu ndi wokhululukira ndi waluntha"
        },
        {
            "chapter": 24,
            "verse": 11,
            "text": "Iwo amene adapeka nkhani yabodzayi, adali gulu la anthu anu omwe. Usaganize kuti ndi masoka koma ndi zabwino kwa inu. Aliyense adzalangidwa molingana ndi tchimo lake. Akakhala iye amene amaikulitsa nkhaniyi, chilango chake chidzakhala chowawa kwambiri"
        },
        {
            "chapter": 24,
            "verse": 12,
            "text": "Pamenemudamvankhaniyi, bwanjianthuokhulupirira, amuna ndi akazi, sadafune kuganizira zabwino za anthu awo ndi kunena kuti, “Ili ndi bodza loonekera poyera?”"
        },
        {
            "chapter": 24,
            "verse": 13,
            "text": "Kodi ndi chifukwa chiyani iwo sadabweretse mboni zinayi? Ngati iwo adalephera kutulutsa mboni ndiye kuti iwo anali kunama pamaso pa Mulungu"
        },
        {
            "chapter": 24,
            "verse": 14,
            "text": "Kukadakhala kuti Mulungu sadaonetse chisomo ndi chifundo chake pa inu, m’moyo uno ndiponso m’moyo umene uli nkudza, mukadalangidwa kwambiri chifukwa cha zimene mwakhala mukuchita"
        },
        {
            "chapter": 24,
            "verse": 15,
            "text": "Pamene inu munali kunena ndi malirime anu ndiponso kuyankhula ndi pakamwa panu zinthu zimene simunali kuzidziwa, inu munali kuganiza kuti izi zidali zopepuka koma pamaso pa Mulungu zinali zazikulu"
        },
        {
            "chapter": 24,
            "verse": 16,
            "text": "Pamene mudazimva, bwanji inu simudanene kuti, “Si koyenera kuti ife tikambe izi ayi. Mulungu ayeretsedwe! Kumeneku ndiko kunama kwenikweni.”"
        },
        {
            "chapter": 24,
            "verse": 17,
            "text": "Mulungu ali kukuchenjezani kuti musadzachitenso izi ngati inu ndinu anthu okhulupirira m’choonadi"
        },
        {
            "chapter": 24,
            "verse": 18,
            "text": "Mulungu ali kukufotokozerani momveka chivumbulutso chake. Iye ndi wanzeru ndipo amadziwa zonse"
        },
        {
            "chapter": 24,
            "verse": 19,
            "text": "Iwo amene amasangalala kuti nkhani zoipa zokhudza anthu okhulupirira zifalikire, adzalangidwa kwambiri m’moyo umene uli nkudza. Mulungu ali kudziwa zonse pamene inu simudziwa"
        },
        {
            "chapter": 24,
            "verse": 20,
            "text": "Pakadakhala popanda chisomo cha Mulungu kwa inu, nonse mukanaonongedwa. Ndithudi Mulungu ndi wabwino ndiponso wachisoni"
        },
        {
            "chapter": 24,
            "verse": 21,
            "text": "oh inu anthu okhulupirira m’choonadi! Musatsatire mapazi a Satana. Aliyense amene atsatira mapazi a Satana, ndithudi, iye amalamulira zinthu zochititsa manyazi ndi zoipa. Koma pakadapanda chisomo cha Mulungu, panalibe wina wa inu amene akadayeretsedwa zoipa zake. Koma Mulungu amayeretsa aliyense amene Iye wamufuna. Mulungu amamva zonse ndiponso amadziwa chinthu china chilichonse"
        },
        {
            "chapter": 24,
            "verse": 22,
            "text": "Musalole kuti anthu olemera ndi olemekezeka amene ali pakati panu kuti alumbire kuti sadzapereka chithandizo kwa abale awo, kwa anthu osauka ndiponso kwa iwo amene adathawa ku midzi yawo chifukwa cha nkhani zokhudza Mulungu. Iwo ayenera kuwakhululukira ndi kuwalekerera. Kodi inu simufuna kuti Mulungu akukhululukireni? Mulungu ndi Mwini chikhululukiro ndiponso Mwini chisoni chosatha"
        },
        {
            "chapter": 24,
            "verse": 23,
            "text": "Onse amene amaipitsa mbiri ya akazi odzisunga ndiponso okhulupirira amene sachita zoipa, adzakhala otembereredwa m’dziko lino ndiponso mulimene lili nkudza. Chawo chidzakhala chilango choopsa"
        },
        {
            "chapter": 24,
            "verse": 24,
            "text": "Patsikuli malirime awo, manja awo, ndi miyendo yawo zidzachitira umboni pa zimene iwo anali kuchita"
        },
        {
            "chapter": 24,
            "verse": 25,
            "text": "Patsiku limeneli Mulungu adzawapatsa dipo lawo loyenera, ndipo iwo adzadziwa kuti Mulungu ndiye choonadi chenicheni"
        },
        {
            "chapter": 24,
            "verse": 26,
            "text": "Zinthu zodetsedwa ndi zoyenera anthu odetsedwa ndipo zinthu zosadetsedwa ndi za anthu osadetsedwa, ndiponso zinthu zabwino ndi zoyenera anthu abwino. Kotero anthu abwino ndi oyenera zinthu zabwino ndipo anthu otere sakhudzidwa ndi zimene akunena; iwowa adzakhululukidwa ndipo adzapatsidwa mphotho yolemekezeka"
        },
        {
            "chapter": 24,
            "verse": 27,
            "text": "Oh inu anthu okhulupirira! Musalowe m’nyumba za anthu ena pokhapokha mutapempha chilolezo cha eni ake ndipo alonjereni powafunira iwo mtendere. Zimenezo ndi zabwino kwa inu kuti muchenjezedwe"
        },
        {
            "chapter": 24,
            "verse": 28,
            "text": "Mukapeza kuti kulibe aliyense, musalowe mpaka pokhapokha mwapatsidwa chilolezo. Ngati akuuzani kuti mubwerere kapena musalowe, ndi chilungamo kuti inu mubwerere kupita komwe mwachokera. Zimenezo ndi zabwino kwa inu. Mulungu amadziwa zonse zimene mumachita"
        },
        {
            "chapter": 24,
            "verse": 29,
            "text": "Sichidzakhala cholakwa ngati inu mulowa m’nyumba zopanda okhalamo zomwe muli nazo ndi ntchito. Mulungu amadziwa zonse zimene mumaulula ndi zimene mumabista"
        },
        {
            "chapter": 24,
            "verse": 30,
            "text": "Auze amuna okhulupirira kuti azitsitsa maso awo ndi kulewa chigololo. Zimenezi ndizo zimene zidzayeretsa moyo wawo. Mulungu amadziwa zonse zimene mumachita"
        },
        {
            "chapter": 24,
            "verse": 31,
            "text": "Auze akazi okhulupirira kuti azitsitsa maso awo ndipo asachite chiwerewere ndiponso azibisa zinthu zimene zimawakongoletsa kupatula zokhazo zimene sizingabisike. Ndipo azifunda nsalu kumutu ndi pa chifuwa chawo ndiponso asaonetse kukongola kwawo kupatula kwa amuna awo, abambo awo, abambo a amuna awo, ana awo aamuna, ana a amuna awo, ana a chemwali awo kapena ana a achimwene awo kapena ana a alongo awo kapena akazi anzawo owakhulupirira; ndiponso antchito awo aakazi, a ntchito awo a amuna ndi ana amene alibe chilakolako cha akazi. Ndipo iwo asamamenyetse mapazi awo pansi akamayenda ndi cholinga choonetsa zina zokongola zawo zobisika. Oh inu okhulupirira! Lapani kwa Mulungu mogonja kuti mupambane"
        },
        {
            "chapter": 24,
            "verse": 32,
            "text": "Kwatiranani ndi iwo a pakati panu amene ndi osakwatiwa ndiponso akapolo anu aamuna kapena aakazi amene ali olungama. Ngati iwo ndi osauka, Mulungu adzawalemeretsa iwo kuchokera ku zabwino zake. Mulungu ndiye wopatsa ndi wodziwa"
        },
        {
            "chapter": 24,
            "verse": 33,
            "text": "onse amene sangathe kukwatira adzisunge mpaka pamene Mulungu awapatsa iwo zabwino zake. Akakhala a kapolo anu amene afuna kugula ufulu wawo, amasuleni ngati inu muona kuti iwo ndi abwino ndipo muwapatseko gawo la chuma chimene Mulungu wakupatsani inu. Inu musadzakakamize akapolo anu aakazi kuti azichita chiwerewere ngati iwo afuna kudzisunga ndi cholinga chofuna kupeza zinthu zabwino za padziko lapansi. Ngati wina aliyense awakakamiza iwo, Mulungu adzawakhululukira ndi kuonetsa chisoni chake pa iwo"
        },
        {
            "chapter": 24,
            "verse": 34,
            "text": "Ife takutumizirani inu chivumbulutso chooneka bwino ndipo takupatsani chitsanzo cha anthu amene adalipo kale ndi chilangizo kwa anthu angwiro"
        },
        {
            "chapter": 24,
            "verse": 35,
            "text": "Mulungu ndi Muuni wa kumwamba ndi dziko lapansi. Kuunika kwake kukhoza kufaniziridwa ndi malo olowa m’chipupa amene m’kati mwake muli nyali imene ili m’galasi looneka ngati nyenyezi yowala. Iyo imayatsidwa kuchokera ku mtengo wodalitsika wa Azitona umene siuli kum’mawa kapena kumadzulo. Mafuta ake amatha kuwala ngakhale kuti palibe moto owayakitsa mafutawo. Muuni pa Muuni unzake ndipo Mulungu amatsogolera, ndi kuwala kwake, aliyense amene Iye wamufuna. Mulungu amapereka zitsanzo kwa anthu. Ndipo Mulungu amadziwa chilichonse"
        },
        {
            "chapter": 24,
            "verse": 36,
            "text": "M’nyumba zimene Mulungu adalamula kuti zimangidwe ndipo m’menemo dzina lake limakumbukirika, Mulungu amalemekezeka m’menemo m’mawa ndi madzulo"
        },
        {
            "chapter": 24,
            "verse": 37,
            "text": "Pali anthu amene malonda kapena zogulitsa sizingathe kuwaiwalitsa kukumbukira Mulungu kapena kupemphera kapena kupereka msonkho wothandiza anthu osauka. Iwo amene amaopa tsiku limene mitima ndi maso adzatembenuka"
        },
        {
            "chapter": 24,
            "verse": 38,
            "text": "Kotero Mulungu adzawalipira chifukwa cha ntchito zawo zabwino ndiponso adzawapatsa zabwino zochokera m’chisomo chake. Mulungu amapereka mopanda muyeso kwa aliyense amene Iye wamufuna"
        },
        {
            "chapter": 24,
            "verse": 39,
            "text": "Akakhala anthu osakhulupirira, ntchito zawo zili ngati chizirezire cha m’chipululu. Wapaulendo amene ali ndi ludzu amaganiza kuti ndi madzi koma akachiyandikira amaona kuti palibe chilichonse. Iye amamupeza Mulungu pomwepo amene amamupatsa molingana ndi ntchito zake. Mulungu amachita chiwerengero cha zinthu mofulumira"
        },
        {
            "chapter": 24,
            "verse": 40,
            "text": "Kapena monga mdima wa m’nyanja yozama kwambiri yokutidwa ndi mafunde aakulu oyenda pamwamba pa mafunde anzake ndi mitambo pamwamba pake ndiponso mdima wosanjana ndi mdima unzake. Ndipo ngati iye atambasula dzanja lake sangathe kuliona. Ndithudi munthu amene saunikidwa ndi Mulungu sangathe kuona kuwala kwa mtundu wina uliwonse"
        },
        {
            "chapter": 24,
            "verse": 41,
            "text": "Kodi iwe siunaone kuti zonse zimene zili kumwamba ndi pa dziko la pansi zimalemekeza Mulungu ndiponso pamene mbalame zikutambasula mapiko ake? Chilichonse chimadziwa mapemphero ndi mayamiko omupatsa Iye ndipo Mulungu amadziwa ntchito zawo zonse"
        },
        {
            "chapter": 24,
            "verse": 42,
            "text": "Ndipo Mulungu ndiye mwini ufumu wa kumwamba ndi wa padziko lapansi. Ndi kwa Mulungu kumene zinthu zonse zidzabwerera"
        },
        {
            "chapter": 24,
            "verse": 43,
            "text": "Kodi inu simuona mmene Mulungu amayendetsera mitambo? Ndipo amaisonkhanitsira ndi kuiika m’gulu limodzi ndipo inu mumaona mvula ili kuchokera mu mitamboyo. Kuchokera ku mapiri a kumwamba, Iye amatumiza mphepo kuti ipeze kumupeza wina aliyense amene wamufuna ndi kusiya aliyense amene wamufuna. Chilangali cha mphenzi zake chimakhala pang’ono kuti chilande maso a anthu"
        },
        {
            "chapter": 24,
            "verse": 44,
            "text": "Mulungu amasanduliza usiku ndi usana. Ndithudi mu izi muli chizindikiro kwa anthu ozindikira"
        },
        {
            "chapter": 24,
            "verse": 45,
            "text": "Mulungu adalenga cholengedwa chilichonse kuchokera ku madzi ndipo zina zimayenda chafufumimba, zina zimayenda ndi miyendo iwiri ndi zina zimayenda ndi miyendo inayi. Mulungu amalenga chilichonse chimene wafuna. Ndithudi Mulungu ali ndi mphamvu pa chinthu china chilichonse"
        },
        {
            "chapter": 24,
            "verse": 46,
            "text": "Ndithudi Ife tatumiza chivumbulutso choonetsa choonadi. Ndipo Mulungu amalangiza aliyense amene Iye wamufuna ku njira yoyenera"
        },
        {
            "chapter": 24,
            "verse": 47,
            "text": "Iwo amanena monenetsa kuti, “Ife timakhulupirira mwa Mulungu ndi Mtumwi wake ndipo timawamvera onsewa.” Koma pambuyo pake ena a iwo amabwerera m’mbuyo. Ndithudi awa si okhulupirira ayi"
        },
        {
            "chapter": 24,
            "verse": 48,
            "text": "Ndipo pamene iwo amaitanidwa kuti adze kwa Mulungu ndi Mtumwi wake, kuti akhoza kuwaweruza, ena amakana"
        },
        {
            "chapter": 24,
            "verse": 49,
            "text": "Chikadakhala kuti choonadi chili mwa iwo, iwo akadadza kwa iye modzipereka"
        },
        {
            "chapter": 24,
            "verse": 50,
            "text": "Kodi m’mitima mwawo muli matenda kapena ali ndi chikayiko? Kapena iwo amaopa kuti Mulungu ndi Mtumwi wake akhoza kuwakaniza chiweruzo cholungama? Koma oterewa ndi ochita zoipa"
        },
        {
            "chapter": 24,
            "verse": 51,
            "text": "Koma pamene anthu okhulupirira enieni amaitanidwa kwa Mulungu ndi Mtumwi wake kuti akhoza kuwaweruza, yankho lawo limangokhala lakuti, “Tamva ndipo titsatira.” Anthu otere ndiwo opambana"
        },
        {
            "chapter": 24,
            "verse": 52,
            "text": "Ndipo iye amene amvera Mulungu ndi Mtumwi wake ndi kuopa Mulungu ndipo amadzichepetsa kwa Iye, oterewa ndi opambana"
        },
        {
            "chapter": 24,
            "verse": 53,
            "text": "Iwo amalumbira pali Mulungu molimba kuti ngati iwe uwalamulira kumenya nkhondo, adzakumvera iwe. Nena “Musalumbire ayi! Chofunika ndi kumvera basi. Ndithudi Mulungu amadziwa chilichonse chimene mumachita.”"
        },
        {
            "chapter": 24,
            "verse": 54,
            "text": "Nena “Mverani Mulungu ndipo mverani Mtumwi wake. Ngati simungamvere, iye ali ndi udindo wake monga momwe inu muli ndi udindo wanu. Ngati inu mumumvera, inu mudzatsogozedwa ndipo udindo wa Mtumwi ndi kungopereka uthenga womveka.”"
        },
        {
            "chapter": 24,
            "verse": 55,
            "text": "Mulungu walonjeza ena a inu amene akhulupirira ndipo amachita ntchito zabwino kuti adzawasandutsa kukhala olowa m’malo padziko monga momwe adasandutsira anthu amene adalipo kale iwo asanadze. Ndipo Iye adzawapatsa mphamvu yoyendetsa chipembedzo chawo chimene adawasankhira. Ndithudi Iye adzawapatsa m’malo mwake chitetezo chokwana atawachokera mantha ngati iwo andipembedza Ine ndipo sandiphatikiza ndi china chilichonse. Ndipo onse amene sakhulupirira atamva izi ndi ochimwa"
        },
        {
            "chapter": 24,
            "verse": 56,
            "text": "Kwaniritsani mapemphero anu, perekani msonkho wothandiza osauka, ndipo muzimvera Mtumwi kuti mupeze chisomo cha Mulungu"
        },
        {
            "chapter": 24,
            "verse": 57,
            "text": "Musaganize kuti anthu osakhulupirira adzathawa mdziko lino. Moto ndi imene idzakhala mudzi wawo. Ndipo kutsiliza koipa"
        },
        {
            "chapter": 24,
            "verse": 58,
            "text": "oh inu anthu okhulupirira! Lolani akapolo anu aamuna ndi aakazi ndi ana amene sanathe msinkhu kuti apemphe poyamba pa nthawi zitatu, musadapemphere pemphero la m’mawa kapena pamene mwavula zovala zanu masana chifukwa cha kutentha kapena mutatha kupemphera mapemphero a usiku. Izi ndi nthawi zitatu zokhala panokha. Palibe chifukwa kwa inu kapena kwa iwo kuchezerana, wina ndi mnzake mu nthawi zina kupatula nthawi zimene zatchulidwazi. Kotero Mulungu amaulula poyera chivumbulutso chake kwa inu. Ndipo Mulungu ndi Wodziwa ndi Waluntha"
        },
        {
            "chapter": 24,
            "verse": 59,
            "text": "Ndipo pamene ana akula msinkhu, alekeni kuti apemphe chilolezo chanu monga akuluakulu awo amachitira. Kotero ndi mmene Mulungu amaululira chivumbulutso chake kwa inu. Ndipo Mulungu ndi wodziwa ndi waluntha"
        },
        {
            "chapter": 24,
            "verse": 60,
            "text": "Sichidzakhala cholakwa kwa amayi okalamba amene alibe maganizo a ukwati ngati angasiye zovala zawo zakunja popanda kuonetsa kukongola kwawo. Kungakhale bwino ngati iwo angavale modzilemekeza. Ndipo Mulungu ndi wakumva ndi wodziwa"
        },
        {
            "chapter": 24,
            "verse": 61,
            "text": "Si cholakwa ngati munthu wakhungu kapena wolumala kapena wodwala kapena inu eni ake mudya m’nyumba zanu kapena m’nyumba za atate anu kapena m’nyumba za amayi anu kapena m’nyumba za achimwene anu kapena m’nyumba za alongo anu kapena m’nyumba za achimwene a atate anu kapena alongo awo atate anu kapena m’nyumba za amalume anu kapena m’nyumba za achemwali a amayi anu kapena m’nyumba zimene makiyi ake mwasunga kapena aliyense m’nyumba za abwenzi anu. Palibe cholakwa kwa inu ngati mudya pamodzi kapena payekha payekha. Pamene mulowa m’nyumba, lonjeranani wina ndi mnzake malonje odalitsika ochokera kwa Mulungu. Kotero Mulungu ali kukufotokozerani zizindikiro kuti mukhoza kukhala ozindikira"
        },
        {
            "chapter": 24,
            "verse": 62,
            "text": "Ndi okhawo amene ali ndi chikhulupiriro, amene amakhulupirira mwa Mulungu ndi Mtumwi wake ndipo amati akasonkhana pamodzi ndi iye pa zinthu zofunika sachoka mpaka pamene apempha chilolezo chake. Ndithudi anthu amene amakupempha chilolezo ndiwo amene amakhulupirira mwa Mulungu ndi Mtumwi wake. Pamene akupempha iwe chilolezo choti achoke ndi cholinga chokagwira ntchito zawo, pereka chilolezo kwa aliyense amene iwe wamufuna ndipo mumupemphe Mulungu kuti awakhululukire machimo awo. Mulungu amakhululukira ndipo ndi wachisoni chosatha"
        },
        {
            "chapter": 24,
            "verse": 63,
            "text": "Musamuitane Mtumwi pomutchula dzina monga momwe mumaitanirana wina ndi mnzake. Mulungu amadziwa ena a inu amene amazemba ndi kuchoka pakati panu. Aleke onse amene samvera Mtumwi kuti achenjere mwina mayesero kapena chilango chowawa chikhoza kugwa pa iwo"
        },
        {
            "chapter": 24,
            "verse": 64,
            "text": "Ndithudi mwini wake wa chilichonse chimene chili kumwamba ndi dziko lapansi ndi Mulungu. Ndithudi Iye amadziwa zonse zimene zili m’mitima mwanu. Ndipo patsiku limene iwo adzabwerera kwa Iye, Iye adzawauza zonse zimene amachita. Ndipo Mulungu amadziwa chinthu china chilichonse"
        },
        {
            "chapter": 25,
            "verse": 1,
            "text": "Alemekezeke Iye amene adavumbulutsa Korani kwa Mtumwi wake kuti akhoza kuchenjeza mitundu ya anthu"
        },
        {
            "chapter": 25,
            "verse": 2,
            "text": "Iye ndiye Mfumu ya kumwamba ndi dziko lapansi. Iye ndiye amene sadabereke mwana ndipo alibe wothandizana naye mu Ufumu wake. Iye ndiye amene adalenga zinthu zonse ndipo adakhazikitsa mmene zili ndi mapeto ake"
        },
        {
            "chapter": 25,
            "verse": 3,
            "text": "Komabe anthu osakhulupirira amapembedza milungu ina yoonjezera pa Mulungu weniweni imene siingathe kulenga china chilichonse chifukwa chakuti nayonso idachita kulengedwa. Ndi imene singathe kuwathandiza kapena kuwaononga ndiponso imene ilibe mphamvu pa nkhani zokhudza imfa kapena moyo kapena kuukitsa anthu akufa"
        },
        {
            "chapter": 25,
            "verse": 4,
            "text": "Anthu osakhulupirira amanena kuti, “Zonsezi ndi zinthu zabodza zimene wapeka yekha, ndiponso anthu ena amamuthandiza. Zonse zimene watulutsa ndi zopanda pake ndipo zabodza"
        },
        {
            "chapter": 25,
            "verse": 5,
            "text": "Ndipo iwo amati, “Izi ndi nkhani zopanda pake za anthu amakedzana zimene iye walemba. Izo zimalembetsedwa kwa Iye m’mawa ndi masana aliwonse.”"
        },
        {
            "chapter": 25,
            "verse": 6,
            "text": "Nena, “Wavumbulutsa ndiye amene amadziwa zinsinsi za kumwamba ndi za padziko lapansi. Iye amakhululukira ndipo ndi Mwini chisoni chosatha.”"
        },
        {
            "chapter": 25,
            "verse": 7,
            "text": "Iwo amanena kuti, “Uyu, ndi Mtumwi wotani amene amadya ndipo amayendayenda ku msika? Kodi bwanji mngelo sanathe kutumizidwa pansi pamodzi ndi iye kudzatichenjeza ife?”"
        },
        {
            "chapter": 25,
            "verse": 8,
            "text": "“Nanga ndi chifukwa chiyani sadapatsidwe chuma ndipo alibe munda woti azipezako chakudya?” Ndipo anthu ochita zoipa amati, “Ndithudi munthu amene muli kumutsatira ndi wolodzedwa.”"
        },
        {
            "chapter": 25,
            "verse": 9,
            "text": "Taona mafanizo amene amakupatsa iwe! Iwo asochera ndipo sangathe kubwerera kunjira yoyenera"
        },
        {
            "chapter": 25,
            "verse": 10,
            "text": "Alemekezeke Iye amene, ngati afuna akhoza kukupatsa iwe zinthu zabwino kuposa zimenezi monga minda yothiriridwa ndi madzi a m’mitsinje ndi nyumba zachifumu"
        },
        {
            "chapter": 25,
            "verse": 11,
            "text": "Iyayi. Iwo amakana ola lachiweruzo, ndipo iwo amene amakana olali, Ife tawakonzera moto woyaka"
        },
        {
            "chapter": 25,
            "verse": 12,
            "text": "Pamene idzawaona iwo kuchokera kutali, iwo adzamva mkokomo wake"
        },
        {
            "chapter": 25,
            "verse": 13,
            "text": "Ndipo onse akadzamangidwa limodzi, adzaponyedwa kumalo opanikizika. Ndithudi iwo adzafuna imfa itadza pa iwo"
        },
        {
            "chapter": 25,
            "verse": 14,
            "text": "Lero musaitane imfa imodzi yokha ayi koma itanani imfa zambiri"
        },
        {
            "chapter": 25,
            "verse": 15,
            "text": "Nena, “Kodi chimenecho ndi chabwino kapena Paradiso yosatha imene anthu angwiro adalonjezedwa?” Imeneyo ndiyo mphotho yawo ndi kobwerera kwawo"
        },
        {
            "chapter": 25,
            "verse": 16,
            "text": "Iwo adzapeza m’menemo zonse zimene anali kufuna ndi kukhala momwemo. Limenelo ndilo lonjezo limene ndi lofunika kumapempha pafupipafupi kuchokera kwa Ambuye wako"
        },
        {
            "chapter": 25,
            "verse": 17,
            "text": "Patsiku limene Iye adzawasonkhanitsa onse ndi zomwe amapembedza kuonjezera pa Mulungu weniweni ndipo Iye adzati, “Kodi ndinu amene munasocheza akapolo anga kapena ndi iwo okha anasochera ku njira yoyenera?”"
        },
        {
            "chapter": 25,
            "verse": 18,
            "text": "Iwo adzati, “Ulemerero ukhale kwa Inu! Si koyenera kwa ife kuti tisankhe otisamalira ena oonjezera pa Inu. Koma Inu mudawapatsa iwo ndi makolo awo zinthu zokoma za dziko, kotero kuti iwo adaiwala chenjezo lanu ndipo adali anthu oonongeka.”"
        },
        {
            "chapter": 25,
            "verse": 19,
            "text": "Kotero iwo adatsutsa mawu anu ndipo inu simungathe kuthawa kapena kupeza chithandizo ndipo aliyense amene ndi wosalungama pakati panu, Ife tidzamupatsa chilango chachikulu"
        },
        {
            "chapter": 25,
            "verse": 20,
            "text": "Ife sitidatumizepo Atumwi kale amene sanali kudya ndi kuyenda m’misika. Ife tidakupangani ena a inu kukhala mayesero a ena. Kodi simungapirire? Ambuye wanu amaona chilichonse"
        },
        {
            "chapter": 25,
            "verse": 21,
            "text": "Iwo amene alibe chikhulupiriro choti adzakumana ndi Ife amati, “Kodi ndi chifukwa chiyani angelo sadatumizidwe kwa ife? Kapena ndi chifukwa chiyani kuti ife sitingaone Ambuye wathu?” Ndithudi iwo adadzikweza kwambiri"
        },
        {
            "chapter": 25,
            "verse": 22,
            "text": "Patsiku limene iwo adzaona angelo, anthu ochita zoipa sadzasangalala ayi ndipo iwo adzati, “Ambuye wathu! Ikani malire pakati pa ife ndi iwo.”"
        },
        {
            "chapter": 25,
            "verse": 23,
            "text": "Ndipo Ife tidzabweretsa zonse zimene adachita ndikuzionetsa kuti ndi zinthu zopanda ntchito ngati fumbi louluka"
        },
        {
            "chapter": 25,
            "verse": 24,
            "text": "Anthu okhala ku Paradiso, adzakhala kumalo abwino patsiku limeneli ndiponso malo abwino opumulako"
        },
        {
            "chapter": 25,
            "verse": 25,
            "text": "Patsiku limeneli kumwamba pamodzi ndi mitambo yake idzagawanika pakati ndipo angelo adzatumizidwa pansi pano m’maudindo awo"
        },
        {
            "chapter": 25,
            "verse": 26,
            "text": "Patsiku limeneli ufumu wonse udzakhala wa Mwini chisoni chosatha. Limeneli lidzakhala tsiku lovuta kwambiri kwa anthu osakhulupirira"
        },
        {
            "chapter": 25,
            "verse": 27,
            "text": "Patsiku limeneli munthu ochita zoipa adzanong’oneza bombono nati, “Oh zikadakhala bwino ndikadakhala kuti ndidatsatira zimene Mtumwi anali kunena!”"
        },
        {
            "chapter": 25,
            "verse": 28,
            "text": "“oh kalanga ine! Ndikadakhala kuti sindidasankhe a uje ndi a uje kuti akhale anzanga!”"
        },
        {
            "chapter": 25,
            "verse": 29,
            "text": "“Mosakayika ndiwo amene adandisokoneza ine kuti ndisakhulupirire machenjezo a Mulungu pamene machenjezowo atandifika. Ndithudi Satana ndi wachinyengo nthawi zonse kwa munthu.”"
        },
        {
            "chapter": 25,
            "verse": 30,
            "text": "Mtumwi adati, “Ambuye wanga! Ndithudi anthu anga alikana Buku la Korani.”"
        },
        {
            "chapter": 25,
            "verse": 31,
            "text": "Motero Ife tapanga kwa Mtumwi aliyense mdani kuchokera kwa anthu ochimwa, anthu otsutsana naye, ndipo Ambuye wako ali wokwana kukhala wokutsogolera mu zabwino ndiponso ngati wokuthandiza wako"
        },
        {
            "chapter": 25,
            "verse": 32,
            "text": "Anthu osakhulupirira anati, “Kodi ndi chifukwa chiyani Korani yonse siidavumbulutsidwe kwa iye nthawi imodzi?” Ife talivumbulutsa kotero kuti tikhoza kulimbikitsa mtima wako ndipo takupatsa ilo kwa iwe mu chivumbulutso chapang’onopang’ono"
        },
        {
            "chapter": 25,
            "verse": 33,
            "text": "Iwo sadzatha kubwera ndi mtsutso umene Ife sitidakonze yankho loona ndi kafotokozedwe kake"
        },
        {
            "chapter": 25,
            "verse": 34,
            "text": "Iwo adzaduduluzidwa cha mphumi kupita ku Gahena ndipo iwo adzakhala ndi malo oipa okhalamo ndipo njira yawo ndi yosochera"
        },
        {
            "chapter": 25,
            "verse": 35,
            "text": "Ndithudi Ife tidavumbulutsa mawu a Mulungu kwa Mose ndipo tidamupatsa m’bale wake Aroni kuti akhale nduna yomuthandiza"
        },
        {
            "chapter": 25,
            "verse": 36,
            "text": "Tidawauza iwo kuti, “Pitani nonse kwa anthu amene adakana zizindikiro zathu” ndipo pambuyo pake tidawaononga kotheratu"
        },
        {
            "chapter": 25,
            "verse": 37,
            "text": "Akakhala anthu a Nowa, tidawamiza pamene iwo adakana Atumwi awo ndipo tidawapanga iwo kukhala phunziro kwa anthu a mitundu yonse. Ndipo anthu ochimwa tawakonzera chilango chowawa"
        },
        {
            "chapter": 25,
            "verse": 38,
            "text": "Mitundu ya anthu a ku Thamoud ndi Aad nawonso tidawaononga ndiponso iwo amene anali kukhala ku Raas ndi mibadwo yochuluka imene idadza pakati pawo"
        },
        {
            "chapter": 25,
            "verse": 39,
            "text": "Ndipo onsewa, tidawapatsa zitsanzo ndipo onse tidawaononga kotheratu"
        },
        {
            "chapter": 25,
            "verse": 40,
            "text": "Ndithudi anthu osakhulupirira adadutsa pa mzinda umene udaonongeka ndi madzi a mvula. Kodi iwo sadauone mzindawu? Komabe iwo adalibe chikhulupiriro mu kuukanso kwa akufa"
        },
        {
            "chapter": 25,
            "verse": 41,
            "text": "Nthawi zonse akakuona iwe amakunyoza ndipo amati, “Kodi uyu ndiye munthu amene akuti Mulungu wamutumiza ngati Mtumwi wake?”"
        },
        {
            "chapter": 25,
            "verse": 42,
            "text": "Ngati ife tikadapanda kulimba popembedza milungu yathu ndithudi iye akadatitembenuza ife kuti tisiye milungu yathu. Koma posakhalitsa iwo adzaona chilango ndipo adzadziwa kuti ndani amene adasochera kwambiri"
        },
        {
            "chapter": 25,
            "verse": 43,
            "text": "Kodi wamuona iye amene amayesa zilakolako zake ngati milungu? Kodi iwe ungakhale munthu wosamalira munthu wotere"
        },
        {
            "chapter": 25,
            "verse": 44,
            "text": "Kodi iwe umaganiza kuti ambiri a iwo angathe kumva kapena kuzindikira? Iwo si chinthu china chilichonse koma ali ngati nyama yosochera kwambiri"
        },
        {
            "chapter": 25,
            "verse": 45,
            "text": "Kodi iwe siuona mmeneAmbuye wako amatambasulira mthunzi? Mulungu akadafuna, akadaupanga kuti ukhale wokhazikika. Ndipo Ife tapanga dzuwa kukhala chizindikiro chake"
        },
        {
            "chapter": 25,
            "verse": 46,
            "text": "Ndipo timaubweretsa kwa Ife mwapang’onopang’onomosavuta"
        },
        {
            "chapter": 25,
            "verse": 47,
            "text": "Ndiyeamenewapanga usiku kukhala chofunda ndi tulo kuti tikhale mpumulo, ndipo wapanga usana kuti uzikhala nthawi yodzuka ndi kumagwira ntchito"
        },
        {
            "chapter": 25,
            "verse": 48,
            "text": "Ndiye amene amatumiza mphepo ngati mthenga wobweretsa chisomo chake ndipo timatumiza madzi abwino kuchokera kumwamba"
        },
        {
            "chapter": 25,
            "verse": 49,
            "text": "Ndi cholinga choti tipereke moyo ku nthaka imene inali yakufa ndi kuti timwetse zinthu zimene talenga, nyama ndi anthu ambiri"
        },
        {
            "chapter": 25,
            "verse": 50,
            "text": "Ndithudi tawatumizira pakati pawo, kuti akhoza kukumbukira, chisomo cha Mulungu koma anthu ambiri amakana. Ndipo iwo amasankha kusakhulupirira"
        },
        {
            "chapter": 25,
            "verse": 51,
            "text": "Chikadakhala chifuniro chathu, tikadautsa wowachenjeza ku mzinda uliwonse"
        },
        {
            "chapter": 25,
            "verse": 52,
            "text": "Iwe usawamvere anthu osakhulupirira koma limbana nawo kwambiri pogwiritsa ntchito Korani ino"
        },
        {
            "chapter": 25,
            "verse": 53,
            "text": "Ndiye amene adatumiza nyanja ziwiri, ina yamadzi ozuna ndi abwino pamene ina ndi yamadzi a mchere ndi owawa ndipo adakhazikitsa malire olimba kwambiri pakati pa nyanjazi"
        },
        {
            "chapter": 25,
            "verse": 54,
            "text": "Ndiye amene adamulenga munthu kuchokera ku madzi ndipo adamupatsa abale chifukwa cha magazi amodzi ndiponso chifukwa cha ukwati. Ndipo Ambuye wako ndiye mwini mphamvu zonse ndipo amachita zimene afuna"
        },
        {
            "chapter": 25,
            "verse": 55,
            "text": "Komabe anthu osakhulupirira amapembedza mafano moonjezerapa Mulungu Mafanowosangathekuwathandiza kapena kuwaononga. Munthu wosakhulupirira amathandiza Satana kuchita zoipa zosakomera Ambuye wake"
        },
        {
            "chapter": 25,
            "verse": 56,
            "text": "Ndipo takutumiza iwe ngati wobweretsa nkhani yabwino ndiponso munthu wopereka chenjezo"
        },
        {
            "chapter": 25,
            "verse": 57,
            "text": "Nena, “Ine sindili kukupemphani malipiro pa ntchito iyi ayi kupatula kuti iye amene afuna atsatire njira yoyenera yopita kwa Ambuye wake.”"
        },
        {
            "chapter": 25,
            "verse": 58,
            "text": "Ndipo ika chikhulupiriro chako mwa Iye wa moyo amene sakufa ayi. Ndipo mulemekeze nthawi zonse. Iye ndi okwana chifukwa Iye amadziwa bwinobwino za machimo a akapolo ake"
        },
        {
            "chapter": 25,
            "verse": 59,
            "text": "Iye adalenga kumwamba ndi dziko lapansi ndi zonse zimene zili m’menemo masiku asanu ndi limodzi. Ndipo atatero adabuka pa chimpando chaufumu, Mwini Chisononi chosatha. Motero mufunse Iye chifukwa amadziwa china chili chonse"
        },
        {
            "chapter": 25,
            "verse": 60,
            "text": "Pamene zimanenedwa kwa iwo kuti, “Lambirani Mwini chisoni chosatha,” Iwo amati; “Kodi Mwini chisoni chosatha ndani? Kodi iwe ufuna kuti ife tizipembedza chilichonse chimene iwe utilamula?” Mawu amenewa amaonjezera kukana kwawo"
        },
        {
            "chapter": 25,
            "verse": 61,
            "text": "Alemekezeke Iye amene adalenga gulu la nyenyezi kumtambo ndipo adalenga dzuwa ndi mwezi wowala"
        },
        {
            "chapter": 25,
            "verse": 62,
            "text": "Ndipo ndiye amene amasinthanitsa usiku ndi usana chifukwa cha iye amene afuna kukumbukira kapena afuna kuonetsa kuyamika kwake"
        },
        {
            "chapter": 25,
            "verse": 63,
            "text": "Ndipo akapolo a Mwini Chisoni Chosatha ndi iwo amene amayenda modzichepetsa padziko lapansi ndipo ngati mbuli zikawayankhula mwachipongwe iwo amayankha mwaulemu"
        },
        {
            "chapter": 25,
            "verse": 64,
            "text": "Ndipo iwo amene amachezera pamaso pa Ambuye wawo, amagwada ndi kuima"
        },
        {
            "chapter": 25,
            "verse": 65,
            "text": "Amene amanena kuti, “Ambuye wathu! Tichotsereni chilango cha ku Gahena.” Ndithudi chilango chake ndi chosatha"
        },
        {
            "chapter": 25,
            "verse": 66,
            "text": "Ndithudi kumeneko ndi malo wonyansa kupumirako ndiponso malo wonyansa kukhalako"
        },
        {
            "chapter": 25,
            "verse": 67,
            "text": "Iwo akamapereka saononga chuma chawo moposa muyeso ndipo saumira koma amakhala pakatikati"
        },
        {
            "chapter": 25,
            "verse": 68,
            "text": "Ndipo anthu amene sapembedza mulungu wina kuonjezera pa Mulungu weniweni ndipo sakupha mzimu umene Mulungu waletsa kupatula mu njira yachilungamo ndipo sachita chigololo. Ndipo aliyense amene achita izi adzalandira chilango"
        },
        {
            "chapter": 25,
            "verse": 69,
            "text": "Chilango chake chidzaonjezedwa kawiri patsiku la kuuka kwa akufa ndipo adzakhala ndi manyazi nthawi zonse"
        },
        {
            "chapter": 25,
            "verse": 70,
            "text": "Kupatula okhawo amene alapa ndi kukhulupirira ndi kuchita ntchito zabwino, chifukwa potero Mulungu adzasintha zoipa zawo kukhala ntchito zabwino. Ndipo Mulungu amakhululukira ndi wachisoni chosatha"
        },
        {
            "chapter": 25,
            "verse": 71,
            "text": "Iye amene alapa ndi kuchita ntchito zabwino, ndithudi, ndiye kuti wabwerera kwa Mulungu"
        },
        {
            "chapter": 25,
            "verse": 72,
            "text": "Iwo amene sapereka umboni ku zinthu zabodza ndipo akamadutsa pamalo pamene pakuchitika zinthu zoipa kapena zoletsedwa, iwo amadutsa modzilemekeza"
        },
        {
            "chapter": 25,
            "verse": 73,
            "text": "Amene sanyozera chivumbulutso cha Ambuye wawo ndipo pamene akumbutsidwa za icho sachita ngati kuti iwo ndi a gonthi kapena a khungu"
        },
        {
            "chapter": 25,
            "verse": 74,
            "text": "Ndipo anthu amene amanena kuti, “Ambuye wathu! Tipatseni chisangalalo mu akazi ndi ana athu ndipo tipangeni ife kukhala atsogoleri a iwo amene amakuopani Inu!”"
        },
        {
            "chapter": 25,
            "verse": 75,
            "text": "Amenewa adzalipidwa Paradiso wa pamwamba chifukwa cha kupirira kwawo. Kumeneko adzalandiridwa ndi malonje abwino mawu amtendere ndi aulemu"
        },
        {
            "chapter": 25,
            "verse": 76,
            "text": "Adzakhala kumeneko nthawi zonse ndipo ndi malo abwino kukhalako ndiponso ndi malo abwino opumirako"
        },
        {
            "chapter": 25,
            "verse": 77,
            "text": "Nena “Ambuye wanga amakusamalani inu chifukwa cha mapempheroanuakwa Iyeyekha. Komatsopano, ndithudi, inu mwamukana Iye. Motero chilango chidzakhala chanu mpaka kalekale.”"
        }
    ]
}
{
    "manzils": [
        {
            "chapter": 1,
            "verse": 1,
            "text": "M’dzina la Mulungu, Mwini Chifundo ndi Mwini Chisoni Chosatha"
        },
        {
            "chapter": 1,
            "verse": 2,
            "text": "Kuyamikidwandikwa Mulungu,Ambuyewachilengedwe"
        },
        {
            "chapter": 1,
            "verse": 3,
            "text": "Mwini Chifundo ndi Mwini Chisoni Chosatha"
        },
        {
            "chapter": 1,
            "verse": 4,
            "text": "Mfumu ya tsiku la Chiweruzo"
        },
        {
            "chapter": 1,
            "verse": 5,
            "text": "Inu nokha tikulambirani ndipo ndi kwa Inu nokha kumene timapempha chithandizo"
        },
        {
            "chapter": 1,
            "verse": 6,
            "text": "Tilangizeni njira yanu yoyenera"
        },
        {
            "chapter": 1,
            "verse": 7,
            "text": "Njira ya iwo amene mwawakonda osati ya iwo amene adalandira mkwiyo wanu kapena anasokera"
        },
        {
            "chapter": 2,
            "verse": 1,
            "text": "Alif Lam Mim"
        },
        {
            "chapter": 2,
            "verse": 2,
            "text": "Ili ndi Buku limene mulibe chokaikitsa, ulangizi kwa anthu oopa Mulungu"
        },
        {
            "chapter": 2,
            "verse": 3,
            "text": "Amene amakhulupirira mu chinthu chosaoneka ndipo amapemphera pa nthawi yake ndipo amapereka kwa anthu osowa zina mwa zinthu zimene tawapatsa"
        },
        {
            "chapter": 2,
            "verse": 4,
            "text": "Ndi amene amakhulupirira mu zimene zavumbulutsidwa kwa iwe ndiponso zimene zinavumbulutsidwa kale iwe usanadze ndipo amakhulupirira kwathunthu m’moyo umene uli nkudza"
        },
        {
            "chapter": 2,
            "verse": 5,
            "text": "Amenewa ndiwo amene ali pa njira yoyenera ya Ambuye wawo ndipo ndiwo opambana"
        },
        {
            "chapter": 2,
            "verse": 6,
            "text": "Ndithudi iwo amene sakhulupilira ndi chimodzimodzi kwa iwo kaya iwe uwachenjeza kapena osawachenjeza, ndipo iwo sadzakhulupilira"
        },
        {
            "chapter": 2,
            "verse": 7,
            "text": "Mulungu waika chophimba m’mitima mwawo ndi m’makutu mwawo, ndi m’maso mwawo muli chovindikira. Ndipo chawo chidzakhala chilango chachikulu"
        },
        {
            "chapter": 2,
            "verse": 8,
            "text": "Pakati pa anthu alipo amene amanena kuti: “Ife tikhulupirira mwa Mulungu ndi tsiku la chiweruzo” pamene iwo sali anthu okhulupirira ngakhale pang’ono"
        },
        {
            "chapter": 2,
            "verse": 9,
            "text": "Iwo amangofuna kunamiza Mulungu ndi iwo amene amakhulupirira mwa Iye. Koma iwo sanamiza wina aliyense kupatula kudzinamiza okha ngakhale kuti iwo sazindikira"
        },
        {
            "chapter": 2,
            "verse": 10,
            "text": "M’mitima mwawo muli matenda ndipo Mulungu wawonjezera. Iwo adzalangidwa kwambiri chifukwa cha chinyengo chawo"
        },
        {
            "chapter": 2,
            "verse": 11,
            "text": "Ndipo zikanenedwa kwa iwo kuti: “Musachite zoipa m’dziko,” iwo amayankha kuti: “Ndithudi ife ndi ochita zabwino.”"
        },
        {
            "chapter": 2,
            "verse": 12,
            "text": "Ndithudi! Iwo ndiwo amene amachita zoipa koma kuti iwo sazindikira"
        },
        {
            "chapter": 2,
            "verse": 13,
            "text": "Ndipo zikanenedwa kwa iwo kuti: “Khulupirirani monga momwe anthu akhulupirira.” Iwo amayankha kuti: “Kodi ife tikhulupirire monga momwe zitsiru zikhulupirira?” Ndithudi iwo ndiwo zitsiru koma iwo sazindikira"
        },
        {
            "chapter": 2,
            "verse": 14,
            "text": "Ndipo iwo akakumana ndi anthu okhulupirira, amanena kuti: “Ife timakhulupilira!” Koma akakhala okha pakati pa a Satana awo amati: “Ndithudi ife tili ndi inu. Ndithudi ife timangowasyasyalika chabe.”"
        },
        {
            "chapter": 2,
            "verse": 15,
            "text": "Mulungu amawasyasyalika iwo ndipo amawasiya nthawi yaitali mu uchimo ndi kumapitirirabe kuchimwa mwaumbuli"
        },
        {
            "chapter": 2,
            "verse": 16,
            "text": "Amenewa ndiwo amene agula chisokonekero m’malo mwa njira yoyenera. Iwo sanapindule pa malonda awo. Ndipo sanali wotsogozedwa"
        },
        {
            "chapter": 2,
            "verse": 17,
            "text": "Iwo ali ngati munthu amene adasonkha moto ndipo pamene moto unali nkuyaka, kuunika zimene zili m’mbali mwake, Mulungu anachotsa kuwala kwawo ndipo adawasiya ali mu mdima waukulu wosathanso kuona"
        },
        {
            "chapter": 2,
            "verse": 18,
            "text": "Iwo ndi osamva, osalankhula ndi osaona ndipo sadzabwerera ku njira yoyenera"
        },
        {
            "chapter": 2,
            "verse": 19,
            "text": "Kapena ali ngati mvula ya mkuntho imene mkati mwake muli mdima, kugunda ndi ziphaliwali. Ndipo amatseka zala m’makutu mwawo akamva kugunda chifukwa choopa imfa. Koma Mulungu amawadziwa bwino anthu onse osakhulupirira"
        },
        {
            "chapter": 2,
            "verse": 20,
            "text": "Mphenzi, pafupifupi, imawalanda kuona. Nthawi iliyonse imene iyo ing’anipa iwo amayenda ndipo kukakhala mdima iwo amaima. Ndipo ngati Mulungu akadafuna akadawalanda kumva ndi kuona kwawo. Ndithu Mulungu ali ndi mphamvu pa zinthu zonse"
        },
        {
            "chapter": 2,
            "verse": 21,
            "text": "Oh inu anthu! Pembedzani Ambuye wanu, amene adakulengani inu ndi iwo amene adalipo kale kuti mukhale angwiro"
        },
        {
            "chapter": 2,
            "verse": 22,
            "text": "Iye adapanga dziko lapansi kukhala malo anu a mpumulo ndi mtambo ngati chokuta. Ndipo anatumiza mvula kuchokera kumwamba ndi kubweretsa kwa inu zipatso ngati zakudya zanu. Motero musakhale ndi milungu ina mowonjezera pa Mulungu m’modzi yekha pamene muli kudziwa"
        },
        {
            "chapter": 2,
            "verse": 23,
            "text": "Ngati inu muli ndi chikayiko pa zimene tavumbulutsa kwa kapolo wathu, bweretsani mutu umodzi wolingana ndi imene ili m’buku ili ndipo itanani mboni zanu kupatula Mulungu ngati muli kunena zoona"
        },
        {
            "chapter": 2,
            "verse": 24,
            "text": "Koma ngati inu simubweretsa ndipo simudzabweretsa (mboni) motero opani moto umene nkhuni zake ndi anthu ndi miyala, umene wasonkhedwera anthu osakhulupirira"
        },
        {
            "chapter": 2,
            "verse": 25,
            "text": "Ndipo auze nkhani yabwino iwo amene ali ndi chikhulupiriro ndipo amachita ntchito zabwino kuti iwo adzakhala m’minda yothiriridwa ndi madzi a m’mitsinje yoyenda. Nthawi zonse akapatsidwa zipatso zochokera m’mindayo, iwo adzati: “Izi ndi zimene tinapatsidwa kale.” Chifukwa iwo adzapatsidwa zofanana nazo ndipo iwo adzakhala ndi akazi osakhuzidwa ndipo adzakhala kumeneko mpaka kalekale"
        },
        {
            "chapter": 2,
            "verse": 26,
            "text": "Ndithudi Mulungu sachita manyazi kupereka fanizo la kanthu kakang’ono ngati udzudzu kapena chinthu chachikulu. Koma anthu okhulupirira amadziwa kuti ndi choonadi chochokera kwa Ambuye wawo pamene anthu osakhulupirira amati: “Kodi Mulungu akufuna kutanthauza chiyani mufanizo ili?” Kudzera m’mafanizo otere Mulungu amasocheza anthu ambiri ndiponso amatsogolera anthu ambiri. Ndipo Iye sasokeza wina aliyense kupatula okhawo ochita zoipa"
        },
        {
            "chapter": 2,
            "verse": 27,
            "text": "Amene amaswa lonjezo la Mulungu pambuyo pomanga ndipo amatayanitsa zinthu zimene Mulungu walamulira kuti zilumikizidwe ndiponso amachita zoipa m’dziko. Iwowo ndi anthu olephera"
        },
        {
            "chapter": 2,
            "verse": 28,
            "text": "Kodi inu simungamukhulupilire Mulungu bwanji? Poona kuti inu munali akufa, Iye adakupatsani moyo ndipo Iye adzakuphani ndipo adzakupatsaninso moyo ndipo kwa Iye mudzabwerera"
        },
        {
            "chapter": 2,
            "verse": 29,
            "text": "Iye ndiye amene adakulengerani inu zinthu zonse zimene zili padziko lapansi. Ndipo atatero analenga kumwamba ndipo adalenga miyamba isanu ndi iwiri ndipo Iye ndi wodziwa chinthu china chilichonse"
        },
        {
            "chapter": 2,
            "verse": 30,
            "text": "Ndipo pamene Ambuye wako adati kwa angelo: “Ine ndiika olamula padziko lapansi.” Iwo adati: “Kodi inu mudzaika padziko amene adzakhala ali kuchita zoipa ndi kukhetsa mwazi pamene ife tili kuyamika ndi kutamanda ulemerero wanu?” Iye adati: “Ine ndimadziwa zimene inu simudziwa.”"
        },
        {
            "chapter": 2,
            "verse": 31,
            "text": "Ndipo Iye adamuphunzitsa Adamu mayina a zinthu zonse ndipo adazisonkhanitsa pamaso pa angelo nati: “Ndiuzeni mayina a zinthu izi ngati ndinu achilungamo.”"
        },
        {
            "chapter": 2,
            "verse": 32,
            "text": "Iwo adati: “Ulemerero ukhale kwa Inu. Ife tilibe nzeru kupatula zokhazo zimene mutiphunzitsa. Ndithudi Inu nokha ndinu amene muli Wodziwa ndi Wanzeru.”"
        },
        {
            "chapter": 2,
            "verse": 33,
            "text": "Ndipo Mulungu adati: “Iwe Adamu! Auze mayina ake.” Ndipo pamene iye adatchula mayina a zinthuzo, Mulungu adati: “Kodi Ine sindidakuuzeni inu kuti Ine ndimadziwa zobisika za kumwamba ndi za dziko lapansi ndipo ndimadziwanso zonse zimene inu mumaulula ndi zimene mumabisa?”"
        },
        {
            "chapter": 2,
            "verse": 34,
            "text": "Ndipo pamene Ife tidati kwa angelo: “Mugwadireni Adamu.” Ndipo onse adamugwadira kupatula Satana amene adakana ndi kudzikweza ndipo adakala m’modzi wa osakhulupilira"
        },
        {
            "chapter": 2,
            "verse": 35,
            "text": "Ndipo Ife tidati: “oh Adamu! Khala iwe pamodzi ndi mkazi wako m’mundamo ndipo muzidya mmene mungafunire koma musadzayandikire mtengo uwu chifukwa mudzakhala anthu ochimwa.”"
        },
        {
            "chapter": 2,
            "verse": 36,
            "text": "Koma Satana adawanyenga ndipo adawachotsetsa m’munda m’mene iwo adali. Ife tidati: “Tsikani pansi nonse ndipo inu mudzakhala mdani wa wina ndi mnzake. Ndipo dziko lapansi ndi kumene inu mudzakhala ndi chisangalalo cha kanthawi kochepa.”"
        },
        {
            "chapter": 2,
            "verse": 37,
            "text": "Ndipo Adamu adalandira mawu kuchokera kwa Ambuye wake. Ndipo Ambuye wake adamukhululukira iye. Ndithudi Iye ndi wokhululukira ndi Mwini chisoni chosatha"
        },
        {
            "chapter": 2,
            "verse": 38,
            "text": "Ife tidati: “Tsikani pansi nonsenu ndipo pamene Ulangizi wanga udzakufikani, yense amene adzatsatira Ulangiziwu, iye sadzakhala ndi mantha ndipo sadzadandaula.”"
        },
        {
            "chapter": 2,
            "verse": 39,
            "text": "Koma iwo amene sakhulupilira ndipo amatsutsa zizindikiro zathu, iwo adzakhala eni ake a ku Gahena ndipo adzakhalako mpaka kalekale"
        },
        {
            "chapter": 2,
            "verse": 40,
            "text": "oh Inu ana a Israeli! Kumbukirani madalitso anga amene ndidakupatsani inu ndipo kwaniritsani lonjezo langa ndipo Ine ndikwaniritsa lonjezo lanu. Ndipo ndiopeni Ine ndekha"
        },
        {
            "chapter": 2,
            "verse": 41,
            "text": "Ndipo khulupirirani mu zimene ndatumiza zimene zichitira umboni chivumbulutso chimene muli nacho, kotero inu musakhale anthu oyamba kuzikana, ndipo musagule ndi mau anga kanthu kakang’ono. Ndipo ndiopeni Ine ndekha"
        },
        {
            "chapter": 2,
            "verse": 42,
            "text": "Ndipo musasakanize choonadi ndi bodza, ndi kubisa choonadi pamene muli kudziwa"
        },
        {
            "chapter": 2,
            "verse": 43,
            "text": "Ndipo pempherani pa nthawi yake, perekani chopereka ndipo weramani pamodzi ndi iwo amene ali kuwerama"
        },
        {
            "chapter": 2,
            "verse": 44,
            "text": "Kodi inu mumauza anthu kuchita zabwino pamene inu simulabadira kutero ngakhale mumawerenga Mau a Mulungu? Kodi mulibe nzeru"
        },
        {
            "chapter": 2,
            "verse": 45,
            "text": "Funani chithandizo popirira ndi popemphera. Ndithudi izi ndi zovuta kupatula kwa anthu okhulupilira"
        },
        {
            "chapter": 2,
            "verse": 46,
            "text": "Iwo amene amadziwa kuti adzakumana ndi Ambuye wawo ndipo kuti ndi kwa Iye kumene adzabwerera"
        },
        {
            "chapter": 2,
            "verse": 47,
            "text": "oh inu ana a Israeli! Kumbukirani madalitso anga amene ndidakupatsani inu ndipo kuti ndidakukondani inu kuposa mitundu ina yonse"
        },
        {
            "chapter": 2,
            "verse": 48,
            "text": "Ndipo opani tsiku limene munthu sadzatha kuthandiza mnzake kapena kupepesa ndipo dipo silidzalandiridwa ndiponso sadzathandizidwa"
        },
        {
            "chapter": 2,
            "verse": 49,
            "text": "Ndi mmene tidakupulumutsirani kwa anthu a Farawo, amene anali kukuzunzani kwambiri popha ana anu a amuna ndi kusiya ana anu a akazi. Ndithudi amenewa adali mayeso ochokera kwa Ambuye wanu"
        },
        {
            "chapter": 2,
            "verse": 50,
            "text": "Ndi pamene Ife tidagawanitsa nyanja ndi kukupulumutsani inu ndipo tidamiza anthu a Farawo inu muli kuona"
        },
        {
            "chapter": 2,
            "verse": 51,
            "text": "Ndi pamene tidamusankhira Mose masiku makumi anayi ndipo inu mudakonza fanizo la ng’ombe kotero inu mudachimwa"
        },
        {
            "chapter": 2,
            "verse": 52,
            "text": "Zitatero, Ife tidakukhululukirani ndi cholinga chakuti mwinamukhozakuthokoza"
        },
        {
            "chapter": 2,
            "verse": 53,
            "text": "Ndipamene Ifetidamupatsa Mose Buku ndi nzeru kuti mutsogozedwe"
        },
        {
            "chapter": 2,
            "verse": 54,
            "text": "Ndi pamene Mose adati kwa anthu ake: “oh inu anthu anga! Ndithudi inu mwadzilakwitsa nokha popembedza fano la mwana wa ng’ombe. Lapani kwa Ambuye wanu ndipo mudziphe nokha. Zimenezo zidzakhala zabwino kwa inu pamaso pa Ambuye wanu.” Ndipo Iye adzakukhululukirani inu. Iye ndi Mwini chikhululukiro ndi Mwini chisoni chosatha"
        },
        {
            "chapter": 2,
            "verse": 55,
            "text": "Ndipameneinumunati:“Oh Mose! Ifesitidzakukhulupilira iwe pokhapokha titamuona Mulungu ndi maso athu.” Nthawi yomweyo chilango chidakufikirani inu muli kuona"
        },
        {
            "chapter": 2,
            "verse": 56,
            "text": "Kenaka Ife tidakuukitsani kwa akufa kuti mwina mukhale othokoza"
        },
        {
            "chapter": 2,
            "verse": 57,
            "text": "Ndipo tidalamula mtambo kuti ukukuteni ndipo tidakutumizirani Manna ndi Mbalame, ndipo tidati: “Idyani zinthu zabwino zimene takupatsani.” Ndipo iwo sadatilakwire Ife ayi koma adadzilakwira okha"
        },
        {
            "chapter": 2,
            "verse": 58,
            "text": "Ndi pamene tidawauza kuti: Lowani mu Mzinda uwu ndipo mudye mmenemo mosangalala ndi momwe mungafunire. Lowani modzichepetsa pachipata ndipo munene kuti: “Tikhululukireni” ndipo Ife tidzakukhululukirani machimo anu ndipo tidzawaonjezera zabwino anthu onse ochita zabwino"
        },
        {
            "chapter": 2,
            "verse": 59,
            "text": "Koma anthu ochita zoipa adasintha mawu amene adanenedwa kwa iwo ndipo tidawaponyera, ngati chilango, mlili ochokera kumwamba chifukwa cha zolakwa zawo"
        },
        {
            "chapter": 2,
            "verse": 60,
            "text": "Ndi pamene Mose adafunsa madzi oti apatse anthu ake, Ife tidamuuza kuti: “Menya mwala ndi ndodo yako!” Ndipo nthawi yomweyo a kasupe khumi ndi awiri adatumphuka. Ndipo pfuko lililonse lidadziwamaloakeomwera. Ife tidati: “Idyanindipoimwani koma musayambitse chisokonezo m’dziko pochita zoipa.”"
        },
        {
            "chapter": 2,
            "verse": 61,
            "text": "Ndi pamene mudati: “oh Mose! Ife sitingapirire kudya chakudya chamtundu umodzi. Motero tipemphere kwa Ambuye wako kuti atitulutsire zina mwa zomera m’nthaka monga masamba, minkhaka, tirigu, nyemba ndi anyezi.” Iye adati: “Kodi inu mufuna kusinthitsa chinthu chabwino ndi choipa? Pitani ku mzinda uliwonse ndipo kumeneko mudzapeza zonse zimene mufuna.” Ndipo manyazi ndi umphawi udadza pa iwo ndipo iwo adapalamula mkwiyo wa Mulungu chifukwa iwo adali kukana mau a Mulungu ndipo anali kupha Atumwi popanda chifukwa popeza iwo adali anthu aupandu ndi anthu osamvera"
        },
        {
            "chapter": 2,
            "verse": 62,
            "text": "Ndithudi iwo amene amakhulupirira ndi iwo amene ali Ayuda, Akhiristu ndi Asabiyani, aliyense amene amakhulupirira mwa Mulungu ndi tsiku lomaliza ndipo amachita ntchito zabwino, adzalandira malipiro ake kuchokera kwa Ambuye wawo. Iwo alibe china chili chonse choti aope kapena kudandaula"
        },
        {
            "chapter": 2,
            "verse": 63,
            "text": "Ndi pamene Ife tidachita pangano ndi inu ndipo tidakweza phiri kuti likhale pa inu. Ndipo tidati: “Landirani lamulo limene takupatsani inu ndipo kumbukirani zonse zili mmenemo kuti mukhale olungama.”"
        },
        {
            "chapter": 2,
            "verse": 64,
            "text": "Ndipo zitatero inu mudabwerera m’mbuyo. Koma pakadapanda chisomo ndi chisoni cha Mulungu pa inu, ndithudi inu mukadakhala mgulu la anthu osochera"
        },
        {
            "chapter": 2,
            "verse": 65,
            "text": "Ndipo, ndithudi, inu mudadziwa za anthu amene adaswa malamulo a tsiku la Sabata. Ife tidawauza kuti: “Khalani anyani, onyozedwa ndi okanidwa.”"
        },
        {
            "chapter": 2,
            "verse": 66,
            "text": "Motero tidapereka chilango ichi ngati chitsanzo kwa anthu a mtundu wawo ndi onse amene adali kuwatsatira ndi phunziro kwa anthu angwiro"
        },
        {
            "chapter": 2,
            "verse": 67,
            "text": "Ndi pamene Mose adati kwa anthu ake: “Mulungu wakulamulani kuti muphe ng’ombe.” Iwo adati: “Kodi iwe ufuna kutichita chipongwe?” Mose adati: “ Ndithudi Mulungu anditeteze kuti ndisakhale mbuli.”"
        },
        {
            "chapter": 2,
            "verse": 68,
            "text": "Iwo adati: “Pempha kwa Ambuye wako kuti atiuze ife za mtundu wa ng’ombe”. Mose adati: “Ndithudi Ambuye wanu akuti ng’ombeyi isakhale yokalamba kapena yaing’ono koma kuti ikhale pakati ndi pakati ndipo chitani chimene mwalamulidwa.”"
        },
        {
            "chapter": 2,
            "verse": 69,
            "text": "Iwo adati: “Pempha kwa Ambuye wako kuti atiuze ife maonekedwe a ng’ombeyo”. Mose adati: “Ambuye wanu akuti ng’ombeyo ndi yachikasu yowala ndi yokondweretsa anthu oiona.”"
        },
        {
            "chapter": 2,
            "verse": 70,
            "text": "Iwo adati: “Pempha kwa Ambuye wako kuti atiuze ife maonekedwe eni eni a ng’ombeyi. Ndithudi kwa ife, ng’ombe zonse ndi zofanana. Ngati Mulungu afuna, ife tidzalangizidwa bwino.”"
        },
        {
            "chapter": 2,
            "verse": 71,
            "text": "Mose adati: “Ndithudi Ambuye wanu akuti ndi ng’ombe imene siinaphunzitsidwe ntchito yolima m’munda kapena yonyamula madzi othiririra m’minda, ndipo ndi ng’ombe yopanda chilema ndi yopanda banga”. Iwo adati: “Tsono iwe wadza ndi choona”. Ndipo iwo adapha ng’ombe ija ngakhale anali pafupi kuti asatero"
        },
        {
            "chapter": 2,
            "verse": 72,
            "text": "Ndi pamene mudapha munthu ndipo mudayamba kumakanirana wina ndi mnzake. Koma Mulungu anaulula zimene mumabisa"
        },
        {
            "chapter": 2,
            "verse": 73,
            "text": "Ndipo Ife tidati: “Menya mtembo ndi mnofu wa ng’ombe”. Mmenemo ndi mmene Mulungu adzadzutsire akufa ndipo amakulangizani zizindikiro zake kuti mukhale ozindikira"
        },
        {
            "chapter": 2,
            "verse": 74,
            "text": "Ndipo zitatero mitima yanu idauma ngati mwala kapena kuposerapo. Ndithudi pali miyala ina imene imakhala magwero a mitsinje pamene ina idaphwanyika ndipo madzi adatuluka mu iyo. Ndipo, ndithudi, ina mwa iyo imagwa pansi chifukwa choopa Mulungu. Sikuti Mulungu sadziwa zimene mumachita"
        },
        {
            "chapter": 2,
            "verse": 75,
            "text": "Kodi inu muli kuganiza kuti iwo adzakukhulupirirani ngakh ale kuti gulu lina linali kumva mawu a Mulungu ndipo anali kumawasintha pamene iwo ali kuzindikira ndiponso iwo ali kudziwa chimenechi"
        },
        {
            "chapter": 2,
            "verse": 76,
            "text": "Ndipo pamene iwo akumana ndi anthu okhulupirira amanena kuti: “Nafenso timakhulupirira”. Koma akakhala okha pagulu lawo amanena wina kwa mnzake kuti: “Kodi inu mudzawalalikira iwo zimene Mulungu wavumbulutsa kwa inu kuti adzakutsutseni pamaso pa Ambuye wanu? Kodi inu mulibe nzeru?”"
        },
        {
            "chapter": 2,
            "verse": 77,
            "text": "Kodi iwo sadziwa kuti Mulungu amadziwa zimene iwo amabisa ndi zimene amaziulula"
        },
        {
            "chapter": 2,
            "verse": 78,
            "text": "Ndipo pali ena mwa iwo amene ndi osaphunzira amene sadziwa za m’Buku koma amakhulupirira mabodza ndi zongoganizira chabe"
        },
        {
            "chapter": 2,
            "verse": 79,
            "text": "Motero tsoka kwa iwo amene amalemba Buku ndi manja awo ndipo amanena kuti: “Mawu awa achoka kwa Mulungu ndi kugula ndi ilo mphatso yochepa”. Tsoka kwa iwo pa zimene alemba manja awo ndipo tsoka kwa iwo pa zimene akupeza chifukwa cha izo"
        },
        {
            "chapter": 2,
            "verse": 80,
            "text": "Iwo adati: “Ife sitidzakhudzidwa ndi moto kupatula masiku owerengeka okha”. Nena: “Kodi inu mwapanga lonjezo ndi Mulungu limene Iye sadzaphwanya? Kapena kodi inu mumanena zinthu zokhudzana Mulungu zimene simuzidziwa?”"
        },
        {
            "chapter": 2,
            "verse": 81,
            "text": "Inde! Yense amene achita zoipa ndipo azunguliridwa ndi machimo ake, adzakhala eni ake a Gahena. Kumeneko adzakhalako mpaka kalekale"
        },
        {
            "chapter": 2,
            "verse": 82,
            "text": "Ndipo iwo amene ali ndi chikhulupiriro ndipo amachita ntchito zabwino, iwo ndi eni ake a Paradiso ndipo adzakhala komweko mpaka kale kale"
        },
        {
            "chapter": 2,
            "verse": 83,
            "text": "Ndi pamene Ife tinamvana ndi ana a Israeli: “Musapembedze wina koma Mulungu yekha ndipo onetsani chifundo kwa makolo anu, kwa abale anu, kwa ana a masiye ndi kwa anthu ovutika, ndipo auzeni anthu kuti azichita zabwino. Pempherani pa nthawi yake ndipo perekani msonkho wothandizila anthu osauka”. Komatu inu mudabwerera m’mbuyo kupatula owerengeka okha ndipo simudalabadire china chilichonse"
        },
        {
            "chapter": 2,
            "verse": 84,
            "text": "Ndi pamene Ife tinamvana kuti: “Musakhetse magazi a anthu anu kapena kupirikitsa anthu anu kumalo amene muli kukhala”. Zimenezi inu mudavomera ndikuchitira umboni"
        },
        {
            "chapter": 2,
            "verse": 85,
            "text": "Zitatha izi ndinu amene mudayamba kupha abale anu ndi kupirikitsa gulu lina la inu m’nyumba zawo ndi kuthandiza adani awo pochita machimo ndi kuswa malamulo. Ndipo iwo akamabwera kwa inu ngati akapolo, inu muwaombola ngakhale kuti kupilikitsidwa kwawo kudali koletsedwa kwa inu. Kodi inu mukhulupirira gawo lina la Mau a Mulungu ndi kukana gawo linzake? Kodi ndi malipiro otani amene angalandire wochita zimenezo mwa inu, kupatula mphotho yochititsa manyazi m’dziko lino ndi chilango chowawa kwambiri patsiku louka kwa akufa? Mulungu saiwala ntchito zanu zimene muchita"
        },
        {
            "chapter": 2,
            "verse": 86,
            "text": "Awo ndiwo amene amagula moyo wa padziko lino lapansi pa mtengo wa moyo umene uli nkudza. Chilango chawo sichidzachepetsedwa ayi ndiponso sadzathandizidwa"
        },
        {
            "chapter": 2,
            "verse": 87,
            "text": "Ndithudi Ife tidamupatsa Mose Buku, ndipo iye atachoka, Ife tidatumiza Atumwi ena. Ndipo tidamupatsa Yesu, mwana wa Maria, zizindikiro zooneka ndi maso ndipo tidamulimbikitsa iye ndi Mzimu Woyera. Kodi nthawi ili yonse imene Aneneri amabwera ndi zimene mitima yanu siifuna mumadzikweza? Gulu lina mumalikana ndipo gulu lina mumalipha"
        },
        {
            "chapter": 2,
            "verse": 88,
            "text": "Iwo adati: “Mitima yathu ndi yokutidwa.” Iyayi, Mulungu wawatemberera chifukwa cha kusakhupirira kwawo ndipo ndi zochepa zimene iwo amakhulupirira"
        },
        {
            "chapter": 2,
            "verse": 89,
            "text": "Ndipo pamene Buku lidadza kwa iwo kuchokera kwa Mulungu, kutsimikiza zimene iwo adali nazo, ngakhale kuti kuyambira kale kale akhala ali kupempha chithandizo kwa Mulungu choti agonjetse anthu osakhulupirira; ndipo pamene chidadza kwa iwo, chimene iwo amadziwa, iwo sadachikhulupirire mu icho. Motero temberero la Mulungu likhale pa anthu osakhulupirira"
        },
        {
            "chapter": 2,
            "verse": 90,
            "text": "Ndi zoipa zomwe asinthanitsa ndi miyoyo yawo pokana zomwe Mulungu wavumbulutsa chifukwa cha kaduka kuti Mulungu wavumbulutsa zabwino kwa amene Iye wamufuna mwa akapolo ake. Iwo adziputira mkwiyo powonjezera pamkwiyo wina. Ndipo chilango choopsa chili kuwadikira anthu osakhulupirira"
        },
        {
            "chapter": 2,
            "verse": 91,
            "text": "Ndipo pamene adauzidwa kuti: “Khulupirirani mu zimene Mulungu wavumbulutsa”, iwo adati: “Ife timakhulupirira m’mawu amene adavumbulutsidwa kwa ife.” Ndipo iwo sakhulupilira zimene zavumbulutsidwa posachedwapa ngakhale kuti ndicho choonadi, chimene chikutsimikiza zimene ali nazo. Nena: “Nanga ndi chifukwa chiyani inu mudali kupha Atumwi a Mulungu kale ngati, mudali okhulupiriradi?”"
        },
        {
            "chapter": 2,
            "verse": 92,
            "text": "Ndithudi Mose adadza kwa inu ndi zizindikiro zooneka koma inu mudatenga ng’ombe ndi kuipembedza iye atachoka ndipo inu munali ochimwa"
        },
        {
            "chapter": 2,
            "verse": 93,
            "text": "Ndi pamene tidachita pangano ndi inu Ife tidakweza phiri kukhala pamwamba panu ndi kunena kuti: “Sungani zonse zimene takupatsani ndipo muzimvera”. Iwo adati: “Tamva koma sitimvera”. Chifukwa cha kusakhulupirira kwawo, kupembedza ng’ombe kudakhazikika m’mitima yawo. Nena: “Choipa ndi chimene chikhulupiriro chanu chili kukukakamizani ngati inu ndinu okhulupirira.”"
        },
        {
            "chapter": 2,
            "verse": 94,
            "text": "Nena: “Ngati nyumba zamtsogolo za Mulungu ndi zanu zokha ndipo kuti sizidzapatsidwa kwa anthu ena, lakalakani imfa ngati zimene munena ndi zoona.”"
        },
        {
            "chapter": 2,
            "verse": 95,
            "text": "Koma iwo sadzalakalaka imfa m’pang’ono pomwe chifukwa cha zoipa zimene adatsogoza manja awo. Ndipo Mulungu amadziwa anthu ochita zosalungama"
        },
        {
            "chapter": 2,
            "verse": 96,
            "text": "Ndithudi iwe udzawapeza kuti iwo amakonda kwambiri moyo uno kuposa aja amene amaphatikiza Mulungu ndi zinthu zina ndipo sakhulupirira kuti kuli kuuka kwa akufa. Aliyense wa iwo akadakondwera ngati akadapatsidwa moyo wokwana zaka chikwi chimodzi. Komabe ngakhale atawonjezeredwa moyo wautali, siungamuchotsere chilango. Ndipo Mulungu ali kuona zonse zimene ali kuchita"
        },
        {
            "chapter": 2,
            "verse": 97,
            "text": "Nena: “Aliyense amene ndi mdani wa Gabiriyeli, chifukwa, ndithudi, iye wabweretsa chibvumbulutso mu mtima mwako mwachifuniro cha Mulungu, kutsimikiza zimene zidadza kale icho chisanadze ndipo ndi chilangizo ndi nkhani yabwino kwa okhulupirira"
        },
        {
            "chapter": 2,
            "verse": 98,
            "text": "Aliyense amene ali mdani wa Mulungu, Angelo ake, Atumwi ake, Gabiriyeli ndi Michael, ndithudi, Mulungu ndi mdani wa anthu osakhulupirira"
        },
        {
            "chapter": 2,
            "verse": 99,
            "text": "Ndithudi Ife tatsitsa kwa iwe chivumbulutso chomveka bwino ndipo palibe amene amachikana kupatula anthu ochita zoipa"
        },
        {
            "chapter": 2,
            "verse": 100,
            "text": "Kodi ndi chizolowezi chawo choti nthawi zonse iwo akachita pangano, ena mwa iwo amaliswa? Iyayi! Choonadi ndi chakuti ambiri a iwo sakhulupirira"
        },
        {
            "chapter": 2,
            "verse": 101,
            "text": "Ndipo pamene kudadza kwa iwo Mtumwi wochokera kwa Mulungu, kutsimikiza zimene adali nazo, gulu lina la anthu amene adapatsidwa mau a Mulungu adataya kumbuyo kwawo Buku la Mulungu ngati kuti iwo sakulidziwa"
        },
        {
            "chapter": 2,
            "verse": 102,
            "text": "Iwo adatsatira zimene a Satana adanena mu Ufumu wa Solomoni. Sikuti Solomoni sadakhulupirire ai koma a Satana ndiwo sadakhulupirire. Iwo amaphunzitsa anthu matsenga ndi zimene zidavumbulutsidwa kwa angelo awiri Harut ndi Marut ku Babuloni. Koma iwo samaphunzitsa wina aliyense mpaka atanena kuti: “Ndithudi ife tili kukuyesani inu, ndipo musakhale wosakhulupirira ayi.” Kuchokera kwa angelo chimene chimamasula pakati pa mwamuna ndi mkazi wake, ndipo iwo sadaononge wina aliyense ndi zimene adaphunzira kupatula ndi chilolezo cha Mulungu. Iwo amaphunzira zinthu zimene zimawaononga ndipo sizidawapindulire china chilichonse. Ndithudi iwo amadziwa kuti aliyense amene amachita matsenga sadzakhala ndi gawo m’moyo umene uli nkudza. Zopanda pake ndi zimene agulitsa nazo moyo wawo, iwo akadadziwa"
        },
        {
            "chapter": 2,
            "verse": 103,
            "text": "Iwo akadakhulupirira ndi kudziteteza ku zoipa, mphotho yawo yochokera kwa Ambuye wawo ikanakhala yabwino, ngati iwo akadadziwa"
        },
        {
            "chapter": 2,
            "verse": 104,
            "text": "oh inu anthu okhulupirira! Musanene kwa Mtumwi wathu kuti: “Timvere ife” koma muyenera kunena kuti mutiyang’anile ife ndipo mverani. Anthu onse osakhulupirira ali ndi chilango chowawa"
        },
        {
            "chapter": 2,
            "verse": 105,
            "text": "Sichifuniro cha anthu osakhulupirira amene ali pakati pa anthu otsatira za Buku kapena anthu akunja kuti china chake chabwino chidze kwa iwe kuchokera kwa Ambuye wako. Koma Mulungu amasankha wina aliyense amene Iye afuna kuti alandire chisomo chake ndipo Mulungu ndiye mwini zabwino zazikulu"
        },
        {
            "chapter": 2,
            "verse": 106,
            "text": "Ngati Ife tisintha vesi lina kapena tichititsa kuti liiwalike, Ife tiikamo lina labwino lolowa m’malo mwake kapena lolingana nalo. Kodi iwe siudziwa kuti Mulungu ali ndi mphamvu pa chilichonse"
        },
        {
            "chapter": 2,
            "verse": 107,
            "text": "Kodi iwe siudziwa kuti ndi Mulungu amene ali Mwini ufumu wa kumwamba ndi dziko lapansi ndipo kuti kupatula Iye yekha kulibe wina amene akhoza kukuteteza kapena kukuthandiza"
        },
        {
            "chapter": 2,
            "verse": 108,
            "text": "Kapena mukufuna kumufunsa Mtumwi wanu monga mmene adamufunsira Mose kale? Ndipo aliyense amene asintha chikhulupiriro chake ndi kuyamba kusakhulupirira ndithudi wasochera ku njira yoyenera"
        },
        {
            "chapter": 2,
            "verse": 109,
            "text": "Anthu ambiri otsatira a m’Buku amafuna kuti akusokeretse chifukwa cha kaduka kuti ukhale osakhulupirira ngakhale pamene choonadi chaonekera poyera kwa iwo. Koma akhululukire mpaka pamene Mulungu abweretsa lamulo lake. Ndithudi Mulungu ali ndi mphamvu pa zinthu zonse"
        },
        {
            "chapter": 2,
            "verse": 110,
            "text": "Ndipo pitiriza mapemphero ndipo pereka msonkho wothandiza anthu osauka. Ndipo chilichonse chabwino chimene mungatsogoze mudzachipeza kwa Mulungu. Ndithudi Mulungu amaona zonse zimene muli kuchita"
        },
        {
            "chapter": 2,
            "verse": 111,
            "text": "Iwo amanena kuti: “Palibe amene adzalowa ku Paradiso kupatula yekhayo amene ali Myuda kapena Mkhirisitu. Zimenezo ndizo zilako lako zawo. Nena: “Bweretsani umboni wanu ngati muli ndi chilungamo.”"
        },
        {
            "chapter": 2,
            "verse": 112,
            "text": "Inde aliyense amene amadzipereka kwathunthu kwa Mulungu ndipo amachita ntchito zabwino adzapeza malipiro ake kwa Ambuye wake. Iwo sadzaopa china chilichonse kapena kukhumudwa"
        },
        {
            "chapter": 2,
            "verse": 113,
            "text": "Ayuda anati: Akhirisitu satsatira china chilichonse chabwino pamene Akhirisitu anati, Ayuda satsatira chilichonse ngakhale kuti onse amawerenga Buku la Mulungu. Izi zili chimodzimodzi ndi zimene anthu osazindikira amalankhula. Mulungu adzaweruza pakati pawo tsiku la chiweruzo mu zimene adali kusiyana maganizo awo"
        },
        {
            "chapter": 2,
            "verse": 114,
            "text": "Kodi olakwa kwambiri ndani kuposa amene aletsa anthu kuti dzina la Mulungu lizitchulidwa mu Mizikiti ya Mulungu ndi kulimbikitsa kuiononga? Kotero iwo satha kulowa mu Mizikiti koma mwamantha. Iwo adzachititsidwa manyazi m’dziko lino ndipo adzalangidwa koposa m’dziko limene lili nkudza"
        },
        {
            "chapter": 2,
            "verse": 115,
            "text": "Mulungu ndiye Mwini wake wa ku m’mawa ndi ku madzulo, motero mbali iliyonse imene muyang’ana kuli Mulungu. Ndithudi Iye ndi okwana pa zofuna za zolengedwa zake ndipo Iye amadziwa china chilichonse"
        },
        {
            "chapter": 2,
            "verse": 116,
            "text": "Iwo amati: “Mulungu wabereka mwana.” Mulungu ayeretsedwe ku zimenezi. Zake ndi zonse zimene zili kumwamba ndi m’dziko lapansi ndipo zinthu zonse zimagonja kwa Iye"
        },
        {
            "chapter": 2,
            "verse": 117,
            "text": "Namalenga wa kumwamba ndi dziko lapansi! Pamene Iye alamulira chinthu amangonena kuti: “Chikhale” ndipo chimakhaladi"
        },
        {
            "chapter": 2,
            "verse": 118,
            "text": "Ndipo anthu osadziwa amati: “Kodi ndi chifukwa chiyani Mulungu sakutilankhula kapena kutibweretsera chizindikiro?” Mmenemo ndi mmene adanenera anthu amene adalipo kale iwo asadadze. Mitima yawo yonse ndi yolingana. Ndithudi Ife tafotokoza zizindikiro kwa anthu okhulupirira"
        },
        {
            "chapter": 2,
            "verse": 119,
            "text": "Ndithudi Ife takutumiza ndi choonadi kuti ulalikire uthenga wosangalatsa ndi kupereka chenjezo. Siudzafunsidwa za anthu okhala ku moto"
        },
        {
            "chapter": 2,
            "verse": 120,
            "text": "Ayuda kapena Akhirisitu sadzakondwera nawe pokhapokha ngati iwe utsatira chipembedzo chawo. Nena: “Ndithudi njira yoyenera ya Mulungu ndiyo njira yeniyeni.” Ndipo ngati iwe pamene walandira nzeru zimene wapatsidwa, utsatira zifuniro zawo, iwe siudzapeza wina aliyense wokuthandiza kapena kukuteteza ku mkwiyo wa Mulungu"
        },
        {
            "chapter": 2,
            "verse": 121,
            "text": "Kwa iwo amene tidawapatsa Buku, amaliwerenga monga momwe liyenera kuwerengedwera. Iwo amakhulupirira za bukuli, koma iwo amene amalikana ilo, ndithudi ndi olephera"
        },
        {
            "chapter": 2,
            "verse": 122,
            "text": "oh Inu ana a Israeli! Kumbukirani madalitso anga kwa inu ndipo ndinakudalitsani inu kuposa mitundu yonse pa dziko la pansi"
        },
        {
            "chapter": 2,
            "verse": 123,
            "text": "Liopeni tsiku limene munthu sadzathandiza munthu wina pa china chilichonse ndiponso nthawi imene kupepesa kapena kupereka dipo sikudzavomerezeka ndipo iwo sadzapeza thandizo"
        },
        {
            "chapter": 2,
            "verse": 124,
            "text": "Ndi pamene Abrahamu anayesedwa ndi Ambuye wake kuti atsatire malamulo ena amene iye adakwaniritsa. Iye adati:“Ndithudi Inendidzakupangaiwekukhalamtsogoleri wa mitundu ya anthu onse.” Abrahamu adapempha: “Ndi atsogoleri ochokera mwa ana anga?” Iye adati: “Pangano langa silikhudza anthu ochita zoipa.”"
        },
        {
            "chapter": 2,
            "verse": 125,
            "text": "Ndi pamene tidaipanga Nyumba kukhala malo opumuliramo ndi obisalamo anthu: Dzisankhireni malo amene Abrahamu adaimapo, ngati malo opempheramo. Ife tidamulamula Abrahamu ndi Ishimayeli kuti “ayeretse nyumba yanga” kuti anthu amene amayenda moizungulira kapena amaigwiritsa ntchito ngati malo obindikiramo ndi mtima onse kapena malo wolambiramo pamene ali mkati mwa mapemphero"
        },
        {
            "chapter": 2,
            "verse": 126,
            "text": "Ndi pamene Abrahamu adati: “Ambuye wanga upangeni Mzinda uno kukhala Mzinda wa mtendere ndipo muwapatse zipatso zambiri anthu ake, iwo amene amakhulupirira mwa Mulungu ndi tsiku lomaliza.” Iye adati: “Inde koma iye amene akana kukhulupirira, Ine ndidzamusangalatsa mwa kanthawi kochepa koma ndidzamududuluza kupita ku chilango cha ku Gahena, malo oipa zedi kukhalako.”"
        },
        {
            "chapter": 2,
            "verse": 127,
            "text": "Ndi pamene Abrahamu ndi Ishimayeli adamanga maziko a Nyumba. Anati: Ambuye wathu; Landirani ichi kuchokera kwa ife. Ndithudi inu mumamva zonse ndipo mumadziwachinthuchinachilichonse.”"
        },
        {
            "chapter": 2,
            "verse": 128,
            "text": "“Ambuye wathu! Tipangeni ife kukhala okumverani Inu ndi ana athu kukhala mtundu umene udzakumverani Inu ndipo tiphunzitseni miyambo yathu yopembedzera ndipo mutikhululukire. Ndithudi Inu ndinu okhululukira ndi Wachisoni chosatha.”"
        },
        {
            "chapter": 2,
            "verse": 129,
            "text": "“Oh Ambuye wathu! Atumizireni Mtumwi kuchokera kumtundu wawo amene adzawawerengera Mawu Anu ndi kuwaphunzitsa Buku ndiponso luntha ndi kuwayeretsa iwo ku machimo awo. Ndithudi Inu ndinu Mwini mphamvu zonse ndi Mwini nzeru zonse.”"
        },
        {
            "chapter": 2,
            "verse": 130,
            "text": "Ndani, kupatula munthu wopusa yekha, amene angaleke kutsatira chikhulupiriro cha Abrahamu? Ndithudi Ife tidamusankha iye m’dziko lino ndipo, ndithudi, m’dziko limene lili nkudza, iye adzakhala pamodzi ndi anthu olungama"
        },
        {
            "chapter": 2,
            "verse": 131,
            "text": "Pamene Ambuye wake adati: “Dzipereke,” iye adati: “Ine ndadzipereka kwa Ambuye wa zolengedwa zonse.”"
        },
        {
            "chapter": 2,
            "verse": 132,
            "text": "Abrahamu analangiza chikhulupiriro chake pa ana ake ndi Yakobo. “oh ana anga! Ndithudi Mulungu wakusankhirani inu chipembedzo ndipo musamwalire ngati anthu wamba ai koma ngati Asilamu.”"
        },
        {
            "chapter": 2,
            "verse": 133,
            "text": "Kodi kapena inu mudalipo pamene Yakobo imamufikira imfa? Pamene adawauza ana ake kuti: “Kodi inu mudzapembedza ndani pambuyo panga?” Iwo adati: “Ife tidzapembedza Mulungu wanu ndi Mulungu wa makolo anu Abrahamu, Ishimayeli ndi Isake, Mulungu mmodzi yekha. Ndipo kwa Iye, ife tidzadzipereka ngati Asilamu.”"
        },
        {
            "chapter": 2,
            "verse": 134,
            "text": "Umenewu ndi mbadwo umene udafa kale. Iwo adzalandira zimene adachita ndipo inu mudzalandira mphoto ya zimene muchita. Ndipo inu simudzafunsidwa zimene iwo amachita"
        },
        {
            "chapter": 2,
            "verse": 135,
            "text": "Iwo adati: “Khalani Ayuda kapena Akhirisitu ndipo mudzatsogozedwa ku choonadi.” Nenani: “Iyayi! Koma Chipembedzo cha Abrahamu wangwiro, ndipo iye sanali kupembedzamafano.”"
        },
        {
            "chapter": 2,
            "verse": 136,
            "text": "Nenani:“Ifetimakhulupiriramwa Mulungu ndi zimene zavumbulutsidwa kwa ife, ndi zimene zinavumbulutsidwa kwa Abrahamu, Ishimayeli, Isake, Yakobo ndi kwa mitundu ya anthu ndi zimene adapatsidwa Mose ndi Yesu ndi zimene adapatsidwa Atumwi ena kuchokera kwa Ambuye wawo. Ife sitisiyanitsa pakati pa aliyense wa iwo ndipo ndi kwa Iye kumene tadzipereka kwathunthu.”"
        },
        {
            "chapter": 2,
            "verse": 137,
            "text": "Ndipo ngati iwo akhulupirira monga mmene mwakhulupirira inu ndiye kuti ndi olangizidwa bwino, koma ngati akana, ndithudi iwo ndi otsutsa chabe. Polimbana ndi iwo, Mulungu adzakuteteza. Iye amamva zonse ndipo amadziwa chinthu china chilichonse"
        },
        {
            "chapter": 2,
            "verse": 138,
            "text": "Chipembedzo chathu ndi chochokera kwa Mulungu. Kodi chipembedzo chabwino kuposa cha Mulungu ndi chiti? Ndipo ife ndife timamupembedza Iye"
        },
        {
            "chapter": 2,
            "verse": 139,
            "text": "Nena: “Kodi mukutsutsana ndi ife pa nkhani zokhudza Mulungu amene ali Ambuye wathu ndi Ambuye wanu? Ife tili ndi udindo pa ntchito zathu, nanu pa ntchito zanu. Ndi kwa Iye yekha kumene ife tadzipereka.”"
        },
        {
            "chapter": 2,
            "verse": 140,
            "text": "Kodi kapena inu mukunena kuti Abrahamu, Ishimayeli, Isake, Yakobo ndi mitundu yake adali Ayuda kapena Akhirisitu? Nena: “Kodi inu mumadziwa kapena Mulungu? Kodi oipa kwambiri ndani kuposa munthu amene amabisa mawu amene walandira kuchokera kwa Mulungu? Koma Mulungu saiwala zimene mukuchita.”"
        },
        {
            "chapter": 2,
            "verse": 141,
            "text": "Umenewo ndi mbadwo umene udafa kale. Iwo adzalandira mphotho ya zimene adachita ndipo inu mudzalandira ya zimene mumachita. Ndipo inu simudzafunsidwa zimene iwo amachita"
        },
        {
            "chapter": 2,
            "verse": 142,
            "text": "Anthu opusa adzanena: “Kodi ndi chifukwa chiyani asintha malo oyang’anako akamapemphera?” Nena: “Mwini wake wa ku m’mawa ndi ku madzulo ndi Mulungu. Iye amatsogolera yemwe wamufuna ku njira yoyenera.”"
        },
        {
            "chapter": 2,
            "verse": 143,
            "text": "Motero Ife takupangani inu kukhala mtundu wa anthu angwiro kuti mukhale mboni kwa anthu ndi kuti Mtumwi akhale mboni kwa inu. Ndipo Ife tidakhazikitsa mbali imene unkayang’anako kale ndi cholinga choona anthu amene amatsatira Mtumwi ndi iwo amene amabwerera m’mbuyo. Ndithudi uwu ndi muyeso waukulu kupatula kwa iwo amene adatsogozedwa ndi Mulungu. Ndipo Mulungu sakanapanga chikhulupiriro chanu kuti chikhale chopanda phindu. Ndithudi Mulungu ali ndi chifundo chambiri ndi chisoni kwa anthu"
        },
        {
            "chapter": 2,
            "verse": 144,
            "text": "Ndithudi nthawi zambiri Ife takhala tili kukuona uli kuyang’ana kumwamba. Ndithudi Ife tidzakulamula kuti uziyang’ana ku mbali yimene idzakukondweretsa iwe, motero yang’anitsa nkhope yako kumene kuli Mzikiti woyera ndipo kuli konse kumene muli yang’anani nkhope zanu komweko. Ndithudi iwo amene adapatsidwa Buku kale amadziwa kuti ichi ndi choonadi chochokera kwa Ambuye wawo. Ndipo Mulungu saiwala zomwe muchita"
        },
        {
            "chapter": 2,
            "verse": 145,
            "text": "Ngakhale kuti iwe utawapatsa umboni wotsimikiza, iwo amene anapatsidwa Buku, sadzayang’ana kumalo kumene uli kuyang’ana ukamapemphera. Ndipo iwe siudzayang’ana ku mbali kwawo. Ndipo iwo sadzayang’ana ku mbali ya anzawo. Ndipo ngati, pamene nzeru zapatsidwa kwa iwe, uvomeleza zilakolako zawo, ndithudi iwe udzakhala munthu wolakwa kwambiri"
        },
        {
            "chapter": 2,
            "verse": 146,
            "text": "Iwo amene tidawapatsa Buku, amamuzindikira Mtumwi monga momwe amazindikirira ana awo amuna. Koma, ndithudi, ena mwa iwo amabisa choonadi pamene iwo ali kudziwa"
        },
        {
            "chapter": 2,
            "verse": 147,
            "text": "Ndi choonadi chochokera kwa Ambuye wako. Motero usachikaikire ayi"
        },
        {
            "chapter": 2,
            "verse": 148,
            "text": "Mtundu uli wonse uli ndi mbali imene umayang’ana popemphera. Motero limbikirani pochita zabwino. Kulikonse kumene mudzakhale, Mulungu adzakusonkhanitsani pamodzi. Ndithudi Mulungu ali ndi mphamvu pa chinthu china chilichonse"
        },
        {
            "chapter": 2,
            "verse": 149,
            "text": "Ndipo dera lililonse limene uchokera, yang’ana nkhope yako ku Mzikiti woyera popemphera, chifukwa chimenechi ndicho choonadi chochokera kwa Ambuye wako. Ndipo Mulungu saiwala zomwe mumachita"
        },
        {
            "chapter": 2,
            "verse": 150,
            "text": "Ndipo dera lililonse limene uchokera, yang’ana nkhope yako ku Mzikiti Woyera popemphera. Kulikonse kumene mungakhale, yang’anani nkhope zanu komweko kuti anthu asakhale ndi nkhani yokudzudzulani inu kupatula okhawo amene ndi olakwa. Motero musawaope iwo koma opani Ine kuti ndikwaniritse madalitso anga pa inu ndiponso kuti mukhale otsogozedwa"
        },
        {
            "chapter": 2,
            "verse": 151,
            "text": "Monga takutumizirani Mtumwi kuchokera ku mtundu wanu, kuti akuwerengereni chivumbulutso chathu ndi kukuyeretsani machimo ndiponso kukuphunzitsani inu za Buku ndi nzeru zakuya ndiponso akuphunzitseni zinthu zimene simudali kuzidziwa"
        },
        {
            "chapter": 2,
            "verse": 152,
            "text": "Motero ndikumbukireni Ine. Ndipo Ine ndidzakukumbukirani inu ndipo ndiyamikeni Ine ndipo musakhale wosathokoza"
        },
        {
            "chapter": 2,
            "verse": 153,
            "text": "Oh Inu anthu okhulupirira! Funani chithandizo popirira ndi popemphera. Ndithudi! Mulungu ali pamodzi ndi anthu opirira"
        },
        {
            "chapter": 2,
            "verse": 154,
            "text": "Ndipo musanene za iwo amene aphedwa mu njira ya Mulungu kuti ndi akufa ayi, chifukwa iwo ali ndi moyo koma inu simudziwa"
        },
        {
            "chapter": 2,
            "verse": 155,
            "text": "Ndipo, ndithudi, Ife tidzakuyesani ndi mantha ndi njala ndi kuchepetsa chuma chanu, moyo wanu ndi zipatso, koma auzeni nkhani yabwino iwo amene amapirira kwambiri"
        },
        {
            "chapter": 2,
            "verse": 156,
            "text": "Amene amati akapeza mavuto, amanena kuti: “Ndithudi! Ambuye wathu ndi Mulungu ndipo ndi kwa Iye kumene tidzabwerera.”"
        },
        {
            "chapter": 2,
            "verse": 157,
            "text": "Iwo ndiwo adzalandira madalitso ndi chisoni chochokera kwa Ambuye wawo, ndipo ndiwo amene ali otsogozedwa kwenikweni"
        },
        {
            "chapter": 2,
            "verse": 158,
            "text": "Ndithudi! Swafa ndi Marwa ndi zizindikiro za Mulungu kwa amene amabwera kudzachita mapemphero ku Nyumba ya Mulungu. Palibe cholakwa kwa amene achita Hajji kapena Umra ngati azungulira pa malo awiriwa. Ndipo kwa amene achita chabwino mosakakamizidwa, ndithudi, Mulungu ndi wosangalala ndipo ndi wozindikira"
        },
        {
            "chapter": 2,
            "verse": 159,
            "text": "Ndithudi iwo amene amabisa umboni wooneka ndi ulangiziumenetidatumiza Ifetitaululakwaanthuam’Buku, iwo ndiwo otembereredwa ndi Mulungu ndi iwo omwe ali ndi mphamvu yotemberera"
        },
        {
            "chapter": 2,
            "verse": 160,
            "text": "Kupatula okhawo, amene alapa machimo awo ndi kumachita ntchito zabwino ndipo aulula poyera. Awa ndiwo amene ndidzawakhululukira. Ndipo Ine ndine wokhululukira ndi Mwini chisoni chosatha"
        },
        {
            "chapter": 2,
            "verse": 161,
            "text": "Ndithudi iwo amene sakhulupirira ndipo afa ali osakhulupirira, ndi pa iwo pamene pali temberero la Mulungu, temberero la angelo ndiponso la anthu onse"
        },
        {
            "chapter": 2,
            "verse": 162,
            "text": "Iwo adzakhalamo mpaka kalekale, ndipo chilango chawo sichidzachepetsedwa ayi ndiponso sadzapatsidwa nthawi yopuma"
        },
        {
            "chapter": 2,
            "verse": 163,
            "text": "Mulungu wanu ndi Mulungu m’modzi yekha. Kulibenso wina wopembedzedwa muchoonadi koma Iye yekha. Iye ndi Mwini chifundo ndi chisoni chosatha"
        },
        {
            "chapter": 2,
            "verse": 164,
            "text": "Ndithudi! Muchilengedwe chakumwamba ndi dziko lapansi ndiponso mukasinthidwe ka usiku ndi usana, ndi m’zombo zimene zimayenda pa nyanja zitanyamula katundu wothandiza anthu, ndi mvula imene Mulungu amagwetsa kuchokera ku mitambo ndipo imaukitsa nthaka imene idali yakufa, ndi mayendedwe a nyama zosiyanasiyana zimene Iye amazimwanza pa dziko lapansi; ndiponso mphepo ndi mitambo imene imakhala pakati pa kumwamba ndi dziko lapansi, ndithudi mu zimenezi muli zizindikiro kwa anthu anzeru"
        },
        {
            "chapter": 2,
            "verse": 165,
            "text": "Ndipo pakati pawo pali anthu amene amapembedza milungu ina m’malo mwa Mulungu weniweni. Iwo amaikonda iyo monga momwe amkondera Mulungu. Koma iwo amene ali okhulupirira amakhala ndi chikondi chosefukira pa Mulungu. Ngati anthu osakhulupirira akadaona, pamene iwo adzaona chilango chawo akadadziwa kuti Mulungu ndiye mwini mphamvu ndi kuti Mulungu amapereka chilango chowawa"
        },
        {
            "chapter": 2,
            "verse": 166,
            "text": "Pamene iwo amene anali kutsatiridwa adzawakana iwo amene adali kuwatsatira, ndi kuona chilango, ubale wonse umene unali pakati pawo udzatha"
        },
        {
            "chapter": 2,
            "verse": 167,
            "text": "Ndipo iwo amene adali kuwatsatira adzati: “Kukanakhala kuti tikadatha kubwereranso, Ife tikadawakana monga momwe atikanira ife tsopano.” Motero Mulungu adzawaonetsa ntchito zawo kukhala zinthu zopanda pake. Ndipo sipadzakhala njira yothawira ku moto"
        },
        {
            "chapter": 2,
            "verse": 168,
            "text": "Oh Inu anthu! Idyani zinthu zabwino zimene mwaloledwa kudya pa dziko lapansi ndipo musatsatire mapazi a Satana chifukwa iye ndi mdani wanu weniweni"
        },
        {
            "chapter": 2,
            "verse": 169,
            "text": "Iye amakulamulirani kuti muzichita zoipa ndi zonyansa ndi kuti muzinena zokhudza Mulungu zimene inu simuzidziwa"
        },
        {
            "chapter": 2,
            "verse": 170,
            "text": "Ndipo pamene zimanenedwa kwa iwo kuti: Tsatirani zimene Mulungu wavumbulutsa, iwo amayankha: “Iyayi, ife tidzatsatira zimene tidapeza makolo athu ali kuchita.” Ngakhale kuti makolo awo adali osadziwa kapena osowa chilangizo"
        },
        {
            "chapter": 2,
            "verse": 171,
            "text": "Ndipo fanizo la anthu osakhulupirira lili ngati la iye amene aitana zinthu zimene sizizindikira china chilichonse koma kuitanidwa ndi kulira. Osamva, osalankhula ndi akhungu, iwo sazindikira china chilichonse"
        },
        {
            "chapter": 2,
            "verse": 172,
            "text": "Oh inu anthu okhulupirira! Idyani zinthu zabwino zimene takupatsani inu ndipo thokozani Mulungu ngati Iye ndiye amene inu mumampembedza"
        },
        {
            "chapter": 2,
            "verse": 173,
            "text": "Iye wakuletsani kudya nyama yofa yokha, liwende ndi nyama ya nkhumba, ndiponso nyama ina iliyonse imene yaphedwa ngati nsembe m’dzina lina lililonse kupatula dzina la Mulungu. Koma aliyense amene wapanikizidwa kudya zina za izi, osati ndi cholinga choipa kapena kuswa malamulo, iye sali olakwa ayi. Mulungu ndi wokhululukira ndiponso ndi wachisoni"
        },
        {
            "chapter": 2,
            "verse": 174,
            "text": "Ndithudi iwo amene amabisa chivumbulutso cha Mulungu chimene chili m’Buku ndipo amagula phindu lochepa ndi icho, sameza m’mimba mwawo china chilichonse koma moto. Mulungu sadzalankhula nawo pa tsiku louka kwa akufa kapena kuwayeretsa. Chawo chidzakhala chilango chowawa"
        },
        {
            "chapter": 2,
            "verse": 175,
            "text": "Amenewa ndiwo amene agula chinthu choipa pa mtengo wa chilangizo chabwino ndi chilango pa mtengo wa chikhululukiriro. Iwo ndi wodzipereka ku moto"
        },
        {
            "chapter": 2,
            "verse": 176,
            "text": "Ichi ndi chifukwa chakuti Mulungu adatumiza Buku mwa choonadi. Ndithudi iwo amene amatsutsa zimene zili m’Buku ali kutali ndi chilungamo"
        },
        {
            "chapter": 2,
            "verse": 177,
            "text": "Chilungamo sichili m’machitidwe oti muziyang’ana ku m’mawa kapena ku madzulo, koma chilungamo ndi kukhulupirira mwa Mulungu ndi tsiku lomaliza, mwa angelo ndi Buku la Mulungu, mwa Atumwi ndiponso kupereka chuma chimene amachikonda kwa abale ake, kwa a masiye, kwa anthu osauka, kwa a paulendo, kwa anthu opempha ndi kuombola a kapolo. Ndipo onse amene amasamala mapemphero ndipo amapereka msonkho wothandiza anthu osauka ndi amene amakwaniritsa lonjezo lawo akalonjeza ndipo amakhala opirira pa mayesero ndi m’mavuto ndiponso m’nthawi za nkhondo, amenewa ndiwo okhulupirira enieni ndiponso amenewa ndiwo amene amaopa Mulungu"
        },
        {
            "chapter": 2,
            "verse": 178,
            "text": "Oh inu anthu okhulupirira! Kubwezera ndi kololedwa kwa inu pa nkhani zokhudza kukhetsa mwazi. Mfulu kwa mfulu, kapolo kwa kapolo, mkazi kwa mkazi. Aliyense amene akhululukidwa ndi m’bale wa ophedwa chiweruzo chake chikhale choyenera polipira ndipo alipire kwa iwo wofedwa mwaubwino. Umenewu ndi mwambo wachifundo wochokerakwaAmbuyewanu.Aliyenseameneadzalumpha malire pambuyo pake, adzakhala ndi chilango chowawa"
        },
        {
            "chapter": 2,
            "verse": 179,
            "text": "Muli moyo mu kubwezera, Oh inu anthu ozindikira"
        },
        {
            "chapter": 2,
            "verse": 180,
            "text": "Mwalamulidwa kuti ngati imfa idza kwa mmodzi wa inu, ngati iye asiya chuma chake, kuti asiye mawu ofotokoza kagawidwe ka chuma chake mwachilungamo kwa makolo ndi achibale ake. Uwu ndi udindo wokhazikitsidwa kwa anthu olungama"
        },
        {
            "chapter": 2,
            "verse": 181,
            "text": "Ndipo yense amene adzasintha mawu osiyidwa ndi munthu wakufa, uchimo udzakhala pa munthu osinthayo. Ndithudi Mulungu ndi Wakumva ndi Wozindikira"
        },
        {
            "chapter": 2,
            "verse": 182,
            "text": "Koma iye amene aopa kuti munthu wochitira umboni akhoza kukondera kapena kulakwa ndipo abweretsa chiweruzo chabwino pakati pa anthu otsutsana, iye sali wolakwa pa china chilichonse. Ndithudi Mulungu ndi wokhululukira ndi wachisoni chosatha"
        },
        {
            "chapter": 2,
            "verse": 183,
            "text": "oh inu anthu okhulupirira! Kusala kudalamulidwa kwa inu monga momwe kudalamulidwa kwa iwo amene adalipo kalero inu musanadze kuti inu mukhale woyera"
        },
        {
            "chapter": 2,
            "verse": 184,
            "text": "M’masiku owerengeka, koma ngati wina wa inu ndi wodwala kapena ali pa ulendo, awerengere kuti adzasale masiku ena olingana ndi amene sadasale. Ndipo iwo amene sangathe, apereke nsembe yodyetsa munthu wosauka. Koma wina aliyense amene amachita chabwino mwayekha adzalipidwa ndi manja awiri. Koma ngati inu musala chimenecho ndicho chinthu chabwino kwa inu ngati inu mukadadziwa"
        },
        {
            "chapter": 2,
            "verse": 185,
            "text": "M’mwezi wa Ramazani ndi mmene Korani idavumbulutsidwa. Iyo ndi ulangizi kwa anthu ndi umboni wooneka wolangiza ndi kusiyanitsa. Motero aliyense wa inu amene wauona mwezi umenewu, ayenera kusala. Koma yense amene ali kudwala kapena ali paulendo, adzasale masiku ofanana ndi amene sadasale. Mulungu akufuna kukupeputsirani zinthu osati kuonjeza masautso ayi. (Iye) afuna kuti mukwaniritse kusala masiku onse olamulidwa ndiponso muyenera kumalemekeza Mulungu chifukwa chokutsogolerani kuti mukhale othokoza"
        },
        {
            "chapter": 2,
            "verse": 186,
            "text": "Ndipo pamene akapolo anga akufunsa za Ine, auze kuti: “Ndithudi Ine ndili pafupi ndipo ndimayankha pempho la aliyense akandipempha. Motero andimvere Ine ndi kukhulupirira kuti akhoza kuyenda m’njira yoyenera"
        },
        {
            "chapter": 2,
            "verse": 187,
            "text": "Ndikololedwa kwa inu kugona ndi akazi anu mu usiku wa kusala. Iwo ndi chofunda chanu pamene nanu ndi chofunda chawo. Mulungu amadziwa kuti munali kudzinyenga nokha pogona nawo opanda chilolezo. Iye adavomera kulapa kwanu ndipo adakukhululukirani. Tsopano mukhoza kugona nawo ndipo funani zimene Mulungu wakulamulirani inu. Idyani ndi kumwa mpaka pamene mukhoza kusiyanitsa pakati pa ulusi woyera ndi wakuda pamene kuli nkucha. Ndipo pitirizani kusala mpaka pamene dzuwa lilowa ndipo musawakhudze akazi anu pamene muli kubindikira m’mapemphero. Amenewa ndi malire a Mulungu ndipo musawayandikire ayi. Motero Mulungu amafotokoza chivumbulutso chake kwa anthu kuti akhale omuopa Iye"
        },
        {
            "chapter": 2,
            "verse": 188,
            "text": "Musadyerane chuma chanu pakati panu mu njira yosalungama kapena kupereka chiphuphu kwa anthu oweruza ndi cholinga chakuti mudye chuma cha anthu ena mosalungama pamene inu muli nkudziwa"
        },
        {
            "chapter": 2,
            "verse": 189,
            "text": "Iwo akukufunsani za miyezi yatsopano. Nena: “Zimenezi ndi zizindikiro za nyengo kwa anthu ndi nthawi ya Hajji. Ndipo sichilungamo kulowa m’nyumba podzera ku khomo la kumbuyo. Koma chilungamo ndi kuopa Mulungu. Motero lowani m’nyumba zanu kudzera m’makomo oyenera, ndipo opani Mulungu kuti mukhale opambana.”"
        },
        {
            "chapter": 2,
            "verse": 190,
            "text": "Menyanani nawo mu njira ya Mulungu, iwo amene amenyana nanu koma musapyole malire. Ndithudi Mulungu sakonda anthu oswa malamulo"
        },
        {
            "chapter": 2,
            "verse": 191,
            "text": "Ndipo muwaphe paliponse pamene muwapeza, ndipo achotseni m’malo monse m’mene adakuchotsani inu. Kusakhulupilira ndi kupembedza mafano ndi koipa kuposa kupha. Koma musamenyane nawo pa Mzikiti Woyera pokhapokha atakuputani. Koma ngati iwo akuputani, muwaphe. Imeneyo ndiyo mphotho ya anthu amene amakana choonadi"
        },
        {
            "chapter": 2,
            "verse": 192,
            "text": "Koma ngati iwo asiya, ndithudi Mulungu ndi okhululuka ndi wachisoni chosatha"
        },
        {
            "chapter": 2,
            "verse": 193,
            "text": "Menyanani nawo mpaka pamene kusakhulupilira ndi kupembedza mafano kutha ndiponso chipembedzo chikhala cha Mulungu yekha. Koma ngati iwo asiya, pasakhale chidani kupatula ndi anthu ochita zoipa"
        },
        {
            "chapter": 2,
            "verse": 194,
            "text": "Mwezi Woyera ndi Mwezi Woyera ndipo zinthu zosaloledwa nazonso zimabwezeredwa. Ndipo aliyense amene akuputani mubwezereni molingana ndi mmene wachitira iye. Ndipo muopeni Mulungu ndipo dziwani kuti Mulungu ali pamodzi ndi iwo amene amalewa zoipa"
        },
        {
            "chapter": 2,
            "verse": 195,
            "text": "Ndipoperekanim’njiraya Mulungundipomusadziponye nokha\tkuchionongeko.\tChitani\tzabwino.\tNdithudi Mulungu amakonda anthu ochita zabwino"
        },
        {
            "chapter": 2,
            "verse": 196,
            "text": "Kwaniritsani miyambo ya Hajji ndi Umra chifukwa cha Mulungu. Ndipo ngati mwatsekerezedwa, iphani, ngati nsembe, nyama zimene sizili zovuta kuzipeza ndipo musamete mitu yanu mpaka nyama zitafika pa malo ake ophera. Koma aliyense wa inu amene ndi wodwala kapena ali ndi vuto m’mutu mwake ayenera kudziombola posala kapena kupereka nsembe kapena kupha nyama. Ngati muli pa mtendere ndiponso wina wa inu aphatikiza Umra ndi Hajji, ayenera kupha nyama imene angaipeze mosavutikira kwambiri. Koma ngati sangathe kuipeza ayenera kusala masiku atatu pa nthawi ya Hajji ndi masiku asanu ndi awiri akabwerera kwawo; amenewo ndi masiku khumi okwana. Zimenezi ndi za iye amene banja lake silili pafupi ndi Mzikiti Woyera. Muopeni Mulungu. Ndipo dziwani kuti Mulungu amakhwimitsa chilango"
        },
        {
            "chapter": 2,
            "verse": 197,
            "text": "Nthawi ya Hajji ili ndi miyezi yake yodziwika. Aliyense amene afuna kupanga Hajji m’menemu sayenera kugona ndi mkazi wake kapena kuchitazoipakapenakukanganandianzakenthawiya Hajji. Ndipo chabwino chilichonse chimene muchita, Mulungu amachidziwa. Mutenge kamba wa paulendo, koma kamba wabwino ndi kuopa Mulungu. Motero ndiopeni Ine, inu anthu ozindikira"
        },
        {
            "chapter": 2,
            "verse": 198,
            "text": "Palibe mlandu kwa inu ngati inu mufuna zabwino kuchokera kwa Ambuye wanu. Motero pamene muchoka ku Arafat, kumbukirani Mulungu pafupi ndi chizindikiro choyera. Ndipo mukumbukeni Iye chifukwa Iye wakutsogolerani, popeza kale ndithudi inu mudali wa iwo amene adasokera"
        },
        {
            "chapter": 2,
            "verse": 199,
            "text": "Ndipo pitani kumalo kumene anthu onse amapitako ndipo pemphani chikhululukiro cha Mulungu. Ndithudi Iye ndi wokhululukira ndi wachisoni chosatha"
        },
        {
            "chapter": 2,
            "verse": 200,
            "text": "Ndipo pamene inu mukwaniritsa mapemphero anu a Hajji, kumbukirani Mulungu monga momwe mumakumbukira makolo anu kapena kuposa pamenepo. Ndipo pakati pawo pali iye amene amanena kuti: “Ambuye wathu! Tipatseni zabwino m’dziko lapansi!” Ndipo munthu wotere sadzakhala ndi gawo m’moyo umene uli nkudza"
        },
        {
            "chapter": 2,
            "verse": 201,
            "text": "Ndipo pakati pawo alipo wina wa iwo amene amati: “Ambuye wathu! Tipatseni zabwino m’dziko lino ndiponso zabwino m’dziko limene lili nkudza ndipo titetezeni ku chilango cha moto.”"
        },
        {
            "chapter": 2,
            "verse": 202,
            "text": "Iwo adzakhala ndi gawo chifukwa cha ntchito zomwe amachita. Mulungu ndi wachangu powerengera"
        },
        {
            "chapter": 2,
            "verse": 203,
            "text": "Ndipo kumbukira Mulungu m’masiku owerengeka. Koma iye amene afulumira kuchoka pa masiku awiri salakwa ayi ndiponso naye amene amachedwerapo salakwa ayi ngati cholinga chake ndi kuchita zabwino ndi kumvera Mulungu. Ndipo dziwani kuti nonse, ndithudi, mudzasonkhanitsidwa kunka kwa Iye"
        },
        {
            "chapter": 2,
            "verse": 204,
            "text": "Pakati pa anthu pali wina amene zolankhula zake zokhudza moyo uno zimakukondweretsa ndipo iye amaitana Mulungu kuti achitire umboni pa zimene zili mumtima mwake pamene iye ndiye wolongolola pa gulu la adani onse"
        },
        {
            "chapter": 2,
            "verse": 205,
            "text": "Ndipo pamene iye achoka, amapita uku ndi uku kuyambitsa chisokonezo m’dziko ndi kuononga mbeu ndi ng’ombe ndipo Mulungu sakonda chisokonezo"
        },
        {
            "chapter": 2,
            "verse": 206,
            "text": "Ndipo zikanenedwa kwa iye kuti: “Opa Mulungu,” kudzitukumula kwake kumamupangitsa kuchita zoipa. Motero Gahena ndi yomuyenera. Ndipo ndi malo oipa kupumirako"
        },
        {
            "chapter": 2,
            "verse": 207,
            "text": "Ndipo pakati pawo pali munthu amene amadzipereka ndi cholinga chofuna chisangalalo cha Mulungu. Ndipo Mulungu ndi odzadza ndi chifundo kwa akapolo ake"
        },
        {
            "chapter": 2,
            "verse": 208,
            "text": "oh Inu anthu okhulupirira! Lowani Chisilamu ndi mtima wanu wonse ndipo musayende m’mapazi a Satana. Ndithudi iye ndiye mdani wanu weniweni"
        },
        {
            "chapter": 2,
            "verse": 209,
            "text": "Ndipo ngati inu muterera ndi kubwerera m’mbuyo pamene zizindikiro zadza kwa inu, dziwani kuti Mulungu ndi wa Mphamvu ndi Wanzeru"
        },
        {
            "chapter": 2,
            "verse": 210,
            "text": "Kodi iwo ali kudikira china chake kupatula kuti Mulungu awabwerere mu mthunzi wa mitambo pamodzi ndi angelo pa zomwe zatsimikizidwa ndipo zonse zimabwezedwa kwa Mulungu"
        },
        {
            "chapter": 2,
            "verse": 211,
            "text": "Afunse ana a Israeli kuti kodi ndi zizindikiro zingati zooneka zimene tidawapatsa? Ndipo aliyense amene asintha madalitso a Mulungu atawalandira, ndithudi, Mulungu ndi wokhwimitsa chilango"
        },
        {
            "chapter": 2,
            "verse": 212,
            "text": "Moyo wa pa dziko lino lapansi ndi wosangalatsa kwa anthu osakhulupirira ndipo iwo amanyogodola anthu okhulupirira. Koma iwo amene amamvera malamulo a Mulungu ndipo amalewa zoipa adzakhala wopambana pa tsiku la kuuka kwa akufa. Mulungu amapereka mopanda muyeso kwa aliyense amene Iye wamufuna"
        },
        {
            "chapter": 2,
            "verse": 213,
            "text": "Anthu onse anali mtundu umodzi ndipo Mulungu adatumiza Atumwi kudzawauza nkhani yabwino ndi kuwachenjeza ndipo ndi iwo adatumiza mau ake mwa choonadi kuti aweruze pa mikangano imene ili pakati pawo. Ndipo okhawo amene adaperekedwa amatsutsa za ilo iwo atalandira zizindikiro zooneka chifukwa cha udani wa wina ndi mzake. Ndipo Mulungu analangiza mwa chifuniro chake iwo amene amakhulupirira m’choonadi chimene chinali kutsutsidwa. Ndipo Mulungu amatsogolera wina aliyense amene wamufuna ku njira yoyenera"
        },
        {
            "chapter": 2,
            "verse": 214,
            "text": "Kapena inu mumaganiza kuti mukalowa ku Paradiso popanda kuyesedwa monga momwe anthu amene analipo kale anaona? Iwo anapeza mavuto ndi masautso ochuluka ndipo anada nkhawa moti Mtumwi pamodzi ndi iwo amene adakhulupirira ndi iye adati: “Kodi chithandizo cha Mulungu chidzadza liti? Inde! Ndithudi, chithandizo cha Mulungu tsopano chili pafupi.”"
        },
        {
            "chapter": 2,
            "verse": 215,
            "text": "Iwo akukufunsa iwe kuti apeleke chiani. Nena: “Chilichonse chabwino chimene mupeleka chiyenera kuperekedwa kwa makolo anu ndi kwa abale anu, kwa ana a masiye, ndi kwa anthu osauka ndi alendo. Ndipo zabwino zilizonse zimene muchita, ndithudi Mulungu amazidziwa.”"
        },
        {
            "chapter": 2,
            "verse": 216,
            "text": "Nkhondo yalamulidwa kwa inu ngakhale inu simuikonda ndipo mwina inu mukhoza kudana ndi chinthu chimene chili chabwino kwa inu ndipo kuti inu mumakonda chinthu chimene chili choipa kwa inu. Mulungu amadziwa koma inu simudziwa"
        },
        {
            "chapter": 2,
            "verse": 217,
            "text": "Iwo akukufunsa zomenya nkhondo M’mwezi Woyera. Nena: “Kumenya nkhondo m’mwezi uwu ndi kulakwa kwakukulu koma kulakwa kwakukulu zedi pamaso pa Mulungu ndi kutsekereza anthu kuti atsatire njira ya Mulungu, kumukana Iye ndi kuletsa anthu kulowa mu Mzikiti Woyera ndi kupirikitsa anthu ake opembedza m’menemo. Ndipo kuchita zinthu zosokoneza chipembedzo ndi koipa kwambiri kuposa kupha munthu.” Ndipo iwo sadzasiya kumenyana nanu mpaka atakuchotsani mchipembedzo chanu ngati angathe kutero. Ndipo aliyense wa inu amene adzasiye chipembedzo chake chenicheni ndipo afa ali osakhulupirira, ntchito zake zonse zidzakhala zopanda pake m’dziko lino ndiponso m’dziko limene lili nkudza. Anthu otere adzakhala eni ake a ku Gahena ndipo kumeneko adzakhalako mpaka kalekale"
        },
        {
            "chapter": 2,
            "verse": 218,
            "text": "Ndithudi iwo amene akhulupirira ndi iwo amene adasamuka ndi kumenya nkhondo mnjira ya Mulungu, onsewa ali ndi chiyembekezo chachifundo cha Mulungu. Ndipo Mulungu ndi wokhululukira ndi Mwini chisoni chosatha"
        },
        {
            "chapter": 2,
            "verse": 219,
            "text": "Iwoakukufunsazamowandimaseweraamwayi. Nena: “Mu zonsezi muli zoipa zambiri ndi zabwino kwa anthu ena. Koma zoipa zake ndi zambiri kuposa zabwino.” Ndipo akukufunsa chimene angapereke. Nena: “Chilichonse chimene ndi chapadera. Mmenemo Mulungu akulangizira poyera chivumbulutso chake kuti inu mukhoza kuganizira bwino.”"
        },
        {
            "chapter": 2,
            "verse": 220,
            "text": "Mu za m’moyo wa m’dziko lino ndi m’moyo umene uli nkudza. Ndipo iwo akukufunsa za ana amasiye. Nena: Kuchita chilungamo kwa iwo ndi kwabwino ndipo ngati inu mukhalira pamodzi ndiye kuti, iwo ndi abale anu. Ndipo Mulungu amadziwa amene amachita zoipa ndi amene amachita zabwino, ndipo ngati Mulungu akadafuna akadakupatsani mavuto; Ndithudi Mulungu ndi wamphamvu ndi Wanzeru"
        },
        {
            "chapter": 2,
            "verse": 221,
            "text": "Musakwatire akazi opembedza mafano mpaka atakhulupirira. Ndipo, ndithudi, kapolo wachikazi wokhulupirira ali bwino kuposa mfulu yaikazi yopembedza mafano ngakhale atakukondweretsani. Ndiponso musadzakwatitse aliyense wopembedza mafano mpaka atakhulupirira. Ndithudi kapolo wokhulupirira ali bwino kuposa mfulu yopembedza mafano ngakhale kuti iye wakusangalatsani. Iwo amakuitanirani ku moto pamene Mulungu amakuitanirani ku Paradiso ndi ku chikhululukiro mwachifuniro chake, ndipo Iye amafotokoza bwino bwino chivumbulutso chake kwa anthu kuti mwina akhoza kukumbukira"
        },
        {
            "chapter": 2,
            "verse": 222,
            "text": "Ndipo iwo akukufunsa za msambo. Nena: “Uwu ndi umve. Motero aleweni akazi panthawi ya msambo ndipo musawakhudze mpaka atayeretsedwa. Ndipo akayeretsedwa, mukhoza kukhala nawo malo amodzi monga momwe Mulungu adakulamulirani. Ndithudi Mulungu amakonda iwo amene amadza ndi kulapa kwa Iye. Ndipo Iye amakonda iwo wodziyeretsa.”"
        },
        {
            "chapter": 2,
            "verse": 223,
            "text": "Akazi anu ndi minda yanu kotero lowani m’minda yanu monga momwe mufunira, dzitsogozereni nokha ntchito zabwino. Ndipo muopeni Mulungu, ndipo dziwani kuti mudzakumana naye. Ndipo pelekani nkhani yabwino kwa anthu okhulupirira"
        },
        {
            "chapter": 2,
            "verse": 224,
            "text": "Musalipange dzina la Mulungu kukhala chida chonamizira wina ndi mzake pa malonjezo anu polumbira ndi kusiya kuchita zabwino ndi kuopa kukhazikitsa mtendere pakati pa anthu. Mulungu amamva ndipo amadziwa"
        },
        {
            "chapter": 2,
            "verse": 225,
            "text": "Mulungu sadzakulangani chifukwa cha kuphwanya mwangozi malonjezo anu amene mudachita. Koma adzakulangani pa zinthu zimene mitima yanu yachita ndipo Mulungu ndi wokhululukira ndi wopirira kwambiri"
        },
        {
            "chapter": 2,
            "verse": 226,
            "text": "Iwo amene amalumbira kuti sadzakhala malo amodzi ndi akazi awo adikire miyezi inayi, ndipo ngati iwo abwererana, ndithudi, Mulungu ndi wokhululukira ndi wachifundo chosatha"
        },
        {
            "chapter": 2,
            "verse": 227,
            "text": "Ndipo ngati atsimikiza zowasudzula, pamenepo Mulungu amamva ndipo amadziwa zonse"
        },
        {
            "chapter": 2,
            "verse": 228,
            "text": "Ndipo akazi osudzulidwa asakwatiwe mpaka atasamba miyezi itatu. Ndipo ndikosaloledwa kwa iwo, kubisa zimene Mulungu walenga m’mimba mwawo ngati iwo amakhulupirira mwa Mulungu ndi tsiku lomaliza. Ndipo amuna awo akhoza kuwatenganso ngati iwo atafuna kuyanjana: Ndipo akazi adzakhala ndi mwayi wolingana ndi umene uli ndi amuna koma amuna ndi a udindo kuposa akazi. Mulungu ndi Wamphamvu ndi Wanzeru"
        },
        {
            "chapter": 2,
            "verse": 229,
            "text": "Chisudzulo ndi chololedwa kawiri kokha ndipo pambuyopake,mukhozakukhalanayelimodzimogwirizana kapena kusiyana mwaulemu. Ndi choletsedwa kwa inu amuna kutenga katundu wina aliyense amene mudawapatsa akazi anu pokhapokha ngati onse awiri aopa kuti sadzatha kukwaniritsa malamulo a Mulungu. Ndipo ngati inu muopa kuti iwo sadzakwaniritsa malamulo a Mulungu, palibe mlandu kwa iwo ngati mkazi apereka mphatso kapena gawo lake ngati chodziombolera. Awa ndi malamulo a Mulungu ndipo musawaswe. Ndipo aliyense amene aswa malamulo amene anakhazikitsa Mulungu, wotere ndiwo olakwa"
        },
        {
            "chapter": 2,
            "verse": 230,
            "text": "Ngati munthu asudzula mkazi wake kachitatu, iye saloledwa kumukwatiranso pokhapokha ngati atakwatiwa ndi mwamuna wina ndipo mwamunayo amusudzulanso. Sicholakwa kwa iwo kubwererana, ngati iwo atsimikiza kuti adzasunga malamulo a Mulungu. Amenewa ndi malamulo a Mulungu amene akuwaonetsa poyera kwa anthu ozindikira"
        },
        {
            "chapter": 2,
            "verse": 231,
            "text": "Ndipo pamene musudzula akazi ndipo iwo akwanitsa nthawi yawo yodikira, asungeni mwaubwino kapena alekeni mwa mtendere. Koma musawasunge ndi cholinga chowazunza. Ndipo aliyense amene achita ichi, ndithudi adzilakwira yekha. Ndipo musachite chipongwe Mau a Mulungu koma kumbukirani madalitso a Mulungu kwa inu ndi zimene Iye watumiza m’Buku ndi luntha limene Iye akulangizani inu. Muopeni Mulungu ndipo dziwani kuti Mulungu amadziwa chilichonse"
        },
        {
            "chapter": 2,
            "verse": 232,
            "text": "Ndipo ngati inu musudzula akazi ndipo iwo akwanitsa nthawi yawo yodikira, musawaletse kukwatiwa ndi amuna awo akale ngati agwirizana pakati pawo mwaubwino. Ili ndi lonjezo kwa aliyense amene ali pakati panu amene amakhulupirira mwa Mulungu ndi tsiku lomaliza. Zimenezo ndi zabwino ndi zoyenera kwa inu. Mulungu ndiye amene amadziwa zonse koma inu simudziwa"
        },
        {
            "chapter": 2,
            "verse": 233,
            "text": "Amayi adzayamwitsa ana awo zaka ziwiri zathunthu, izi ndi za makolo amene afuna kukwaniritsa kuyamwitsa. Koma ndi udindo wa atate kupereka chakudya ndi zovala za amai potsatira malamulo. Munthu sadzanyamula chinthu chimene sangathe kuchichita. Mayi asazunzidwe chifukwa cha mwana wake kapena bambo asavutitsidwe chifukwa cha mwana wake. Udindo umenewu umagweranso aliyense amene alowa chokolo. Koma ngati onse agwirizana kuti amuletse kuyamwa mwana, iwo sadzakhala ndi mlandu. Ngati inu muganiza kuti wina akuyamwitsireni mwana wanu, sikulakwa ngati inu mumulipira mtengo umene mwagwirizana. Ndipo opani Mulungu, ndipo dziwani kuti Mulungu amaona zimene muchita"
        },
        {
            "chapter": 2,
            "verse": 234,
            "text": "Ndipo iwo amene akufa ndi kusiya akazi, akaziwo ayenera kudikira, osakwatiwa miyezi inayi ndi masiku khumi, ndipo iwo akakwaniritsa nthawi iyi, inu simudzakhala ndi mlandu pa zimene iwo achita molingana ndi malamulo. Ndipo Mulungu amadziwa zonse zimene mumachita"
        },
        {
            "chapter": 2,
            "verse": 235,
            "text": "Siudzakhala mlandu kwa inu ngati muonetsa chidwi choti mudzawafunsira chikwati amayi ofedwa kapena kuwaganizira m’mitima mwanu. Mulungu amadziwa kuti inu mudzawakumbukira iwo. Koma inu musapereke lonjezo la ukwati mwa mseri, koma lankhulani nawo mwaulemu. Ndipo inu musawakwatire nthawi yawo yodikira isanathe. Ndipo dziwani kuti Mulungu amadziwa zimene zili m’mitima mwanu, kotero muopeni Iye ndipo dziwani kuti Mulungu ndi wokhululukira ndi wopilira"
        },
        {
            "chapter": 2,
            "verse": 236,
            "text": "Simlandu kwa inu ngati musudzula akazi musanalowane nawo kapena musanapereke mphotho ya ukwati. Koma apatseni moyenera, ndipo munthu wolemera apereke molingana ndi chuma chake ndi osauka molingana ndi zimene ali nazo. Mphatso yoyenera ndi udindo kwa ochita zabwino"
        },
        {
            "chapter": 2,
            "verse": 237,
            "text": "Ndipo ngati inu muwasudzula musanalowane nawo kupatula pamene mupereka mphatso ya ukwati, agawireni theka la mphatso ya ukwati kupatula ngati iwo akana kulandira kapena mwamuna avomeleza kuti akhoza kumusiyira theka la mphatsoyo. Ndipo ngati mwamuna asiya mphatsoyo ndiye kuti iye waonetsa chilungamo. Ndipo musaiwale kuonetsana chifundo pakati panu. Ndithudi Mulungu amaona zochita zanu"
        },
        {
            "chapter": 2,
            "verse": 238,
            "text": "Pemphera mapemphero onse panthawi yake makamakapempherolapakati. Ndipoimanimodzichipetsa pamaso pa Mulungu"
        },
        {
            "chapter": 2,
            "verse": 239,
            "text": "Ndipo ngati inu muchita mantha, pempherani chiimirire kapena mutakwera. Ndipo mukakhala pa mtendere, kumbukirani Mulungu monga momwe adakuphunzitsirani zimene simudali kuzidziwa kale"
        },
        {
            "chapter": 2,
            "verse": 240,
            "text": "Ndipo iwo amene amwalira ndi kusiya akazi awo, ayenera kusiya malangizo kuti akazi awo ayang’aniridwe chaka chathunthu ndipo kuti asachotsedwe m’nyumba. Koma ngati achoka mwa chifuniro chawo palibe mlandu kwa inu pa zimene iwo angachite ngati ndi zinthu zabwino. Mulungu ndi wa Mphamvu ndiponso Wanzeru"
        },
        {
            "chapter": 2,
            "verse": 241,
            "text": "Amayi osudzulidwa nawonso ayenera kupatsidwa gawo loyenera. Uwu ndi udindo wa anthu onse olungama"
        },
        {
            "chapter": 2,
            "verse": 242,
            "text": "Motero Mulungu akukufotokozerani zizindikiro zake kwa inu kuti mukhale wozindikira"
        },
        {
            "chapter": 2,
            "verse": 243,
            "text": "Kodi siudawaone iwo amene adachoka zikwi zikwi m’nyumba zawo chifukwa choopa imfa? Ndipo Mulungu adati kwa iwo: “Ifani.” Ndipo atatero Iye adawaukitsanso kwa akufa. Ndithudi Mulungu ndi wabwino kwa anthu koma ambiri sayamika"
        },
        {
            "chapter": 2,
            "verse": 244,
            "text": "Ndipo menyani nkhondo mu njira ya Mulungu ndipo dziwani kuti Mulungu ndiwakumva ndi wodziwa"
        },
        {
            "chapter": 2,
            "verse": 245,
            "text": "Kodi ndani amene angakongoze Mulungu ngongole yabwino kuti Iye adzamuonjezere zambirimbiri? Ndi Mulungu amene amachepetsa ndiponso amachulukitsa ndipo kwa Iye nonsenu mudzabwerera"
        },
        {
            "chapter": 2,
            "verse": 246,
            "text": "Kodi iwe siudawone zimene gulu la ana a Israyeli adachita Mose atafa? Pamene iwo adati kwa Mtumwi wawo: “Tisankhire Mfumu,” ndipo ife tidzamenya nkhondo m’njira ya Mulungu. Iye adati: “Kodi inu simungamenye nkhondo ngati mutalamulidwa kutero?” Iwo adati: “Kodi ife tingakane bwanji kumenya nkhondo mmene afunira Mulungu pamene ife tidaumilizidwa kuchoka m’nyumba mwathu ndi kusiya ana athu?” Koma pamene adalamulidwa kuti amenye nkhondo, onse adathawa kupatula anthu owerengeka okha. Ndipo Mulungu amadziwa anthu osalungama"
        },
        {
            "chapter": 2,
            "verse": 247,
            "text": "Ndipo Mtumwi wawo adati kwa iwo: Ndithudi Mulungu wasankha Saulo kuti akhale Mfumu yanu. Iwo adati: “Iye angapatsidwe bwanji Ufumu pamene ife ndife oyenera kukhala Mfumu m’malo mwa iye ndipo iye alibe chuma chambiri?” Iye adati: “Ndithudi Mulungu wamusankha iye m’malo mwa inuyo ndipo Mulungu wamuonjezera nzeru zambiri ndiponso mphamvu. Ndipo Mulungu amapereka Ufumu kwa aliyense amene Iye wamufuna. Ndipo Mulungu sasowa chilichonse ndiponso amadziwa chinthu china chilichonse.”"
        },
        {
            "chapter": 2,
            "verse": 248,
            "text": "Ndipo Mtumwi wawo adati kwa iwo: Ndithudi! Chizindikiro cha ufumu wake ndi chakuti kudzadza kwa inu Likasa la malamulo limene lidzakhala ndi mtendere wochokera kwa Ambuye wanu ndi nyenyeswa zimene adasiya anthu a banja la Mose ndi a banja la Aroni litanyamulidwa ndi angelo. Ndithudi mu ichi muli chizindikiro kwa inu muli okhulupirira.”"
        },
        {
            "chapter": 2,
            "verse": 249,
            "text": "Ndipo pamene Saulo ananyamuka ndi gulu lake la nkhondo, iye adati: “Ndithudi! Mulungu adzakuyesani pa mtsinje. Motero aliyense amene adzamwa madzi pamenepo sadzakhala wa gulu langa, ndipo yense amene sadzamwa adzakhala wa gulu langa, kupatula yekhayo amene adzatunge muyeso wa pa chikhato pake.” Koma padali kagulu kochepa kamene kadamwa motero. Motero iye atawoloka mtsinjewo, iye ndi iwo amene adakukhulupirira mwa iye, adati: “Ife lero tilibe mphamvu zogonjetsera Goliati ndi Asirikali ake.” Koma iwo amene adali ndi chikukhulupiriro choti adzakumana ndi Ambuye wawo adati: “Kodi ndi kangati kagulu kochepa kamagonjetsa chigulu cha nkhondo ndi chilolezo cha Mulungu? Ndipo Mulunguamakhalapamodzindiopirira.”"
        },
        {
            "chapter": 2,
            "verse": 250,
            "text": "Ndipopamene iwo anadza kudzakumana ndi Goliati ndi Asirikali ake, iwo adati: “Ambuye wathu! Dzadzani mitima yathu ndi chipiriro ndipo tithandizeni kugonjetsa anthu osakhulupirira.”"
        },
        {
            "chapter": 2,
            "verse": 251,
            "text": "Mwa chifuniro cha Mulungu, iwo anamenya nkhondo. Davide anapha Goliati ndipo Mulungu anamupatsa iye ufumu ndi luntha ndipo anamuphunzitsa zimene Mulungu adafuna. Akanakhala kuti Mulungu satchinjiriza anthu ena ndi anzawo, dziko lonse likanaonongeka. Koma Mulungu ndi wopereka moolowa manja kwa zolengedwa zonse"
        },
        {
            "chapter": 2,
            "verse": 252,
            "text": "AmenewandiMauaMulungutilikulakatulakwaiwendi choonadi chonse. Ndithudi iwe ndiwe mmodzi wa Atumwi athu"
        },
        {
            "chapter": 2,
            "verse": 253,
            "text": "Atumwi aja! Ife tidawakweza ena kuposa anzawo. Kwa ena a iwo Mulungu adalankhula nawo mwachindunji, pamene ena adawakweza kukhala a pamwamba ndipo kwa Yesu mwana wa Mwamuna wa Maria, Ife tidampatsa zizindikiro zooneka ndipo tidamulimbikitsa ndi Mzimu Woyera. Mulungu akadafuna, iwo amene adadza pambuyo pawo sakadamenyana wina ndi mnzake pamene zizindikiro zooneka zitadza kwa iwo, koma iwo adakangana. Ena adali ndi chikhulupiriro pamene ena mwa iwo adakana. Koma Mulungu akadafuna, iwo sakadamenyana wina ndi mzake ayi. Mulungu amachita chimene wafuna"
        },
        {
            "chapter": 2,
            "verse": 254,
            "text": "Oh Inu anthu okhulupirira! Perekani gawo la zimene takupatsani lisanafike tsiku limene sikudzakhala malonda, ubwenzi kapena mkhalapakati. Ndithudi ndi anthu osakhulupirira amene ali osalungama"
        },
        {
            "chapter": 2,
            "verse": 255,
            "text": "Mulungu! Kulibe mulungu wina koma Iye yekha, wamoyo ndi wamuyaya. Iye saodzera kapena kugona. Zake ndi zonse zimene zili kumwamba ndi padziko lapansi. Ndani amene angakhale mkhalapakati pa Iye opanda chilolezo chake? Iye amadziwa zonse zimene zimachitika mdziko lino ndi zimene zidzachitike m’moyo uli nkudza. Ndipo iwo sadzadziwa chilichonse kuchokera ku nzeru zake pokhapokha ngati Iye afuna. Mpando wake umafika kumwamba ndi dziko lapansi. Ndipo chisamaliro chake pazinthu zonse sichimutopetsa ayi. Iye ndi wapamwamba mwamba ndi Wamkulu zedi"
        },
        {
            "chapter": 2,
            "verse": 256,
            "text": "Palibe kukakamizana m’chipembedzo. Ndithudi njira yoyenera yaonekera kusiyana ndi njira yolakwa. Iye amene asiya kupembedza mafano ndipo aika chikhulupiriro chake mwa Mulungu, ndithudi wagwiritsitsa chingwe chimene sichidzaduka. Ndipo Mulungu ndi wakumva ndi wodziwa"
        },
        {
            "chapter": 2,
            "verse": 257,
            "text": "Mulungu ndi Mtetezi wa amene akhulupirira. Iye amawatulutsa kuchokera ku mdima kupita nawo kowala. Koma iwo amene sakhulupirira, owathandiza wawo ndi Satana, amene amatulutsa iwo kuchoka kowala kupita ku mdima. Iwo ndiwo anthu aku moto ndipo adzakhala komweko mpaka kalekale"
        },
        {
            "chapter": 2,
            "verse": 258,
            "text": "Kodi iwe siudamuone iye amene anatsutsana ndi Abrahamu pa nkhani ya Ambuye wake chifukwa cha kuti Mulungu anamupatsa iye ufumu? Pamene Abrahamu adati: “Ambuye wanga ndiye amene amapereka moyo ndi imfa.” Iye adati: “Ine ndimapereka moyo ndi imfa.” Abrahamu adati: “Ndithudi Mulungu amatulutsa dzuwa kuchokera ku m’mawa choncho iwe ulitulutse kuchokera ku madzulo.” Munthu wosakhulupirira uja adathedwa nzeru. Mulungu satsogolera anthu ochita zoipa"
        },
        {
            "chapter": 2,
            "verse": 259,
            "text": "Kapena iye amene adadutsa Mumzinda umene udaonongeka ndi kusanduka bwinja ndipo adanena kuti: “Kodi Mulungu angapereke moyo bwanji ku Mzinda pamene utafa?” Motero Mulungu adamupha iye ndipo patatha zaka zana limodzi Iye adamuukitsa kwa akufa. Mulungu adati: “Kodi iwe wakhala chifere nthawi yotani?” Iye adati: “Mwina tsiku limodzi kapena maola owerengeka basi.” Mulungu adati: “Iyayi, iwe wakhala zaka zana limodzi. Taona chakudya chako ndi chakumwa chako, sizinasinthe ayi ndipo taona bulu wako! Ife tikusandutsa kuti ukhale chizindikiro kwa anthu. Ndipo taona mafupa m’mene timawaikira pamodzi ndi kuwakuta ndi mnofu.” Ndipo pamene zonse zinaonetsedwa kwa iye, iye adati: “Ndadziwa tsopano kuti Mulungu ali ndi mphamvu pa chinthu china chilichonse.”"
        },
        {
            "chapter": 2,
            "verse": 260,
            "text": "Ndipo pamene Abrahamu adati: “Ambuye wanga! Ndionetseni mmene Inu mumaukitsira zinthu zakufa.” Mulungu adati: “Kodi iwe siukhulupirira?” Abrahamu adati: “Ndimakhulupirira, koma ndifuna kuti ndikhutitsidwe mumtima mwanga.” Mulungu adati: “Tenga mbalame zinayi ndipo uziwete kenaka uziphe ndi kuika pa phiri lililonse zigawozigawo za mbalame ndipo uziitane. Ndipo izo zibwera kwa iwe mwaliwiro. Ndipo dziwa kuti Mulungu ndi Wamphamvu ndi Wanzeru.”"
        },
        {
            "chapter": 2,
            "verse": 261,
            "text": "Kufanana kwa amene amapereka chuma chawo m’njira ya Mulungu kuli ngati njere ya tirigu imene imabereka njere zina zisanu ndi ziwiri ndipo ililonse imabereka njere zana limodzi. Mulungu amapereka moolowa manja kwa amene wamufuna. Ndipo Mulungu ali ndi zonse zimene zolengedwa zake zimafuna. Iye amadziwa chinthu china chilichonse"
        },
        {
            "chapter": 2,
            "verse": 262,
            "text": "Iwo amene amapereka chuma chawo m’njira ya Mulungu ndipo sakumba wina aliyense chifukwa cha choperekacho kapena mtozo, mphotho yawo ili ndi Ambuye wawo. Iwo sadzaopa kapena kudandaula"
        },
        {
            "chapter": 2,
            "verse": 263,
            "text": "Mawu abwino ndi chikhululukiro ndi zinthu zabwino kuposa chopereka chaulere chimene chimatsatiridwa ndi kutafula. Mulungu ndi wolemera ndipo ndi wopirira kwambiri"
        },
        {
            "chapter": 2,
            "verse": 264,
            "text": "Oh Inu anthu okhulupirira! Musaononge zopereka zanu zaulere pokumbutsa kapena kunyoza. Monga amene amapereka chuma chake ndi cholinga chodzionetsera kwa anthu ndipo sakhulupirira mwa Mulungu kapena mwa tsiku la chimaliziro iye ali ngati mwala umene wakutidwa ndi nthaka ndipo pamene mawawa a mvula agwa iwo umaonekera pa mtunda. Iwo sangathe kuchita chilichonse ndi zimene amapeza. Mulungu satsogolera anthu osakhulupirira"
        },
        {
            "chapter": 2,
            "verse": 265,
            "text": "Ndipo iwo amene amapereka chuma chawo ndi cholinga chokondweretsa Mulungu ndi kulimbikitsa chikhulupiriro m’mitima mwawo, ali ngati munda umene uli pamalo pokwera, ndipo pamene mvula igwa pa iwo, umabereka zakudya mowirikiza. Ndipo ngati mvula siigwa, iwo umathiriridwa ndi mame. Ndipo Mulungu amaona zonse zimene mumachita"
        },
        {
            "chapter": 2,
            "verse": 266,
            "text": "Kodi wina wa inu angakonde kukhala ndi munda wa tende ndi azitona womwe umathiriridwa ndi mitsinje pansi pake ndipo uli ndi zipatso zosiyanasiyana, pamene ukalamba wampeza, pomwe iye ali ndi ana opanda mphamvu ndipo munda uja uli kukunthidwa ndi mphepo ndipo m’kati mwa mphepoyo muli moto umene utentha mundawo? Kotero Mulungu ali kufotokoza chivumbuluitso chake momveka kwa inu kuti muganize bwino"
        },
        {
            "chapter": 2,
            "verse": 267,
            "text": "oh inu anthu okhulupirira! Perekani chopereka cha ulere kuchokera ku chuma chimene mwachipeza mwa chilungamo ndiponso icho chimene Ife takupatsani kuchokera ku nthaka ndipo musamasankha kupereka chinthu chimene inu simungathe kulandira pokhapokha mutatseka maso anu. Ndipo dziwani kuti Mulungu ndi wolemera ndiponso woyenera kulemekezedwa"
        },
        {
            "chapter": 2,
            "verse": 268,
            "text": "Satana ali kukuopsezani ndi umphawi ndipo ali kukulamulirani kuchita zoipa pamene Mulungu ali kukulonjezani chikhululukiro ndi zabwino. Ndipo Mulungu ali ndi zonse zimene zolengedwa zake zimafuna. Iye amadziwa chinthu china chilichonse"
        },
        {
            "chapter": 2,
            "verse": 269,
            "text": "Iye amapereka luntha kwa iye amene wamufuna ndipo iye amene wapatsidwa luntha, ndithudi, wapatsidwa chinthu chabwino kwambiri. Koma palibe wina aliyense amene amakumbukira kupatula anthu ozindikira"
        },
        {
            "chapter": 2,
            "verse": 270,
            "text": "Chopereka chilichonse chimene mupereka kapena malonjezo ena alionse amene mulonjeza, khulupirirani kuti Mulungu amazidziwa. Ndipo anthu ochita zoipa alibe wina aliyense owathandiza"
        },
        {
            "chapter": 2,
            "verse": 271,
            "text": "Kuulula chimene mwapereka ndi bwino koma kupereka mwa mseri kwa anthu osauka ndi kwabwino kwambiri. Mulungu adzakukhululukirani ena mwa machimo anu. Ndipo Mulungu amadziwa chinthu china chilichonse chimene mumachita"
        },
        {
            "chapter": 2,
            "verse": 272,
            "text": "Si udindo wako kuwatsogolera iwo koma Mulungu ndiye amene amatsogolera amene Iye wamufuna. Ndipo chopereka chaulere chilichonse chimene mupereka ndi chabwino kwa inu ndipo musapereke pokhapokha ngati mufuna chisangalalo cha Mulungu. Ndipo chopereka chonse chimene mupereka, chidzabwezedwa kwa inu champhumphu ndipo inu simudzaponderezedwa ngakhale ndipang’onopomwe"
        },
        {
            "chapter": 2,
            "verse": 273,
            "text": "Choperekachaulerechiperekedwe kwa osauka amene atangwanika ndi ntchito ya Mulungu ndipo sangathe kuyenda padziko. Munthu amene sawadziwa amaganiza kuti, chifukwa chodzichepetsa kwawo, iwo sasowa chilichonse. Iwe udzawadziwa chifukwa cha maonekedwe awo. Iwo sapempha ayi. Ndipo chilichonse chabwino chimene upereka, ndithudi Mulungu amachidziwa bwino kwambiri"
        },
        {
            "chapter": 2,
            "verse": 274,
            "text": "onse amene amapereka chaulere masana kapena usiku, mseri ndi moonekera, adzalandira malipiro awo kuchokera kwa Ambuye wawo. Iwo alibe choti aope ndipo sadzakhumudwa"
        },
        {
            "chapter": 2,
            "verse": 275,
            "text": "Iwo amene amadya ndalama za katapira, adzaima maimidwe a munthu amene wamenyedwa ndi Satana ndi kumuyambitsa misala. Ichi ndi chifukwa chakuti iwo amanena kuti: “Katapira ali chimodzimodzi ndi kugulitsa malonda.” Pamene Mulungu adaloleza malonda, Iye adakaniza katapira. Ndipo iye amene alandira chidzudzulo kuchokera kwa Ambuye wake, ndipo aleka, adzakhululukidwa zochimwa zake zakale koma nkhani yake ili m’manja mwa Mulungu. Koma iye amene abwerezanso kudya ndalama za katapira iye adzaponyedwa ku moto wa ku Gahena ndipo iwo adzakhala komweko mpaka kalekale"
        },
        {
            "chapter": 2,
            "verse": 276,
            "text": "Mulungu sadalitsa ndalama za katapira koma amadalitsa chopereka chaulere. Iye alibe chikondi pa anthu osakhulupirira ndiponso ochimwa"
        },
        {
            "chapter": 2,
            "verse": 277,
            "text": "Ndithudi onse amene ali ndi chikhulupiriro ndipo amachita ntchito zabwino, amasamala mapemphero awo ndi kupereka chopereka chothandizira anthu osauka, adzalipidwa ndi Ambuye wawo. Ndipo iwo sadzaopa china chilichonse kapena kudandaula"
        },
        {
            "chapter": 2,
            "verse": 278,
            "text": "oh inu anthu okhulupirira! Muopeni Mulungu ndipo musalandire gawo lina lililonse loti lidze kwa inu kuchokera ku katapira ngati chikhulupiriro chanu ndi choonadi"
        },
        {
            "chapter": 2,
            "verse": 279,
            "text": "Ndipo ngati simusiya izi, yembekezani nkhondo kuchokera kwa Mulungu pamodzi ndi Mtumwi wake. Koma ngati inu mulapa, inu mudzalandira zinthu zanu zoyamba. Musapondereze anzanu ndipo nanunso simudzaponderezedwa ayi"
        },
        {
            "chapter": 2,
            "verse": 280,
            "text": "Ngati munthu amene ali nanu ndi ngongole ali pa mavuto a chuma, mupatseni nthawi mpaka pamene angakubwezereni koma ngati inu musandutsa ngongoleyi kukhala ngati chopereka chanu chaulere, zotere zidzakhala zabwino kwa inu, ngati mukadadziwa"
        },
        {
            "chapter": 2,
            "verse": 281,
            "text": "Ndipo liopeni tsiku limene mudzabwerera kwa Mulungu. Ndipo mzimu uliwonse udzalipidwa molingana ndi ntchito zake, ndipo palibe amene adzaponderezedwa"
        },
        {
            "chapter": 2,
            "verse": 282,
            "text": "oh inu anthu okhulupirira! Pamene mukongola ngongole yoperekedwa panthawi yomwe mwagwirizana, lembani pena pake. Mlembi alembe zonse mwachilungamo. Ndipo iye asakane kulemba monga mmene Mulungu wamuphunzitsira, motero alembe. Ndipo mulekeni wokongolakutianenezotizilembedwendipoayenerakuopa Mulungu Ambuye wake ndipo iye asabise mangawa ena aliwonse amene ali nawo. Koma ngati munthu wokongolayo ndi wozerezeka kapena wofoka kapena amene sangathe kuyankhula, muloleni m’bale wake kuti ayankhule m’malo mwa iye komatu mwachilungamo. Ndipo itanani amuna awiri amene ali pakati panu kuti akhale mboni. Ndipo ngati anthu amuna sangathe kupezeka, funani mwamuna mmodzi ndi akazi awiri amene mungavomereze kukhala mboni, kuti achitire umboni; kuti ngati wina wa iwo alakwa, wina adzakumbutse mnzake. Ndipo mboni zisamakane kupereka umboni ngati ziitanidwa kutero. Kotero musatope kulemba ngongole zanu kaya ndi yaing’ono kapena yaikulu, ndipo mulembenso tsiku lodzabwezedwa ngongoleyi. Ichi ndicho chilungamo pamaso pa Mulungu, ndipo zimakhala dongosolo pofuna kutsimikiza ndiponso ndi njira yabwino kuti musakaike kupatula ngati zimene zili kugulitsidwa ndi zinthu zopezeka mwa mwayi ndipo ndi zoti zigulitsidwe msangamsanga, si mlandu ngati inu simulemba. Koma onetsetsani kuti pali mboni pamene muli kugulitsana wina ndi mnzake. Ndipo pasakhale vuto kwa mlembi kapena wochitira umboni koma ngati mutero mudzalakwa. Motero opani Mulungu chifukwa amakuphunzitsani inu. Ndipo Mulungu amadziwa chinthu china chilichonse"
        },
        {
            "chapter": 2,
            "verse": 283,
            "text": "Koma ngati inu muli pa ulendo ndipo simunapeze mlembi, perekani chinthu choti wina agwirizire ngati chikole ndipo ngati wina wa inu asungitsa katundu kwa mnzake, wosunga uja amubwezere mnzakeyo katundu wake ndipo iye aope Mulungu, Ambuye wake. Inu musabise umboni chifukwa aliyense amene abisa umboni ndi ochimwa. Ndipo Mulungu amadziwa zimene mumachita"
        },
        {
            "chapter": 2,
            "verse": 284,
            "text": "Mwini wa zonse zimene zili kumwamba ndi pa dziko lapansi ndi Mulungu. Kaya inu muulula za m’maganizo anu kapena mubisa, Mulungu adzakufunsani za izo. Iye amakhululukira aliyense amene Iye wamufuna ndipo amalanga aliyense amene Iye wamufuna . Mulungu ali ndi mphamvu pa chinthu china chili chonse"
        },
        {
            "chapter": 2,
            "verse": 285,
            "text": "Mtumwi amakhulupirira mu zimene zavumbulutsidwa kwa iye kuchokera kwa Ambuye wake, ndipo nawonso anthu okhulupirira amatero. Aliyense amakhulupirira mwa Mulungu, Angelo ake, mabuku ake ndi mwa Atumwi ake. Iwo amati “Ife sitisiyanitsa aliyense pakati pa Atumwi ake;” ndipo adati: “Ife tamva ndipo titsatira. Tipempha chikhulukiliro chanu Ambuye chifukwa ndi kwa inu kumene tidzabwerera.”"
        },
        {
            "chapter": 2,
            "verse": 286,
            "text": "Mulungu sapereka katundu wolemera pa mzimu umene siungathe kumunyamula. Mzimuuliwonseumalandirachilichonsechabwinochimene umachita kapena umalangidwa chifukwa cha ntchito zake zoipa zimene umachita. Pemphani kuti: “Ambuye wathu! Musatilange ife ngati tiiwala kapena tilakwa. Ambuye wathu! Musatikundikire ife mavuto monga amene mudakundikira anthu amene adalipo kale. Ambuye wathu! Musatisenzetse zinthu zimene sitingathe kuzinyamula. Tichotsereni machimo, tikhululukireni ndipo tichitireni chifundo ife. Inu nokha ndinu Mtetezi wathu. Tipatseni kupambana pakati pa anthu osakhulupirira.”"
        },
        {
            "chapter": 3,
            "verse": 1,
            "text": "Alif Lam Mim"
        },
        {
            "chapter": 3,
            "verse": 2,
            "text": "Mulungu! Kulibe Mulungu wina koma Iye yekha. Wamuyaya ndi Msungi wa zinthu zonse"
        },
        {
            "chapter": 3,
            "verse": 3,
            "text": "Ndiye amene wavumbulutsa kwa iwe Buku la choonadi, kutsimikiza mawu amene adaperekedwa kale. Ndipo Iye anavumbulutsa Buku la chipangano chakale ndi Buku la chipangano chatsopano"
        },
        {
            "chapter": 3,
            "verse": 4,
            "text": "Kale ngati ulangizi kwa anthu ndipo adatumiza muyeso. Ndithudi iwo amene amakana chivumbulutso cha Mulungu adzalangidwa kwambiri. Ndipo Mulungu ndi wamphamvu ndiponso Mwini kubwezera"
        },
        {
            "chapter": 3,
            "verse": 5,
            "text": "Ndithudi palibe chinthu chimene chili padziko lapansi kapena kumwamba chimene chimabisika kwa Mulungu"
        },
        {
            "chapter": 3,
            "verse": 6,
            "text": "Iye ndiye amene amakukonzani pamene muli m’mimba mwa amayi anu mwa chifuniro chake. Kulibe Mulungu wina koma Iye yekha, Mwini mphamvu ndi Mwini nzeru"
        },
        {
            "chapter": 3,
            "verse": 7,
            "text": "Ndiye amene wavumbulutsa kwa iwe Buku. Ndipo ena mwamavesiakealindimatanthauzoozindikirika, omwendi mazikoa Buku, pameneenandiovutakuwazindikira. Ndipo iwo amene mitima yawo yadzazidwa ndi chisokonekero, iwo amatsatira mavesi amene ndi ovuta kuwazindikira ndi cholinga chofuna chisokonezo ndi kufuna kupereka matanthauzo awoawo. Koma palibe amene amadziwa matanthauzo ake kupatula Mulungu. Ndipo iwo amene ali ndi nzeru amati: “Ife timakhulupirira mwa ilo chifukwa lonse ndi lochokera kwa Ambuye wathu.” Ndipo palibe amene amalabadira kupatula okhawo amene ali ndi nzeru"
        },
        {
            "chapter": 3,
            "verse": 8,
            "text": "oh Ambuye wathu! Musalole kuti mitima yathu isokere pamene Inu mwatilangiza ndipo tipatseni chisomo chanu. Ndithudi Inu ndinu opereka moolowa manja"
        },
        {
            "chapter": 3,
            "verse": 9,
            "text": "oh Ambuye wathu! Ndithudi Inu mudzasonkhanitsa anthu onse kudza kwa Inu pa tsiku lopanda chikaiko. Ndithudi Mulungu saphwanya lonjezo lake"
        },
        {
            "chapter": 3,
            "verse": 10,
            "text": "Ndithudi iwo amene sakhulupirira, chuma chawo ndiponso ana awo sadzatha kuwapulumutsa ku mkwiyo wa Mulungu ndipo iwo adzakhala nkhuni za ku Gahena"
        },
        {
            "chapter": 3,
            "verse": 11,
            "text": "Monga anthu a Farawo ndi iwo amene adalipo kale, iwo adakana chivumbulutso chathu, motero Mulungu adawalanga chifukwa cha machimo awo. Mulungu amakhwimitsa chilango chake"
        },
        {
            "chapter": 3,
            "verse": 12,
            "text": "Nena kwa anthu amene sakhulupirira: “Inu mudzagonjetsedwa ndi kusonkhanitsidwa kupita ku Gahena omwe ndi malo oipa kukhalako.”"
        },
        {
            "chapter": 3,
            "verse": 13,
            "text": "Ndithudi mudali chizindikiro kwa inu, m’magulu awiri ankhondo, amene adakumana pamalo omenyera nkhondo. Gulu lina linali kumenya nkhondo munjira ya Mulungu pamene lina linali gulu la anthu osakhulupirira. Anthu okhulupirira adaona ndi maso awo kuti anthu osakhulupirira adali ambiri kuposa iwo. Koma Mulungu amapereka mphamvu ndi chipulumutso chake kwa amene wamufuna. Ndithudi mu zimenezi muli phunziro kwa anthu ozindikira"
        },
        {
            "chapter": 3,
            "verse": 14,
            "text": "Zokoma kwa amuna ndi chikondi chimene ali nacho pa zinthu zimene apeza, akazi, ana, chuma cha golide ndi siliva chimene chasonkhanitsidwa, mahatchi okongola, ziweto ndipo minda yolimidwa bwino. Ichi ndi chisangalalo cha m’moyo uno koma Mulungu ali ndi zinthu zabwino"
        },
        {
            "chapter": 3,
            "verse": 15,
            "text": "Nena: “Kodi ine ndikuuzeni zinthu zabwino kuposa izi? Kwa anthu olungama kuli minda imene ili ndi Ambuye wawo,yoyenda madzi pansi pake, imene adzakhalako mpaka kalekale ndipo adzapatsidwa akazi abwino chimene chili chisomo chochokera kwa Ambuye wawo. Mulungu ali kuwaona akapolo ake.”"
        },
        {
            "chapter": 3,
            "verse": 16,
            "text": "Iwo amene amati: “Ambuye wathu! Ife timakhulupirira mwa Inu kotero tikhululukireni machimo athu ndipo titetezeni kuchilango chamoto.”"
        },
        {
            "chapter": 3,
            "verse": 17,
            "text": "Iwo amene ali opirira, a chilungamo, omvera ndi woolowa manja, ndipo iwo ndi amene amapempha chikhululukiro kwa Mulungu nthawi ya m’mawa"
        },
        {
            "chapter": 3,
            "verse": 18,
            "text": "Mulungu achitira umboni kuti kulibe mulungu wina koma Iye yekha ndipo angelo ake ndi anthu ozindikira, nawo amachitira umboni, Iye amasamala zolengedwa zake mwa chilungamo. Kulibe mulungu wina koma Iye yekha, Mwini mphamvu zonse ndi Mwini nzeru"
        },
        {
            "chapter": 3,
            "verse": 19,
            "text": "Ndithudi chipembedzo cha Mulungu ndi Chisilamu. Iwo amene adapatsidwa Buku sadagawikane pa chifukwa china chili chonse koma nsanje pamene nzeru zidadza kwa iwo. Ndipo aliyense amene akana zizindikiro za Mulungu, ndithudi, Mulungu ndi wachangu polanga"
        },
        {
            "chapter": 3,
            "verse": 20,
            "text": "Ndipo ngati iwo atsutsana nawe, nena: “Ine ndadzipereka kwa Mulungu pamodzi ndi anthu onse amene anditsatira ine.” Ndipo nena kwa iwo amene adalandira Buku kale ndi kwa iwo amene ali mbuli kuti: “Kodi inu mwadzipereka?” Ngati iwo adzipereka, iwo ndi otsogozedwa koma ngati salabadira, iwe ntchito yako ndi kupereka uthenga ndipo Mulungu amaona akapolo ake"
        },
        {
            "chapter": 3,
            "verse": 21,
            "text": "Ndithudi iwo amene sakhulupirira chivumbulutso cha Mulungu ndipo kumapha Atumwi mosayenera, ndipo amapha anthu amene amalamulira kuchita chilungamo, auzeni za chilango chowawa"
        },
        {
            "chapter": 3,
            "verse": 22,
            "text": "Amenewa ndiwo amene ntchito zawo zidzakhala zopanda pake m’dziko lino ndi m’dziko limene lili nkudza ndipo iwo sadzapeza owathandiza"
        },
        {
            "chapter": 3,
            "verse": 23,
            "text": "Kodi siunawaone iwo amene adapatsidwa gawo la Mau a Mulungu? Iwo ali kuitanidwa kuti adzamve mawu amene ali m’Buku la Mulungu kuti aweruzane pakati pawo koma gulu lina mwa iwo limabwerera m’mbuyo ndipo limachita mwano"
        },
        {
            "chapter": 3,
            "verse": 24,
            "text": "Ichi ndi chifukwa chakuti iwo amanena kuti: “Ife sitidzakhudzidwa ndi moto kupatula masiku owerengeka okha.” Ndipo chimene iwo amapeka chokhudza chipembedzo chawo, chawasokeretsa iwo"
        },
        {
            "chapter": 3,
            "verse": 25,
            "text": "Kodi zidzakhala bwanji pamene Ife tidzawasonkhanitsa pamodzi pa tsiku losakaikitsa? Ndipo mzimu uliwonse udzalipidwa chimene udachita. Ndipo iwo sadzaponderezedwa"
        },
        {
            "chapter": 3,
            "verse": 26,
            "text": "Nena: “oh Ambuye! Mwini Ufumu! Inu mumamupatsa ufumu aliyense amene mwamufuna ndipo mumalanda ufumu wa aliyense amene mwamufuna. Inu mumalemekeza aliyense amene mwamufuna ndi kumpeputsa aliyense amene mwamufuna. M’manja mwanu muli ubwino wonse. Ndithudi Inu muli ndi mphamvu pa chinthu china chilichonse.”"
        },
        {
            "chapter": 3,
            "verse": 27,
            "text": "“Inu mumasanduliza usiku kuti ukhale usana ndi usana kuti ukhale usiku. Inu mumatulutsa cha moyo kuchokera ku chakufa ndi chakufa kuchokera ku chamoyo. Inu mumapereka chuma ndi chakudya moolowa manja kwa aliyense amene Inu mwamufuna.”"
        },
        {
            "chapter": 3,
            "verse": 28,
            "text": "Anthu okhulupirira asapange ubwenzi ndi anthu osakhulupirira m’malo mwa anthu okhulupirira, ndipo aliyense amene achita izi sadzathandizidwa ndi Mulungu mwanjira ili yonse kupatula ngati inu muopa choipa chochokera kwa iwo. Ndipo Mulungu ali kukuchenjezani za chilango chake ndipo pomaliza ndi kwa Mulungu kumene zonse zidzabwerera"
        },
        {
            "chapter": 3,
            "verse": 29,
            "text": "Nena: “Kaya mubisa zimene zili mumitima mwanu kapena muulula, zonse Mulungu akuzidziwa. Ndipo Iye amadziwa zonse zimene zili mlengalenga ndi zimene zili padziko lapansi. Ndipo Mulungu ali ndi mphamvu pa zinthu zonse.”"
        },
        {
            "chapter": 3,
            "verse": 30,
            "text": "Pa tsiku limene mzimu uliwonse udzaona zabwino zonse zimene udachita zitabweretsedwa ndiponso zoipa zonse zimene udachita, iwo udzafunitsitsa kuti pakadakhala mtunda wautali pakati pa iwo ndi zoipazo. Ndipo Mulungu ali kukuchenjezani inu zachilango chake ndipo Mulungu ali ndi chisoni chambiri kwa akapolo ake"
        },
        {
            "chapter": 3,
            "verse": 31,
            "text": "Nena: “Ngati inu, ndithudi, mukonda Mulungu, nditsatireni ine. Mulungu adzakukondani ndipo adzakukhululukirani machimo anu. Mulungu ndi wokhululukira ndi wachisoni chosatha.”"
        },
        {
            "chapter": 3,
            "verse": 32,
            "text": "Nena: “Mverani Mulungu ndi Mtumwi. Koma ngati simumvera Mulungu sakonda anthu osakhulupirira.”"
        },
        {
            "chapter": 3,
            "verse": 33,
            "text": "Ndithudi Mulungu adasankha Adamu, Nowa ndi banja la Abrahamu ndi banja la Imran kukhala opambana mitundu yonse ya nthawi yawo"
        },
        {
            "chapter": 3,
            "verse": 34,
            "text": "Ana a wina ndi mnzake ndipo Mulungu ndi wakumva ndi wodziwa"
        },
        {
            "chapter": 3,
            "verse": 35,
            "text": "Pamene mkazi wa Imran adati: “Ambuye wanga! Ine ndilonjeza kwa Inu chinthu chimene chili m’mimba mwanga kuti chidzakhale chokutumikirani Inu. Motero landirani ichi kuchokera kwa ine ngati nsembe yanga. Ndithudi Inu ndinu wakumva ndi wozindikira.”"
        },
        {
            "chapter": 3,
            "verse": 36,
            "text": "Ndipo pamene iye anabereka mwana wake, iye adati: “Ambuye wanga! Ine ndabereka mwana wamkazi.” Koma Mulungu anadziwiratu chimene iye wabereka. “Ndipo mwana wamwamuna salingana ndi mwana wa mkazi, ndipo ine ndamutcha dzina la Maria ndipo ndili kumupereka iye pamodzi ndi mbewu yake kwa Inu kuti muwateteze kwa Satana wotembereredwa.”"
        },
        {
            "chapter": 3,
            "verse": 37,
            "text": "Motero Ambuye wake adamulandira iye, ndi manja awiri. Ndipo Iye anamukuza bwino, ndipo anamupereka m’manja mwa Zakariya kuti amulere. Nthawi zonse pamene Zakariya adali kulowa ku chipinda kumene iye anali kukhala, anali kumupeza ndi chakudya. Iye adati: “oh Maria! Kodi chakudya ichi chili kuchokera kuti?” Iye adati: “Chili kuchokera kwa Mulungu. Ndithudi Mulungu amapereka chakudya mopanda malire, kwa aliyense amene wamufuna.”"
        },
        {
            "chapter": 3,
            "verse": 38,
            "text": "Nthawi imeneyo Zakariya adapempha kwa Ambuye wake nati: “Ambuye wanga! Ndipatseni ine kuchokera kwa Inu mwana wangwiro. Inu ndithudi mumamva pemphero.”"
        },
        {
            "chapter": 3,
            "verse": 39,
            "text": "Ndipo pamene iye adapitiriza mapemphero m’chipinda, angelo anamuitana iye nati: “Mulungu ali kukuuza nkhani yabwino ya Yohane amene adzatsimikiza Mawu ochokera kwa Mulungu. Iye adzakhala wolemekezeka ndi wodzisunga kwa akazi, Mtumwi wochokera pakati pa anthu angwiro.”"
        },
        {
            "chapter": 3,
            "verse": 40,
            "text": "Zakariya adati: “Ambuye wanga! Kodi ine ndingakhale ndi mwana wamwamuna bwanji pamene ine ndine wokalamba ndipo mkazi wanga ndi wouma?” Iye adati: “Mulungu amachita chimene Iye wafuna.”"
        },
        {
            "chapter": 3,
            "verse": 41,
            "text": "Iye adati: “Ambuye wanga! Ndionetseni chizindikiro.” Iye adati: “Chizindikiro chako ndi chakuti iwe siudzayankhula ndi anthu pa masiku atatu kupatulam’zizindikirozokhazokha. Ndipoumukumbukire kwambiri Ambuye wako ndi kumulemekeza madzulo ndi m’mawa.”"
        },
        {
            "chapter": 3,
            "verse": 42,
            "text": "Ndi pamene angelo adati: “oh Maria! Ndithudi Mulungu wakusankha ndi kukuyeretsa iwe ndipo wakusankha kukhala wapamwamba pakati pa akazi ena a zolengedwa zonse.”"
        },
        {
            "chapter": 3,
            "verse": 43,
            "text": "“Oh Maria! Khala omvera Ambuye wako, gwetsa nkhope yako pansi, ndipo werama pamodzi ndi iwo amene amapembedza mowerama.”"
        },
        {
            "chapter": 3,
            "verse": 44,
            "text": "Iyi ndi nkhani yobisika imene Ife tili kukuululira. Iwe kudalibe pamene iwo adachita mayere ndi zolembera zawo oti aone kuti kodi ndani wa iwo amene ayenera kusamala Maria ndiponso iwe kudalibe pamene iwo adali kukangana"
        },
        {
            "chapter": 3,
            "verse": 45,
            "text": "Ndi pamene angelo adati: “oh Maria! Ndithudi Mulungu ali kukupatsa nkhani yabwino ya Mawu ochokera kwa Iye amene dzina lake ndi Messiya, Yesu mwana wa Maria, wolemekezeka m’dziko lino ndi m’dziko limene lili nkudza ndipo adzakhala m’gulu la anthu okhala pafupi ndi Mulungu.”"
        },
        {
            "chapter": 3,
            "verse": 46,
            "text": "“Iye adzayankhula kwa anthu ali m’chikuta ndi atakula msinkhu ndipo adzakhala mugulu la anthu angwiro.”"
        },
        {
            "chapter": 3,
            "verse": 47,
            "text": "Iye adati: “oh Ambuye wanga! Kodi ine ndingabereke mwana bwanji pamene sindidakhudzidwe ndi mwamuna?” Iye adati: “Zidzakhala choncho, chifukwa Mulungu amalenga chimene afuna. Ndipo pamene afuna chinthu, Iye amangonena kwa icho, ‘Khala’ ndipo chimakhala.”"
        },
        {
            "chapter": 3,
            "verse": 48,
            "text": "Ndipo Iye adzamuphunzitsa kulemba ndi luntha, Torah ndi Utenga wabwino"
        },
        {
            "chapter": 3,
            "verse": 49,
            "text": "Ndipo adzamupanga iye kukhala Mtumwi wa ana a Israyeli nati: “Ine ndadza kwa inu ndi chizindikiro chochokera kwa Ambuye wanu ndipo kuchokera ku dothi ndidzakuumbirani chinthu chofanana ndi mbalame ndipo ine ndidzaipumira mpweya ndipo ndi chilolezo cha Mulungu idzakhala mbalame ya moyo. Ndi chilolezo cha Mulungu, ine ndidzachiza anthu a khungu, akhate ndi kuukitsa anthu akufa. Ine ndidzakuuzani zimene muzidya ndi zimene musunga m’nyumba mwanu. Ndithudi mu zimenezi muli zizindikiro kwa inu ngati muli okhulupirira.”"
        },
        {
            "chapter": 3,
            "verse": 50,
            "text": "“Ndipo ine ndadzatsimikiza zimene zidalipo pambuyo panga ndi kukulolezani inu kuchita zina mwa zinthu zimene mudaletsedwa ndipo ine ndadza ndi chizindikiro chochokera kwa Ambuye wanu. Motero opani Mulungu ndipo mundimvere ine.”"
        },
        {
            "chapter": 3,
            "verse": 51,
            "text": "“Ndithudi! Mulungu ndi Ambuye wanga ndi Ambuye wanu; ‘Motero m’pembedzeni Iye yekha.’ Imeneyi ndiyo njira yoyenera.”"
        },
        {
            "chapter": 3,
            "verse": 52,
            "text": "Ndipo pamene Yesu adaona kuti iwo adalibe chikhulupiriro, iye adati: “Kodi ndani adzandithandiza ine mu ntchito ya Mulungu?” Ophunzira ake adati: Ife ndife othandiza mu ntchito ya Mulungu, Ife takhulupirira mwa Mulungu ndipo chitirani umboni kuti ife ndife Asilamu"
        },
        {
            "chapter": 3,
            "verse": 53,
            "text": "“Ambuyewathu!Ifetakhulupirirazimenemwavumbulutsa ndipo titsatira Mtumwi wanu motero tiikeni ife m’gulu la mboni zanu.”"
        },
        {
            "chapter": 3,
            "verse": 54,
            "text": "Ndipo iwo adachita chiwembu koma Mulungu adakonza chiwembu chake. Ndipo Mulungu ndi wodziwa kwambiri pokonza chiwembu"
        },
        {
            "chapter": 3,
            "verse": 55,
            "text": "Ndi Pamene Mulungu adati: “Oh iwe Yesu! Ine ndidzakutenga kudza kwa Ine ndipo ndidzakuyeretsa kwa anthu osakhulupirira ndipo ndidzawapanga onse amene amakutsatira iwe kukhala apamwamba pa iwo amene sakhulupirira mpaka pa tsiku la kuuka kwa akufa. Ndipo inu mudzabwerera kwa Ine ndipo Ine ndidzaweruza pa zimene mudali kutsutsana"
        },
        {
            "chapter": 3,
            "verse": 56,
            "text": "Akakhala iwo amene sakhulupirira, Ine ndidzawalanga ndi chilango chowawa m’dziko lino ndi m’dziko limene lili nkudza ndipo sadzapeza wina wowathandiza"
        },
        {
            "chapter": 3,
            "verse": 57,
            "text": "Akakhala iwo amene ndi okhulupirira ndipo amachita ntchito zabwino, Mulungu adzawalipira mphotho yawo yokwanira. Ndipo Mulungu sakonda anthu ochita zoipa"
        },
        {
            "chapter": 3,
            "verse": 58,
            "text": "Ichi chimene tiri kulakatula kwa iwe ndi Mavesi ndi Chikumbutso cha nzeru.”"
        },
        {
            "chapter": 3,
            "verse": 59,
            "text": "Ndithudi kulingana kwa Yesu pamaso pa Mulungu ndi chimodzimodzi ndi Adamu. Iye anamulenga kuchokera ku dothi ndipo adati kwa iye: “Khala” ndipo adakhala"
        },
        {
            "chapter": 3,
            "verse": 60,
            "text": "Ichi ndi choonadi chochokera kwa Ambuye wako, motero usakhale mmodzi wa anthu okaika"
        },
        {
            "chapter": 3,
            "verse": 61,
            "text": "Ndipo iye amene atsutsana nawe pankhani za Yesu utalandira nzeru izi muuze kuti: “Bwerani kuti taitane ana athu ndi ana anu, akazi athu ndi akazi anu, ife ndi inu ndipo tipemphe modzichepetsa kuti matemberero a Mulungu akhale pa anthu amene ali nkunama.”"
        },
        {
            "chapter": 3,
            "verse": 62,
            "text": "Ndithudi iyi ndi nkhani yoona, ndipo kulibe Mulungu wina koma mmodzi yekha. Ndipo ndithudi, Mulungu ndi Wamphamvu ndi Wanzeru"
        },
        {
            "chapter": 3,
            "verse": 63,
            "text": "Ngati iwo sakumvera, ndithudi, Mulungu anadziwa anthu ochita zoipa"
        },
        {
            "chapter": 3,
            "verse": 64,
            "text": "Nena: “oh inu anthu a m’Buku! Bwerani ku Mau amene ndi oona pakati pa inu ndi ife, kuti tisapembedze wina aliyense koma Mulungu mmodzi ndipo tisamuphatikize ndi china chili chonse ndipo pasakhale wina pakati pathu amene adzasankha ena ngati ambuye powonjezera pa Mulungu. Ndipo ngati iwo akana, nena: “Inu chitirani umboni kuti Ife ndife Asilamu.”"
        },
        {
            "chapter": 3,
            "verse": 65,
            "text": "“oh inu anthu a m’Buku! Kodi ndi chifukwa chiyani mukutsutsana za Abrahamu, pamene Buku la Chipangano chakale ndi Chipangano Chatsopano linali lisanavumbulutsidwe panthawi yake? Kodimulibenzeru"
        },
        {
            "chapter": 3,
            "verse": 66,
            "text": "Kodiinundinuamenemumatsutsana pa nkhani zimene mumazidziwa? Nanga ndi chifukwa chiyani mukutsutsana pa zinthu zimene simudziwa? Ndi Mulungu amene amadziwa ndipo inu simuzidziwa"
        },
        {
            "chapter": 3,
            "verse": 67,
            "text": "Abrahamu sadali Myuda kapena Mkhirisitu. Iye adali munthu wangwiro amene adadzipereka kwathunthu kwa Mulungu. Iye sadali opembedza mafano ayi"
        },
        {
            "chapter": 3,
            "verse": 68,
            "text": "Ndithudi pakati pa anthu amene ali kufupi ndi Abrahamu, pali iwo amene adamutsatira iye ndi Mtumwi uyu ndi iwo amene akhulupirira. Ndipo Mulungu amasamalira anthu okhulupirira"
        },
        {
            "chapter": 3,
            "verse": 69,
            "text": "Ena mwa anthu amene amakhulupirira Buku amafuna kukusocheretsa iwe. Komatu iwo sangasocheretse wina aliyense koma iwo eni, ndipo iwo sazindikira"
        },
        {
            "chapter": 3,
            "verse": 70,
            "text": "oh inu anthu a m’Buku! Bwanji mumakana zizindikiro za Mulungu pamene inu mumachita umboni"
        },
        {
            "chapter": 3,
            "verse": 71,
            "text": "Oh inu anthu a m’Buku! Bwanji mumasakaniza choonadi ndi bodza ndipo mumabisa choonadi pamene inu muli kudziwa"
        },
        {
            "chapter": 3,
            "verse": 72,
            "text": "Ndipo ena mwa anthu a m’Buku amati: Khulupirirani mu zimene zavumbulutsidwa kwa anthu okhulupirira m’mawa ndipo muzikane madzulo ake kuti iwo akhoza kubwerera m’mbuyo"
        },
        {
            "chapter": 3,
            "verse": 73,
            "text": "Ndipo musakhulupilire wina aliyense kupatula amene atsatira chipembedzo chanu. Nena: “Ndithudi! Chilangizo choonadi ndi chilangizo cha Mulungu” ndipo musakhulupirire kuti wina wake adzapatsidwa chinthu cholingana ndi chimene chapatsidwa kwa inu. Kapena iye adzatsutsana nanu pamaso pa Ambuye wanu. Nena: “Ndithudi zonse zili m’manja mwa Mulungu. Iye amazipereka kwa aliyense amene Iye wamufuna. Ndipo Mulungu ali ndi chili chonse chimene zolengedwa zake zimafuna, Mwini kudziwa chilichonse.”"
        },
        {
            "chapter": 3,
            "verse": 74,
            "text": "Iye amaonetsa chifundo chake kwa aliyense amene Iye wamufuna ndipo Mulungu ndiye mwini zinthu zochuluka"
        },
        {
            "chapter": 3,
            "verse": 75,
            "text": "Pakati pa anthu a m’Buku, alipo wina amene ngati ungamusungitse mulu wa chuma iye adzakubwezera chonse osachotsapo koma pakati pawo alipo wina amene ngati iwe umusungitsa ndalama imodzi ya siliva, sadzakubwezera pokhapokha utalimbikira kuitanitsa. Chifukwa iwo amati: “Ife tilibe njira yonenedwa pachifukwa cha anthu opanda nzeru.” Kotero amanena zinthu zabodza zokhudza Mulungu pamene iwo akudziwa"
        },
        {
            "chapter": 3,
            "verse": 76,
            "text": "Inde, aliyense amene amakwaniritsa lonjezo lake ndi kuopa Mulungu kwambiri, ndithudi Mulungu amakonda iwo amene amamuopa Iye"
        },
        {
            "chapter": 3,
            "verse": 77,
            "text": "Ndithudi, onse amene amagula phindu lochepa pa mtengo wa lonjezo la Mulungu, ndi malonjezo awo, iwo sadzakhala ndi gawo m’moyo umene uli nkudza. Mulungu sadzalankhula nawo kapena kuwayang’ana patsiku louka kwa akufa. Iye sadzawayeretsa ndipo iwo adzalandira chilango chowawa"
        },
        {
            "chapter": 3,
            "verse": 78,
            "text": "Ndipo, ndithudi, pakati pawo pali iwo amene amatembenuza tanthauzo la Buku ndi malirime awo pamene akuwerenga ndi cholinga chakuti iwe uziganiza kuti zonse zimene ali kunena ndi zochokera m’Buku pamene sichoncho ayi, ndipo iwo amati: “Mawu awa ndi ochokera kwa Mulungu” pamene sadachokere kwa Mulungu ndipo iwo amanena zabodza zokhudza Mulungu pamene iwo akudziwa kuti limenelo ndi bodza"
        },
        {
            "chapter": 3,
            "verse": 79,
            "text": "Sizili kwa munthu amene Mulungu adamupatsa Buku lake, nzeru ndi kuzindikira malamulo a chipembedzo kuti anene kwa anthu kuti: “Ndipembedzeni ine m’malo mwa Mulungu.” Koma iye akhoza kunena kuti: “Khalani anthu ophunzira chipembedzo amene amachita zimene adziwa ndi kuuza anzawo chifukwa inu muli kuphunzitsa Buku ndipo inu muli kuliphunzira ilo.”"
        },
        {
            "chapter": 3,
            "verse": 80,
            "text": "Ndipo iye sangakulamuleni kuti musandutse Angelo ndi Atumwi ngati milungu yanu ayi. Kodi iye akhoza kukulamulirani inu kuti mukhale anthu osakhulupirira pamene inu mwadzipereka kale kwa Mulungu"
        },
        {
            "chapter": 3,
            "verse": 81,
            "text": "Ndi pamene Mulungu analandira chipangano cha Atumwi ponena: “Tsatirani chimene ndidakupatsani kuchokera m’Buku ndi luntha.” Ndipo Mtumwi adadza kudzatsimikiza zimene muli nazo. Inu muyenera kumukhulupirira ndi kumuthandiza iye. Ndipo Mulungu adati: “Kodi mwatsimikiza ndi kuvomera udindo umene ndakhazikitsa pa inu?” Iwo adati: “Ife tavomera.” Iye adati: “Choncho chitirani umboni ndipo Ine ndiri ndi inu pochitira umboni.”"
        },
        {
            "chapter": 3,
            "verse": 82,
            "text": "Ndipo iwo amene angabwerere pambuyo pakumva izi ndi wolakwa"
        },
        {
            "chapter": 3,
            "verse": 83,
            "text": "Kodi iwo ali kufuna chipembedzo chosiyana ndi chipembedzo cha Mulungu pamene zonse zimene zili kumwamba ndi padziko lapansi zagonjera kwa Iye monyinyirika kapena mosanyinyirika? Ndipo ndi kwa Iye kumene onse adzabwerera"
        },
        {
            "chapter": 3,
            "verse": 84,
            "text": "Nena: “Ife timakhulupirira mwa Mulungu ndi zimene zavumbulutsidwa kwa ife ndi zimene zinavumbulutsidwa kwa Abrahamu ndi Ishimayeli, kwa Isake ndi Yakobo, ndi kwa ana a Yakobo; ndi zimene anapatsidwa Mose, Yesu ndi kwa Atumwi kuchokera kwa Ambuye wawo. Ife sitisiyanitsa pakati pawo ayi ndipo ndi kwa Iye kumene tadzipereka.”"
        },
        {
            "chapter": 3,
            "verse": 85,
            "text": "Ndipo aliyense amene afuna chipembedzo china osati chipembezo cha Chisilamu, sichidzaloledwa kwa iye ndipo m’dziko limene lili nkudza iye adzakhala mmodzi wa anthu otayika"
        },
        {
            "chapter": 3,
            "verse": 86,
            "text": "Kodi Mulungu adzatsogolera bwanji anthu amene anakana pambuyo pokhulupilira pamene iwo anachitira umboni woti Mtumwi ndi woona ndiponso zizindikiro zooneka zitadza kwa iwo? Ndithudi Mulungu satsogolera anthu ochita zoipa"
        },
        {
            "chapter": 3,
            "verse": 87,
            "text": "Iwo malipiro awo, ndithudi, ndi matemberero ochokera kwa Mulungu, angelo ndi anthu onse"
        },
        {
            "chapter": 3,
            "verse": 88,
            "text": "Iwo adzakhala m’menemo mpaka kalekale. Chilango chawo sichidzachepetsedwa ayi kapena kuchedwetsedwa"
        },
        {
            "chapter": 3,
            "verse": 89,
            "text": "Kupatula okhawo amene pambuyo pake alapa machimo awo ndi kuchita nchito zabwino. Ndithudi Mulungu ndi wokhululukira ndi wachisoni chosatha"
        },
        {
            "chapter": 3,
            "verse": 90,
            "text": "Ndithudi iwo amene adakana atayamba akhulupirira ndipo anapitiliza kusakhulupilira kwawo, kulapa kwawo sikudzavomerezeka. Ndipo iwo ndi osochera"
        },
        {
            "chapter": 3,
            "verse": 91,
            "text": "Ndithudi iwo amene sanakhulupirire, ndipo akufa ali osakhulupirira, machimo awo sadzakhululukidwa ngakhale atapereka golide wodzadza dziko lonse lapansi ngati chodziombolera. Kwa otero, chilango chowawa chili kuwadikira ndipo iwo sadzapeza aliyense owathandiza"
        },
        {
            "chapter": 3,
            "verse": 92,
            "text": "Inu simudzapeza ubwino mpaka mutapereka zimene mumazikonda kwambiri ndipo zopereka zonse zimene mupereka, ndithudi Mulungu amazidziwa bwino"
        },
        {
            "chapter": 3,
            "verse": 93,
            "text": "Chakudya chonse chidali chololedwa kwa ana Israyeli kupatula zimene Israyeli adadziletsa yekha Buku la Chipangano chakale lisanavumbulutsidwe. Nena: “Bweretsani Buku la Chipangano chakale ndipo liwerengeni ngati zimene munena ndi zoona.”"
        },
        {
            "chapter": 3,
            "verse": 94,
            "text": "Ndipo zitachitika izi, aliyense amene ampekera bodza Mulungu, otere ndi osakhulupilira"
        },
        {
            "chapter": 3,
            "verse": 95,
            "text": "Nena: “Mulungu wanena choonadi motero tsatirani chipembedzo cha Abrahamu wangwiro ndipo iye sadali mmodzi wa anthu opembeza mafano.”"
        },
        {
            "chapter": 3,
            "verse": 96,
            "text": "Ndithudi Nyumba yoyamba kuti anthu azipembedzeramo ndi ija imene idali ku Mecca, yodzadza ndi madalitso, ndi malangizo kwa anthu a mitundu yonse"
        },
        {
            "chapter": 3,
            "verse": 97,
            "text": "M’menemo muli zizindikiro zooneka, malo a Abrahamu ndipo aliyense amene alowamo ndi otetezedwa. Kupita ku Hajji ndi udindo umene anthu ayenera kukwaniritsa kwa Mulungu makamaka iwo amene ali ndi chuma. Ndipo aliyense amene sakhulupirira, Mulungu safuna chithandizo cha zolengedwa zake"
        },
        {
            "chapter": 3,
            "verse": 98,
            "text": "Nena: “Inu anthu a m’Buku! Kodi bwanji mumakana chivumbulutso cha Mulungu pamene Mulungu amaona yekha zochita zanu zonse?”"
        },
        {
            "chapter": 3,
            "verse": 99,
            "text": "Nena: “Inu anthu a m’Buku. Kodi bwanji mumatsekereza anthu amene akhulupirira kutsatira njira ya Mulungu ndipo mumafuna kusokoneza pamene inu mudziwa kuti ndi yoyenera? Ndipo Mulungu amadziwa zonse zimene mumachita.”"
        },
        {
            "chapter": 3,
            "verse": 100,
            "text": "Oh Inu anthu okhulupirira! Ngati inu mumvera anthu amene anapatsidwa Buku kale iwo adzakubwezerani kukhala osakhulupirira pamene munali okhulupirira"
        },
        {
            "chapter": 3,
            "verse": 101,
            "text": "Kodi simungakhulupirire bwanji pamene mau a Mulungu ali kulakatulidwa kwa inu ndipo Mtumwi wake ali pakati panu? Ndipo aliyense amene akakamira Mulungu, ndithudi iye watsogozedwa m’njira yoyenera"
        },
        {
            "chapter": 3,
            "verse": 102,
            "text": "oh inu anthu okhulupirira! Muopeni Mulungu monga momwe ayenera kuopedwera. Musafe pokha pokha muli Asilamu"
        },
        {
            "chapter": 3,
            "verse": 103,
            "text": "Ndipo gwiritsani nonsenu, chingwe cha Mulungu ndipo musagawikane. Kumbukirani zokoma zimene Mulungu wakuchitirani chifukwa mudali mdani wa wina ndi mnzake ndipo Iye adayanjanitsa mitima yanu, ndipo chifukwa cha chisomo chake, muli achibale; ndipo inu mudali m’mphepete mwadzenje la moto koma Iye adakupulumutsani ku motowo. Motero Mulungu ali kufotokoza momveka zizindikiro zake kwa inu, kuti mukhale otsogozedwa"
        },
        {
            "chapter": 3,
            "verse": 104,
            "text": "Pakati panu payenera kukhala gulu la anthu limene liziitanira ndi kumalamulira zabwino ndi kuletsa zinthu zoipa. Ndipo ndi iwo amene ali opambana"
        },
        {
            "chapter": 3,
            "verse": 105,
            "text": "Ndipo musakhalengatiiwoameneanagawanikanandikusemphana maganizo pambuyo pakuti zizindikiro zooneka zidabwera kwa iwo. Ndi chifukwa cha iwo kuli chilango chowawa"
        },
        {
            "chapter": 3,
            "verse": 106,
            "text": "Patsiku limene nkhope zina zidzakhala zowala ndi za chimwemwe pamene zina zidzakhala za kuda.Anthu amene adzakhala ndi nkhope zakuda adzafunsidwa kuti: “Kodi inu mudakana chikhulupiriro mutachivomera poyamba? Motero lawani chilango, chifukwa chokana kukhulupilira.”"
        },
        {
            "chapter": 3,
            "verse": 107,
            "text": "Iwo amene nkhope zawo zidzakhala zowala, adzakhala, mpaka kalekale, m’chisomo cha Mulungu"
        },
        {
            "chapter": 3,
            "verse": 108,
            "text": "Awa ndi Mau a Mulungu. Ife tili kuwalakatula kwa iwe mwachoonadi ndipo Mulungu safuna kupondereza zolengedwa zake"
        },
        {
            "chapter": 3,
            "verse": 109,
            "text": "Zake ndi zinthu zonse zimene zili kumwamba ndi padziko lapansi. Ndipo kwa Iye zinthu zonse zidzabwerera"
        },
        {
            "chapter": 3,
            "verse": 110,
            "text": "Inu ndinu anthu abwino amene adalengedwera mtundu wa anthu, inu mumalamulira kuchita zabwino ndi kuletsa zoipa ndipo mumakhulupilira mwa Mulungu. Ndipo anthu a m’Buku akadakhulupilira, zikadawakhalira bwino. Pakati pawo pali ena amene ali ndi chikhulupiliro, koma ambiri a iwo ndi ochita zoipa"
        },
        {
            "chapter": 3,
            "verse": 111,
            "text": "Iwo sangakupwetekeni ayi, kupatula kukuvutitsani kokha ndipo ngati iwo amenyana nanu iwo adzakuonetsani misana yawo ndipo sadzathandizidwa"
        },
        {
            "chapter": 3,
            "verse": 112,
            "text": "Iwo adzanyozedwa kulikonse kumene adzapezeke kupatula ngati atetezedwa ndi Mulungu ndi anthu. Mkwiyo wa Mulungu ukuyenera pa iwo. Ndipo manyazi adzakhazikitsidwa pa iwo. Ichi ndi chifukwa chakuti iwo sadakhulupirire chivumbulutso cha Mulungu ndipo anapha Atumwi popanda chifukwa. Ichi ndi chifukwa chakuti adaswa malamulo mopyola muyeso"
        },
        {
            "chapter": 3,
            "verse": 113,
            "text": "Onse sali chimodzimodzi. Gulu lina la anthu a m’Buku ndi anthu angwiro,iwo amawerenga Mawu a Mulungu nthawi ya usiku ndi kumagunditsa nkhope pansi"
        },
        {
            "chapter": 3,
            "verse": 114,
            "text": "Iwo amakhulupirira mwa Mulungu ndi tsiku la chimaliziro, amalamulira zolungama ndi kuletsa zoipa ndipo amakhala ndi changu pochita ntchito zabwino,ndipo iwo ali pamodzi ndi anthu olungama"
        },
        {
            "chapter": 3,
            "verse": 115,
            "text": "Ndipo chabwino chilichonse chimene achita, palibe chimene chidzakanidwa chifukwa Mulungu amadziwa anthu olungama"
        },
        {
            "chapter": 3,
            "verse": 116,
            "text": "Ndithudi iwo amene amakana kukhulupirira, chuma chawo ndi ana awo sadzawathandiza ngakhale ndi pang’ono pomwe polimbana ndi Mulungu. Iwo ndiwo eni ake a ku Gahena ndipo adzakhala komweko mpaka kalekale"
        },
        {
            "chapter": 3,
            "verse": 117,
            "text": "Fanizo la zimene amapereka mu umoyo wa m’dziko lino zili ngati mphepo ya chisanu imene imagwa m’minda ya anthu ochita zoipa ndi kuiononga. Mulungu sadawalakwire ayi koma iwo adadzilakwira okha"
        },
        {
            "chapter": 3,
            "verse": 118,
            "text": "Oh inu anthu okhulupirira! Musapalane ubwenzi ndi anthu ena kupatula anthu a chipembedzo chanu. Iwo sadzasiya kukuchitirani zoipa chifukwa iwo afuna kukuonongani. Chidani chawo ndi chooneka chifukwa cha zimene amanena koma zimene zimabisala m’mitima mwawo ndi zoopsya. Ndithudi ife taonetsa zizindikiro zathu poyera kwa inu ngati muli ndi nzeru"
        },
        {
            "chapter": 3,
            "verse": 119,
            "text": "Iyayi! Ndinu amene muli kuwakonda iwo koma iwo sakukondani inu ayi ngakhale inu mumakhulupirira mu Mabuku onse. Pamene akumana nanu iwo amati: “Nafenso ndife okhulupirira.” Koma akakhala paokha, amaluma nsonga za zala zawo mokwiya. Nena: “Ifani ndi mkwiyo wanu! Ndithu Mulungu amadziwa zimene zili m’mitima mwanu.”"
        },
        {
            "chapter": 3,
            "verse": 120,
            "text": "Ngati inu mupeza bwino, iwo amadandaula, koma ngati zovuta zikugwerani, iwo amasangalala. Koma ngati inu mupirira ndi kudziteteza kumachimo, ziwembu zawo sizidzakuonongani ayi. Ndithudi Mulungu amadziwa zochita zawo zonse"
        },
        {
            "chapter": 3,
            "verse": 121,
            "text": "Ndi pamene iwe udasiya abale ako m’mawa kukayika anthu okhulupirira ku malo omenyera nkhondo. Mulungu ndi wakumva ndi wodziwa"
        },
        {
            "chapter": 3,
            "verse": 122,
            "text": "Pamene magulu anu awiri adali ndi mantha koma Mulungu adali Mtetezi wawo. Ndipo mwa Mulungu anthu okhulupirira ayenera kuika chikhulupiliro chawo"
        },
        {
            "chapter": 3,
            "verse": 123,
            "text": "Mulungu adakupambanitsani pa nkhondo ya ku Badr pamene inu mudali ofoka. Choncho opani Mulungu kwambiri kuti mukhale othokoza"
        },
        {
            "chapter": 3,
            "verse": 124,
            "text": "Pamene iwe udanena kwa anthu okhulupirira: “Kodi simunakhutitsidwe pamene Ambuye anakuthandizani ndi angelo zikwi zitatu amene adatsitsidwa kuchokera kumwamba kuti akuthandizeni?”"
        },
        {
            "chapter": 3,
            "verse": 125,
            "text": "“Inde, ngati inu mupirira ndi kukhala angwiro ndipo pamene mdani adza mofulumira kwa inu, Ambuye wanu adzakuthandizani ndi angelo zikwi zisanu a zizindikiro.”"
        },
        {
            "chapter": 3,
            "verse": 126,
            "text": "Mulungu adakonza ichi kuti chikhale nkhani yabwino kwa inu kuti mitima yanu ikhazikike. Kupambana sikuchokera kwa wina aliyense koma Mulungu, Mwini mphamvu ndi Mwini nzeru zonse"
        },
        {
            "chapter": 3,
            "verse": 127,
            "text": "Kuti Iye akhoza kumwaza gulu la anthu osakhulupirira kapena kuwanyoza kuti akhoza kumwazikana"
        },
        {
            "chapter": 3,
            "verse": 128,
            "text": "Iwe ulibe lamulo lililonse munkhani iyi. Kaya Iye adzawakhululukira kapena kuwalanga, ndithudi iwo ndi anthu ochita zoipa"
        },
        {
            "chapter": 3,
            "verse": 129,
            "text": "Zake za Mulungu ndi zinthu zonse zimene zili kumwamba ndi padziko lapansi. Iye amakhululukira aliyense amene wamufuna ndi kulanga aliyense amene wamufuna. Mulungu ndi wokhululukira ndi wachisoni"
        },
        {
            "chapter": 3,
            "verse": 130,
            "text": "Oh inu anthu okhulupirira! Musadye ndalama za katapila musachulukitse ndalama motero, ndipo opani Mulungu kuti inu mupambane"
        },
        {
            "chapter": 3,
            "verse": 131,
            "text": "Ndipo opani Moto wa ku Gahena, umene wakonzedwera anthu osakhulupirira"
        },
        {
            "chapter": 3,
            "verse": 132,
            "text": "Ndipo mverani Mulungu ndi Mtumwi wake kuti mupeze chifundo chake"
        },
        {
            "chapter": 3,
            "verse": 133,
            "text": "Ndipo fulumirani kukapeza chikhululukiro cha Ambuye wanu ndi Paradiso imene kutambasuka kwake kuli ngati kumwamba ndi dziko lapansi, yokonzedwera anthu oopa Mulungu"
        },
        {
            "chapter": 3,
            "verse": 134,
            "text": "Amene amapereka mu mtendere kapena m’mavuto, ndipo amaleza mtima akakwiya ndipo amakhululukira anthu. Ndithudi Mulungu amakonda anthu ochita zabwino"
        },
        {
            "chapter": 3,
            "verse": 135,
            "text": "Ndi iwo amene, ngatiachitachigololokapenaalakwiramizimuyawo, amakumbukira Mulungu ndi kupempha chikhululukiro cha machimo awo, ndipo palibe wina amene angakhululukire machimo kupatula Mulungu, ndipo sapitiliza kuchita zoipa pamene iwo ali nkudziwa"
        },
        {
            "chapter": 3,
            "verse": 136,
            "text": "Kwa otere, malipiro awo ndi chikhululukiro chochokera kwa Ambuye wawo ndi minda yothiriridwa ndi mitsinje yoyenda pansi pake kumene iwo adzakhalako mpaka kalekale. Dipo la bwino kwa iwo amene amachita ntchito zabwino"
        },
        {
            "chapter": 3,
            "verse": 137,
            "text": "Anthu akale nawo anaona mavuto otere. Motero inu yendani padziko lapansi ndipo muone chimene chidawachitikira anthu osakhulupirira"
        },
        {
            "chapter": 3,
            "verse": 138,
            "text": "Awa ndi mawu omveka kwa anthu, chilangizo ndi chenjezo kwa iwo amene amalewa zoipa"
        },
        {
            "chapter": 3,
            "verse": 139,
            "text": "Motero musagwe ulesi kapena kudandaula, inu mudzapambana, ngati ndinu okhulupirira"
        },
        {
            "chapter": 3,
            "verse": 140,
            "text": "Ngati inu muvulala, zindikirani kuti ena nawo adavulala. Ndipo masiku sakoma onse ndipo Ife timapereka kwa anthu mwakasintha sintha kuti Mulungu ayese iwo amene akhulupirira ndipo kuti akhoza kupha ena kuchokera ku magulu anu. Ndipo Mulungu sakonda iwo amene amachita zoipa"
        },
        {
            "chapter": 3,
            "verse": 141,
            "text": "Ndi kuti Mulungu ayeretse anthu okhulupirira ndi kuononga anthu osakhulupirira"
        },
        {
            "chapter": 3,
            "verse": 142,
            "text": "Kodi inu mumaganiza kuti mukalowa ku Paradiso Mulungu asanadziwe anthu amene anamenya nkhondo m’njira ya Mulungu ndikuwadziwa amene anapirira"
        },
        {
            "chapter": 3,
            "verse": 143,
            "text": "Inu, ndithudi, munali kufuna imfa musadakumane nayo. Ndipo tsopano mwaiona mmene imakhalira ndi maso anu"
        },
        {
            "chapter": 3,
            "verse": 144,
            "text": "Muhammad siwina aliyense koma Mtumwi ndipo, ndithudi, Atumwi ena adalipo kale iye asanadze. Ngati iye akufa kapena aphedwa, kodi inu mudzabwerera m’mbuyo? Yense amene abwerera m’mbuyo sadzachita chilichonse chopweteka Mulungu ndipo Mulungu adzalipira anthu oyamika"
        },
        {
            "chapter": 3,
            "verse": 145,
            "text": "Ndipo palibe amene amafa kupatula ndi chilolezo cha Mulungu ndi pa nthawi yokhazikitsidwa kale. Ndipo iye amene afuna malipiro a m’dziko lino, Ife tidzamupatsa ndipo iye amene afuna malipiro a m’moyo umene uli nkudza Ife tidzamupatsa. Ndipo Ife tidzalipira anthu othokoza"
        },
        {
            "chapter": 3,
            "verse": 146,
            "text": "Ndi Atumwi ambiri amene adamenya nkhondo ndipo pamodzi ndi iye panali anthu ambiri odziwa chipembedzo. Koma iwo sadataye mtima chifukwa cha zimene zidagwa pa iwo m’njira ya Mulungu kapena kufoka ayi kapena kudzinyoza. Ndipo Mulungu amakonda anthu opirira"
        },
        {
            "chapter": 3,
            "verse": 147,
            "text": "Ndipo iwo sadanene china koma kuti: “oh Ambuye! Tikhululukireni machimo athu ndi kuswa malamulo kwathu. Limbikitsani mapazi athu ndipo tipambanitseni kwa anthu osakhulupirira.”"
        },
        {
            "chapter": 3,
            "verse": 148,
            "text": "Motero Mulungu adawapatsa mphotho ya m’moyo uno ndi mphotho yolemekezeka ya m’moyo umene uli nkudza. Mulungu amakonda anthu olungama"
        },
        {
            "chapter": 3,
            "verse": 149,
            "text": "Oh inu anthu okhulupirira! Ngati inu mumvera anthu osakhulupilira iwo adzakupangani kukhala osakhulupirira ndipo mudzabwerera ngati otaika"
        },
        {
            "chapter": 3,
            "verse": 150,
            "text": "Iyayi, Mulungu ndiye Mtetezi wanu, ndipo Iye ndiye wothandiza kupambana wina aliyense"
        },
        {
            "chapter": 3,
            "verse": 151,
            "text": "Ife tidzaika mantha m’mitima ya anthu osakhulupirira chifukwa amatumikira milungu ina yowojezera pa Mulungu imene iwo sadalandire chilolezo choti azitumikira. Moto udzakhala mudzi wawo. Ndithu onyansa kwambiri ndi malo amene anthu ochita zoipa akakhalako"
        },
        {
            "chapter": 3,
            "verse": 152,
            "text": "Ndipo Mulungu, ndithudi, adakwaniritsa lonjezo lake kwa inu pamene inu munali kuwapha ndi chilolezo chake mpaka pamene munafooka ndipo mudayamba kukangana ndipo simunamvere Iye atakulangizani chimene mukonda. Pakati panu pali iwo amene amafuna moyo wa m’mdziko lapansi ndi ena amene afuna moyo umene uli nkudza. Ndipo Iye adakonza kuti muthawe kuti Iye akhoza kukuyesani. Koma, ndithudi, Iye adakukhululukirani inu ndipo Mulungu amaonetsa chifundo kwa anthu okhulupirira"
        },
        {
            "chapter": 3,
            "verse": 153,
            "text": "Pamene inu mudathawa osaona kumbali kwa wina aliyense ndipo Mtumwi adali m’mbuyo mwanu kukuitanani. Pamenepo Mulungu anakupatsani vuto powonjezera pa vuto lina ngati kubwezera ndi cholinga chokuphunzitsani inu kuti musamve chisoni pa zimene simunazipeze kapena zimene zinadza kwa inu. Mulungu amadziwa zonse zimene mumachita"
        },
        {
            "chapter": 3,
            "verse": 154,
            "text": "Ndipo chitantha chisoni, adakutsitsirani mtendere kuti udze pa inu. Ndipo tulo tidagwira ena a inu pamene ena adangogona kumavutika m’maganizo, chifukwa cha zilakolako zawo, kuganiza mosalungama ndikukhala ndi maganizo a umbuli okhudza Mulungu. Iwo adafunsa: “Kodi ife tili ndi chonena pankhani iyi?” Nena: “Zonse zili m’manja mwa Mulungu.” Iwo amabisa m’mitima mwawo zinthu zimene safuna kuulula kwa iwe. Iwo amanena kuti: “Tikadakhala kuti tidaloledwa kunenapo maganizo athu pankhaniyi, ife sitikanaphedwa pano.” Nena: “Ngakhale inu mukadakhala kunyumba zanu ndithudi ena amene adalembedwa kuti aphedwe akadapita ku malo kumene akadakaphedwa.” Ndipo Mulungu adachita zimenezi kuti ayese zimene zili m’mitima mwanu ndi kuyeretsa zimene zili m’mitima mwanu ndipo ndithudi Mulungu akudziwa zimene zili m’mitima"
        },
        {
            "chapter": 3,
            "verse": 155,
            "text": "Ena a inu amene mudathawa patsiku limene anthu a magulu awiri ankhondo adakumana, ndi Satana amene adawapangitsa kuti athawe zimene adachita. Zoonadi Mulungu adawakhululukira. Ndithudi Mulungu ndi okhululukira ndi wopilira kwambiri"
        },
        {
            "chapter": 3,
            "verse": 156,
            "text": "oh inu anthu okhulupirira! Musakhale ngati osakhulupirira amene amanena kwa abale awo pamene ayenda padziko kapena apita kunkhondo: “Akadakhala kuti adali ndi ife kuno, iwo sakadafa ayi kapena sakadaphedwa.” Mulungu amatero kuti iwo adzakumbukire mawu awo. Ndi Mulunguameneamaperekamoyondiimfa. Ndipo Mulungu amaona ntchito zonse zimene mumachita"
        },
        {
            "chapter": 3,
            "verse": 157,
            "text": "Ndipo ngati inu muphedwa kapena mukufa mnjira ya Mulungu, chikhululukiro ndi chifundo chochokera kwa Mulungu ndi chabwino kuposa chuma chimene akusonkhanitsa"
        },
        {
            "chapter": 3,
            "verse": 158,
            "text": "Ngati inu muphedwa kapena mufa, ndithudi ndi kwa Mulungu kumene nonse mudzasonkhanitsidwa"
        },
        {
            "chapter": 3,
            "verse": 159,
            "text": "Ndi chifundo cha Mulungu iwe udakhala nawo mwa ufulu. Ndipo iwe ukadakhala wa nkhanza kapena owuma mtima, ndithudi onse akadakuthawira. Motero akhululukire ndipo pempha kuti awakhululukire ndipo kambirana nawo. Ndipo ukatsimikiza, ika chikhulupiriro chako mwa Mulungu. Ndithudi Mulungu amakonda iwo amene amaika chikhulupiliriro chawo mwa Iye"
        },
        {
            "chapter": 3,
            "verse": 160,
            "text": "Ngati Mulungu akuthandizani inu, palibe amene angakugonjetseni ndipo ngati Iye atakutayani, kodi ndani amene angakuthandizeni inu kupatula Iye yekha? Ndipo mwa Mulungu onse okhulupirira ayenera kuika chikhulupiriro chawo"
        },
        {
            "chapter": 3,
            "verse": 161,
            "text": "Ndikosaloledwa kuti Mtumwi wina aliyense atenge katundu wopeza munkhondo mopanda kulamulidwa ndipo aliyense amene anyenga omutsatira ake pa nkhani ya chuma chopeza ku nkhondo, adzanyamula patsiku louka kwa akufa zimene iye anatenga mopanda chilolezo. Ndipo munthu aliyense adzalipidwa molingana ndi zochita zake ndipo iwo sadzaponderezedwa ai"
        },
        {
            "chapter": 3,
            "verse": 162,
            "text": "Kodi munthu amene atsata zokondweretsa Mulungu angafanizidwe ndi munthu amene walandira mkwiyo wa Mulungu? Gahena idzakhala mudzi wake ndipo malo omwe adzakhalako ndi onyansa"
        },
        {
            "chapter": 3,
            "verse": 163,
            "text": "Iwo ali m’magulu osiyana siyana pamaso pa Mulungu. Ndipo Mulungu ali kuona chili chonse chimene amachita"
        },
        {
            "chapter": 3,
            "verse": 164,
            "text": "Ndithudi Mulungu anaika chisomo chake pa anthu okhulupirira pamene anatumiza pakati pawo Mtumwi wochokera pakati pawo kudzawawerengera chivumbulutso chake ndi kuwayeretsa ndi kuwaphunzitsa Buku ndi luntha; angakhale kuti iwo kale adali anthu osochera moonetsera"
        },
        {
            "chapter": 3,
            "verse": 165,
            "text": "Pamene mavuto adza pa inu ngakhale kuti inu mudapha anthu kwambiri, inu mudati: “Kodi zichokera kuti izi?” Nena: “Zimenezi zichokera kwa inu nomwe. Ndithudi Mulungu ali ndi mphamvu pa chinthu china chilichonse.”"
        },
        {
            "chapter": 3,
            "verse": 166,
            "text": "Kugonjetsedwa kwanu, panthawi imene magulu awiri adakumana, kudalamulidwa ndi Mulungu ndi cholinga chakuti akhoza kuyesa anthu okhulupirira"
        },
        {
            "chapter": 3,
            "verse": 167,
            "text": "Ndipo kuti ayese anthu achinyengo ndipo iwo auzidwa kuti: “Bwerani kuti mumenye nkhondo mu njira ya Mulungu kapena kuti mudziteteze inu nokha.” Iwo adati: “Ngati ife tikadadziwa kuti kukhala nkhondo, ndithudi Ife tikadapita nanu.” Patsiku limeneli kusakhulupirira kwawo kudawayandikira kuposa chikhulupiriro. Iwo anali kunena ndi milomo yawo zinthu zomwe sizinali m’mitima yawo. Ndipo Mulungu amadziwa zimene iwo anali kubisa"
        },
        {
            "chapter": 3,
            "verse": 168,
            "text": "Iwondiameneadanenazaabaleawoameneanafapamene iwo anakhala osapita ku nkhondo: Iwo akadatimvera ife, sakadaphedwa ayi. Nena: “Dzichotsereni imfa imene ili pakati panu ngati zimene munena ndi zoona.”"
        },
        {
            "chapter": 3,
            "verse": 169,
            "text": "Inu musaganize kuti amene adaphedwa m’njira ya Mulungu adafa ayi. Iyayi, koma iwo ali ndi moyo ndipo amasamalidwa ndi Ambuye wawo ndipo ali ndi gawo lawo"
        },
        {
            "chapter": 3,
            "verse": 170,
            "text": "Iwo amasangalala chifukwa cha zimene Mulungu wawapatsa mwa chisomo chake ndi chifukwa cha iwo amene sadalowe mgulu lawo ndipo anatsala m’mbuyo, ndipo iwo sadzakhala ndi mantha kapena kumva chisoni"
        },
        {
            "chapter": 3,
            "verse": 171,
            "text": "Iwo amasangalala ndi chisomo ndi chuma chochokera kwa Mulungu ndipo kuti Mulungu sadzaononga malipiro a okhulupirira"
        },
        {
            "chapter": 3,
            "verse": 172,
            "text": "Iwo amene adavomera kuitana kwa Mulungu ndi Mtumwi pamene atavulala ndi iwo amene amachita ntchito zabwino ndi kuopa Mulungu, adzalandira mphotho ya mtengo wapatali"
        },
        {
            "chapter": 3,
            "verse": 173,
            "text": "Iwo amene anthu adati kwa iwo: “Ndithudi anthu asonkhanitsidwa kuti alimbane nanu, motero chitani mantha.” Koma izi zidangoonjezera chikhulupiriro chawo ndipo iwo adati: “Chithandizo cha Mulungu ndi chokwanira kwa ife chifukwa Iye ndiye Mtetezi wabwino.”"
        },
        {
            "chapter": 3,
            "verse": 174,
            "text": "Ndipo iwo adabwerera ndi chisomo ndi zokoma zake za Mulungu. Ndipo padalibe choipa chimene chidawagwera iwo. Ndipo iwo adatsatira zomukondweretsa Mulungu. Ndipo Mulungu ndiye Mwini wa zokoma zazikulu zosatha"
        },
        {
            "chapter": 3,
            "verse": 175,
            "text": "Ndi Satana amene amakupangitsani kuti inu muziopa omutsatira ake. Musawaope iwo koma ndiopeni Ine ngati inu ndinu okhulupirira"
        },
        {
            "chapter": 3,
            "verse": 176,
            "text": "Ndipo asakukhumudwitseni anthu amene amachita changu posakhulupirira. Ndithudi iwo sangachite chili chonse chomupweteka Mulungu. Ndi cholinga cha Mulungu kuti iwo asadzapatsidwe gawo lina lililonse m’moyo umene uli nkudza. Iwo ali ndi chilango chachikulu"
        },
        {
            "chapter": 3,
            "verse": 177,
            "text": "Ndithudi iwo amene amasinthitsa chikhulupiriro chawo posankha kusakhulupirira sadzachita china chili chonse chopweteka Mulungu ayi. Ndipo chilango chowawa chidzakhala pa iwo"
        },
        {
            "chapter": 3,
            "verse": 178,
            "text": "Ndipo anthu osakhulupirira asaganize kuti Ife tili kuchedwetsa chilango chawo ndi cholinga chabwino kwa iwo. Ife tili kuchichedwetsa ndi cholinga chakuti apitilize kulakwa. Chilango chochititsa manyazi chili kuwayembekezera"
        },
        {
            "chapter": 3,
            "verse": 179,
            "text": "Mulungu sadzawasiya anthu okhulupirira m’mavuto amene muli nawo tsopano mpaka pamene Iye asiyanitsa oipa pakati pa abwino. Ndipo Mulungu sadzakuululilani zinthu zobisika, koma Mulungu amasankha Atumwi ake amene Iye wawafuna. Kotero khulupirirani mwa Mulungu ndi Atumwi ake. Ndipo ngati inu mukhulupirira ndi kuopa Mulungu, mudzakhala ndi malipiro akulu"
        },
        {
            "chapter": 3,
            "verse": 180,
            "text": "Ndipo anthu oumira, amene safuna kupereka gawo lina limene Mulungu wawapatsa kuchokera ku chuma chake, asaganize kuti ali kuchita zabwino. Iyayi, zidzawavuta. Zinthu zimene amabisa zidzamangidwa m’makosi mwawo patsiku louka kwa akufa. Mulungu ndiye mwini wa chilichonse chimene chili mlengalenga ndi padziko lapansi ndipo Mulungu amadziwa chilichonse chimene mumachita"
        },
        {
            "chapter": 3,
            "verse": 181,
            "text": "Ndithudi Mulungu wamva mawu a iwo amene adati: “Ndithudi Mulungu ndi osauka koma ife ndife olemera.” Ife tidzalemba zomwe amanena ndi kupha kwawo kwa Atumwi opanda chifukwa ndipo Ife tidzanena kuti: “Lawani chilango chanu cha moto wowotcha.”"
        },
        {
            "chapter": 3,
            "verse": 182,
            "text": "Ichi ndi chifukwa cha zimene manja anu adatsogoza. Ndipo ndithudi Mulungu sapondereza akapolo ake"
        },
        {
            "chapter": 3,
            "verse": 183,
            "text": "Iwo amene adati: “Ndithudi Mulungu adavomera lonjezo lathu loti tisakhulupirire mwa Mtumwi wina aliyense pokhapokha ngati iye atibweretsera nsembe yomwe idzawotchedwa ndi moto wochokera kumwamba.” Nena: “Ndithudi! Kudadza kwa inuAtumwi ena ine ndisanadze ndi zizindikiro zooneka ndi zina za zimene mwanenazi. Kodi ndi chifukwa chiyani mudawapha awa ngati zimene muli kunena ndi zoona?”"
        },
        {
            "chapter": 3,
            "verse": 184,
            "text": "Ngati iwo akukana iwe, Atumwi ena adakanidwanso iwe usanadze, amene adabweretsa zizindikiro zooneka, Mau a Mulungu ndi Buku loonetsa chilangizo"
        },
        {
            "chapter": 3,
            "verse": 185,
            "text": "Mzimu uliwonse udzalawa imfa. Inu mudzalandira malipiro anu patsiku la kuuka kwa akufa. Ndipo aliyense amene adzapulumutsidwa ku moto ndi kulowa ku Paradiso, ndithudi, iye adzakhala opambana. Moyo wa padziko lapansi si wina uliwonse koma ka mtendere ka nthawi kochepa"
        },
        {
            "chapter": 3,
            "verse": 186,
            "text": "Ndithudi inu mudzayesedwa mu chuma chanu ndi inu eni, ake ndipo inu mudzamva zonyansa zambiri kuchokera kwa anthu amene adapatsidwa Buku inu musadadze ndi kuchokera kwa iwo amene amafanizira Mulungu ndi zinthu zina. Koma ngati mupirira ndi kumuopa Mulungu, ndithudi, zimenezo ndizo zofunikira kuchita"
        },
        {
            "chapter": 3,
            "verse": 187,
            "text": "Ndi pamene Mulungu adachita chipangano ndi iwo amene analandira Buku kale, kuti: “Alalikire Mau kwa anthu a mitundu yonse mosabisa ayi.” Koma iwo adaponya Mau a Mulungu kumbuyo kwawo ndi kugula zinthu zopanda pake. Ndithudi zoipa zokha ndizo zimene iwo adagula"
        },
        {
            "chapter": 3,
            "verse": 188,
            "text": "Musaganize kuti iwo amene amasangalala ndi zimene achita ndiponso iwo amene amafuna kuyamikidwa pa zinthu zimene iwo sanachite, kuti adzathawa chilango chathu, ndipo chilango chowawa chiri kuwadikira"
        },
        {
            "chapter": 3,
            "verse": 189,
            "text": "Mwini Ufumu wa kumwamba ndi wa padziko lapansi ndi Mulungu. Mulungu ali ndi mphamvu pa zinthu zonse"
        },
        {
            "chapter": 3,
            "verse": 190,
            "text": "Ndithudi! Muchilengedwe chakumwamba ndi dziko lapansi ndi m’kasinthidwe ka usiku ndi usana, ndithudi muli zizindikiro kwa anthu anzeru"
        },
        {
            "chapter": 3,
            "verse": 191,
            "text": "Iwo amene amakumbukira Mulungu ataimirira, atakhala pansi ndi pamene agona cham’mbali ndipo amaganiza m’zachilengedwe chakumwamba ndi dziko lapansi; namati: “Ambuye wathu! Inu simudalenge izi wopanda cholinga ayi. Ulemerero ukhale kwa Inu! Tipulumutseni ife ku mazunzo a ku moto.”"
        },
        {
            "chapter": 3,
            "verse": 192,
            "text": "“Ambuye wathu! Ndithudi yense amene Inu mudzamuponya ku Moto, ndithudi, wotero adzachititsidwa manyazi ndipo anthu ochita zoipa sadzapeza owathandiza.”"
        },
        {
            "chapter": 3,
            "verse": 193,
            "text": "“Ambuye wathu! Ndithudi ife tamva kuitana kwa iye amene ali kuwaitana anthu kuti adze ku chipembedzo choonadi.” Iye adati: “Khulupirirani mwa Ambuye wanu ndipo ife takhulupirira. Ambuye wathu tikhululukireni ife machimo athu ndipo chotsani kwa ife ntchito zathu zoipa ndipo tipangeni kuti tife pamodzi ndi anthu olungama.”"
        },
        {
            "chapter": 3,
            "verse": 194,
            "text": "“Ambuye wathu! Tipatseni ife zimene mudatilonjeza kudzera mwa Atumwi anu ndipo musadzatichititse manyazi ife pa tsiku la kuuka kwa akufa chifukwa Inu simuphwanya lonjezo.”"
        },
        {
            "chapter": 3,
            "verse": 195,
            "text": "Motero Ambuye wawo adavomera pemphero lawo nati: “Ine sindidzaononga mphoto ya ntchito za munthu wa mwamuna kapena wa mkazi amene ali pakati panu.” Inu ndinu amodzi. Iwo amene adasamuka m’nyumba zawo ndi kupirikitsidwa kuchoka mu izo ndi kuzunzidwa mu njira yanga ndi iwo amene adamenya nkhondo ndi kuphedwa mnjira yanga, ndithudi, Ine ndidzawakhululukira machimo awo ndipo ndidzawalowetsa ku minda yothiriridwa ndi madzi a m’mitsinje yoyenda pansi pake, mphatso yochokera kwa Mulungu. Ndipo kwa Mulungu ndiye kumene kuli malipiro abwino"
        },
        {
            "chapter": 3,
            "verse": 196,
            "text": "Inu musanyengedwe ndi makhalidwe a anthu osakhulupirira pa dziko lonse lapansi"
        },
        {
            "chapter": 3,
            "verse": 197,
            "text": "Kupeza bwino kwawo ndi kwa kanthawi kochepa ndipo Gahena ndiyo idzakhala mudzi wawo, malo onyansa kukhalamo"
        },
        {
            "chapter": 3,
            "verse": 198,
            "text": "Koma iwo amene amaopa Mulungu, kuli minda yothiriridwa ndi madzi woyenda pansi pake kumene adzakhalako mpaka kalekale, chisangalalo chochokera kwa Ambuye wawo. Ndithudi chimene chili ndi Mulungu ndi chabwino kwa anthu olungama"
        },
        {
            "chapter": 3,
            "verse": 199,
            "text": "Ndipo, ndithudi, alipo anthu ena pakati pa anthu a m’Buku amene amakhulupirira mwa Mulungu ndi zimene zavumbulutsidwa kwa inu ndi kwa iwo ndipo amadzichepetsa pamaso pa Mulungu. Ndipo iwo sagulitsa chivumbulutso chake pamtengo wochepa ndipo malipiro awo ali kwa Ambuye wawo. Ndithudi Mulungu ndi wachangu powerengera"
        },
        {
            "chapter": 3,
            "verse": 200,
            "text": "oh inu anthu okhulupirira! Pilirani ndipo khalani opirira kwambiri ndipo tetezani dziko lanu poika Asirikari pamalo okhazikika pamene adani anu akhoza kudzera, ndipo muope Mulungu kuti mukhoza kukhala opambana"
        },
        {
            "chapter": 4,
            "verse": 1,
            "text": "oh inu anthu! Muopeni Ambuye wanu amene anakulengani inu kuchokera kwa munthu mmodzi ndipo kuchokera kwa munthu ameneyu, Iye analenga mkazi wake. Ndipo kudzera mwa iwo, Iye adadzadza dziko lonse lapansi ndi anthu amuna ndi akazi osawerengeka. Opani Mulungu, dzina limene mumadandaulirana wina ndi mnzake. Ndipo lemekezani chibale. Ndithudi Mulungu amakuyang’anirani nthawi zonse"
        },
        {
            "chapter": 4,
            "verse": 2,
            "text": "Apatseni ana a masiye chuma chawo akafika msinkhu woyenera. Musasinthitse choipa ndi chabwino ndipo musadye chuma chawo pamodzi ndi chanu chifukwa kutero, ndithudi, ndi tchimo lalikulu"
        },
        {
            "chapter": 4,
            "verse": 3,
            "text": "Ngati inu muopa kuti simungathe kuchita chilungamo ndi ana a masiye, kwatirani mkazi amene mungamukonde awiri, atatu kapena anayi. Koma ngati inu muopa kuti simudzatha kuchita chilungamo, kukwaniritsa zonse bwinobwino, kwatirani mmodzi yekha kapena wina wa a kapolo a chitsikana amene muli nawo. Chimenechi chidzakhala chapafupi kwa inu kuti musalephere kutsata njira ya chilungamo"
        },
        {
            "chapter": 4,
            "verse": 4,
            "text": "Apatseni akazi mphatso yawo monga mphatso yaulere. Koma ngati iwo, mwa chifuniro chawo, asankha kukugawiraniko gawo la mphatsoyi, idyani mosangalala ndi mwa ubwino"
        },
        {
            "chapter": 4,
            "verse": 5,
            "text": "Musawapatse anthu ozerezeka katundu amene Mulungu wakupatsani kuti muziwathandizira, koma inu muyenera kuwasamala ndi kuwaveka kuchokera ku phindu la katunduyu ndipo lankhulani nawo mawu abwino a chifundo"
        },
        {
            "chapter": 4,
            "verse": 6,
            "text": "Aikeni ana a masiye pa mayesero mpakana pamene afika poti atha msinkhu. Ngati inu muona kuti ndi a maganizo okhazikika, apatseni chuma chawo ndipo musawaonongere iwo chuma chawo asanathe msinkhu. Munthu amene ali olemera asagwiritse ntchito katundu wa ana a masiye amene ali kumuyang’anira ndipo munthu osauka agwiritse ntchito chuma cha ana a masiye mosamala ndi mwa chilungamo. Pamene inu muwapatsa chuma chawo, itanani ena kuti akhale mboni; Mulungu ndi wokwana kukhala mboni pa zonse zimene muchita"
        },
        {
            "chapter": 4,
            "verse": 7,
            "text": "Amuna adzakhala ndi gawo mu katundu amene makolo ndi abale awo asiya ndipo akazi adzakhala ndi gawo mu katunduamenemakolondiabaleawoasiya. Kayakatunduyo ndi wochepa kapena wambiri, onse ayenera kulandira gawo lawo malinga ndi malamulo"
        },
        {
            "chapter": 4,
            "verse": 8,
            "text": "Ngati a chibale, a masiye kapena osauka alipo pamene ali kugawa chuma cha masiye, agawireniko nawonso ndipo alankhuleni ndi mawu abwino"
        },
        {
            "chapter": 4,
            "verse": 9,
            "text": "Alekeni iwo amene amafunira zabwino ana awo, pamene iwo akufa, kuti asamale posawalakwira ana amasiye. Alekeni kuti aope Mulungu ndi kunena zinthu zokhazikitsa choonadi"
        },
        {
            "chapter": 4,
            "verse": 10,
            "text": "Kwa iwo amene amadya chuma cha ana a masiye mopanda chilungamo amameza moto m’mimba mwawo ndipo iwo adzalowa m’malawi a moto wa ku Gahena"
        },
        {
            "chapter": 4,
            "verse": 11,
            "text": "Mulungu wakulamulirani motere pankhani za ana anu: Mwana wa mwamuma adzalandira magawo awiri kuposa mwana wa mkazi. Ndipo ngati ana a akazi apitirira awiri, iwo adzalandira magawo awiri pa magawo atatu a katundu wosiyidwa koma ngati alipo mwana mmodzi yekha wamkazi, adzalandila theka ndipo makolo ake awiri, aliyense mwa iwo adzalandira gawo limodzi la magawo asanu ndi limodzi – muzimene adasiya malemuyo ngati malemuyo ali ndi mwana. Koma ngati alibe mwana ndipo makolo ake ndiwo amene ayenera kulandira katundu wake, amayi ake adzalandira gawo limodzi la magawo atatu. Ngati iye ali ndi abale ake, amayi ake adzalandira gawo limodzi la magawo asanu ndi limodzi atatha kukwaniritsa lonjezo la malemu ndiponso kubweza ngongole. Inu simudziwa kuti pakati pa makolo anu ndi ana anu amene ali wa phindu ndi inu. Ili ndi lamulo la Mulungu. Ndithudi Mulungu ndi wanzeru ndi wodziwa chilichonse"
        },
        {
            "chapter": 4,
            "verse": 12,
            "text": "Inu mudzalandira theka la chuma chimene akazi anu adasiya, ngati iwo alibe mwana. Ngati ali ndi mwana, inu mudzalandira gawo limodzi la magawo anayi la zimene mkaziyo wasiya pambuyo popereka zimene analonjeza ndi kubwezera ngongole. Nawo akazi anu adzapeza gawo limodzi m’magawo anayi muzimene mwasiya ngati mulibe mwana. Koma ngati muli ndi mwana, iwo, akaziwo, adzapeza gawo limodzi la magawo asanu ndi atatu a zimene mwasiya, pambuyo popereka zimene mudalonjeza ndi kubwezera ngongole. Ngati mwamuna kapena mkazi ndi yemwe wasiya katundu ndipo alibe mwana kapena mdzukulu, koma ali ndi mchimwene wake kapena mchemwali wake, aliyense wa iwo adzapeza gawo limodzi m’magawo asanu ndi limodzi, ndipo ngati adali ambiri koposa apo adzagawana gawo limodzi la magawo atatu pambuyo popereka zimene analonjeza kapena kubwezera ngongole mosabweretsa mavuto. Limeneli ndi lamulo lochokera kwa Mulungu, Mulungu ndi wodziwa ndi woleza mtima"
        },
        {
            "chapter": 4,
            "verse": 13,
            "text": "Awa ndi malire a Mulungu. Ndipo aliyense amene amvera Mulungu ndi Mtumwi wake adzaikidwa m’minda yoyenda mitsinje pansi pake kumene adzakhalako nthawi zonse. Ndipo kumeneko ndiko kupambana kwakukulu"
        },
        {
            "chapter": 4,
            "verse": 14,
            "text": "Koma iye amene amanyoza Mulungu ndi Mtumwi wake ndipo amalumpha malire ake, adzamuponya ku moto wa ku Gahena ndipo adzakhala komweko mpaka kalekale ndipo iye adzalandira chilango chochititsa manyazi"
        },
        {
            "chapter": 4,
            "verse": 15,
            "text": "Ndipo iwo, mwa akazi anu, amene achita chigololo, pezani mboni zokwanira zinayi zochokera pakati panu ndipo ngati iwo apereka umboni wotsimikiza, asungeni kunyumba zawo mpaka pamene imfa iwapeza kapena mpaka pamene Mulungu alamula kwa iwo njira ina"
        },
        {
            "chapter": 4,
            "verse": 16,
            "text": "Ndipo ngati anthu awiri achita chigololo pakati panu, alangeni onse awiri. Ngati iwo alapa ndi kusiya njira zawo zoipa, asiyeni. Ndithudi Mulungu ndi wokhululukira ndi wa chisoni chosatha"
        },
        {
            "chapter": 4,
            "verse": 17,
            "text": "Mulungu amavomera kulapa kwa amene achita zoipa mosazindikira ngati alapa mwamsanga. Ndi iwo amene Mulungu adzawakhululukira ndipo Mulungu ndi wodziwa ndiponso wanzeru"
        },
        {
            "chapter": 4,
            "verse": 18,
            "text": "Kulibe phindu kulapa kwa iwo amene amachita zinthu zoipa mpaka pamene imfa imupeza wina wa iwo ndipo ati: “Tsopano ndalapa,” kapena kwa iwo amene amafa ali osakhulupirira. Kwa iwo Ife tawakonzera chilango chowawa"
        },
        {
            "chapter": 4,
            "verse": 19,
            "text": "oh inu anthu okhulupirira! Inu simuloledwa kulowa chokolo chokakamiza ndipo musawazunze ndi cholinga choti muwalande zina zimene mudawapatsa pokhapokha ngati achita chigololo. Ndipo khalani nawo mwa mtendere. Ngati simukuwafuna, mwina mungachide chinthu chimene Mulungu waikamo zabwino zambiri"
        },
        {
            "chapter": 4,
            "verse": 20,
            "text": "Koma ngati inu mufuna kusudzula mkazi ndi cholinga chokwatira mkazi wina ndipo mutampatsa mmodzi mwa iwo chuma chochuluka, ngati mphatso ya ukwati, musatenge chilichonse mwa chumacho. Kodi inu mungakhale mopanda chilungamo ndikuwonetsa kuchimwa poyera"
        },
        {
            "chapter": 4,
            "verse": 21,
            "text": "Kodi inu mungalande bwanji chuma pamene munali kugonera limodzi, ndipo iwo adakupatsani chipangano chotsimikizika"
        },
        {
            "chapter": 4,
            "verse": 22,
            "text": "Ndipo musakwatire mkazi amene adakwatiwapo ndi abambo anu, kupatula zimene zidatha kale. Ndithudi zinali zochititsa manyazi; zonyansa ndiponso njira yauchimo"
        },
        {
            "chapter": 4,
            "verse": 23,
            "text": "Inu mwaletsedwa kukwatira awa: Amayi anu, ana anu a akazi, alongo anu, azakhali anu, achemwali amayi anu, ana akazi achimwene anu, ana akazi a alongo anu, amayi amene adakuyamwitsani, akazi amene mudayamwitsidwa nawo bere limodzi, apongozi anu, ndi ana a akazi owapeza amene muli kuwasunga amene anabereka akazi amene mwawakwatira. Koma ngati simunagonepo ndi amai awo palibe choletsa kwa inu kuwakwatira atsikanawo. Kukwatiraakaziaanaanuamunaamenemudaberekainundi akazi awiri amimba imodzi nthawi imodzi ndi koletsedwa kupatula zimene zinachitika kale. Ndithudi Mulungu ndi okhululukira ndi wa chisoni chosatha"
        },
        {
            "chapter": 4,
            "verse": 24,
            "text": "Ndipo ndikoletsedwa kukwatira akazi okwatiwa kupatula amene ali m’manja mwanu ngati akapolo. Limeneli ndi lamulo la Mulungu kwa inu. Ndipo ndi kololedwa kwa inu kukwatira wina aliyense amene sanatchulidwe pamwambapa ngati inu muwapatsa mphatso ya ukwati kuchokera ku chuma chanu mu njira yabwino osati ya chiwerewere. Amene muwakwatira , apatseni mphatso yawo ya ukwati motsatira malamulo. Koma pamene mphatso itchulidwa, sizolakwika kwa inu ngati mugwirizana. Ndithudi Mulungu ndi wodziwa, ndi Waluntha"
        },
        {
            "chapter": 4,
            "verse": 25,
            "text": "Ndipo ngati wina wa inu alibe mwayi woti nkukwatira mkazi wokhulupirira amene ndi mfulu, mukhoza kukwatira mwa atsikana anu wokhulupirira kuchokera kugulu la akapolo amene muli nawo, ndipo Mulungu amadziwa zonse za chikhulupiriro chanu ndipo inu ndinu amodzi. Akwatitseni ndi chilolezo cha ambuye awo ndipo muwapatse mphatso yawo ya ukwati mwa chilungamo. Iwo ayenera kudzisunga, osati a chiwerewere kapena wochita chibwenzi. Ndipo ngati akwatiwa ndipo achita chigololo, chilango chawo ndi theka la chilango chimene mfulu ya ikazi ingalandire. Ichi chikhudza iye amene aopa kupwetekeka pakati pa inu. Koma ndi kwabwino ngati inu mudziletsa ndipo Mulungu ndi wokhululukira ndi Mwini chisoni chosatha"
        },
        {
            "chapter": 4,
            "verse": 26,
            "text": "Mulungu afuna kuti akufotokozereni inu ndi kukutsogolerani ku njira za iwo amene adalipo inu musanadze ndi kukukhululukirani inu. Ndipo Mulungu ndi wodziwa ndi wanzeru"
        },
        {
            "chapter": 4,
            "verse": 27,
            "text": "Mulungu afuna kukukhululukirani inu koma iwo amene amatsatira zilakolako zawo amafunisitsa mutasiya njira yoyenera"
        },
        {
            "chapter": 4,
            "verse": 28,
            "text": "Mulungu afuna kukupeputsirani malamulo ake chifukwa munthu analengedwa wofoka"
        },
        {
            "chapter": 4,
            "verse": 29,
            "text": "oh inu anthu okhulupirira! Musadye chuma cha anzanu mopanda chilungamo ngakhale kuti ndi malonda amene mwagwirizana pakati panu. Ndipo musawonongane wina ndi mzake. Ndithudi Mulungu ndi wa chifundo chosatha kwa inu"
        },
        {
            "chapter": 4,
            "verse": 30,
            "text": "Ndipo aliyense amene achita izi mwamtopola kapena mwakusowa chilungamo, Ife tidzamulowetsa kumoto ndipo kutero si chinthu chovuta kwa Mulungu"
        },
        {
            "chapter": 4,
            "verse": 31,
            "text": "Ngati inu mupewa machimo akuluakulu amene mukuletsedwa, Ife tidzakukhululukirani machimo anu ndipo tidzakulowetsani kukhomo lolemekezeka"
        },
        {
            "chapter": 4,
            "verse": 32,
            "text": "Ndipo musasirire zokoma zimene Mulungu wawapatsa ena a inu kuposa anzawo. Kwa amuna kuli gawo kuzimene amachita, nawonso akazi ali ndi gawo muzimene amachita ndipo mupempheni Mulungu kuti akupatseni zabwino zake. Ndithudi Mulungu amadziwa chinthu chilichonse"
        },
        {
            "chapter": 4,
            "verse": 33,
            "text": "Ndipo kwa aliyense tamuikira abale olandira chuma chimene chasiyidwa ndi makolo ndi abale. Ndipo iwo amene mwachita nawo chipangano, apatseni gawo lawo nawonso kuti alandire. Ndithudi Mulungu ndi mboni pa zinthu zonse"
        },
        {
            "chapter": 4,
            "verse": 34,
            "text": "Anthu amuna ndi atetezi ndi osamala anthu akazi chifukwa Mulungu wawalemekeza ena kuposa anzawo ndiponso chifukwa cha chuma chawo chimene amagwiritsa ntchito. Motero akazi ochita zabwino ndipo amene amamvera, amasunga pamene amuna awo palibe, ndi zimene Mulungu awalamulira kuti azisunge. Ndipo akazi amene mukuona kuti samvera achenjezeni ndipo ngati iwo sasintha asiyeni agone pa okha ndipo ngati sasinthabe amenyeni. Koma ngati iwo akumverani, musawafunire njira yachabe. Ndithudi Mulungu ndi wapamwamba ndi wamkulu"
        },
        {
            "chapter": 4,
            "verse": 35,
            "text": "Ndipo ngati inu muopa kuti asiyana, sankhani nkhoswe kuchokera kwa m’bale wa mwamuna ndiponso nkhoswe kuchokera kwa m’bale wa mkazi ngati iwo akufuna kuyanjanitsidwa, ndipo Mulungu adzawayanjanitsa pakati pawo. Ndithudi Mulungu ndi wodziwa ndi wozindikira"
        },
        {
            "chapter": 4,
            "verse": 36,
            "text": "Pembedzani Mulungu ndipo musamuphatikize Iye ndi china chilichonse ndipo chitani zabwino kwa makolo anu ndi achibale, kwa a masiye ndi kwa osauka, ndi kwa anzanu amene muli nawo pafupi kapena kutali ndi anzanu okhala nawo pafupi, ndi kwa a paulendo ndi kwa akapolo anu. Ndithudi Mulungu sakonda anthu a mtudzu ndi odzikundikira"
        },
        {
            "chapter": 4,
            "verse": 37,
            "text": "Iwo amene ndi oumira ndipo amauza anzawo kuti akhalenso oumira, amene amabisa chuma chimene Mulungu adawapatsa mwachifundo chake. Ndipo Ife tawakonzera anthu osakhulupirira chilango chochititsa manyazi"
        },
        {
            "chapter": 4,
            "verse": 38,
            "text": "Ndi iwo amene amaononga chuma chawo modzionetsera kwa anthu, ndipo sakhulupirira mwa Mulungu ndi tsiku la chiweruzo; ndipo aliyense amene asankha Satana kukhala bwenzi lake, wasankha bwenzi loopsya"
        },
        {
            "chapter": 4,
            "verse": 39,
            "text": "Kodi iwo akadataya chiyani ngati akadakhulupirira mwa Mulungu ndi tsiku la chiweruzo ndi kupereka muzinthu zimene Mulungu adawapatsa iwo kuti ziziwathandiza? Mulungu amawadziwa onse"
        },
        {
            "chapter": 4,
            "verse": 40,
            "text": "Ndithudi! Mulungu sapondereza malipiro ngakhale a kanthu kochepa, ndipo ngati muli zabwino Iye adzakaonjezera malipiro ake ndipo amapereka kuchokera kwa Iye malipiro ochuluka"
        },
        {
            "chapter": 4,
            "verse": 41,
            "text": "Kodi zidzakhala bwanji pamene tidzabweretsa mboni kuchokera ku anthu a mtundu uliwonse ndipo tikubweretsa iwe kuti uzakhale mboni yowatsutsa"
        },
        {
            "chapter": 4,
            "verse": 42,
            "text": "Patsikulo onse amene sadakhulupilire ndipo sanamvere Mtumwi adzafunitsitsa akadaundiridwa m’nthaka koma iwo sadzabisa china chilichonse kwa Mulungu"
        },
        {
            "chapter": 4,
            "verse": 43,
            "text": "oh inu anthu okhulupirira! Musayandikire mapemphero pamene muli oledzera mpaka pamene mudziwa tanthauzo la zimene muli nkunena ndiponso pamene mwakhala malo ndi a kunyumba kwanu ndipo simunasambe kupatula pamene muli pa ulendo. Ndipo ngati muli nkudwala kapena muli pa ulendo kapena mmodzi mwa inu wachokera ku chimbudzi kapena mwagona limodzi ndi akazi anu, ndipo simudapeze madzi, tapani dothi labwino ndipo mupukute nkhope ndi manja anu. Ndithudi Mulungu ndi wa chifundo ndi okhululukira"
        },
        {
            "chapter": 4,
            "verse": 44,
            "text": "Kodi iwe siunawaone iwo amene adapatsidwa gawo la Buku ali kusochera ndipo akufuna kuti iwe usochere ku njira yabwino"
        },
        {
            "chapter": 4,
            "verse": 45,
            "text": "Mulungu amawadziwa bwino adani anu ndipo Mulungu ndi wokwana kukhala Mtetezi ndipo ndi wokwana kukhala Mthandizi"
        },
        {
            "chapter": 4,
            "verse": 46,
            "text": "Pakati pa Ayuda pali ena amene amasinthitsa mawu m’malo mwake ndipo amati: “Ife tamva mau ako koma sitikumvera ndipo imva koma usamve chili chonse” ndipo amati: ‘Chenjera, timvere ife ndipo ife tidzakumvera’ ali kupotoza malirime awo ndi cholinga chotukwana chipembedzo. Koma iwo akadati: “Tamva ndipo tatsatira; tiphunzitse ife”; zikadawakhalira bwino kwambiri, koma Mulungu wawatemberera iwo chifukwa chosakhulupirira kwawo motero iwo sakhulupilira koma pang’ono"
        },
        {
            "chapter": 4,
            "verse": 47,
            "text": "oh inu anthu amene mudapatsidwa Buku! Khulupirirani zimene tavumbulutsa zimene zitsimikizira Maua Mulunguamenemulinawo, tisadatembenuzenkhope ndikuzibwezera kumbuyo kwake kapena kuwatemberera monga mmene tidawatemberera anthu ophwanya tsiku la Sabata. Ndipo lamulo la Mulungu limatsatidwa ndipo limakwaniritsidwa"
        },
        {
            "chapter": 4,
            "verse": 48,
            "text": "Ndithudi Mulungu sakhululukira kuti milungu izipembedzedwa yowonjezera pa Iye koma Iye amakhululukira aliyense amene wamufuna pa machimo ena. Ndipo aliyense amene amapembedza milungu ina yowonjezera pa Iye, iye, ndithudi, wapeka bodza loopsya"
        },
        {
            "chapter": 4,
            "verse": 49,
            "text": "Kodi simunaone amene amadziyeretsa okha? Iyayi! Koma Mulungu amayeretsa aliyense amene Iye wamufuna ndipo iwo sadzaponderezedwa ngakhale ndi pang’ono pomwe"
        },
        {
            "chapter": 4,
            "verse": 50,
            "text": "Taona mmene iwo amapekera bodza lokhudza Mulungu ndipo zimenezi zikukwanira kukhala tchimo looneka"
        },
        {
            "chapter": 4,
            "verse": 51,
            "text": "Kodi siunaone iwo amene adapatsidwa gawo la Buku la Mulungu? Iwo amakhulupirira mafano ndi milungu yabodza ndipo amawauza osakhulupilira kuti ndi otsogozedwa bwino kuposa anthu okhulupirira"
        },
        {
            "chapter": 4,
            "verse": 52,
            "text": "Amenewa ndiwo anthu amene Mulungu wawatemberera ndipo aliyense amene atembereredwa ndi Mulungu iwe siungamupezere womuthandiza"
        },
        {
            "chapter": 4,
            "verse": 53,
            "text": "Kodi kapena iwo ali ndi gawo mu Ufumu? Zikadatero, iwo sakadawapatsa anthu ngakhale kanthu kakang’ono"
        },
        {
            "chapter": 4,
            "verse": 54,
            "text": "Kodi kapena iwo amachitira kaduka anthu mu zinthu zabwino zimene Mulungu wawapatsa? Ife tidawapatsa ana a Abrahamu Buku ndi luntha ndipo tidawapatsa Ufumu waukulu"
        },
        {
            "chapter": 4,
            "verse": 55,
            "text": "Ena mwa iwo adakhulupirira iye koma ena a iwo anayang’ana kumbali ndipo Moto ukukwanira kukhala chilango chawo"
        },
        {
            "chapter": 4,
            "verse": 56,
            "text": "Ndithudi iwo amene adakana zizindikiro zathu tidzawaotcha ku moto. Nthawi zonse pamene makungu awo azidzapsya, Ife tidzawapatsa makungu ena kuti iwo alawe chilango. Ndithudi Mulungu ndi wamphamvu nthawi zonse ndi Wanzeru"
        },
        {
            "chapter": 4,
            "verse": 57,
            "text": "Koma iwo amene amakhulupirira ndi kuchita ntchito zabwino, Ife tidzawalowetsa m’minda yothiriridwa ndi mitsinje yoyenda pansi pake, ndipo adzakhalako mpaka kalekale. Ndipo kumeneko adzakhala ndi akazi oyera ndipo Ife tidzawalowetsa ku mthunzi wabwino kwambiri"
        },
        {
            "chapter": 4,
            "verse": 58,
            "text": "Ndithudi Mulungu ali kukulamulirani kuti mubwezere katundu amene mwasunga kwa eni ake ndipo ngati muweruza pakati pa anthu, weruzani mwachilungamo. Ndithudi chilangizo chimene Mulungu akukulangizani ndi chabwino kwambiri. Ndithudi Mulungu amamva nthawi zonse ndipo amaona zinthu zonse"
        },
        {
            "chapter": 4,
            "verse": 59,
            "text": "oh inu anthu okhulupirira! Mverani Mulungu ndipo mverani Mtumwi wake ndiponso iwo amene ali ndi udindo pakati panu. Ndipo ngati mutsutsana pa chinthu china chilichonse, chiperekeni icho kwa Mulungu ndi Mtumwi wake ngati inu mumakhulupirira mwa Mulungu ndi tsiku lomaliza. Zimenezi zidzakhala zabwino ndi zolungama pomaliza"
        },
        {
            "chapter": 4,
            "verse": 60,
            "text": "Kodi iwe wawaona amene amanena kuti amakhulupirira mu zimene zavumbulitsidwa kwa iwe ndi kwa Atumwi ena amene adalipo iwe usanadze ndipo iwo amafunafuna chiweruzo cha oweruza abodza, pamene iwo adalamulidwa kuti awakane iwo? Koma chofuna cha Satana ndi kuwasokeretsa iwo ku njira yoyenera"
        },
        {
            "chapter": 4,
            "verse": 61,
            "text": "Ndipo pamene auzidwa “Bwerani ku zimene Mulungu wavumbulutsa ndiponso kwa Mtumwi,” iwe umaona anthu a chinyengo ali kukukana iwe mwamwano"
        },
        {
            "chapter": 4,
            "verse": 62,
            "text": "Kodi bwanji, ngati vuto ligwa pa iwo chifukwa cha ntchito zimene adatsogoza manja awo, amadza kwa iwe, kulumbira m’dzina la Mulungu kuti: “Ife sitifuna china chilichonse koma zabwino ndi chigwirizano!”"
        },
        {
            "chapter": 4,
            "verse": 63,
            "text": "Awa ndiwo amene Mulungu amadziwa zimene zili m’mitima mwawo. Motero asiye koma uwachenjeze ndipo uwauze mawu ogwira mtima"
        },
        {
            "chapter": 4,
            "verse": 64,
            "text": "IfesitidatumizeMtumwialiyense,komakutiatsatiridwe mwa lamulo la Mulungu. Ngati iwo adadzilakwitsa, akanadza kwa iwe kupempha chikhululukiro cha Mulungu ndipo Mtumwi akadawapemphera chikhululukiro cha Mulungu. Iwo akadamupeza Iye wokhululuka ndi wa chisoni"
        },
        {
            "chapter": 4,
            "verse": 65,
            "text": "Koma iyayi, pali Ambuye wako, iwo sadzakhala okhulupirira mpaka pamene akusankha iwe kukhala oweruza pa mikangano ya pakati pawo ndipo satsutsa chiweruzo chako, ndipo achivomeleza kwathunthu"
        },
        {
            "chapter": 4,
            "verse": 66,
            "text": "Zikadakhala kuti Ife tidawalamulira kuti: “Mudziphe nokha kapena tulukani m’nyumba zanu,” sakadachita kupatula owerengeka okha. Koma ngati iwo akadachita zimene auzidwa zikadakhala bwino kwa iwo, ndipo zikadaonjezera chikhulupiriro"
        },
        {
            "chapter": 4,
            "verse": 67,
            "text": "Ndipo ndithudi Ife tikadawapatsa iwo, kuchokera kwa Ife, dipo lalikulu"
        },
        {
            "chapter": 4,
            "verse": 68,
            "text": "Ndithudi Ife tikadawatsogolera ku njira yoyenera"
        },
        {
            "chapter": 4,
            "verse": 69,
            "text": "Ndipo aliyense amene amvera Mulungu ndi Mtumwi wake, ameneyo ndi amene ali pamodzi ndi anthu amene Mulungu wawadalitsa kuchokera ku gulu la Atumwi, anthu a chilungamo, anthu ofera ku nkhondo m’njira ya Mulungu ndi anthu ochita zabwino. Ati bwanji kukoma kukhala mgulu lotere"
        },
        {
            "chapter": 4,
            "verse": 70,
            "text": "Ichi ndi chisomo chochokera kwa Mulungu, ndipo Mulungu ndi wokwanira kukhala wodziwa chili chonse"
        },
        {
            "chapter": 4,
            "verse": 71,
            "text": "Oh inu anthu okhulupirira! Khalani okonzeka ndipo yendani m’magulu m’magulu kapena pa gulu limodzi lokha"
        },
        {
            "chapter": 4,
            "verse": 72,
            "text": "Alipo wina pakati panu amene adzatsalira m’mbuyo. Amene ngati choipa chioneka kwa inu amanena kuti: “Ndithudi Mulungu wandionetsera ine chifundo chifukwa sindinali nawo.”"
        },
        {
            "chapter": 4,
            "verse": 73,
            "text": "Koma ngati mtendere wochokera kwa Mulungu ukupezani, ndithudi iye adzanena ngati kuti padalibe ubwenzi pakati pa iye ndi inu ndipo iwo adzati: “Ndikadakhala nawo limodzi, ndithudi ndikadakhala ndi mwayi waukulu.”"
        },
        {
            "chapter": 4,
            "verse": 74,
            "text": "Kotero alekeni iwo amene amagulitsa moyo uno ndi moyo umene uli nkudza kuti amenye nkhondo mu njira ya Mulungu. Aliyense amene amenya nkhondo m’njira ya Mulungu ndipo aphedwa kapena apambana, Ife tidzamupatsa dipo lalikulu"
        },
        {
            "chapter": 4,
            "verse": 75,
            "text": "Kodi ndi chifukwa chiyani inu simukumenya nkhondo m’njira ya Mulungu pamene anthu ofoka mwa anthu amuna, akazi ndi ana amati: “Ambuye wathu! Tipulumutseni kuchoka kumzinda uwu wa anthu wochita zoipa ndipo tidzutsireni mtetezi wochokera kwa Inu amene adzatithandiza ife.”"
        },
        {
            "chapter": 4,
            "verse": 76,
            "text": "Iwo amene akhulupirira amamenya nkhondo m’njira ya Mulungu koma amene sakhulupilira amamenya mu njira ya Satana. Kotero inu menyanani ndi abwenzi a Satana, ndithudi chikonzero cha Satana ndi chopanda mphamvu"
        },
        {
            "chapter": 4,
            "verse": 77,
            "text": "Kodi siunaone anthu amene amauzidwa kuti: “Musamenye nkhondo, pempherani mwandondomeko ndipo perekani msonkho wothandizira anthu osauka,” koma pamene iwo adalamulidwa kuti amenye nkhondo, taona; enaaiwoamaopaanthumongamomweamamuopera Mulungu kapenanso kuposa apa. Iwo amati: “Ambuye wathu! Kodi ndi chifukwa chiyani mwatilamula kuti timenye nkhondo? Kodi simungatipatse nthawi yopumula ngakhale yochepa” Nena: “Chisangalalo cha moyo uno ndi chochepa kwambiri. Moyo umene uli nkudza ndi wabwino kwambiri kwa iye amene amaopa Mulungu ndipo inu simudzaponderezedwa ndi pang’onong’ono pomwe.”"
        },
        {
            "chapter": 4,
            "verse": 78,
            "text": "Pali ponse pomwe mungakhale, imfa idzakupezani, ngakhale inu mutadzitsekera mkati mwa nsanja zolimba. Ndipo ngati zabwino ziwapeza, iwo amati: “Izi zachokera kwa Mulungu” koma ngati choipa chiwagwera, iwo amati: “Ichi ndi chochokera kwa iwe.” Nena: “Zinthu zonse zimachokera kwa Mulungu.” Kodi ndi chiani chawapeza anthu awa kuti sangathe kuzindikira china chiri chonse"
        },
        {
            "chapter": 4,
            "verse": 79,
            "text": "Chilichonse chabwino chimene chidza pa iwe ndi chochokera kwa Mulungu, ndipo choipa chimene chikupeza ndi chochokera kwa iwe mwini. Ndipo Ife takutumiza iwe ngati Mtumwi kwa anthu onse. Ndipo Mulungu akwana kukhala mboni"
        },
        {
            "chapter": 4,
            "verse": 80,
            "text": "Aliyense amene amvera Mtumwi ndithudi amvera Mulungu ndipo iye amene safuna kukumvera iwe, Ife sitidakutumize kuti ukhale wowayang’anira ayi"
        },
        {
            "chapter": 4,
            "verse": 81,
            "text": "Iwo amati: “Ife ndife omvera” koma iwo akangochoka kwa iwe, ambiri a iwo amachita chiwembu usiku pochita zinthu zimene siukunena. Koma Mulungu amalemba ziwembu zawo zonse zomwe amachita usiku. Kotero aleke okha ndipo ika chikhulupiliro chako mwa Mulungu. Ndipo Mulungu ndi okwana kukhala Mtetezi"
        },
        {
            "chapter": 4,
            "verse": 82,
            "text": "Kodi iwo salingalira za Korani? Ilo likadakhala kuti silinachokere kwa Mulungu, iwo akadapeza mu ilo kusemphana kwambiri"
        },
        {
            "chapter": 4,
            "verse": 83,
            "text": "Pamene iwo amva nkhani iliyonse ya mtendere kapena yochititsa mantha, iwo amaiulutsa koma iwo akanaipereka kwa Mtumwi kapena kwa amene ali ndi udindo pakati pawo kapena anthu amene amafufuza bwino nkhani, akadadziwa. Ndipo pakadapanda chisomo ndi chisoni cha Mulungu pa inu, inu mukanatsatira Satana kupatula anthu ochepa okha"
        },
        {
            "chapter": 4,
            "verse": 84,
            "text": "Motero menya nkhondo mu njira ya Mulungu, iwe siudzafunsidwa za munthu wina ayi koma za iwe wekha ndipo alimbikitse okhulupirira kuti mwina Mulungu adzagonjetsa anthu osakhulupirira. Mulungu ndi wamphamvu kwambiri ndi Waukali polanga"
        },
        {
            "chapter": 4,
            "verse": 85,
            "text": "Aliyense amene amathandiza kuchita ntchito zabwino adzalandira gawo lake la ntchitoyo, ndipo aliyense amene amathandiza kuchita ntchito zoipa naye adzakhala ndi gawo la uchimo. Ndipo Mulungu ali ndi mphamvu yochita chinthu china chilichonse"
        },
        {
            "chapter": 4,
            "verse": 86,
            "text": "Ngati munthu akulonjerani onetsetsani kuti malonje anu ndi abwino kuposa malonje ake kapena mumubwezere monga momwe wakulonjererani. Ndithudi Mulungu amasunga chiwerengero cha zinthu zonse"
        },
        {
            "chapter": 4,
            "verse": 87,
            "text": "Mulungu! Kulibe mulungu wina koma Iye yekha. Ndithudi Iye adzakusonkhanitsani nonse pamodzi patsiku louka kwa akufa, tsiku lopanda chikaiko. Kodi ndani amalankhula zoona kuposa Mulungu"
        },
        {
            "chapter": 4,
            "verse": 88,
            "text": "Kodi mwatani kuti mukhale ogawikana magulu awiri pa nkhani ya anthu a chinyengo? Mulungu, mwini wake wawataya chifukwa cha ntchito zawo zoipa. Kodi inu mufuna kumutsogolera iye amene Mulungu wamusokeretsa? Inu simudzapeza njira ina iliyonse"
        },
        {
            "chapter": 4,
            "verse": 89,
            "text": "Iwo afuna kuti iwe usakhulupirire monga momwe iwo sadakhulupirire kuti mulingane. Iwe usapalane nawo ubwenzi ayi mpaka pamene asiya nyumba zawo chifukwa cha njira ya Mulungu. Koma ngati iwo akuthawani, agwireni ndipo muwaphe pali ponse pamene muwapeze ndipo musafune abwenzi kapena okuthandizani pakati pawo"
        },
        {
            "chapter": 4,
            "verse": 90,
            "text": "Kupatula okhawo amene gulu lina limene liri pakati panu ndipo inu mwachita nawo pangano lokhazikitsa mtendere kapena adza kwa inu chifukwa mitima yawo yawaletsa kuti amenyane nanu kapena kumenyana ndi anthu a mtundu wawo. Mulungu akadafuna akadawapatsa iwo mphamvu zoti akugonjetseni inu, kotero akadamenyana nanu. Choncho ngati atalikirana nanu ndipo asiya kumenyana nanu ndi kukuonetsani mtendere, Mulungu wakulamulirani kuti musawaononge"
        },
        {
            "chapter": 4,
            "verse": 91,
            "text": "Mudzawapeza ena ali kufuna chitetezo chanu ndiponso chitetezo chochokera kwa anthu awo. Nthawi iliyonse akayesedwa iwo amapita mwamsangamsanga. Ngati iwo sachoka kwa inu ndiponso ngati iwo sakhazikitsa mtendere ndi inu kapena kusiya nkhondo ndi inu, agwireni ndi kuwapha pali ponse pamene muwapeza. Pa anthu otere, Ife takupatsani chilolezo chomenyana nawo"
        },
        {
            "chapter": 4,
            "verse": 92,
            "text": "Ndi chinthu choletsedwa kuti munthu wokhulupirira aphe mzake wokhulupirira kupatula mwangozi. Ndipo aliyense amene, mwangozi, akupha munthu wokhulupirira ayenera kumasula kapolo wokhulupirira m’modzi ndi kulipira ndalama zopepesera ku banja la ophedwayo, kupatula ngati iwo asankha kuti amukhululukira munthu wakuphayo. Ngati malemuyo anali wochokera kwa adani anu ndipo anali wokhulupirira, chilango chake ndi kumasula kapolo m’modzi wa wokhulupirira. Koma ngati malemuyo anali ochokera ku mtundu wa athu ogwirizana nawo, ndalama za chipepeso ziyenera kuperekedwa kubanja la munthu wakufayo ndi kumasula kapolo mmodzi wa wokhulupirira. Ngati munthu sangathe kupeza izi, ayenera kusala miyezi iwiri motsatizana ndi cholinga chopeza chikhululukiro kwa Mulungu. Ndipo Mulungu ndi Wodziwa ndi Waluntha"
        },
        {
            "chapter": 4,
            "verse": 93,
            "text": "Ndipo aliyense amene apha munthu wokhulupirira mwadala, mphotho yake ndi kupsya ku moto wa ku Gahena ndipo adzakhala komweko ndipo mkwiyo ndi temberero la Mulungu zili pa iye ndipo chilango chowawa chili kukonzedwa chifukwa cha iye"
        },
        {
            "chapter": 4,
            "verse": 94,
            "text": "oh inu anthu okhulupirira! onetsetsani kuti pamene mupita kukamenya nkhondo m’njira ya Mulungu, kuti musanene kwa iwo amene akhulupirira kuti ndi osakhulupirira pofuna kuti mupeze katundu wosakhalitsa wa mdziko lino. Kwa Mulungu kuli zinthu zambiri zabwino. Monga mmene iye ali, nanunso mudali wosakhulupirira m’masiku adzana koma tsopano Mulungu wakupatsani chisomo chake pokutsogolerani ku njira yoyenera. Kotero musachite tsankho! Ndithudi Mulungu amadziwa zonse zimene mumachita"
        },
        {
            "chapter": 4,
            "verse": 95,
            "text": "Anthu okhulupirira amene akhala, safanana kupatula iwo amene ali ndi bvuto ndi amene amenyana nkhondo m’njira ya Mulungu ndi chuma chawo ndi iwo eni. Mulungu adawakweza pamwamba iwo amene amamenya nkhondo ndi chuma chawo pamodzi ndi iwo eni kuposa iwo amene akhala kunyumba. Kwa aliyense, Iye walonjeza malipiro abwino koma Mulungu wawapatsa mphotho yaikulu amene amalimbikira ndipo amamenya nkhondo m’njira ya Mulungu kuposa amene amakhala kunyumba"
        },
        {
            "chapter": 4,
            "verse": 96,
            "text": "Adzapeza maudindo kuchokera kwa Iye, chikhululukiro ndi chisoni. Mulungu amakhululukira ndipo ndi wachisoni chosatha"
        },
        {
            "chapter": 4,
            "verse": 97,
            "text": "Ndithudi! Iwo amene angelo amachotsa moyo wawo pamene ali ochimwa, adzafunsidwa kuti: “Mudali kuchita chiyani?” Iwo adzanena: “Tinali opanda mphamvu ndi oponderezedwa padziko lapansi.” Angelo adzati kwa iwo: “Kodi dziko la Mulungu silinali lotambasuka kuti inu mukadasamuka?” Iwo mudzi wawo ndi Gahena. Malo oipa kwambiri ofikirako"
        },
        {
            "chapter": 4,
            "verse": 98,
            "text": "Kupatula anthu ofoka pakati pa amuna, akazi ndi ana amene alibe mphamvu kapena njira zothawira"
        },
        {
            "chapter": 4,
            "verse": 99,
            "text": "Kwa otere pali chikhulupiriro choti Mulungu adzawakhululukira ndipo Mulungu ndi wachisoni ndi wokhululuka nthawi zonse"
        },
        {
            "chapter": 4,
            "verse": 100,
            "text": "Iye amene asamuka kwawo mu njira ya Mulungu adzapeza padziko lapansi malo ochuluka othawirako ndi katundu wochuluka. Ndipo iye amene asamuka chifukwa cha Mulungu ndi Mtumwi wake ndipo imfa impeza, ndithu malipiro ake ali ndi Mulungu. Ndipo Mulungu ndi wokhululuka ndi wachisoni chosatha"
        },
        {
            "chapter": 4,
            "verse": 101,
            "text": "Ndipo pamene inu muyenda padziko lapansi sikulakwa kwa inu kupungula mapemphero ngati muopa kuti anthu osakhulupirira akuvutitsani. Ndithudi anthu osakhulupirira ndi adani anu enieni"
        },
        {
            "chapter": 4,
            "verse": 102,
            "text": "Pamene iwe uli pakati pawo ndipo uli kuwatsogolera pa mapemphero, lola gulu lina la iwo kuti liime pamodzi ndi iwe, atanyamula zida zawo za nkhondo. Akatha kugwetsa nkhope zawo pansi apite kumbuyo kwanu ndipo libwere gulu lina limene silinapemphere kuti lipemphere nawe, ayenera kukhala tcheru ndi kutenga zida zawo za nkhondo. Anthu osakhulupirira amafuna inu mutaiwala zida zanu ndi katundu wanu kuti akukantheni nthawi imodzi, koma palibe cholakwa ngati musiya zida zanu chifukwa cha mavuto ena monga mvula kapena matenda koma khala tcheru. Ndithudi Mulungu wawakonzera anthu wosakhulupirira chilango chochititsa manyazi"
        },
        {
            "chapter": 4,
            "verse": 103,
            "text": "Pamene mumaliza mapemphero, kumbukirani Mulungu pamene muli choimirira, chokhala pansi kapena chogona. Koma pamene muli pabwino, pempherani nthawi zonse. Ndithudi mapemphero ndi udindo umene udaperekedwa kwa anthu okhulupirira kuti azichita pa nthawi zimene zidakhazikitsidwa"
        },
        {
            "chapter": 4,
            "verse": 104,
            "text": "Ndipo musafoke pofunafuna mdani. Ngati inu mumva kuwawa nawonso, ndithudi, akumva kuwawa monga mmene mukuonera kuwawa inu. Koma inu muli ndi chiyembekezo chochokera kwa Mulungu chimene iwo alibe. Ndipo Mulungu ndi wodziwa ndi wanzeru"
        },
        {
            "chapter": 4,
            "verse": 105,
            "text": "Ndithudi Ife tavumbulutsa Buku kwa iwe mwachoonadi kuti uweruze pakati pa anthu pogwiritsa ntchito chimene Mulungu wakulangiza iwe. Motero iwe usawapemphere anthu oipa"
        },
        {
            "chapter": 4,
            "verse": 106,
            "text": "Ndipo pempha chikhululukiro cha Mulungu, ndithudi, Mulungu ndi wokhululukira ndi wachisoni"
        },
        {
            "chapter": 4,
            "verse": 107,
            "text": "Ndipo iwe usawaimire iwo amene amasokeretsa miyoyo yawo. Ndithudi Mulungu sakonda munthu wodzipondereza yekha amene amachita zoipa"
        },
        {
            "chapter": 4,
            "verse": 108,
            "text": "Iwo akhoza kudzibisa kwa anthu koma sangathe kudzibisa kwa Mulungu chifukwa Iye ali pamodzi ndi iwo pamene akonza chiwembu nthawi ya usiku ndi mawu amene samukondweretsa. Ndipo Mulungu amadziwa zimene iwo amachita"
        },
        {
            "chapter": 4,
            "verse": 109,
            "text": "Lo! Inu ndi amene mudawaimirira mu umoyo wa padzikolapansi.Nangakodindaniameneadzawadandaulire, kwa Mulungu pa tsiku la kuuka kwa akufa kapena ndani amene adzakhala mtetezi wawo"
        },
        {
            "chapter": 4,
            "verse": 110,
            "text": "Ndipo iye amene achita choipa kapena achimwira mzimu wake koma pambuyo pake apempha chikhululukiro cha Mulungu, adzamupeza Mulungu ali Wokhululuka ndi Wachisoni"
        },
        {
            "chapter": 4,
            "verse": 111,
            "text": "Ndipo aliyense amene achita zoipa akudzilakwira yekha. Ndipo Mulungu ndi Waluntha ndi Wanzeru"
        },
        {
            "chapter": 4,
            "verse": 112,
            "text": "Ndipo aliyense amene achita zoipa kapena tchimo koma anamizira munthu wina wopanda chifukwa, ndithudi, iye wadzisenzetsa bodza ndi tchimo limene lili loonekera"
        },
        {
            "chapter": 4,
            "verse": 113,
            "text": "Koma pakadapanda Chisomo ndi Chisoni cha Mulungu pa iwe gulu lina la iwo likadafuna kuti likusokeretse koma iwo sangasokeretse wina aliyense koma iwo okha, ndipo iwo sangakupweteke iwe ayi. Mulungu wavumbulutsa kwa iwe Buku la luntha ndi kukuphunzitsa iwe zinthu zimene siunali kuzidziwa. Ndipo ubwino wa Mulungu pa iwe ndi waukulu zedi"
        },
        {
            "chapter": 4,
            "verse": 114,
            "text": "Mulibe zabwino zambiri muzokambirana zawo za mseri kupatula mwa iye amene amalangiza za kupereka chaulere, kuonetsa chifundo ndi chiyanjanitso pakati pa anthu, ndipo iye amene amachita izi ndi cholinga chokondweretsa Mulungu, Ife tidzampatsa mphotho yaikulu"
        },
        {
            "chapter": 4,
            "verse": 115,
            "text": "Ndipo aliyense amene amatsutsa ndi kutsutsana ndi Mtumwi, langizo lathu litaonetsedwa kwa iye ndipo atsatira njira imene siili ya anthu okhulupirira, Ife tidzamusunga mnjira imene wasankha ndipo tidzamuotcha iye ku Moto, malo onyansa kwambiri"
        },
        {
            "chapter": 4,
            "verse": 116,
            "text": "Ndithudi! Mulungu sadzakhululukira munthu wopembedza mafano. Iye adzakhululukira wina aliyense amene wamufuna pa machimo ena onse ndipo aliyense amene amalambira milungu ina osati Mulungu, iye wasochera kwambiri kuchokera ku choonadi"
        },
        {
            "chapter": 4,
            "verse": 117,
            "text": "Iwo sapembedza china koma milungu ya ikazi m’malo mwa Iye ndipo iwo sapembedza wina koma Satana wogalukira"
        },
        {
            "chapter": 4,
            "verse": 118,
            "text": "Mulungu anamutemberera iye ndipo iye adati: “Ine ndidzalanda gawo lina lokhazikika la akapolo ako.”"
        },
        {
            "chapter": 4,
            "verse": 119,
            "text": "“Ndithudi ine ndidzawasocheretsa ndipo, ndithudi, ndidzaukitsa zilakolako zawo zopanda pake ndipo, ndithudi, ndidzawalamula kuboola makutu a ng’ombe ndipo, ndithudi, ndidzawalamula kusintha zinthu zimene zinalengedwa ndi Mulungu.” Ndithudi aliyense amene asankha Satana m’malo mwa Mulungu ngati mtetezi wake, iye ndi wotayika kodziwikiratu"
        },
        {
            "chapter": 4,
            "verse": 120,
            "text": "Iye akuwalonjeza ndi kuwakhulupiritsa zinthu zopanda pake ndipo malonjezo a Satana si ena koma chinyengo"
        },
        {
            "chapter": 4,
            "verse": 121,
            "text": "Malo a anthu otere ndi Gahena ndipo sadzapeza njira yothawira kumeneko"
        },
        {
            "chapter": 4,
            "verse": 122,
            "text": "Koma iwo amene amakhulupirira ndipo amachita ntchito zabwino, tidzawalowetsa ku Minda yothiriridwa ndi mitsinje ya madzi yoyenda pansi pake ndipo kumeneko adzakhalako mpaka kalekale. Lonjezo la Mulungu ndi loona. Kodi ndani amene anganene zoona kuposa Mulungu"
        },
        {
            "chapter": 4,
            "verse": 123,
            "text": "Sikudzakhala molingana ndi zilakolako zanu kapena za anthu a m’Buku. Iye amene achita zoipa adzalandira zoipa, ndipo sadzapeza wina kukhala omuteteza kapena kumuthandiza iye pambali pa Mulungu"
        },
        {
            "chapter": 4,
            "verse": 124,
            "text": "Ndipo aliyense amene amachita ntchito zabwino, mwamuna kapena mkazi, ndipo ndi wokhulupirira, ameneyo ndiye adzalowa ku Paradiso ndipo sadzaponderezedwa ngakhale pang’ono"
        },
        {
            "chapter": 4,
            "verse": 125,
            "text": "Kodi ndani ali ndi chipembedzo chabwino kuposa munthu amene amadzipereka kwathunthu kwa Mulungu ndipo amachita ntchito zabwino ndipo amatsatira chikhulupiriro cha Abrahamu wangwiro? Ndipo Mulungu anamusankha Abrahamu kukhala bwenzi lake la pamtima"
        },
        {
            "chapter": 4,
            "verse": 126,
            "text": "Mwini wa chilichonse chimene chili mu mlengalenga ndi padziko lapansi ndi Mulungu. Ndipo Mulungu amadziwa chinthu china chilichonse"
        },
        {
            "chapter": 4,
            "verse": 127,
            "text": "Iwo amakufunsa malamulo okhudza akazi. Nena: “Mulungu ali kukuuzani za iwo ndi zomwe zikuwerengedwa m’buku zokhudza ana akazi a masiye amene simukuwapatsa zimene zidalamulidwa kwa iwo komabe inu mufuna kuwakwatira ndi ana opanda mphamvu ndi oponderezedwa ndipo kuti muonetse chilungamo kwa ana a masiye. Ndipo zilizonse zabwino zimene muchita, Mulungu amazidziwa.”"
        },
        {
            "chapter": 4,
            "verse": 128,
            "text": "Ndipo ngati mkazi aopa kuzunzidwa kapena kusiyidwa ndi mwamuna wake, sichidzakhala chinthu cholakwa kwa iwo awiriwo ngati onse afuna kugwirizana pakati pawo chifukwa mgwirizano ndi wabwino. Ndipo umunthu umalamulidwa ndi umbombo. Koma ngati inu muchita chinthu chabwino ndi kulewa zoipa, ndithudi Mulungu amadziwa zonse zimene mukuchita"
        },
        {
            "chapter": 4,
            "verse": 129,
            "text": "Inu simudzatha kuchita chilungamo pakati pa akazi anu ngakhale mutafuna kutero. Motero musakondere mbali imodzi ndikumusiya winayo osadziwa chimene chili kuchitika. Ndipo ngati inu muchita chilungamo ndi kuchita chili chonse chabwino ndi kuopa Mulungu, ndithudi Mulungu ndi wokhululukira ndi wachisoni chosatha"
        },
        {
            "chapter": 4,
            "verse": 130,
            "text": "Koma ngati iwo asiyana, Mulungu adzapereka zochuluka kwa aliyense wa iwo kuchokera ku zinthu zake zambiri. Ndipo Mulungu ndi wopereka mowolowa manja kwa zolengedwa zake ndipo ndi Wanzeru"
        },
        {
            "chapter": 4,
            "verse": 131,
            "text": "Ndipo mwini wake wa zonse za m’mlengalenga ndi za pa dziko lapansi ndi Mulungu. Ndipo, Ife tidawalangiza iwo amene analandira Buku inu musadadze ndiponso ndi inu nomwe kuti muziopa Mulungu. Koma ngati mukana, ndithudi, Mulungu ndiye mwini wa zonse zimene zili m’mlengalenga ndi padziko lapansi. Mulungu sasowa chilichonse ndipo ndi otamandidwa"
        },
        {
            "chapter": 4,
            "verse": 132,
            "text": "Ndipo mwini wake wa zonse zimene zili mlengalenga ndi padziko lapansi ndi Mulungu. Ndipo Mulungu ndi wokwanira kukhala Mtetezi wanu"
        },
        {
            "chapter": 4,
            "verse": 133,
            "text": "Ngati Iye atafuna, akhoza kukuchotsani inu ndi kubweretsa ena. Ndipo Mulungu ali ndi mphamvu yotero"
        },
        {
            "chapter": 4,
            "verse": 134,
            "text": "Aliyense amene afuna dipo la moyo uno ndi Mulungu yekha amene amasunga dipo la m’moyo uno ndi umoyo umene uli nkudza. Ndipo Mulungu amamva zonse ndipo amaona zonse"
        },
        {
            "chapter": 4,
            "verse": 135,
            "text": "oh inu anthu okhulupirira! Khalani anthu ochita chilungamo ngati mboni za Mulungu ngakhale kuti umboniwo ndi wosakomera inu kapena makolo anu kapena abale anu, kaya iwo ndi wolemera kapena wosauka. Mulungu ndiye Mtetezi wa iwo onse. Motero musatsatire zilakolako zanu ndi kusiya kuchita chilungamo. Ndipo ngati mukapereka umboni wosayenera kapena kukana kupereka, ndithudi Mulungu ali kudziwa ntchito zanu zimene muchita"
        },
        {
            "chapter": 4,
            "verse": 136,
            "text": "oh inu anthu okhulupirira! Khulupirirani mwa Mulungundi Mtumwiwakendi Bukulimenewavumbulutsa kwa Mtumwi wake ndi Buku limene Iye adavumbulutsa kale ndipo aliyense amene sakhulupirira Mulungu, Angelo ake, Mabuku ake, Atumwi ake ndi tsiku lomaliza ndithudi wasokera"
        },
        {
            "chapter": 4,
            "verse": 137,
            "text": "Ndithudi iwo amene akhulupirira ndipo kenaka akana ndipo akhulupirira ndipo akananso ndipo aonjezera kusakhulupirira, Mulungu sadzawakhululukira kapena kuwatsogolera kunjira ya choonadi"
        },
        {
            "chapter": 4,
            "verse": 138,
            "text": "Achenjezeni anthu achinyengo kuti chilango chowawa chili kuwadikira"
        },
        {
            "chapter": 4,
            "verse": 139,
            "text": "Iwo amene amasankha anthu osakhulupirira kukhala atetezi awo m’malo mwa anthu okhulupirira, kodi iwo ali kufuna ulemerero kuchokera kwa iwo? Ndithudi ulemerero, mphamvu ndi kuyamikidwa, Mwini wake ndi Mulungu"
        },
        {
            "chapter": 4,
            "verse": 140,
            "text": "Ndipo zavumbulutsidwa kale kwa inu m’Buku kuti pamene inu mukumva chivumbulutso cha Mulungu chili kukanidwa kapena kunyozedwa, inu musakhale pa malo amenewo mpaka pamene ayamba kukamba nkhani zina chifukwa mukakhala nawo, mudzakhala ngati iwo. Ndithudi Mulungu adzasonkhanitsa anthu a chinyengo ndi anthu osakhulupirira ku Gahena"
        },
        {
            "chapter": 4,
            "verse": 141,
            "text": "Iwo amene amayembekezera ndi kuyang’ana; ndipo ngati Mulungu akupambanitsani, iwo amati: “Kodi ife sitinali kumbali yanu?” Ndipo ngati anthu osakhulupirira apambana, iwo amati kwa iwo: “Kodi ife sitidali ndi mphamvu zoposa inu ndiponso kodi ife sitidakutetezeni kwa anthu okhulupirira?” Mulungu adzaweruza, pakati panu, pa tsiku lakuuka kwa akufa. Ndipo Mulungu sadzawapatsa anthu osakhulupirira njira yoti apambane anthu okhulupirira"
        },
        {
            "chapter": 4,
            "verse": 142,
            "text": "Ndithudi anthu a chinyengo afuna kunyenga Mulungu koma ndi Mulungu amene amawanyenga iwo ndipo pamene iwo amaima pamapemphero, amaimirira mwaulesi kuti anthu awaone ndipo sakumbukira Mulungu ngakhale mwapang’ono"
        },
        {
            "chapter": 4,
            "verse": 143,
            "text": "Iwo ali kupita uku ndi uko, ndipo sali m’gulu ili ndipo aliyense amene Mulungu wamusocheretsa simungampezere iye njira"
        },
        {
            "chapter": 4,
            "verse": 144,
            "text": "oh inu anthu okhulupirira! Musasankhe anthu osakhulupirira kuti akhale abwenzi anu mmalo mwa anthu okhulupirira. Kodi mukufuna kuika umboni woonekera kwa Mulungu wokutsutsani inu"
        },
        {
            "chapter": 4,
            "verse": 145,
            "text": "Ndithudi anthu achinyengo adzaponyedwa ku malo apansipansi a ku Moto. Inu simudzawapezera wowathandiza"
        },
        {
            "chapter": 4,
            "verse": 146,
            "text": "Kupatula iwo amene alapa zoipa zawo ndi kuchita ntchito zabwino ndipo ayeretsa chipembedzo chawo. Iwo adzakhala pamodzi ndi anthu okhulupirira. Ndipo Mulungu adzawapatsa anthu okhulupirira mphotho yaikulu"
        },
        {
            "chapter": 4,
            "verse": 147,
            "text": "Kodi Mulungu angakulangeni bwanji inu ngati muthokoza ndi kukhulupirira mwa Iye? Ndithudi Mulungu amayamika, ndipo ndi Wodziwa zonse"
        },
        {
            "chapter": 4,
            "verse": 148,
            "text": "Mulungu sakondwera ndi kuyankhula mawu oipa pagulu kupatula kuchokera kwa amene waponderezedwa. Ndipo Mulungu ndi wakumva ndi wodziwa zonse"
        },
        {
            "chapter": 4,
            "verse": 149,
            "text": "Kaya inu muonetsera pochita zabwino kapena mubisa, kapena mukhululukira zoipa, ndithudi, Mulungu ndi wokhululukira ndi wamphamvu zonse"
        },
        {
            "chapter": 4,
            "verse": 150,
            "text": "Ndithudi iwo amene sakhulupirira Mulungu ndi Atumwi ake ndipo afuna kusiyanitsa pakati pa Mulungu ndi Atumwi ake ponena kuti: “Ife timakhulupirira mwa ena ndipo sitikhulupirira ena.” Ndipo amafuna kusankha njira yapakati ndi pakati"
        },
        {
            "chapter": 4,
            "verse": 151,
            "text": "Amenewa ndithudi ndi osakhulupirira enieni. Ndipo Ife tawakonzera anthu osakhulupirira chilango chochititsa manyazi"
        },
        {
            "chapter": 4,
            "verse": 152,
            "text": "Ndipo iwo amene amakhulupirira mwa Mulungu ndi Atumwi ake ndipo sasiyanitsa pakati pa aliyense wa iwo, Ife tidzawapatsa mphotho zawo ndipo Mulungu ndi wokhululukira ndi wa chisoni chosatha"
        },
        {
            "chapter": 4,
            "verse": 153,
            "text": "Anthu otsatira a m’Buku akukufunsa iwe kuti uwatsitsire buku kuchokera kumwamba. Ndithudi iwo adafunsa Mose zazikulu kuposa zimenezi pamene iwo adati: “Tionetse Mulungu poyera.” Koma iwo anakanthidwa ndi mphenzi chifukwa cha uchimo wawo. Ndipo iwo adapembedza mwana wa ng’ombe ngakhale analandira zizindikiro zathu. Komabe Ife tidawakhululukira zimenezo. Ndipo tidampatsa Mose mphamvu zooneka"
        },
        {
            "chapter": 4,
            "verse": 154,
            "text": "Pokwaniritsa lonjezo, Ife tidakweza pamwamba pawo phiri, ndipo tidati kwa iwo: “Lowani pa chipata mogwetsa nkhope ndi modzichepetsa.” Ndipo Ife tidawalamula kuti: “Musaswe malamulo a tsiku la Sabata.” Ndipo Ife tidatenga lonjezo lokhazikika kuchokera kwa iwo"
        },
        {
            "chapter": 4,
            "verse": 155,
            "text": "Chifukwa chakuphwanya pangano lawo ndi kukana zizindikiro za Mulungu ndi kupha Atumwi popanda chilungamo ndi kulankhula kwawo koti: Mitima yathu ndi yokutidwa. Iyayi, Mulungu wamata mitima yawo chifukwa chakusakhulupirira kwawo. Ndipo iwo sakhulupirira kwenikweni koma pang’ono"
        },
        {
            "chapter": 4,
            "verse": 156,
            "text": "Ndi chifukwa cha kusakhulupirira kwawo ndi kulankhula zoipa za Maria, tchimo lalikulu"
        },
        {
            "chapter": 4,
            "verse": 157,
            "text": "Ndikulankhula kwawo koti: “Ife tidamupha Messiya, Yesu mwana wamwamuna wa Maria, Mthenga wa Mulungu,” koma iwo sadamuphe ayi ndipo sadampachike koma maonekedwe a Yesu anaikidwa pa munthu wina ndipo iwo amene amatsutsa za izo ndi okaika. Iwo sadziwa chili chonse, koma akutsatira nkhani za m’maluwa. Ndithudi iwo sadamuphe ayi"
        },
        {
            "chapter": 4,
            "verse": 158,
            "text": "Koma Mulungu adamukweza kudza kwa Iye. Ndipo Mulungu ndi wa mphamvu ndi Wanzeru"
        },
        {
            "chapter": 4,
            "verse": 159,
            "text": "Ndipo palibe mmodzi wa anthu a m’Buku amene angakhulupirire mwa iye, asadafe. Ndipo patsiku louka kwa akufa, iye adzakhala mboni yowatsutsa iwo"
        },
        {
            "chapter": 4,
            "verse": 160,
            "text": "Chifukwa chakulakwa kwa Ayuda, Ife tidawaletsa chakudya china chabwino chimene chidali chololedwa kwa iwo ndi chifukwa chotsekereza anthu ambiri mnjira ya Mulungu"
        },
        {
            "chapter": 4,
            "verse": 161,
            "text": "Ndi kulandira kwawo kwa katapira pamene iwo ataletsedwa kutero, ndi kudya kwawo kwa chuma cha anthu mwachinyengo. Ndipo Ife takonza chilango chowawa cha anthu osakhulupirira amene ali pakati pawo"
        },
        {
            "chapter": 4,
            "verse": 162,
            "text": "Koma iwo ozindikira kwambiri amene ali pakati pawo ndi okhulupirira amene amakhulupirira mu zimene zavumbulutsidwa kwa iwe ndi zimene zidavumbulitsidwa iwe usanadze, ndipo amapemphera nthawi zonse ndikupereka msonkho wothandiza anthu osauka ndipo ali ndi chikhulupiriro mwa Mulungu ndi tsiku lomaliza, awa ndiwo amene Ife tidzawapatsa mphotho yaikulu"
        },
        {
            "chapter": 4,
            "verse": 163,
            "text": "Ife tavumbulutsa kwa iwe monga momwe tidavumbulutsira kwa Nowa ndi kwa Atumwi ena amene anadza pambuyo pa iye. Ndipo tidavumbulutsa kwa Abrahamu, Ishimayeli, Isake, Yakobo ndi a mitundu, Yesu, Yobu, Yona, Aroni ndi Solomoni ndipo Davide tidamupatsa Buku la Masalimo"
        },
        {
            "chapter": 4,
            "verse": 164,
            "text": "Ndi Atumwi amene Ife takuuza kale mbiri yawo ndi Atumwi amene sitidakuuze ayi, ndipo ndi Mose Mulungu adalankhula naye mwachindunji"
        },
        {
            "chapter": 4,
            "verse": 165,
            "text": "Atumwi ngati obweretsa nkhani zabwino kwa mitundu ya anthu ndipo chenjezo kuti iwo asadzakhale ndi chodandaula kwa Mulungu pambuyo pa Atumwi. Ndipo Mulungu ndi Wamphamvu nd Wanzeru"
        },
        {
            "chapter": 4,
            "verse": 166,
            "text": "Koma Mulungu achitira umboni pa zimene wavumbulutsakwaiwe, Iyewalitumizandinzeruzakendipo angelo achitira umboni. Ndipo Mulungu ndi wokwana kukhalamboni"
        },
        {
            "chapter": 4,
            "verse": 167,
            "text": "Ndithudiiwoamenesakhulupirirandipo amaletsa ena kutsatira njira ya Mulungu, ndithudi, asochera kwenikweni"
        },
        {
            "chapter": 4,
            "verse": 168,
            "text": "Ndithudi iwo amene sakhulupirira ndipo adachita zosalungama, Mulungu sazawakhululukira ndipo sadzawatsogolera kunjira ina"
        },
        {
            "chapter": 4,
            "verse": 169,
            "text": "Kupatula njira ya ku Gahena, kuti adzakhaleko mpaka kalekale. Ndipo imeneyi ndi ntchito yopepuka kwa Mulungu"
        },
        {
            "chapter": 4,
            "verse": 170,
            "text": "oh inu anthu! Ndithudi wadza kwa inu Mtumwi ndi choonadi chochokera kwa Ambuye wanu, motero khulupirirani mwa iye ndipo zonse zidzakhala bwino kwa inu. Ngati inu simukhulupirira ndithudi mwini wa chilichonse chimene chili mlengalenga ndi padziko lapansi ndi Mulungu. Ndipo Mulungu ndi wodziwa chilichonse ndi Wanzeru"
        },
        {
            "chapter": 4,
            "verse": 171,
            "text": "oh inu anthu a m’Buku! Musadutse malire a chipembedzo chanu kapena kunena zokhudza Mulungu kupatula choonadi. Messiya Yesu, mwana wa Maria, sadali wina aliyense koma Mtumwi wa Mulungu ndi Mawu ake amene adanena kwa Maria, ndi Mzimu wolengedwa ndi Iye. Kotero khulupirirani mwa Mulungu ndi Atumwi ake. Ndipo musanene kuti: “Atatu.” Siyani! Zidzakhala bwino kwa inu. Chifukwa Mulungu ndi mmodzi yekha. Ulemerero ukhale kwa Iye. Iye sangakhale ndi mwana. Zake ndi zonse zimene zili kumwamba ndi pa dziko lapansi. Ndipo Mulungu ndi okwana kukhala Mtetezi wodalirika"
        },
        {
            "chapter": 4,
            "verse": 172,
            "text": "Messiya sangakane kukhala kapolo wa Mulungu ndiponso angelo amene ali kufupi ndi Mulungu. Ndipo aliyense amene amakana kumutumikira Mulungu chifukwa cha kudzikweza, Iye adzawasonkhanitsa onse kudza pamaso pake"
        },
        {
            "chapter": 4,
            "verse": 173,
            "text": "Motero iwo amene ali ndi chikhulupiriro ndipo amachita ntchito zabwino, Iye adzawapatsa mphotho zawo mokwanira ndipo adzawalemeretsa iwo mwachisomo chake chochuluka. Koma iwo amene akana kupembedza kapena oyerekedwa, Iye adzawalanga ndi chilango chowawa. Ndipo iwo sadzapeza wina woposa Mulungu kuti awateteze kapena kuwathandiza"
        },
        {
            "chapter": 4,
            "verse": 174,
            "text": "oh inu anthu! Ndithudi wadza kwa inu umboni wooneka kuchokera kwa Ambuye wanu ndipo Ife takutumizirani Muuni woonekera"
        },
        {
            "chapter": 4,
            "verse": 175,
            "text": "Motero iwo amene amakhulupirira mwa Mulungu ndipo amadzipereka kwathunthu kwa Iye, adzawalowetsa ku chifundo ndi chisomo chake ndi kuwatsogolera kunjira yoyenera"
        },
        {
            "chapter": 4,
            "verse": 176,
            "text": "Iwo amakufunsa za malamulo; Nena: “Mulungu akukuuzani za munthu amene alibe makolo kapena mwana. Ngati munthu wa mwamuna akufa, ndipo alibe mwana koma ali ndi mlongo wake, mlongo wake adzalandire theka la katundu amene asiya. Ndipo ngati mkazi sasiya mwana, mlongo wake adzatenga chuma chake. Koma ngati akhala ndi alongo ake awiri, iwo adzalandire magawo awiri a magawo atatu a katundu amene asiya. Ndipo ngati pali abale amuna ndi akazi, mwamuna adzalandira magawo amene angalandire akazi awiri. Mulungu akukulongosolerani kuti musasochere. Ndipo Mulungu ndi wodziwa chilichonse.”"
        }
    ]
}
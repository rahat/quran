{
    "juzs": [
        {
            "chapter": 12,
            "verse": 53,
            "text": "“Ine sindili kudziyeretsa, ndithudi, mtima wa munthu umakonda zoipa kupatula pamene Ambuye wanga aonetsa chisomo chake. Ndithudi Ambuye wanga amakhululukira ndiponso ndi Wachisoni chosatha.”"
        },
        {
            "chapter": 12,
            "verse": 54,
            "text": "Mfumu idati, “Mubweretseni iye kwa ine kuti ndimusankhe iye kukhala munthu wanga.” Ndipo atayankhula naye, Mfumu idati, “Ndithudi iwe udzakhala ndi ife kuyambira lero ndipo udzakhala wolemekezeka ndiponso wokhulupirika.”"
        },
        {
            "chapter": 12,
            "verse": 55,
            "text": "Yosefe adati, “Ndiikeni pa udindo woyang’anira nkhokwe za m’dziko. Ine, ndithudi, ndidzazisunga bwino.”"
        },
        {
            "chapter": 12,
            "verse": 56,
            "text": "Mmenemo ndi mmene tidamupatsira Yosefe udindo mdziko ndipo adakhala paliponse pamene amafuna. Ife timampatsa chisomo amene tamufuna ndipo sitisokoneza mphotho za anthu ochita zabwino"
        },
        {
            "chapter": 12,
            "verse": 57,
            "text": "Ndipo, ndithudi, mphotho ya m’moyo umene uli nkudza ndi yabwino kwa anthu okhulupirira ndi amene anali kuopa Mulungu"
        },
        {
            "chapter": 12,
            "verse": 58,
            "text": "Ndipo abale ake a Yosefe adadza, nalowa kwa iye. Iye adawazindikira koma iwo sadamuzindikire iye"
        },
        {
            "chapter": 12,
            "verse": 59,
            "text": "Ndipo pamene iye adawakonzera chakudya chawo, iye adati, “Ndibweretsereni m’bale wanu mwa abambo anu. Kodi inu simukuona kuti ine ndikukwaniritsa muyeso ndiponso ndimalandira bwino alendo?”"
        },
        {
            "chapter": 12,
            "verse": 60,
            "text": "“Koma ngati inu simudzabwera naye kwa ine inu simudzalandira muyeso wa chakudya kuchokera kwa ine ndiponso simudzandiyandikira.”"
        },
        {
            "chapter": 12,
            "verse": 61,
            "text": "Iwo adati, “Ife tikawanyengerera abambo ake kuti akamulole kuti adzabwere nafe. Ichi, ndithudi, tikachita.”"
        },
        {
            "chapter": 12,
            "verse": 62,
            "text": "Yosefe adawauza anyamata a ntchito ake kuti aike ndalama zawo m’matumba mwawo kuti akazindikire akakafika kwa abale awo kuti mwina akabwerenso"
        },
        {
            "chapter": 12,
            "verse": 63,
            "text": "Pamene iwo adabwerera kwa abambo awo iwo adati, “oh inu abambo athu! Kwaletsedwa kwa ife kugula muyeso wachakudya. Motero mtumizeni m’bale wathu pamodzi ndi ife kuti ife tikapeze muyeso wa chakudya. Ndipo ife tikamusamala.”"
        },
        {
            "chapter": 12,
            "verse": 64,
            "text": "Yakobo adati, “Kodi ine ndikukhulupirireni pokupatsani uyu monga momwe ndidakukhulupirirani kale ndi m’bale wake uja? Komatu Mulungu ndiye Msungi wabwino ndipo Iye ndiye wachifundo mwa achifundo onse.”"
        },
        {
            "chapter": 12,
            "verse": 65,
            "text": "Ndipo pamene iwo adatsekula katundu wawo, adapeza kuti ndalama zawo zabwezedwa kwa iwo. Iwo adati, “oh Atate athu! Kodi ndi chiyani chimene tingafunenso? Nazi ndalama zathu zabwezedwa kwa ife motero tidzapeza chakudya chambiri cha mabanja athu. Ndiponso tidzamusamala m’bale wathu ndi kuonjezera muyeso wokwana kunyamulidwa ndi ngamira imodzi. Umenewu ndiwo muyeso wochepa.”"
        },
        {
            "chapter": 12,
            "verse": 66,
            "text": "Iye adati, “Ine sindidzamutumiza iye pamodzi ndi inu pokhapokha ngati mutandipatsalonjezoM’dzinalaMulungu,kutimudzabwera naye kwa ine kupatula ngati mutagonjetsedwa.” Ndipo pamene iwo adapereka lonjezo lawo, iye adanena kuti, “Pa zonse zimene tikunena, Mulungu akhale mboni.”"
        },
        {
            "chapter": 12,
            "verse": 67,
            "text": "Ndipo iye adati, “E inu ana anga! Musakalowere khomo limodzi koma kaloweni m’makomo osiyanasiyana ndipo ine sindingakuthandizeni chilichonse polimbana ndi Mulungu. Zoonadi chiweruzo ndi cha Mulungu yekha. Mwa Iye yekha ine ndimaika chikhulupiriro changa ndipo onse amene amakhulupirira aike chikhulupiriro chawo mwa Iye.”"
        },
        {
            "chapter": 12,
            "verse": 68,
            "text": "Pamene iwo adalowa, monga momwe atate awo adawalangizira, sizidawathandize chilichonse kwa Mulungu. Ichi sichinali china chilichonse koma kungokwaniritsa chifuniro chimene Yakobo adali nacho. Ndithudi iye adali ndi nzeru chifukwa Ife tidamuphunzitsa, koma anthu ambiri sadziwa"
        },
        {
            "chapter": 12,
            "verse": 69,
            "text": "NdipopameneiwoadalowakwaYosefe,iyeadamutenga m’bale wake pambali nati, “Ndithudi ine ndine m’bale wako ndipo usadandaule ndi zimene iwo adali kuchita.”"
        },
        {
            "chapter": 12,
            "verse": 70,
            "text": "Ndipo pamene iye adawakonzera chakudya chawo,iye adaika mbale m’nthumba, la m’bale wake. Ndipo woitana adafuula kwa iwo nati, “oh inu apaulendo! Ndithudi inu ndinu akuba!”"
        },
        {
            "chapter": 12,
            "verse": 71,
            "text": "Iwo adatembenuka nati, “Kodi mwasowa chiyani?”"
        },
        {
            "chapter": 12,
            "verse": 72,
            "text": "Iwo adati, “Tikusowa mbale ya Mfumu ndipo aliyense amene abweretse mbale adzalandira katundu wokwana kunyamula ndi ngamira imodzi. Ndipo ine ndine mboni.”"
        },
        {
            "chapter": 12,
            "verse": 73,
            "text": "Iwo adanena kuti, “Pali Mulungu! Ndithudi inu muli kudziwa kuti ife sitinadze kudzaononga m’dziko lanu ndipo sindife mbala ayi!”"
        },
        {
            "chapter": 12,
            "verse": 74,
            "text": "Iwo adati, “Kodi chilango chake ndi chotani, ngati inu mukunena zabodza?”"
        },
        {
            "chapter": 12,
            "verse": 75,
            "text": "Iwo adati: “Aliyense amene m’thumba mwake mupezeke mbale, iyeyo ndiye adzalandira chilango cha mbaleyo. Kotero ndimo mmene ife timalangira athu ochita zoipa.”"
        },
        {
            "chapter": 12,
            "verse": 76,
            "text": "Ndipo iye adayamba kusanthula matumba awo asadasanthule thumba la mng’ono wake. Ndipo pomaliza iye adaitulutsa mbale ija m’thumba la mng’ono wakeyo. Mmenemo ndimo tidamphunzitsira nzeru Yosefe chifukwa ndi ulamulo wa m’dziko limenelo sakadatha kusunga m’bale wake pokhapokha ngati Mulungu akadafuna kuti zichitike motero. Ife timakweza paudindo amene tamufuna; koma pamwamba pa iwo amene ali ndi nzeru, alipo ena amene ndi odziwa kwambiri"
        },
        {
            "chapter": 12,
            "verse": 77,
            "text": "Iwo adati, “Ngati iye waba, ndiye kuti panali m’bale wake wina amene adabanso kale.” Koma Yosefe adasunga chinsinsi ndipo sadawauze iwo ayi. Iye adaganiza kuti “Inu muli pa mlandu. Mulungu ali kudziwa bwino zonse zimene mukunena.”"
        },
        {
            "chapter": 12,
            "verse": 78,
            "text": "Iwo adati, “oh inu Mfumu! Ndithudi iye ali ndi abambo ake wokalamba kwambiri. Motero tengani mmodzi wa ife m’malo mwake. Ndithudi ife tili kukuonani kuti inu ndinu mmodzi wa anthu ochita zabwino.”"
        },
        {
            "chapter": 12,
            "verse": 79,
            "text": "Iye adati, “Mulungu ateteze kuti ife titenge wina wake m’malo mwa munthu amene tam’peza ndi katundu wathu. Ndithudi titatero tikhala opanda chilungamo.”"
        },
        {
            "chapter": 12,
            "verse": 80,
            "text": "Motero pamene iwo anada nkhawa ndi iye, iwo adakhala paokha ndikunong’onezana. Ndipo wamkulu wawo adati, “Kodi inu simudziwa kuti abambo anu adatenga lonjezo kwa inu, M’dzina la Mulungu ndiponso kuti mudaphwanya chikhulupiriro chanu kale ndi nkhani ya Yosefe? Motero ine sindidzachoka m’dziko muno mpaka pamene abambo anga andilola kapena kufikira pamene Mulungu atapereka chiweruzo chake pa nkhani iyi. Iye ndiye Muweruzi wabwino pa aweruzi onse.”"
        },
        {
            "chapter": 12,
            "verse": 81,
            "text": "“Bwererani kwa atate wanu ndipo mukawauze kuti, “Oh Bambo wathu! Ndithudi mwana wanu waba ndipo ife sitiikira umboni kupatula pa zimene tikudziwa. Ndipo ife sitikadadziwa zinthu zobisika!”"
        },
        {
            "chapter": 12,
            "verse": 82,
            "text": "“Ndipo funsani anthu a mumzinda umene tidali ndiponso apaulendo amene tafika nawo, ndipo ndithudi ife tili kunena zoonadi.”"
        },
        {
            "chapter": 12,
            "verse": 83,
            "text": "Yakobo adati, “Iyayi! Mizimu yanu yakunyengani kuchita zoipa. Koma kupirira ndi kwabwino. Mwina Mulungu adzawabweretsa onse awiri kwa ine. Ndithudi Iye yekha amadziwa zinthu zonse ndiponso ndi waluntha.”"
        },
        {
            "chapter": 12,
            "verse": 84,
            "text": "Ndipo iye adayang’ana kumbali nati, “Kalanga! Ine ndili ndi chisoni ndi Yosefe!” Maso ake adachita khungu chifukwachachisonichachikuluchimenechinalimumtima mwake"
        },
        {
            "chapter": 12,
            "verse": 85,
            "text": "Ana ake adati, “Pali Mulungu! Inu simudzasiya kumukumbukira Yosefe mpaka mufoka ndi ukalamba kapena mufa.”"
        },
        {
            "chapter": 12,
            "verse": 86,
            "text": "Iye adati, “Ine ndili kudandaula kwa Mulungu za chisoni changa ndipo ndilikudziwa kuchokera kwa Mulungu zimene inu simukuzidziwa.”"
        },
        {
            "chapter": 12,
            "verse": 87,
            "text": "“oh ana anga!, Pitani mukafufuze za Yosefe pamodzi ndi m’bale wake, ndipo musataye mtima ndi chisomo cha Mulungu. Ndithudi palibe amene amataya mtima ndi chisomo cha Mulungu kupatula anthu osakhulupirira.”"
        },
        {
            "chapter": 12,
            "verse": 88,
            "text": "Ndipo pamene iwo adalowa kwa Yosefe, iwo adati, “Oh inu Mfumu yolemekezeka! Ife pamodzi ndi anthu athu tapeza mavuto, ndipo ife tabweretsa ndalama zochepa motero tiyesereni chakudya chokwanira ndipo tipatseni china chaulere. Ndithudi Mulungu amalipira anthu ochita zabwino.”"
        },
        {
            "chapter": 12,
            "verse": 89,
            "text": "Iye adati, “Kodi inu muli kudziwa zimene mudamuchitira Yosefe ndi m’bale wake pamene inu simumadziwa?”"
        },
        {
            "chapter": 12,
            "verse": 90,
            "text": "Iwo adati, “Kodi iwe ndiwedi Yosefe?” Iye adati, “Ine ndine Yosefe ndipo uyu ndi m’bale wanga. Mulungu, ndithudi, watikomera mtima ife. Ndithudi iye amene amaopa Mulungu ndi kupirira molimba ndithudi Mulungu sasokoneza malipiro a anthu ochita zabwino.”"
        },
        {
            "chapter": 12,
            "verse": 91,
            "text": "Iwo adati, “Pali Mulungu, ndithudi, Mulungu wakulemekezani inu kuposa ife ndipo, ndithudi, ife tidali olakwa.”"
        },
        {
            "chapter": 12,
            "verse": 92,
            "text": "Iye adati, “Palibe chidzudzulo kwa inu tsiku lalero ndipo Mulungu akukhululukireni inu. Iye ndiye wokhululukira mwa okhululukira onse.”"
        },
        {
            "chapter": 12,
            "verse": 93,
            "text": "“Pitani ndi malaya angawa ndipo mukawaponye pamaso pa abambo anga ndipo maso awo adzayambanso kuona. Ndipo mukabwere, ndi abale anu onse kwa ine.”"
        },
        {
            "chapter": 12,
            "verse": 94,
            "text": "Ndipo pamene gulu la a paulendo lidanyamuka, atate awo adati, “Ndikumva fungo la Yosefe ngati inu muganiza kuti nzeru zanga zatha.”"
        },
        {
            "chapter": 12,
            "verse": 95,
            "text": "Iwo adati, “Pali Mulungu! Iwe ndiwe wosokonekera kuyambira kale.”"
        },
        {
            "chapter": 12,
            "verse": 96,
            "text": "Ndipo pamene mthenga wa nkhani zabwino adadza iye adaponya malaya a Yosefe pamaso pake, ndipo nthawi yomweyo adayambanso kupenya. Iye adati, “Kodi ine sindidakuuzeni kuti ine ndinali kudziwa, kuchokera kwa Mulungu, zinthu zimene inu simuzidziwa?”"
        },
        {
            "chapter": 12,
            "verse": 97,
            "text": "Iwo adati, “oh abambo athu! Tipempherenichikhululukirochamachimoathu, ndithudi, ife tidali ochimwa.”"
        },
        {
            "chapter": 12,
            "verse": 98,
            "text": "Iye adati, “Ine ndidzakupempherani chikhululukiro kwa Ambuye wanga. Ndithudi Iye ndi wokhululukira ndiponso ndi Wachisoni chosatha.”"
        },
        {
            "chapter": 12,
            "verse": 99,
            "text": "Ndipo pamene iwo adalowa kwa Yosefe iye adatenga makolo ake pa yekha nati, “Lowani mu dziko la Aiguputo, ngati Mulungu afuna, mwamtendere.”"
        },
        {
            "chapter": 12,
            "verse": 100,
            "text": "Ndipo iye adanyamula makolo ake ndikuwakhazika pa mpando wolemekezeka ndipo onse adagwa pansi kulemekeza iye. Ndipo iye adati, “Oh bambo wanga! Ili ndi tanthauzo la maloto anga aja akale. Ndithudi Ambuye wanga adawapanga kukhala oona. Iye adandichitira ine ubwino pamene adanditulutsa kundende ndipo adakubweretsani inu kuchokera ku midzi pambuyo pakuti satana adakhazikitsa udani pakati pa ine ndi abale anga. Ndithudi Ambuye wanga ndi waulemu ndi wachisoni kwa amene Iye wamufuna. Ndithudi! Iye yekha ndi wodziwa zonse ndi wanzeru.”"
        },
        {
            "chapter": 12,
            "verse": 101,
            "text": "“Ambuye, Inu ndithudi, mwandipatsa ine ulemerero ndi kundiphunzitsa kutanthauzira maloto. Inu ndinu Namalenga wakumwamba ndi dziko lapansi. Inu ndinu Msungi wanga m’dziko lino ndiponso m’dziko limene lili nkudza. Ndilekeni kuti ndife ndili kukulambirani inu ndipo ndiikeni m’gulu la anthu abwino.”"
        },
        {
            "chapter": 12,
            "verse": 102,
            "text": "Chimene tavumbulutsa kwa iwe ndi mbiri yakale yachinsinsi. Iwe kudalibe pamene abale ake a Yosefe onse adakonza chiwembu"
        },
        {
            "chapter": 12,
            "verse": 103,
            "text": "Ndipo anthu ambiri sadzakhulupirira ngakhale ungalimbikire motani"
        },
        {
            "chapter": 12,
            "verse": 104,
            "text": "Iwe siuwafunsamalipirochifukwachaichi. Ichindichizindikiro ndi chikumbutso kwa anthu a mitundu yonse"
        },
        {
            "chapter": 12,
            "verse": 105,
            "text": "Kodi ndi zizindikiro zingati za mu mlengalenga ndi za m’dziko lapansi zimene iwo amangozipyola osalabadira china chilichonse"
        },
        {
            "chapter": 12,
            "verse": 106,
            "text": "Ndipo ambiri a iwo sakhulupirira mwa Mulungu kupatula kupembedza milungu ina yoonjezera pa Mulungu weniweni"
        },
        {
            "chapter": 12,
            "verse": 107,
            "text": "Kodi iwo amaganiza kuti ndi otetezedwa ku chilango cha Mulungu kuti chilango chake sichidzadza pa iwo mwadzidzidzi opanda kuzindikira"
        },
        {
            "chapter": 12,
            "verse": 108,
            "text": "Nena, “Iyi ndi njira yanga. Ine mosakayika, ndili kukuitanani ndi nzeru kuti mukhale ndi chikhulupiriro mwa Mulungu, ine pamodzi ndi onditsatira anga. Ulemerero ukhale kwa Mulungu ndipo ine sindine wopembedza mafano ayi.”"
        },
        {
            "chapter": 12,
            "verse": 109,
            "text": "Ndipo Ife sitinatumizepo iwe usanadze, wina kupatula anthu amene tinawatsogolera kuchokera pakati pa anthu a m’mizinda. Kodi iwo sanayende padziko ndi kuona zimene zidawachitikira amene adalipo kale? Ndipo, ndithudi, moyo umene uli nkudza ndi wabwino kwa anthu amene amaopa Mulungu ndipo amamumvera Iye. Kodi mulibe nzeru"
        },
        {
            "chapter": 12,
            "verse": 110,
            "text": "Mpaka pamene Atumwi athu adataya mtima ndipo anali kuganiza kuti kulibe wina aliyense amene akadawakhulupirira iwo, thandizo lathu lidadza pa iwo ndi kupulumutsa aliyense amene Ife tidamufuna. Ndipo chilango chathu sichingabweretsedwe m’mbuyo kwa anthu ochita zoipa"
        },
        {
            "chapter": 12,
            "verse": 111,
            "text": "Ndithudi m’mbiri yawo muli phunziro kwa anthu ozindikira. Iyi si nkhani yopeka ayi koma ndi chitsimikiziro cha ma buku a Mulungu amene adaperekedwa kale, ndipo ndi mfotokozi wa zinthu zonse ndi chilangizo ndiponso madalitso kwa anthu okhulupirira"
        },
        {
            "chapter": 13,
            "verse": 1,
            "text": "Alif Lam Mim Raa. Awa ndi mavesi a Buku. Chimene chavumbulutsidwa kwa iwe kuchokera kwa Ambuye wako ndi choonadi. Koma anthu ambiri sakhulupirira"
        },
        {
            "chapter": 13,
            "verse": 2,
            "text": "Mulungu ndi amene adakweza mlengalenga popanda nsanamira yomwe mungaione. Ndipo Iye adabuka pamwamba pa Mpando wa Chifumu ndipo adalamulira dzuwa ndi mwezi, ndipo chilichonse chimayenda monga momwe chidalamulidwira kufikira munthawi yake. Iye amalamulira zinthu zonse ndipo amafotokoza chivumbulutso chake momveka kuti inu mukhulupirire zoti mudzakumana ndi Ambuye wanu"
        },
        {
            "chapter": 13,
            "verse": 3,
            "text": "Iye ndiye amene adatambasula dziko lapansi ndi kuika mu ilo mapiri ndi mitsinje. Ndipo pa mtundu uliwonse wa zipatso, adazilenga ziwiriziwiri. Iye amapanga usiku kuti uzivundikira usana. Ndithudi mu izi muli zizindikiro kwa anthu oganiza"
        },
        {
            "chapter": 13,
            "verse": 4,
            "text": "Ndipo m’dziko muli njira zoyandikirana ndi minda ya mitengo ya mphesa ndi minda yobzalidwa ndi chimanga, nkhalango za mitengo ya tende, zofanana ndi zina zosafanana. Zipatso zake zimathiriridwa ndi madzi a mtundu umodzi: Ife timazipanga zina kukhala zabwino kupitirira zinzake pakudya. Ndithudi mu zimenezi muli zizindikiro kwa anthu oganiza"
        },
        {
            "chapter": 13,
            "verse": 5,
            "text": "Ngati iwe ukudabwa, zodabwitsa kwambiri ndi mawu awo oti, “Ife tikadzakhala dothi, kodi tidzalengedwanso kwatsopano?” Amenewa ndiwo sadakhulupirire Ambuye wawo. Iwo ndiwo amene adzakhala ndi unyolo wa zitsulo umene udzamangiriridwa manja ku makosi awo. Amenewo ndi anthu akumoto ndipo iwo adzakhalako mpaka kalekale"
        },
        {
            "chapter": 13,
            "verse": 6,
            "text": "Iwo ali kukuchititsa iwe kuti uchite choipa m’malo mwa chinthu chabwino. Komatu ndi anthu ambiri amene adalangidwa iwo asanadze. Ndithudi Ambuye wako amaonetsa chifundo kwa anthu ngakhale kuti iwo ndi ochimwa. Ndithudi Ambuye wako amalangiratu"
        },
        {
            "chapter": 13,
            "verse": 7,
            "text": "Anthu osakhulupirira amanena kuti, “Bwanji sichinatumizidwe chizindikiro chochokera kwa Ambuye wake?” Iwe ndiwe mchenjezi basi ndipo mtundu uliwonse uli ndi mlangizi wawo"
        },
        {
            "chapter": 13,
            "verse": 8,
            "text": "Mulungu amadziwa chinthu chilichonse chimene chili m’mimba mwa chachikazi ndi chimene chili choperewera ndiponso chimene chimabadwa nthawi yake isanakwane kapena itapitirira. Ndipo chithu chilichonse kwa Iye, chili ndi muyeso wake"
        },
        {
            "chapter": 13,
            "verse": 9,
            "text": "Iye amadziwa zinthu zonse zooneka ndi zosaoneka. Iye ndi Wamkulu ndi wapamwamba kwambiri"
        },
        {
            "chapter": 13,
            "verse": 10,
            "text": "Ndi chimodzimodzi kaya wina wa inu ayankhula monong’ona kapena mokweza kaya adzibisa mu mdima kapena ayenda usana"
        },
        {
            "chapter": 13,
            "verse": 11,
            "text": "Aliyense ali ndi angelo amene amakhala patsogolo ndi pambuyo pake. Iwo amamuyang’anira iye potsatira malamulo a Mulungu. Ndithudi! Mulungu sadzasintha chikhalidwe cha anthu pokhapokha iwo eni ake asintha makhalidwe awo. Koma ngati Mulungu afuna kulanga anthu, palibe amene angathawe ndipo iwo sadzapeza wina kupatula Iye amene angawateteze"
        },
        {
            "chapter": 13,
            "verse": 12,
            "text": "Iye ndiye amene amakuonetsani mphenzi ngati choopsa ndi chobweretsa chiyembekezo. Ndipo Iye amasonkhanitsa mitambo yolemera"
        },
        {
            "chapter": 13,
            "verse": 13,
            "text": "Mabingu amamuyamika Iye ndipo angelo nawo amamuyamika ndipo amamuopa Iye kwambiri. Iye amaponya ziphaliwali ndipo ndi ziphaliwalizo amaononga aliyense amene wamufuna ngakhale kuti anthu osakhulupirira amatsutsa za Mulungu. Iye ndi wamphamvu zonse ndipo amalanga kwambiri"
        },
        {
            "chapter": 13,
            "verse": 14,
            "text": "Kwa Iye kuli mawu a choonadi. Ndipo zimene iwo amazipembedza siziwayankha china chilichonse monga momwe munthu amene amatambasula manja ake ku madzi ndi kumawaitana kuti alowe m’kamwa mwake. Koma madzi sangathe kulowa m’kamwa! Ndipo mapemphero a anthu osakhulupirira ndi opanda phindu"
        },
        {
            "chapter": 13,
            "verse": 15,
            "text": "Onse amene amakhala kumwamba ndi pa dziko lapansi amagwa pansi kugwadira Mulungu, mwachifuniro chawo kapena mokakamizidwa. Ndipo zithunzi zawo zimamugwadira Iye m’mawa ndi madzulo aliwonse"
        },
        {
            "chapter": 13,
            "verse": 16,
            "text": "Nena, “Kodi Ambuye wakumwamba ndi pa dziko lapansi ndani?” Nena, “Mulungu.” Nena, “Kodi inu mwasankha milungu ina yoonjezera pa Mulungu weniweni imene, ngakhale kwa iyo yokha, singathe kuchita zinthu zoipa kapena zabwino?” Nena, “Kodi anthu a khungu ndi anthu oona ndi ofanana? Kapena mdima umafanana ndi kuwala? Kodi iwo akuphatikiza Mulungu ndi mafano awo? Kodi mafano awo adalenga zinthu zofanana ndi zimene Iye adalenga; kotero kuti zolengedwa zonse zimaoneka kwa iwo ngati zofanana?” Nena, “Mulungu ndi Namalenga wa zinthu zonse. Iye ndi Mmodzi yekha ndipo ndi Mwini Mphamvu zonse.”"
        },
        {
            "chapter": 13,
            "verse": 17,
            "text": "Iye amagwetsa mvula kuchokera kumwamba ndipo madzi amayenda m’madambo molingana ndi muyeso wake. Ndipo madzi oyenda amapanga thovu lokwera. Ndipo kuchokera ku zitsulo zimene anthu amatenthetsa pa moto pofuna zinthu zodzikongoletsera ndi zodzisangalatsira, mumatuluka thovu chimodzimodzi. Mmenemo ndi mmene Mulungu amaonetsera poyera choona ndi chabodza. Likakhala thovu limatayidwa, pamene chimene chili chabwino kwa anthu chimatsala pa dziko. Kotero ndi mmene Mulungu amaperekera zitsanzo"
        },
        {
            "chapter": 13,
            "verse": 18,
            "text": "Iwo amene adayankha kuitana kwa Ambuye wawo ali ndi mphotho yamtengo wapatali. Koma iwo amene adakana kuitana kwake, ngakhale kuti akadakhala ndi chuma chonse chimene chili pa dziko lapansi ndi china choonjezera kuti chikakhale ngati dipo lawo; chawo chidzakhala chiweruzo choipa. Gahena ndiyo idzakhala mudzi wawo womwe ndi malo onyansa okhalamo"
        },
        {
            "chapter": 13,
            "verse": 19,
            "text": "Kodi iye amene adziwa chimene chavumbulutsidwa kwaiwekuchokerakwaAmbuyewakokutindichoonadindi olingana ndi iye amene ali wakhungu? Ndi okhawo amene ali ndinzeruameneazindikira"
        },
        {
            "chapter": 13,
            "verse": 20,
            "text": "Iwoameneamakwaniritsa lonjezo la Mulungu ndipo saphwanya lonjezolo"
        },
        {
            "chapter": 13,
            "verse": 21,
            "text": "Iwo amene amalumikiza chimene Iye wawalamula kuti chikhale chimodzi, amaopa Ambuye wawo ndipo amaopa zoopsa zimene zidzaoneka patsiku lachiweruzo"
        },
        {
            "chapter": 13,
            "verse": 22,
            "text": "Ndi iwo amene amapirira chifukwa chofuna mtendere wa Mulungu modzipereka, amapitiriza mapemphero awo ndi kupereka zimene tawapatsa mseri kapena moonekera, ndipo amaletsa choipa pochita chinthu chabwino. Awa ndiwo amene adzaone zinthu zokoma"
        },
        {
            "chapter": 13,
            "verse": 23,
            "text": "Iwo adzalowa ku Paradiso kwa muyaya pamodzi ndi ena a makolo awo angwiro, ndi akazi awo ndi ana awo. Kuchokera ku khomo lililonse angelo adzadza nati kwa iwo"
        },
        {
            "chapter": 13,
            "verse": 24,
            "text": "“Mtendere ukhale pa inu chifukwa cha kupirira kwanu pa mavuto ochuluka. Yodalitsika ndi mphotho ya ku Paradiso!”"
        },
        {
            "chapter": 13,
            "verse": 25,
            "text": "Iwoameneamaphwanyalonjezola Mulunguatalilandira ndipo amalekanitsa zinthu zimene Iye adawalamulira kuti azilumikize, ndipo amachita zinthu zoipa pa dziko lapansi, temberero lidzaikidwa pa iwo ndipo malo awo okhala adzakhala osasangalatsa"
        },
        {
            "chapter": 13,
            "verse": 26,
            "text": "Mulungu amapereka mowolowa manja kwa aliyense amene Iye wamufuna ndi monyalapsa ndipo iwo amasangalala m’moyo uno pamene chisangalalo cha m’moyo uno ndi cha kanthawi kochepa kwambiri pofanizira ndi cha moyo umene uli nkudza"
        },
        {
            "chapter": 13,
            "verse": 27,
            "text": "Ndipo iwo amene sakhulupirira amati, “Kodi ndi chifukwa chiyani chizindikiro sichidaperekedwe kuchokera kwa Ambuye wake?” Nena, “Ndithudi Mulungu amasocheretsa aliyense amene wamufuna ndipo amatsogolera onse amene amalapa kwa Iye.”"
        },
        {
            "chapter": 13,
            "verse": 28,
            "text": "Iwo ndi amene amakhulupirira ndipo mitima yawo imapeza mpumulo akamakumbukira Mulungu. Ndithudi m’chikumbukiro cha Mulungu mitima imapeza mpumulo"
        },
        {
            "chapter": 13,
            "verse": 29,
            "text": "Iwo amene amakhulupirira ndipo amachita ntchito zabwino adzasangalala ndipo mapeto awo adzakhala okoma"
        },
        {
            "chapter": 13,
            "verse": 30,
            "text": "Kotero Ife takutumiza iwe ku mtundu wa anthu umene anthu ake ena adafa kale kuti ulakatule kwa iwo chivumbulutso chathu chimene tidavumbulutsa kwa iwe. Pamene iwo sakhulupirira mwa mwini chifundo. Nena “Iye ndiye Ambuye wanga. Kulibe Mulungu wina kupatula Iye yekha. Mwa Iye ine ndimadalira ndipo ndi kwa Iye kumene ine ndidzabwerera.”"
        },
        {
            "chapter": 13,
            "verse": 31,
            "text": "Ndipo ngati pakadakhala Korani imene ikadayendetsa mapiri, kapena ikadaphwanya nthaka kapena kuwapanga anthu akufa kuti ayankhule ikanakhala Korani inoyi. Zinthu zonse zimayendera chifuniro cha Mulungu. Kodi anthu okhulupirira sadziwa kuti Mulungu, akadafuna akadatsogolera anthu a mitundu yonse? Ndipo tsoka silidzaleka kugwa pa iwo amene sakhulupirira chifukwa cha ntchito zawo zoipa kapena ilo lidzakhala pafupi ndi midzi yawo mpaka pamene lonjezo la Mulungu likwaniritsidwa"
        },
        {
            "chapter": 13,
            "verse": 32,
            "text": "Ndipo ndithudi Atumwi ambiri adanyozedwa iwe usanadze ndipo Ine ndidawalekerera anthu osakhulupirira, ndipo pomaliza ndidawalanga. Kodi chilango changa chidali chowawa bwanji"
        },
        {
            "chapter": 13,
            "verse": 33,
            "text": "Kodi Iye amene amayang’anira mizimu yonse ndi ntchito zonse zimene imachita angafanane ndi wina wosadziwa? Komabe iwo amakhazikitsa milungu ina m’malo mwa Mulungu weniweni. Nena, “Itchuleni! Kodi inu mungamuuze Mulungu zinthu zimene Iye sadziwa pa dziko kapena iwo ndi mawu abodza chabe?” Iyayi. Kwa iwo amene sakhulupirira, chiwembu chawo chimaoneka chabwino ndipo iwo atsekerezedwa kutsatira njira yoyenera ndipo aliyense amene Mulungu amamusocheza, kwa iye kulibe amene angamutsogolere"
        },
        {
            "chapter": 13,
            "verse": 34,
            "text": "Iwo ali ndi chilango mmoyo uno, ndipo, ndithudi, chilango chowawa kwambiri ndi chimene chili m’moyo umene uli nkudza. Ndipo iwo alibe amene adzawateteza kwa Mulungu"
        },
        {
            "chapter": 13,
            "verse": 35,
            "text": "Chitsanzo cha Paradiso imene anthu oopa Mulungu adalonjezedwa, pansi pake pamadutsa mitsinje; zipatso zake ndi zosatha ndi mithunzi yake ndi yosathanso. Imeneyi ndiyo mphotho ya anthu oopa Mulungu. Koma mphotho ya anthu osakhulupirira ndi moto"
        },
        {
            "chapter": 13,
            "verse": 36,
            "text": "Iwo amene tidawapatsa Buku, amasangalala ndi zimene zavumbulutsidwa kwa iwe koma pali kagulu kena kamene kamakana zina mwa izo. Nena, “Ine ndalamulidwa kupembedza Mulungu mmodzi ndipo kuti ndisamuphatikize Iye ndi chinthu china chilichonse. Ndi kwa Iye kumene ndimapempha ndipo kwa Iye ndidzabwerera.”"
        },
        {
            "chapter": 13,
            "verse": 37,
            "text": "Kotero Ife talitumiza pansi kukhala chiweruzo champhamvu m’chiyankhulo cha Chiarabu. Ngati iwe utsatira zofuna zawo pamene utapatsidwa nzeru, palibe amene adzakupulumutsa kapena kukuteteza kwa Mulungu"
        },
        {
            "chapter": 13,
            "verse": 38,
            "text": "Ndithudi Ife tidatumiza Atumwi iwe usanadze ndipo tidawapatsa akazi ndi ana. Koma padalibe Mtumwi amene amabweretsa zizindikiro zozizwitsa popanda chilolezo cha Mulungu. Chilichonse chili ndi nthawi yake"
        },
        {
            "chapter": 13,
            "verse": 39,
            "text": "Mulungu amafafaniza chimene Iye afuna kapena amakhazikitsa. Ndipo kwa Iye ndi kumene kuli Manthu wa Buku"
        },
        {
            "chapter": 13,
            "verse": 40,
            "text": "Kaya tikuonetsa zina mwa zimene tikuwalonjeza kapena tikupha chilangocho chisanadze, udindo wako ndi kufalitsa uthenga, ndipo kwa Ife ndiko kuli chiwerengero"
        },
        {
            "chapter": 13,
            "verse": 41,
            "text": "Kodi iwo saona mmene Ife timachepetsera malire a dziko pang’onopang’ono? Ndipo Mulungu akalamulira chinthu, palibe amene angatsutse. Iye ndi wachangu powerengera"
        },
        {
            "chapter": 13,
            "verse": 42,
            "text": "Ndithudi iwo amene adalipo awa asanadze nawonso adali kuchita ziwembu koma chikonzero chonse ndi cha Mulungu. Iye amadziwa chimene aliyense amalandira ndipo anthu osakhulupirira adzadziwa kuti kodi ndani amene adzalandira ubwino pomaliza"
        },
        {
            "chapter": 13,
            "verse": 43,
            "text": "Ndipo iwo amene sakhulupirira amati, “Iwe sindiwe Mtumwi.” Nena, “Mulungu akukwanira kukhala mboni pakati pa ine ndi inu ndi iwo amene amadziwa za m’Buku.”"
        },
        {
            "chapter": 14,
            "verse": 1,
            "text": "Alif Lam Ra. Tavumbulutsa Buku lino kwa iwe kuti uwatulutse anthu kuchoka kumdima ndi kupita kowala, kunjira ya Mwini Mphamvu, ndi Mwini kuyamikidwa mwachifuniro cha Ambuye wawo"
        },
        {
            "chapter": 14,
            "verse": 2,
            "text": "Mulungu ndiye Mwini wa zonse zimene zili kumwamba ndi dziko lapansi. Tsoka kwa anthu osakhulupirira chifukwa cha chilango chowawa"
        },
        {
            "chapter": 14,
            "verse": 3,
            "text": "Iwo ameneamakondamoyounokuposamoyoumeneulinkudza ndipo amaletsa kutsatira njira ya Mulungu ndipo amafuna za chinyengo mu izo, iwo ndi wosochera kwambiri"
        },
        {
            "chapter": 14,
            "verse": 4,
            "text": "NdipoIfesitinatumizeMtumwikupatulam’chilankhulo cha anthu ake ndi cholinga chakuti akhoza kuwafotokozera momveka. Ndipo Mulungu amasocheretsa aliyense amene Iye wamufuna ndi kutsogolera amene wamufuna. Ndipo Iye ndiye Mwini mphamvu zonse ndiponso Mwini luntha"
        },
        {
            "chapter": 14,
            "verse": 5,
            "text": "Ndithudi Ife tidamutuma Mose ndi zizindikiro zathu ndi kunena kuti, “Atulutse anthu ako kuchoka ku mdima ndi kupita nawo kowala ndipo uwakumbutse za masiku a Mulungu.” Ndithudi mu izi muli zizindikiro kwa aliyense wopirira ndi wothokoza"
        },
        {
            "chapter": 14,
            "verse": 6,
            "text": "Ndipo pamene Mose adawauza anthu ake kuti, “Kumbukirani ubwino wa Mulungu kwa inu pamene Iye adakupulumutsani inu kwa anthu a Farawo, amene adakupatsani inu mavuto aakulu ndipo anali kupha ana anu aamuna ndi kusiya ana anu aakazi amoyo, ndithudi, zimenezi zidali mayesero aakulu kuchokera kwa Ambuye wanu.”"
        },
        {
            "chapter": 14,
            "verse": 7,
            "text": "Ndipo pamenepo Ambuye wanu adalengeza kuti, “Ngati inu muthokoza, Ine ndidzakupatsani zinthu zambiri koma ngati simuthokoza, ndithudi, chilango changa ndi chokhwima kwambiri.”"
        },
        {
            "chapter": 14,
            "verse": 8,
            "text": "Ndipo Mose adati “Ngati inu simukhulupirira, inu ndi wonse amene ali padziko lapansi, ndithudi, Mulungu ndi wolemera ndipo ndi Mwini kuyamikidwa.”"
        },
        {
            "chapter": 14,
            "verse": 9,
            "text": "Kodi inu simunamve nkhani za anthu a Nowa, Aad, ndi Thamoud omwe adalipo inu musanadze? Ndiponso za iwo amene adadza pambuyo pawo? Palibe adziwa za iwo kupatula Mulungu yekha. Atumwi awo adadza kwa iwo ndi zizindikiro zooneka koma iwo adatseka pakamwa pawo ndi manja awo ndipo adati, “Ndithudi ife sitikhulupirira mu zimene mwatumidwa, ndithudi ife tili ndi chikaiko pazimene mukutiitanira.”"
        },
        {
            "chapter": 14,
            "verse": 10,
            "text": "Atumwi awo adati, “Chiyani! Kodi pangakhale chikayiko pa Mulungu, Namalenga wa kumwamba ndi dziko lapansi? Iye akukuitanani kuti akukhululukireni machimo anu ndi kukusungani mpaka pa nthawi yomwe idaikidwa.” Iwo adati, “Inu simuli ena, koma anthu ngati ife. Inu mufuna kutiletsa zimene makolo athu anali kupembedza. Tipatseni umboni weniweni wooneka.”"
        },
        {
            "chapter": 14,
            "verse": 11,
            "text": "Atumwi awo adati kwa iwo, “Ife tili anthu ngati inu nomwe koma Mulungu amakhazikitsa chisomo chake pa ena mwa akapolo ake amene Iye wawasankha. Ife sitingathe kukupatsani chizindikiro pokhapokha ngati Mulungu afuna. Mwa Mulungu yekha onse okhulupirira aike chikhulupiriro chawo.”"
        },
        {
            "chapter": 14,
            "verse": 12,
            "text": "“Kodi ife tingalekerenji kuika chikhulupiriro chathu mwa Mulungu pamene Iye watitsogolera kunjira zathu? Ndithudi ife tidzapirira ku mazunzo amene mungatipatse ife ndipo mwa Mulungu, onse amene amakhulupirira aike chikhulupiriro chawo.”"
        },
        {
            "chapter": 14,
            "verse": 13,
            "text": "Ndipo anthu osakhulupirira adati kwa Atumwi awo, “Ndithudi ife tidzakuthamangitsani m’dziko lathu kapena mubwerere kuchipembedzo chathu.” Koma Ambuye wawo adawalangiza iwo nati, “Ndithudi tidzaononga anthu ochita zoipa.”"
        },
        {
            "chapter": 14,
            "verse": 14,
            "text": "“Ndipo, ndithudi, tidzakukhazikitsani m’dziko pambuyo pa iwo. Chimenechi ndi cha iye amene aopa kudzaima pamaso panga ndipo amaopa chenjezo langa.”"
        },
        {
            "chapter": 14,
            "verse": 15,
            "text": "Ndipo iwo adafunafuna kupambana ndi chithandizo ndipo aliyense wamwano, wamtudzu ndi wolamula mwankhanza, adatayika ndi kuonongeka"
        },
        {
            "chapter": 14,
            "verse": 16,
            "text": "Kutsogolo kwake kuli Gahena ndipo adzamwetsedwa madzi owira ndi othukusira"
        },
        {
            "chapter": 14,
            "verse": 17,
            "text": "Iye, mwa unyizi, adzangopsontha koma sadzamwa ngakhale ndi pang’ono pomwe, ndipo imfa idzadza kuchokera kumbali zonse koma iye sadzafa ayi ndipo chilango chowawa chidzakhala kutsogolo kwake"
        },
        {
            "chapter": 14,
            "verse": 18,
            "text": "Fanizo la iwo amene sakhulupirira mwa Ambuye wawo ndi lakuti ntchito zawo zili ngati phulusa limene liulutsidwa ndi mphepo pa tsiku la mphepo ya mkuntho. Iwo sadzapeza china chilichonse kuchokera ku zinthu zimene ankachita. Ndipo kumeneku ndiko kusochera kwenikweni"
        },
        {
            "chapter": 14,
            "verse": 19,
            "text": "Kodi iwe siuona kuti Mulungu adalenga kumwamba ndi dziko lapansi mwachoonadi? Atafuna Iye akhoza kukuchotsani ndi kubweretsa zolengedwa zatsopano"
        },
        {
            "chapter": 14,
            "verse": 20,
            "text": "Kwa Mulungu zoterezo si zovuta ayi"
        },
        {
            "chapter": 14,
            "verse": 21,
            "text": "Ndipo onse adzaonekera pa maso pa Mulungu. Ndipo anthu ochepa mphamvu adzanena kwa iwo amene anali a mwano kuti, “Ndithudi ife tinali kutsatira inu. Kodi inu mungatiteteze ife ku chilango cha Mulungu?” Iwo adzati, “Mulungu akadatitsogolera ife tikadakutsogolerani inu. Ndi chimodzimodzi kwa ife kaya tikalipa kapena tipirira, tilibe kothawira.”"
        },
        {
            "chapter": 14,
            "verse": 22,
            "text": "Ndipo Satana adzanena, pamene chiweruzo chaperekedwa, kuti: “Ndithudi Mulungu adakulonjezani lonjezo loona. Inenso ndidakulonjezani koma ndidakusocheretsani. Ine ndidalibe udindo pa inu, kupatula kuti ndidangokuitanani ndipo inu mudandiyankha. Tsopano musandidzudzule ine ayi koma dzidzudzuleni nokha. Ine sindingathe kukuthandizani ndipo inu simungandithandize ine. Ndithudi ine ndakana kundisakaniza kwanu ndi Mulungu kumene munali kuchita.” Zoonadi ochita zoipa adzalangidwa zedi"
        },
        {
            "chapter": 14,
            "verse": 23,
            "text": "Ndipo iwo amene adakhulupirira ndipo amachita ntchito zabwino, adzalowetsedwa ku minda yothiriridwa ndi madzi yam’mitsinje ndipo adzakhala komweko mpaka kalekale ndi chilolezo cha Ambuye wawo. Kulonjerana kwawo kudzakhala “Mtendere”"
        },
        {
            "chapter": 14,
            "verse": 24,
            "text": "Kodi simuona mmene Mulungu amaperekera chitsanzo? Liwu labwino lili ngati mtengo wabwino umene mizu yake ndi yokhazikika ndi nthambi zake zifika mlengalenga"
        },
        {
            "chapter": 14,
            "verse": 25,
            "text": "Umene umabereka zipatso nyengo iliyonse ndi chilolezo cha Ambuye wake ndipo Mulungu amapereka mafanizo kwa anthu ndi cholinga chakuti azikumbukira"
        },
        {
            "chapter": 14,
            "verse": 26,
            "text": "Ndipo chitsanzo cha liwu loipa lili ngati mtengo woipa, umene uzulidwa kuchoka ku nthaka ndipo ulibe mizu ina iliyonse"
        },
        {
            "chapter": 14,
            "verse": 27,
            "text": "Mulungu adzalimbikitsa anthu okhulupirira ndi liwu lokhazikika m’moyo uno ndi m’moyo umene uli nkudza. Ndipo Mulungu adzasocheretsa ochita zoipa ndipo Mulungu amachita zimene Iye afuna"
        },
        {
            "chapter": 14,
            "verse": 28,
            "text": "Kodi siunaone iwo amene amasinthanitsa chisomo cha Mulungu ndi kusakhulupirira ndi kuwakankhizira anthu awo kuti akhale m’nyumba ya mazunzo"
        },
        {
            "chapter": 14,
            "verse": 29,
            "text": "Ndipo Gahena, m’mene iwo akalowe, ndi malo oipa kukhalako"
        },
        {
            "chapter": 14,
            "verse": 30,
            "text": "Iwo akhazikitsa milungu yabodza kuti ikhale yofanana ndi Mulungu ndi cholinga chosokoneza anthu ku njira yake. Nena, “Basangalalani! Koma, ndithudi, kokafikira kwanu ndi ku Moto.”"
        },
        {
            "chapter": 14,
            "verse": 31,
            "text": "Auze akapolo anga, amene ali okhulupirira kuti apitirize mapemphero ndi kupereka zothandiza osauka kuchokera ku zimene tawapatsa mseri ndi pooneka, lisanafike tsiku limene sikudzakhala kukambirana kapena kuchita ubwenzi"
        },
        {
            "chapter": 14,
            "verse": 32,
            "text": "Ndi Mulungu amene adalenga kumwamba ndi dziko lapansi ndipo amagwetsa madzi kuchokera kumwamba amene amameretsa zipatso kuti zikhale chakudya chanu. Iye adapanga zombo kuti muzizigwiritsa ntchito; kuti zikhoza kuyenda pa nyanja ndi chilolezo chake ndipo adapanga mitsinje kuti izikutumikirani"
        },
        {
            "chapter": 14,
            "verse": 33,
            "text": "Ndipo adalenga dzuwa ndi mwezi, zimene zimayenda mokhazikika m’misewu yawo kuti muzigwiritsa ntchito. Ndipo adalenga usiku ndi usana kuti muziugwiritsa ntchito"
        },
        {
            "chapter": 14,
            "verse": 34,
            "text": "Ndipo Iye adakupatsani zonse zimene mudamupempha ndipo ngati inu muwerenga zokoma za Mulungu inu simungathe kuziwerenga zonse. Zoonadi munthu ndi wosayamika ndi wosakhulupirira"
        },
        {
            "chapter": 14,
            "verse": 35,
            "text": "Ndipo pamenepo Abrahamu adati, “oh Ambuye wanga! Upangeni uwu kukhala Mzinda wamtendere ndipo nditetezeni ine ndi ana anga kuti tisapembedze mafano.”"
        },
        {
            "chapter": 14,
            "verse": 36,
            "text": "“oh Ambuye wanga! Ndithudi mafano asocheretsa anthu ambiri. Koma iye amene anditsatira ine ndithudi adzakhala wa ine. Koma aliyense amene sandimvera ine, komabe Inu ndinu okhululukira ndi wachisoni chosatha.”"
        },
        {
            "chapter": 14,
            "verse": 37,
            "text": "“Oh Ambuye wathu! Ine ndakhazika ena mwa ana anga m’dambo lopanda zomera limene lili pafupi ndi Nyumba yanu yoyera, Oh Ambuye wathu, kuti iwo azipemphera. Motero dzazani mitima ya anthu ndi chikondi kuti awaonetsere iwo ndipo apatseni iwo zipatso kuti akhale othokoza.”"
        },
        {
            "chapter": 14,
            "verse": 38,
            "text": "“Oh Ambuye wathu! Ndithudi inu mumadziwa zonse zimene timazibisa ndi zonse zimene timaulula. Palibe china pa dziko lapansi kapena kumwamba chimene chimabisika kwa Mulungu.”"
        },
        {
            "chapter": 14,
            "verse": 39,
            "text": "“Kuyamikidwa konse ndi kwa Mulungu amene wandipatsa ine Ishimayeli ndi Isake ku ukalamba wanga. Ndithudi! Ambuye wanga ndiye amene amamva mapemphero onse.”"
        },
        {
            "chapter": 14,
            "verse": 40,
            "text": "“oh Ambuye wanga! Ndipangeni ine kukhala mmodzi wopemphera ndiponso kuchokera ku ana anga. Ambuye wathu! Landirani pempho langa.”"
        },
        {
            "chapter": 14,
            "verse": 41,
            "text": "“Ambuye wathu! Khululukireni ine ndi makolo anga ndi onse okhulupirira pa tsiku limene zonse zidzakhazikitsidwa.”"
        },
        {
            "chapter": 14,
            "verse": 42,
            "text": "Usaganize kuti Mulungu sadziwa ntchito za anthu ochita zoipa koma Iye akungowasiya mpaka patsiku limene maso awo adzaona motuzuka"
        },
        {
            "chapter": 14,
            "verse": 43,
            "text": "Iwo adzathamanga kupita kutsogolo, makosi osololoka, mitu yokwezedwa ndi maso awo otuzuka ndipo mitima yawo idzakhala yopanda chilichonse"
        },
        {
            "chapter": 14,
            "verse": 44,
            "text": "Achenjeze anthu za tsiku limene chilango chidzadza pa iwo ndipo anthu ochita zoipa adzati, “Ambuye wathu tipatseni mpumulo wa kanthawi kochepa ndipo ife tidzamvera kuitana kwanu ndi kutsatira Atumwi anu.” Koma adzati kwa iwo, “Kodi inu nthawi zina simudalumbira kuti simudzafa?”"
        },
        {
            "chapter": 14,
            "verse": 45,
            "text": "Inu mumakhala m’nyumba za anthu amene adachimwira miyoyo yawo pamene mumadziwa zonse zimene tidawachitira iwo. Ndipo Ife tidakuikirani chitsanzo"
        },
        {
            "chapter": 14,
            "verse": 46,
            "text": "Ndithudi iwo akonza chiwembu chawo ndipo chiwembu chawo chili ndi Mulungu ngakhale kuti chiwembu chawo chinali choti, chingathe kuchotsa mapiri"
        },
        {
            "chapter": 14,
            "verse": 47,
            "text": "Musaganize kuti Mulungu adzalephera kukwaniritsa lonjezo lake limene adapereka kwa Atumwi ake. Ndithudi Mulungu ali ndi mphamvu ndipo amatha kulanga"
        },
        {
            "chapter": 14,
            "verse": 48,
            "text": "Pa tsiku limene dziko lapansi lidzasinthidwa kukhala dziko lapansi la mtundu wina, ndi kumwamba kukhala kwa tsopano, mtundu onse udzaonekera pamaso pa Mulungu, Mmodzi yekha yemwe ndi Mwini mphamvu zonse"
        },
        {
            "chapter": 14,
            "verse": 49,
            "text": "Pa tsiku limeneli iwe udzaona anthu osakhulupirira atamangidwa m’magoli"
        },
        {
            "chapter": 14,
            "verse": 50,
            "text": "Zovala zawo zidzakhala zakuda ngati phula ndi nkhope zawo zidzakutidwa ndi malawi a moto"
        },
        {
            "chapter": 14,
            "verse": 51,
            "text": "Kuti Mulungu alipire munthu aliyense pa zimene adachita. Ndithudi Mulungu ndi wachangu powerengera"
        },
        {
            "chapter": 14,
            "verse": 52,
            "text": "Uwu ndi uthenga kwa anthu onse kuti achenjezedwe nawo ndi kudziwa kuti Mulungu ndi mmodzi yekha ndi kuti anthu anzeru akumbukire"
        }
    ]
}
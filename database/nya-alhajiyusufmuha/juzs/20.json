{
    "juzs": [
        {
            "chapter": 27,
            "verse": 56,
            "text": "“Yankho lawo silidali lina koma kuti, “Chotsani anthu a Loti mu mzinda wanu. Awa ndi anthu amene afuna kudziyeretsa.”"
        },
        {
            "chapter": 27,
            "verse": 57,
            "text": "Ife tidamupulumutsa iye pamodzi ndi anthu ake kupatula mkazi wake amene adatsalira m’chilango"
        },
        {
            "chapter": 27,
            "verse": 58,
            "text": "Ndipo tidawalasa iwo ndi mvula ya miyala imene idagwa pa iwo. Ndi mvula yoipa imene idagwera iwo amene adachenjezedwa"
        },
        {
            "chapter": 27,
            "verse": 59,
            "text": "Nena, “Kuyamikidwa kukhale kwa Mulungu ndipo mtendere ukhale pa Atumwi ake amene Iye wawasankha. Kodi wabwino ndani Mulungu kapena mafano amene amawapembedza yoonjezera pa Mulungu?”"
        },
        {
            "chapter": 27,
            "verse": 60,
            "text": "Kapena wabwino ndi Iye amene adalenga kumwamba ndi dziko lapansi ndi kukutumizirani mvula kuchokera kumwamba ndi kubweretsa minda ya chisangalalo? Iwo sangathe kumeretsa mitengo. Kodi pali milungu ina yoonjezera pa Mulungu weniweni? Koma iwo ndi anthu amene amafanizira ena ake kukhala ofanana ndi Mulungu"
        },
        {
            "chapter": 27,
            "verse": 61,
            "text": "Kapena Iye amene adakhazikitsa dziko ndi kulithirira ilo ndi mitsinje ya madzi oyenda; ndipo wakhazikitsa mapiri pa dziko ndipo waika malire pakati pa nyanja ziwiri. Kodi pali mulungu wina woonjezera pa Mulungu weniweni? Koma ambiri a iwo ndi osadziwa"
        },
        {
            "chapter": 27,
            "verse": 62,
            "text": "Kapena Iye amene amayankha mapemphero a munthu opanikizika pamene amupempha Iye ndipo amamuchotsera mavuto. Ndiyetu amene wakupatsani dziko lapansi kuti muzikhalamo. Kodi pali mulungu winanso woonjezera pa Mulungu weniweni? Ndi zazing’ono zimene mumakumbukira"
        },
        {
            "chapter": 27,
            "verse": 63,
            "text": "Kapena ndi Iye amene amakutsogolerani mu mdima pa mtunda kapena pa nyanja ndipo amatumiza mphepo ngati yonyamula uthenga wabwino wa chisomo chake. Kodi pali mulungu winanso woonjezera pa Mulungu weniweni? Mulungu ndi wapamwamba kuposa zimene amamufanizira nazo"
        },
        {
            "chapter": 27,
            "verse": 64,
            "text": "Kapena Iye amene poyambirira adapanga zolengedwa ndiponso amene adzatidzutsanso kukhala ndi moyo m’moyo umene uli nkudza ndiponso amene amakupatsani chakudya kuchokera ku nthaka ndi kumwamba? Kodi pali mulungu winanso woonjezera pa Mulungu weniweni? Nena, “Tionetseni chizindikiro chanu ngati zimene mukunenazi ndi zoonadi.”"
        },
        {
            "chapter": 27,
            "verse": 65,
            "text": "Nena, “Palibe amene ali kumwamba kapena pa dziko lapansi amene amadziwa zobisika kupatula Mulungu. Ndiponso anthu sadziwa nthawi imene adzaukitsidwa kukhalanso ndi moyo.”"
        },
        {
            "chapter": 27,
            "verse": 66,
            "text": "Kodi kuzindikira kwawo m’moyo umene uli nkudza kwakwaniritsidwa? Iwo ndi okaika pa zamoyo umene uli nkudza ndipo maso awo ndi otsekeka pa za iwo"
        },
        {
            "chapter": 27,
            "verse": 67,
            "text": "Anthu osakhulupirira adati, “Kodi pamene ife ndi makolo anthu, tisanduka dothi tidzaukitsidwanso?”"
        },
        {
            "chapter": 27,
            "verse": 68,
            "text": "“Ndithudi ife tidalonjezedwa ndiponso makolo athu. Ichi si china ayi koma nkhani zopanda pake za anthu akale.”"
        },
        {
            "chapter": 27,
            "verse": 69,
            "text": "Nena, “Pitani pa dziko lonse lapansi ndipo mukaone zimene zidawaonekera anthu ochimwa.”"
        },
        {
            "chapter": 27,
            "verse": 70,
            "text": "Usachite chisoni kapena kuvutika mu mtima chifukwa cha ziwembu zimene apanga"
        },
        {
            "chapter": 27,
            "verse": 71,
            "text": "Ndipo iwo amati, “Kodi lonjezo limeneli lidzakwaniritsidwa liti ngati zimene muli kunenazi ndi zoona?”"
        },
        {
            "chapter": 27,
            "verse": 72,
            "text": "Nena, “Mwina gawo lina la zimene muli kufuna kuti zidze msanga zili pafupi kudza.”"
        },
        {
            "chapter": 27,
            "verse": 73,
            "text": "Ndipo, ndithudi, Ambuye wako ndi wokoma mtima kwa anthu, koma ambiri a iwo sathokoza ayi"
        },
        {
            "chapter": 27,
            "verse": 74,
            "text": "Ndipo, ndithudi, Ambuye wako amadziwa zonse zimene zimabisika m’mitima mwawo ndiponso zonse zimene amaulula"
        },
        {
            "chapter": 27,
            "verse": 75,
            "text": "Kulibe chinsinsi kumwamba kapena padziko lapansi chimene sichidalembedwe mu Buku lake lolemekezeka"
        },
        {
            "chapter": 27,
            "verse": 76,
            "text": "Buku la Korani lili kuwauza ana a Israyeli zambiri zimene iwo amatsutsana"
        },
        {
            "chapter": 27,
            "verse": 77,
            "text": "Ndipo limeneli ndi chenjezo ndiponso madalitso kwa anthu okhulupirira m’choonadi"
        },
        {
            "chapter": 27,
            "verse": 78,
            "text": "Ndithudi Ambuye wako adzaweruza pakati pawo ndi chiweruzo chake. Iye ndiye Mwini mphamvu zonse ndi Mwini kudziwa za chinthu china chilichonse"
        },
        {
            "chapter": 27,
            "verse": 79,
            "text": "Kotero iwe ika chikhulupiriro chako mwa Mulungu chifukwa iwe uli pa choonadi chenicheni"
        },
        {
            "chapter": 27,
            "verse": 80,
            "text": "Ndithudi iwe siungathe kumupanga munthu wakufa kuti amve ndiponso siungathe kumupanga munthu osamva kuti amve kuitana kwako pamene iye atembenuka"
        },
        {
            "chapter": 27,
            "verse": 81,
            "text": "Si udindo wako kutsogolera anthu a khungu kuti aleke kusochera. Palibe munthu amene adzakumvera kupatula okhawo amene amakhulupirira mu chivumbulutso chathu ndipo amadzipereka kwathunthu"
        },
        {
            "chapter": 27,
            "verse": 82,
            "text": "Patsiku limene chiweruzo chathu chidzayandikira kwa osakhulupirira, Ife tidzawabweretsera chinyama chimene chidzayankhula nawo kuchokera ku dziko lapansi chifukwa munthu sanakhulupirire chivumbulutso chathu"
        },
        {
            "chapter": 27,
            "verse": 83,
            "text": "Patsiku limeneli, tidzasonkhanitsa kuchokera ku mtundu uliwonse gululaanthuamenesadakhulupirirechivumbulutsochathu. Iwo adzasonkhanitsidwa ndi kuikidwa m’mizere"
        },
        {
            "chapter": 27,
            "verse": 84,
            "text": "Mpaka pamene adzafike pamalo a chiweruzo, Mulungu adzati, “Kodi inu mudakana chivumbulutso changa ngakhale kuti inu simumadziwa chilichonse cha chivumbulutsocho? Kodi ndi chiyani mumachita?”"
        },
        {
            "chapter": 27,
            "verse": 85,
            "text": "Chionongeko chidzadza pa iwo chifukwa cha zoipa zawo ndipo iwo adzasowa chowiringula"
        },
        {
            "chapter": 27,
            "verse": 86,
            "text": "Kodi iwo saona mmene tidakonzera usiku kuti ukhale mpumulo ndi masana kuti uziwapatsa kuwala? Ndithudi mu zimenezi muli zizindikiro kwa anthu okhulupirira"
        },
        {
            "chapter": 27,
            "verse": 87,
            "text": "Patsikulimeneli, lipengalidzalizidwandipoonseamene amakhala kumwamba ndi padziko lapansi adzagwidwa ndi mantha kupatula okhawo amene Mulungu adzafuna kuwapatula mu zimene zi. Onse adzabwera kwa Iye modzichepetsa"
        },
        {
            "chapter": 27,
            "verse": 88,
            "text": "Iwe udzaona mapiri ndi kuwaganizira kuti ndi okhazikika koma iwo adzayenda ngati mmene mitambo imachitira. Uwu ndi mchitidwe wa Mulungu amene wakonza bwino lomwe chinthu chilichonse. Ndithudi Iye amadziwa bwino zonse zomwe mumachita"
        },
        {
            "chapter": 27,
            "verse": 89,
            "text": "Iwo amene achita zabwino adzalandira mphotho imene ili yabwino ndipo adzakhala osakhudzidwa ndi zochititsa mantha za tsiku limeneli"
        },
        {
            "chapter": 27,
            "verse": 90,
            "text": "Koma iwo amene achita zoipa adzaduduluzidwa pa mphumi zawo kunka ku moto. “Kodi inu simudzalandira malipiro ofanana ndi ntchito zanu?”"
        },
        {
            "chapter": 27,
            "verse": 91,
            "text": "Nena, “Ine ndalamulidwa kutumikira Ambuye wa mzinda uno umene waupanga kuti ukhale Woyera. Zinthu zonse ndi zake. Ndipo ndalamulidwa kukhala mmodzi mwa odzipereka.”"
        },
        {
            "chapter": 27,
            "verse": 92,
            "text": "Ndipo ndalamulidwa kuwerenga Buku la Korani. Aliyense amene atsatira njira yoyenera atero podzithandiza yekha. Kwa iye amene asochera nena “Ine si ndine kanthu kena koma mmodzi wa iwo ochenjeza anthu.”"
        },
        {
            "chapter": 27,
            "verse": 93,
            "text": "Ndipo nena, “Kuyamikidwa kukhale kwa Mulungu! Iye adzakulangizani zizindikiro zake ndipo inu mudzazizindikira. Ambuye wanu saiwala zimene mumachita.”"
        },
        {
            "chapter": 28,
            "verse": 1,
            "text": "Ta Sin Mim"
        },
        {
            "chapter": 28,
            "verse": 2,
            "text": "Awa ndi mawu a m’Buku lofotokoza bwino"
        },
        {
            "chapter": 28,
            "verse": 3,
            "text": "Tidzakuuza zina za mbiri ya Mose ndi Farawo mwachoonadi kuti uuze anthu okhulupirira"
        },
        {
            "chapter": 28,
            "verse": 4,
            "text": "Ndithudi Farawo adadzikweza pa dziko lapansi ndipo adagawa anthu ake m’magulumagulu ndipo gulu lina iye anali kulizunza pomapha ana awo aamuna ndi kusiya ana aakazi. Ndithudi iye adali wochita zoipa"
        },
        {
            "chapter": 28,
            "verse": 5,
            "text": "Koma chidali chifuniro chathu kuti tiwapatse zabwino anthu amene adali oponderezedwa pa dziko ndi kuwasandutsa iwo kukhala atsogoleri a anthu ndi kuwapanga iwo kulowa m’malo mwa ufumu wa Farawo"
        },
        {
            "chapter": 28,
            "verse": 6,
            "text": "Ndikuwakhazikitsa m’dziko ndipo tinamupatsa Farawo, Hamani ndi gulu lawo la nkhondo zimene iwo anali kuopa"
        },
        {
            "chapter": 28,
            "verse": 7,
            "text": "Ife tidauza amayi ake a Mose ponena kuti, “Muyamwitse iye koma ngati ukuda nkhawa za kukhala kwake mwamtendere, mponye mu mtsinje. Usaope ndipo usade nkhawa ayi chifukwa Ife tidzamubweretsa iye kwa iwe ndi kumupanga iye kukhala mmodzi wa Atumwi.”"
        },
        {
            "chapter": 28,
            "verse": 8,
            "text": "Ndipo adamutola iye a banja la Farawo kuti akhoza kukhala mdani ndiponso madandaulo kwa iwo. Ndithudi Farawo, Hamani ndi Asirikali awo, onse adali ochimwa"
        },
        {
            "chapter": 28,
            "verse": 9,
            "text": "Mkazi wake wa Farawo adati kwa iye, “Mwana uyu akhoza kubweretsa chisangalalo kwa ine ndi iwe. Musamuphe ayi. Mwina akhoza kutithandiza kapena tikhoza kumutenga kuti akhale mwana wathu.” Koma iwo sadadziwe chimene anali kuchita"
        },
        {
            "chapter": 28,
            "verse": 10,
            "text": "Mtima wa amayi ake a Mose siumaganiza zina ayi koma za Mose yekha. Iye akadaulula za iye kukadapanda kuti Ife tidamupatsamphamvukutiapitirizekukhalawokhulupirira weniweni"
        },
        {
            "chapter": 28,
            "verse": 11,
            "text": "Iye adati kwa mlongo wake wa Mose, “Pita umutsatire.” Iye anali kumuona kuchokera patali pamene iwo sadadziwe ayi"
        },
        {
            "chapter": 28,
            "verse": 12,
            "text": "Tsopano Ife tidamupanga kuti azikana kuyamwa mawere a amayi ena. Mlongo wake adati kwa iwo, “Kodi ndingakulondorereni banja limene likhoza kumulera m’malo mwanu ndi kumusamala bwino?”"
        },
        {
            "chapter": 28,
            "verse": 13,
            "text": "Ndipo tidamubweretsa iye kwa Amayi ake kuti asangalale, asiye kudandaula ndiponso kuti adziwe kuti lonjezo la Mulungu ndi loona. Koma anthu ambiri sachidziwa chimenechi"
        },
        {
            "chapter": 28,
            "verse": 14,
            "text": "Ndipo pamene iye adakula msinkhu ndi kukhala munthu wokwana, tidamupatsa iye luntha ndi nzeru. Mmenemu ndi mmene timalipirira anthu ochita zabwino"
        },
        {
            "chapter": 28,
            "verse": 15,
            "text": "Ndipo Iye adalowa mu mzinda, osaonedwa ndi anthu ndipo adapeza anthu awiri ali kumenyana, wina adali wa mtundu wake ndi wina wa mtundu wa adani ake. Munthu wa mtundu wake adamupempha iye chithandizo kuti agonjetse mdani wake. Ndipo Mose adamumenya mdani wake ndi dzanja lake ndipo adamupha. Mose adati, “Iyi ndi ntchito ya Satana. Ndithudi Iye ndi mdani wa munthu wosokoneza kwenikweni.”"
        },
        {
            "chapter": 28,
            "verse": 16,
            "text": "Iye adati, “Ambuye! Ine ndidalakwira mzimu wanga kotero ndikhululukireni.” Ndipo Mulungu anamukhululukira iye chifukwa Iye ndi Mwini kukhululukira ndi Mwini chisoni chosatha"
        },
        {
            "chapter": 28,
            "verse": 17,
            "text": "Iye adati, “Chifukwa cha chifundo chimene mwandionetsa Ambuye, ine ndili kulumbira kuti sindidzathandiza wina aliyense wochita zoipa.”"
        },
        {
            "chapter": 28,
            "verse": 18,
            "text": "M’mawa mwake iye anali kuyenda mu mzinda ndi mantha poyembekezera mavuto. Munthu uja, amene amamuthandiza cha dzulo, adamuitananso kuti amuthandize. Mose adati, “Ndi choonekeratu kuti iwe ndiwe munthu wosokoneza.”"
        },
        {
            "chapter": 28,
            "verse": 19,
            "text": "Ndipo pamene Mose ankati azim’menya mdani uja, munthuyo adati, “Iwe Mose! Kodi ufuna kundipha monga momwe unaphera munthu uja dzulo? Ndithudi iwe ufuna kukhala munthu wankhanza m’dziko lino ndiponso iwe siufuna kukhala mmodzi mwa anthu angwiro.”"
        },
        {
            "chapter": 28,
            "verse": 20,
            "text": "Ndipo munthu wina adadza kuchokera ku malire a mzinda ali kuthamanga. Iye adati, “Mose! Anthu ndi mafumu ali kuchita upo woti akuphe iwe. Tuluka mu mzindawu. Ine ndili kukulangiza iwe mwachoonadi.”"
        },
        {
            "chapter": 28,
            "verse": 21,
            "text": "Iye adachoka ku Aiguputo mwamantha, ali kuyembekeza kuti zoipa zim’peza. Anali akunena kuti, “Ambuye, ndipulumutseni ku anthu oipa.”"
        },
        {
            "chapter": 28,
            "verse": 22,
            "text": "Ndipo pamene anali kuyandikira ku Midiyani Iye adati, “Ambuye anditsogolera ku njira yoyenera.”"
        },
        {
            "chapter": 28,
            "verse": 23,
            "text": "Ndipo pamene adafika pa chitsime cha ku Midiyani, iye adapeza gulu la anthu aamuna amene adali kumwetsa ziweto zawo. Ndipo kuonjezera paiwo, padali akazi awiri amene anali kungosunga nkhosa zawo. Mose adati, “Kodi vuto lanu ndi chiyani?” Iwo adati, “Sitingathe kumwetsa nkhosa zathu pokhapokha abusa awa atachotsa ziweto zawo. Ndipo bambo wathu ndi munthu wokalamba.”"
        },
        {
            "chapter": 28,
            "verse": 24,
            "text": "Mose adawamwetsera nkhosa zawo ndipo adachoka ndi kukakhala pa m’thunzi nati, “Ambuye, ine ndili kusowa zabwino zimene munganditumize.”"
        },
        {
            "chapter": 28,
            "verse": 25,
            "text": "Mmodzi mwa akazi aja adadza kwa iye akuyenda mwamanyazi nati, “Abambo anga ali kukuitanani kuti akakulipireni chifukwa chomwetsera ziweto zathu.” Ndipo pamene Mose adadza kwa iwo, adafotokoza nkhani yake kwa iye. Bambo uja adati, “Usaope. Tsopano wapulumuka m’manja mwa anthu oipa.”"
        },
        {
            "chapter": 28,
            "verse": 26,
            "text": "Mmodzi mwa akazi aja adati, “Atate, mulembeni ntchito munthu uyu. Munthu wabwino kumulemba ntchito ndi amene ali ndi mphamvu ndiponso wokhulupirika.”"
        },
        {
            "chapter": 28,
            "verse": 27,
            "text": "Atate adati, “Ine ndidzakupatsa mmodzi wa ana anga aakazi kuti umukwatire ngati ungakhale zaka zisanu ndi zitatu uli kundigwirira ntchito. Koma ngati ufuna ukhoza kugwira ntchito zaka khumi. Ine sindifuna kukuzunza ayi. Ngati Mulungu afuna, udzaona kuti ine ndine munthu wangwiro.”"
        },
        {
            "chapter": 28,
            "verse": 28,
            "text": "Mose adati, “Zimenezi zikhale pakati pa inu ndi ine. Mwa nthawi ziwirizi ine ndidzakwaniritsa ndipo pasadzakhale cholakwa kwa ine. Ndipo Mulungu ndi mboni pa zimene tili kukambiranazi.”"
        },
        {
            "chapter": 28,
            "verse": 29,
            "text": "Ndipo pamene adamaliza nthawi yake, iye anali kupita ndi mkazi wake. Mose adaona moto kuonjezera pa phiri la Sinai. Iye adati kwa mkazi wake, “Khala pano chifukwa ndili kuona moto. Mwina mwake ndikhoza kubweretsa kuchokera kumeneko nkhani kapena mwatso woyaka umene ukhoza kuotha.”"
        },
        {
            "chapter": 28,
            "verse": 30,
            "text": "Ndipo pamene adafika pamalo paja, iye adaitanidwa kuchokera kumbali ya manja ya chigwa pa malo odalitsika kuchokera mumtengo. “oh iwe Mose! Ndithudi, Ine ndine Mulungu, Ambuye wa zolengedwa zonse.”"
        },
        {
            "chapter": 28,
            "verse": 31,
            "text": "“Ndipo ponya pansi ndodo yako.” Ndipo pamene adaona ndodo yake ili kuyenda ngati njoka, adatembenuka nathawa osabwevukanso. “Iwe Mose! Bwerera ndipo usaope. Iwe ndiwe mmodzi wa anthu otetezedwa.”"
        },
        {
            "chapter": 28,
            "verse": 32,
            "text": "“Ika dzanja lako m’thumba, ndipo ilo lidzakhala loyera kwambiri lopanda chilema ndipo ika dzanja lako pamtima pako kuti uchoke mantha. Kotero zimenezi ndi zizindikiro ziwiri za Ambuye wako kwa Farao ndi mafumu ake. Mosakaika iwo ndi anthu osakhulupirira.”"
        },
        {
            "chapter": 28,
            "verse": 33,
            "text": "Mose adati, “Ambuye wanga! Ine ndidapha mmodzi mwa anthu awo ndipo ndili ndi mantha kuti mwina akhoza kukandipha.”"
        },
        {
            "chapter": 28,
            "verse": 34,
            "text": "“Ndipo Aroni, m’bale wanga, amayankhula bwino kuposa ine. Mutumizeni iye pamodzi ndi ine kuti akhoza kukandithandiza kuti akandiyankhulire. Ndithudi ine ndiopa kuti akandikana.”"
        },
        {
            "chapter": 28,
            "verse": 35,
            "text": "Iye adati, “Ife tidzakuonjezera mphamvu pokhala ndi m’bale wako ndipo ndiika pa inu awiri umboni ndipo iwo sadzatha kukupwetekani inu chifukwa cha zizindikiro zathu. Inu pamodzi ndi onse amene amakutsatirani mudzapambana.”"
        },
        {
            "chapter": 28,
            "verse": 36,
            "text": "Ndipo pamene Mose adadza kwa iwo ndi zizindikiro zathu zooneka, iwo adati, “Izi si zina ayi koma matsenga ongopeka ndiponso ife sitidamvepo kuti za mtundu uwu zinachitikapo kuchokera kwa makolo athu akale.”"
        },
        {
            "chapter": 28,
            "verse": 37,
            "text": "Ndipo Mose adati, “Ambuye wanga amadziwa bwinobwino munthu amene amabweretsa chilangizo chochokera kwa Iye, ndiponso kwa amene tsogolo lake ndi labwino. Ndithudi anthu onse ochimwa sadzapambana ayi.”"
        },
        {
            "chapter": 28,
            "verse": 38,
            "text": "Farawo adati, “oh inu mafumu! Inu mulibe mulungu wina amene ine ndimudziwa kupatula ine ndekha. Haman, ndipangireni ine njerwa zadothi ndipo mundimangire nyumba yaitali, yonga nsanja, kuti ndikwerepo kupita kwa Mulungu wa Mose. Ndithudi ine ndili kumuganizira kuti Mose ndi mmodzi mwa anthu abodza.”"
        },
        {
            "chapter": 28,
            "verse": 39,
            "text": "Farawo ndi Asirikali ake adadzikweza kwambiri mu dziko la Aiguputo popanda chifukwa ndipo iwo anali kuganiza kuti sadzabwereranso kwa Ife"
        },
        {
            "chapter": 28,
            "verse": 40,
            "text": "Ndipo tidamutenga iye pamodzi ndi asirikali ake ndipo tidawamiza m’nyanja. Ganiza chimene amaona anthu ochita zoipa"
        },
        {
            "chapter": 28,
            "verse": 41,
            "text": "Ife tidawapanga iwo kukhala atsogoleri oitana anthu kuti apite kumoto koma pa tsiku la kuuka kwa akufa, palibe mmodzi amene adzawathandiza iwo"
        },
        {
            "chapter": 28,
            "verse": 42,
            "text": "Ife tidawatsatira ndi matemberero m’dziko lino ndipo pa tsiku la kuuka kwa akufa iwo adzakhala anthu onyozeka"
        },
        {
            "chapter": 28,
            "verse": 43,
            "text": "Ndipo ife tidaononga mibadwo yoyamba yakale ndipo tidamupatsa Mose Buku la Chipangano Chakale monga nyali, langizo ndi chifundo kwa anthu kuti mwina akhoza kuchenjezedwa"
        },
        {
            "chapter": 28,
            "verse": 44,
            "text": "Iwe kudalibe, ku mbali ya kumadzulo kwa phiri, pamene Ife tinali kumupatsa Mose udindo wake ndiponso iwe kunalibe pa mwambowu"
        },
        {
            "chapter": 28,
            "verse": 45,
            "text": "Koma Ife tidalenga mibadwo yambiri Mose atafa kale imene inali ndi moyo wautali. Iwe siunakhale pakati pa anthu a ku Midiyani ndi kumawalakatulira chivumbulutso chathu. Koma Ife ndi amene timatumiza Atumwi"
        },
        {
            "chapter": 28,
            "verse": 46,
            "text": "Ndipo iwe kudalibe m’mbali mwa phiri la Sinai pamene tidamuitana Mose. Koma adali madalitso ochokera kwa Ambuye wako kuti ukachenjeze mtundu wa anthu umene unalipo iwe usanadze kotero kuti akhoza kuchenjezedwa"
        },
        {
            "chapter": 28,
            "verse": 47,
            "text": "Tikanapanda kukutumiza iwe ndipo mazunzo akadawagwera chifukwa cha ntchito zawo zoipa, iwo akadati, “Ambuye, chifukwa chiyani simudatitumizire Mtumwi kotero kuti tikadatsatira mawu anu ndiponso tikadakhala okhulupirira.”"
        },
        {
            "chapter": 28,
            "verse": 48,
            "text": "Ndipo pamene choonadi chadza kwa iwo kuchokera kwa Ife, iwo ali kufunsa kuti, “Kodi ndi chifukwa chiyani iye sadapatsidwe monga zomwe zidapatsidwa kwa Mose?” Kodi iwo sadakane zimene zidapatsidwa kwa Mose kale? Iwo amati, “Zizindikiro ziwiri za matsenga zili zothandizana.” Ndiponso amanena, “Ife sitidzakhulupirira mu china chilichonse cha zimenezi.”"
        },
        {
            "chapter": 28,
            "verse": 49,
            "text": "Nena, “Bweretsani Buku lochokera kwa Mulungu limene lili ndi langizo labwino kuposa malangizo awa ndipo ine ndidzatsatira ngati zimene muli kunena ndi zoona.”"
        },
        {
            "chapter": 28,
            "verse": 50,
            "text": "Ngati iwo akanika kukuyankha, dziwa kuti iwo ali kutsatira zilakolako zawo. Kodi ndani amene ali wolakwa kwambiri kuposa munthu amene amatsatira zilakolako zake opanda langizo la Mulungu? Ndithudi Mulungu satsogolera anthu olakwa"
        },
        {
            "chapter": 28,
            "verse": 51,
            "text": "Ndithudi tatumiza mawu athu motsatana kwa iwo kuti akhoze kuchenjezedwa"
        },
        {
            "chapter": 28,
            "verse": 52,
            "text": "Iwo amene kale tidawapatsa Buku lino lisadadze, amakhulupirira mwa ilo"
        },
        {
            "chapter": 28,
            "verse": 53,
            "text": "Pamene limalakatulidwa kwa iwo, amati iwowo “Ife tili kulikhulupirira Bukuli chifukwa ndi choonadi chochokera kwa Ambuye wathu. Ife tidadzipereka kwathunthu kalekale mawu awa asadadze.”"
        },
        {
            "chapter": 28,
            "verse": 54,
            "text": "Anthu awa mphotho yawo idzaperekedwa kwa iwo kawiri chifukwa iwo adapirira ndipo amagonjetsa choipa pochita chabwino ndi kumapereka gawo la chaulere pa katundu amene tidawapatsa"
        },
        {
            "chapter": 28,
            "verse": 55,
            "text": "Ndipo iwo akamva mawu oipa, salabadira zonenazo koma amati, “Ife tili ndi ntchito zathu ndipo nanunso muli ndi ntchito zanu. Mtendere ukhale kwa inu. Ife sitifuna kugwirizana ndi anthu osadziwa.”"
        },
        {
            "chapter": 28,
            "verse": 56,
            "text": "Iwe siungamutsogolere aliyense amene umufuna. Ndi Mulungu yekha amene amatsogolera aliyense amene Iye wamufuna. Iye amadziwa bwino anthu amene ali oyenera"
        },
        {
            "chapter": 28,
            "verse": 57,
            "text": "Iwo amati, “Ngati ife titsatira chilangizo chako, ife tikuopakulandidwadzikolathu.”KodiIfesitidawakhazikire malo otetezedwa kumene zipatso za mtundu uliwonse zimaperekedwa ngati chakudya kuchokera kwa Ife? Ndithudi ambiri a iwo ndi anthu osadziwa"
        },
        {
            "chapter": 28,
            "verse": 58,
            "text": "Kodi ndi mizinda ingati imene tidaononga imene idali kunyada chifukwa cha chuma chake? Kotero zimenezi ndizo nyumba zawo zimene sadakhalitsemo ndipo tsopano eni ake ndife"
        },
        {
            "chapter": 28,
            "verse": 59,
            "text": "Ndipo Ambuye wako sadaononge mizinda mpaka pamene Iye adadzutsa kuchokera mu iyo, Mtumwi amene amalalikira za chivumbulutso chathu ndipo Ife sitidzaononga mzinda pokhapokha anthu okhala mmenemo ali olakwa"
        },
        {
            "chapter": 28,
            "verse": 60,
            "text": "Zinthu zimene mwapatsidwa si zina koma chakudya ndiponso chionetsero chopanda pake cha m’moyo uno. Koma chimene chili ndi Mulungu ndicho chabwino ndiponso chokhalitsa. Kodi simungathe kuzindikira"
        },
        {
            "chapter": 28,
            "verse": 61,
            "text": "Kodi anthu awiriwa ndi ofanana? Iye amene tamulonjeza lonjezo labwino ndipo adzalikwaniritsa ndi iye amene tamupatsa zokoma zambiri za m’moyo uno koma pa tsiku lachiweruzo adzakhala m’gulu la iwo olangidwa"
        },
        {
            "chapter": 28,
            "verse": 62,
            "text": "Pa tsiku limeneli Mulungu adzawaitana ndipo adzati, “Kodi aja munkati ndi anzanga ali kuti?”"
        },
        {
            "chapter": 28,
            "verse": 63,
            "text": "Iwo amene adzapezeka ndi mlandu wotere adzati, “Awa ndiwo anthu amene ife tidawasocheretsa. Ife tidawasocheretsa chifukwa nafenso tidali osochera. Ife tsopano tadzipatula (kuchoka mwa iwo) ndi kudza kwa inu. Si ndife amene iwo anali kupembedza.”"
        },
        {
            "chapter": 28,
            "verse": 64,
            "text": "Ndipo kudzanenedwa kwa iwo kuti, “Itanani anzanu kuti akuthandizeni.” Iwo adzawaitana koma iwo sadzawamva ayi. Ndipo iwo adzalawa chilango chowawa. Iwo adzafunitsitsa akadatsogozedwa bwino"
        },
        {
            "chapter": 28,
            "verse": 65,
            "text": "Tsiku limene Mulungu adzawaitana nati, “Kodi inu mudanena zotani kwa Mtumwi?”"
        },
        {
            "chapter": 28,
            "verse": 66,
            "text": "Zodandaula zawo sizidzamveka ayi, kotero sadzatha kufunsana wina ndi mnzake"
        },
        {
            "chapter": 28,
            "verse": 67,
            "text": "Akakhala iye amene alapa zoipa zake nakhulupirira ndipo achita ntchito zabwino, mwina akhoza kudzakhala pakati pa anthu opambana"
        },
        {
            "chapter": 28,
            "verse": 68,
            "text": "Ndipo Ambuye wako amalenga ndi kusankha aliyense amene Iye wamufuna. Kusankha si kwawo ayi. Ulemerero ukhale kwa Mulungu ndipo Iye atalikirane ndi zimene amamufanizira nazo"
        },
        {
            "chapter": 28,
            "verse": 69,
            "text": "Ambuye wako amadziwa zonse zimene amazibisa m’mitima mwawo ndiponso zimene amaziulula"
        },
        {
            "chapter": 28,
            "verse": 70,
            "text": "Iye ndi Mulungu ndipo palibenso mulungu wina koma Iye yekha. Kuyamikidwa konse ndi kwake m’moyo uno ndiponso m’moyo umene uli nkudza. Ndipo chake ndi chiweruzo ndipo kwa Iye mudzabwerera"
        },
        {
            "chapter": 28,
            "verse": 71,
            "text": "Nena, “Ndiuzeni! Ngati Mulungu atapanga usiku kuti usache mpaka pa tsiku louka kwa akufa, kodi ndi mulungu uti kupatula Mulungu weniweni amene akhoza kukupatsani usana? Kodi simukumva?”"
        },
        {
            "chapter": 28,
            "verse": 72,
            "text": "Nena, “Ndiuzeni! Ngati Mulungu atapanga usana kuti kusade mpaka pa tsiku louka kwa akufa, kodi ndi mulungu uti kupatula Mulungu weniweni amene akhoza kukupatsani usiku umene inu mumapumulamo? Kodi inu simukuona?”"
        },
        {
            "chapter": 28,
            "verse": 73,
            "text": "Mwachifundo chake wakupatsani usiku ndi usana kuti muzipezamo mpumulo ndi kufunafuna chisomo chake ndi kuti muzithokoza"
        },
        {
            "chapter": 28,
            "verse": 74,
            "text": "Ndipo pa tsiku limene adzawaitana iwo nati, “Kodi ali kuti iwo amene mumaganiza kuti ndi anzanga?”"
        },
        {
            "chapter": 28,
            "verse": 75,
            "text": "Ndipo nthawi yomweyo tidzaitana mboni kuchokera ku mtundu uliwonse ndipo tidzati, “Bweretsani umboni wanu.” Nthawi imeneyo adzadziwa kuti mwini wake choonadi ndi Mulungu ndipo zonse zimene amapeka zidzawathawira"
        },
        {
            "chapter": 28,
            "verse": 76,
            "text": "Ndithudi Karuni, mosakayika, adali wa ku mtundu wa Mose. Koma iye amawanyoza iwo chifukwa Ife tidamupatsa nkhokwe za chuma zimene ndithudi makiyi ake samatheka kunyamulidwa ndi anthu angapo a mphamvu. Anthu ake adati kwa iye, “Usadzikundikire chifukwa Mulungu sakonda anthu odzikundikira chifukwa cha chuma.”"
        },
        {
            "chapter": 28,
            "verse": 77,
            "text": "“Koma ufunefune, kudzera m’zimene Mulungu wakupatsa iwe, kuti upeze moyo umene uli nkudza, ndiponso usaiwale udindo wako m’dziko lino. Khala wabwino monga Mulungu wakuonetsera ubwino wake. Ndipo usalimbike pochita zoipa padziko lapansi chifukwa Mulungu sakonda anthu ochita zoipa.”"
        },
        {
            "chapter": 28,
            "verse": 78,
            "text": "Iye adati, “Chuma ichi chidapatsidwa kwa ine chifukwa cha nzeru zanga.” Kodi iye sadadziwe kuti Mulungu adaononga m’badwo wonse wa anthu amene adali ndi mphamvu zambiri ndiponso olemera kwambiri iye asanabadwe? Anthu ochita zoipa sadzafunsidwa za machimo awo"
        },
        {
            "chapter": 28,
            "verse": 79,
            "text": "Kotero iye adapita kwa anthu ake monyadira atavala bwino. Anthu amene adali kukonda moyo wa pa dziko lapansi adati, “Tikadakhala kuti tidali nazo ngati zinthu zimene zili ndi Karuni! Ndithudi iye ndi wolemera kwambiri.”"
        },
        {
            "chapter": 28,
            "verse": 80,
            "text": "Koma iye amene adapatsidwa nzeru adati: “Tsoka kwa inu! Mphotho ya Mulungu m’moyo umene uli nkudza ndi yabwino kwa iwo amene amakhulupirira ndipo amachita zabwino.” Koma mphothoyo palibe amene adzailandira kupatula okhawo amene amapirira"
        },
        {
            "chapter": 28,
            "verse": 81,
            "text": "Kotero Ife tidalamulira nthaka kuti imumeze Karuni pamodzi ndi chuma chake ndipo sadapeze wina womuthandiza kwa Mulungu ndipo iye sadathe kudziteteza"
        },
        {
            "chapter": 28,
            "verse": 82,
            "text": "Ndipo iwo amene anali kukhumbira chuma chake chadzulo adayamba kunena kuti, “Taonani! Mulungu amapereka moolowa manja kwa aliyense amene wamufuna ndi monyalapsa kwa aliyense amene Iye wamufuna. Akadakhala kuti sadatilangize ife chisoni chake, Iye akadalamulira nthaka kuti itimeze. Taonani! anthu okana Mulungu sadzakhala opambana ngakhale pang’ono.”"
        },
        {
            "chapter": 28,
            "verse": 83,
            "text": "Kunena za m’moyo umene uli nkudza, udzakhala wa iwo amene sadzikweza pa dziko lapansi kapena kuchita zoipa. Ndipo mapeto abwino ndi a iwo amene ali angwiro"
        },
        {
            "chapter": 28,
            "verse": 84,
            "text": "Aliyense amene achita zabwino adzalipidwa zochuluka. Koma iye amene achita zoipa ndiponso iwo amene achita ntchito zoipa adzangolipidwa molingana ndi zimene anali kuchita"
        },
        {
            "chapter": 28,
            "verse": 85,
            "text": "Ndithudi Iye amene adalamulira Buku la Korani kuti livumbulutsidwe kwa iwe adzakubwezera kumalo komwe udzapite. Nena, “Ambuye wanga adziwa bwino iye amene amabweretsa langizo loonadi ndiponso iye amene ndi wosochera.”"
        },
        {
            "chapter": 28,
            "verse": 86,
            "text": "Ndipo iwe siumayembekezera kuti Buku lolemekezeka lidzavumbulitsidwa kwa iwe koma ndi chifundo chochokera kwa Ambuye wako. Kotero usavomereze zochita za anthu omwe ali osakhulupirira"
        },
        {
            "chapter": 28,
            "verse": 87,
            "text": "Usalole wina aliyense kuti akubweze ku chivumbulutso cha Mulungu pamene chavumbulutsidwa kwa iwe ndipo aitane anthu kuti adze kwa Ambuye wako ndipo usakhale m’gulu la anthu amene amaphatikiza milungu ina ndi Mulungu weniweni"
        },
        {
            "chapter": 28,
            "verse": 88,
            "text": "Ndipo usamphatikize mulungu wina ndi Mulungu weniweni. Kulibe mulungu wina koma Iye yekha. Zinthu zonse ndi zakutha kupatula Iye yekha. Chake ndi chiweruzo ndipo kwa Iye ndi kumene mudzabwerera"
        },
        {
            "chapter": 29,
            "verse": 1,
            "text": "Alif. Lam Mim"
        },
        {
            "chapter": 29,
            "verse": 2,
            "text": "Kodi anthu amaganiza kuti adzasiyidwa okha osayesedwa chifukwa anena kuti, “Ife ndife okhulupirira?”"
        },
        {
            "chapter": 29,
            "verse": 3,
            "text": "Ndipo ndithudi Ife tidawayesa anthu amene adalipo iwo asanadze. Ndithudi Mulungu adzawazindikira iwo amene ndi olungama, ndipo ndithudi, adzawazindikira iwo amene ndi abodza"
        },
        {
            "chapter": 29,
            "verse": 4,
            "text": "Kodi kapena iwo amene amachita zoipa amaganiza kuti\tadzatithawa\tife?\tIwo\tamaweruza\tmolakwa"
        },
        {
            "chapter": 29,
            "verse": 5,
            "text": "Aliyense amene amakhulupirira kuti adzakumana ndi Mulungu nthawi imene Mulungu adakhazikitsa, ndithudi, idzabwera ndipo Iye ndi wakumva ndi wodziwa"
        },
        {
            "chapter": 29,
            "verse": 6,
            "text": "Ndipo aliyense amene adzipereka kwathunthu, akudzipereka podzithandiza iye mwini. Ndithudi Mulungu ndi woima payekha ndipo Iye safuna thandizo lochokera kwa zolengedwa zake"
        },
        {
            "chapter": 29,
            "verse": 7,
            "text": "Ndipo iwo amene amakhulupirira ndipo amachita ntchito zabwino, Ife tidzawakhululukira machimo awo ndikuwapatsa malipiro ofanana ndi ntchito zawo zabwino"
        },
        {
            "chapter": 29,
            "verse": 8,
            "text": "Ndipo Ife tidamulamula munthu kuonetsa ubwino kwa makolo ake koma ngati iwo akuuza kuti uzindiphatikiza Ine ndi ena ake amene iwe siuwazindikira, usawamvere ayi. Kwa Ine ndiko mudzabwerera ndipo ndidzakuuzani zimene munali kuchita"
        },
        {
            "chapter": 29,
            "verse": 9,
            "text": "Ndipo iwo amene akhulupirira ndi kumachita ntchito zabwino, ndithudi, Ife tidzawaika m’gulu la anthu angwiro"
        },
        {
            "chapter": 29,
            "verse": 10,
            "text": "Ndipo pakati pa anthu pali iye amene amati, “Ife timakhulupirira mwa Mulungu.” Koma akangoona mavuto chifukwa chodzipereka kwa Mulungu, amaganiza kuti kuponderezedwa kwawo ndi anthu ndi mkwiyo wochokera kwa Mulungu! Ndipo ngati thandizo lidza kwa iwe kuchokera kwa Ambuye wako, ndithudi, iwo adzati, “Ife tidali kumbali yako.” Kodi mukuganiza kuti Mulungu sadziwa zonse zimene zili m’mitima mwawo pakati pa zolengedwa zake zonse"
        },
        {
            "chapter": 29,
            "verse": 11,
            "text": "Ndithudi Mulungu amawadziwa anthu onse okhulupirira ndi anthu onse a chinyengo"
        },
        {
            "chapter": 29,
            "verse": 12,
            "text": "Ndipo anthu osakhulupirira amanena kwa anthu okhulupirira kuti, “Tsatirani njira yathu ndipo ife tidzavomera chilango chifukwa cha kuchimwa kwanu. Iwo sadzavomera chilango china chilichonse m’malo mwawo. Ndithudi iwo ndi abodza"
        },
        {
            "chapter": 29,
            "verse": 13,
            "text": "Iwo adzanyamula mtolo wawo pamodzi ndi mitolo ina ndi yawo. Ndipo patsiku lachiweruzo iwo adzafunsidwa kufotokoza mabodza awo"
        },
        {
            "chapter": 29,
            "verse": 14,
            "text": "Ndipo ndithudi tidamutumiza Nowa kwa anthu ake ndipo adakhala pakati pawo zaka chikwi chimodzi kuchotsapo zaka makumi asanu. Ndipo chigumula chidawapeza ali pa uchimo"
        },
        {
            "chapter": 29,
            "verse": 15,
            "text": "Kotero tidamupulumutsa iye pamodzi ndi iwo amene adali naye m’chombo ndipo tidachipanga icho kukhala phunziro kwa anthu a mitundu yonse"
        },
        {
            "chapter": 29,
            "verse": 16,
            "text": "Ndipo Ife tidamupulumutsa Abrahamu pamene adati kwa anthu ake, “Pembedzani Mulungu ndipo muzimuopa Iye. Chimenecho chidzakhala chinthu chabwino kwa inu ngati mukadazindikira.”"
        },
        {
            "chapter": 29,
            "verse": 17,
            "text": "Chifukwa inu mumapembedza mafano oonjezera pa Mulungu ndipo inu mumapeka bodza. Zinthu zimene mumapembedza zoonjezera pa Mulungu zilibemphamvuzokupatsanizofunazanu.Koteropemphani zofuna zanu kwa Mulungu ndipo muzimuthokoza Iye. Kwa Iye ndiko kumene mudzabwerera"
        },
        {
            "chapter": 29,
            "verse": 18,
            "text": "Ndipo ngati inu mukana uthenga dziwani kuti nawonso amene adalipo inu musanadze adachita chimodzimodzi. Ndipo udindo wa Mtumwi ndi kulalikira pagulu momveka"
        },
        {
            "chapter": 29,
            "verse": 19,
            "text": "Iwo sakuona mmene Mulungu amayambitsira chilengedwe ndiponso mmene amachibwerezanso. Ndithudi zimenezo ndi za pafupi kwa Mulungu"
        },
        {
            "chapter": 29,
            "verse": 20,
            "text": "Nena, “Yendani paliponse pa dziko lapansi ndipo muone mmene Mulungu adayambitsira chilengedwe. Kotero Mulungu adzalenga chilengedwe chinanso. Mulungu ali ndi mphamvu pa chinthu china chilichonse.”"
        },
        {
            "chapter": 29,
            "verse": 21,
            "text": "Iye amalanga aliyense amene wamufuna ndiponso amaonetsa chifundo chake kwa aliyense amene wamufuna. Ndipo ndi kwa Iye kumene nonse mudzabwerera"
        },
        {
            "chapter": 29,
            "verse": 22,
            "text": "Kaya ndi pa dziko lapansi kapena kumwamba, kulibe kumene inu mungathawire. Ndipo inu mulibe wina kupatula Mulungu amene angakutetezeni kapena kukuthandizani"
        },
        {
            "chapter": 29,
            "verse": 23,
            "text": "onse amene amakana zizindikiro za Mulungu ndiponso zokumana naye m’moyo umene uli nkudza ndiwo amene amakayika za chifundo changa. Ndipo iwo adzalandira chilango chowawa kwambiri"
        },
        {
            "chapter": 29,
            "verse": 24,
            "text": "Yankho la anthu a Abrahamu lidali lamwano ndipo adati, “Mumuphe kapena mumutenthe.” Koma Mulungu adamupulumutsa iye ku moto. Ndithudi mu zimenezi muli phunziro kwa anthu okhulupirira"
        },
        {
            "chapter": 29,
            "verse": 25,
            "text": "Ndipo iye adati, “Inu mwasankha kupembedza mafano kuonjezera pa Mulungu weniweni chifukwa chokweza mgwirizano wa pakati panu m’moyo uno. Koma pa tsiku lachiweruzo inu mudzakanana wina ndi mnzake. Ndipo malo anu akakhala ku moto ndipo inu simudzakhala ndi wina wokuthandizani.”"
        },
        {
            "chapter": 29,
            "verse": 26,
            "text": "Koma Loti adamukhulupirira iye. Iye adati, “Ndidzachoka pa nyumba yanga chifukwa cha Ambuye wanga chifukwa Iye ndi wamphamvu zambiri ndi wanzeru.”"
        },
        {
            "chapter": 29,
            "verse": 27,
            "text": "Ndipo tidamupatsa Abrahamu, Isake ndiYakobo ndipo tidakhazikitsa pakati pa ana ake utumiki ndi chivumbulutso. Ndipo Ife tidamupatsa mphotho yake m’moyo uno ndipo iye adzakhala m’moyo umene uli nkudza, pagulu la anthu olungama"
        },
        {
            "chapter": 29,
            "verse": 28,
            "text": "Ndipo tidatumiza Loti, kotero iye adati kwa anthu ake, “Inu muli kuchita zinthu zonyansa zimene sizidachitikeponso ndi mtundu wa anthu kuyambira kalekale.”"
        },
        {
            "chapter": 29,
            "verse": 29,
            "text": "“Kodi inu mumakaputa anthu a aamuna ndi kuchita chifwamba m’misewu ndiponso mumaphunzitsa zoipa ngakhale m’magulu anu?” Iwo sadayankhe china chilichonse kupatula kuti iwo adati, “Bweretsa pa ife chilango cha Mulungu ngati iwe ukunena zoona.”"
        },
        {
            "chapter": 29,
            "verse": 30,
            "text": "Iye adati, “Ambuye wanga! Thandizeni polimbana ndi anthu oipawa.”"
        },
        {
            "chapter": 29,
            "verse": 31,
            "text": "Ndipo pamene Atumwi athu adadza kwa Abrahamu, ndi nkhani ya bwino, iwo adati, “Ndithudi ife tidzaononga anthu a mu mzinda uno chifukwa anthu ake ndi osalungama.”"
        },
        {
            "chapter": 29,
            "verse": 32,
            "text": "Iye adati, “Ndithudi mu mzindamo muli Loti.” Iwo adati, “Ife tikudziwa amene ali m’menemo. Ndithudi ife tidzamupulumutsa iye ndi omutsatira ake onse kupatula mkazi wake. Iye adzakhala m’gulu la anthu otsalira.”"
        },
        {
            "chapter": 29,
            "verse": 33,
            "text": "Ndipo pamene Atumwi athu adadza kwa Loti, iye anada nkhawa pa zimene zingawachitikire iwo ndipo iye adaoneka wopanda mphamvu yowateteza iwo. Ndipo iwo adati, “Usaope kapena kuda nkhawa. Ndithudi ife tidzakupulumutsa iwe pamodzi ndi okutsatira ako kupatula mkazi wako. Iye adzakhala m’gulu la anthu otsalira.”"
        },
        {
            "chapter": 29,
            "verse": 34,
            "text": "Ndithudi Ife tidzatsitsa chilango kuchokera kumwamba, kuti chilange anthu a mzinda uno chifukwa cha machimo awo"
        },
        {
            "chapter": 29,
            "verse": 35,
            "text": "Ndithudi Ife tasiya chiphunzitso chokwanira kwa anthu ozindikira"
        },
        {
            "chapter": 29,
            "verse": 36,
            "text": "Ndipo kwa anthu a ku Midiyani tidatumiza m’bale wawo Shaibu ndipo iye adati, “oh anthu anga! Tumikirani Mulungu ndipo opani tsiku limene lili nkudza ndipo musayambitse chisokonezo m’dziko pochita zinthu zoipa.”"
        },
        {
            "chapter": 29,
            "verse": 37,
            "text": "Koma iwo adamukana iye, kotero chivomezi chachikulu chidadza pa iwo ndipo mitembo yawo idali lambilambi m’nyumba zawo"
        },
        {
            "chapter": 29,
            "verse": 38,
            "text": "Ndi Aad ndi Thamoud. Chitsimikizo chake chili m’mabanja a m’mizindayi. Satana adawapangitsa kuganiza kuti ntchito zawo zoipa zidali zabwino ndipo iye adawabweza ku njira yoyenera ngakhale kuti iwo adali anthu anzeru ndi aluntha"
        },
        {
            "chapter": 29,
            "verse": 39,
            "text": "Ndipo Ife tidaononga Karuni, Farawo ndi Hamani. Ndithudi Mose adadza kwa iwo ndi chiphunzitso chabwino koma iwo anali kukhala mwamwano m’dziko ngakhale kuti iwo sakadatha kutigonjetsa Ife"
        },
        {
            "chapter": 29,
            "verse": 40,
            "text": "Kotero tidalanga aliyense chifukwa cha machimo ake. Pakati pa iwo padali iwo amene tidawatumizira mvula yamkuntho, ndipo pakati pawo padali iwo amene adavutika ndi mphenzi, ndipo pakati pawo padalinso iwo amene adamezedwa ndi nthaka ndipo padalinso iwo amene tidawamiza ndipo Mulungu sadalakwe ayi koma iwo ndiwo amene adalakwira mizimu yawo"
        },
        {
            "chapter": 29,
            "verse": 41,
            "text": "Fanizo la iwo amene amasankha owateteza kuonjezera pa Mulungu ndi Kangaude amene amamanga nyumba yake yaulusi. Ndipo ndithudi iwo akadayenera kudziwa kuti nyumba ya Kangaude ndi imodzi mwa nyumba zosalimba"
        },
        {
            "chapter": 29,
            "verse": 42,
            "text": "Ndithudi Mulungu amadziwa chilichonse chimene iwo amapembedza kuonjezera pa Iye ndipo Iye ndi wamphamvu ndi wanzeru"
        },
        {
            "chapter": 29,
            "verse": 43,
            "text": "Ndipo zitsanzozi tili kuziulula chifukwa cha anthu koma palibe amene amazizindikira koma ophunzira okha"
        },
        {
            "chapter": 29,
            "verse": 44,
            "text": "Mulungu adalenga kumwamba ndi dziko lapansi mwachoonadi. Ndithudi muli phunziro mu zimenezi kwa anthu okhulupirira"
        },
        {
            "chapter": 29,
            "verse": 45,
            "text": "Lakatula zimene zavumbulutsidwa kwa iwe kuchokera m’Bukundipopitirizakupemphera. Ndithudimapemphero amateteza munthu ku machimo ndi zinthu zoipa. Ndithudi kukumbukira Mulungu ndi chinthu chachikulu ndipo Mulungu amadziwa zonse zimene mumachita"
        }
    ]
}
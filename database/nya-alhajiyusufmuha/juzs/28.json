{
    "juzs": [
        {
            "chapter": 58,
            "verse": 1,
            "text": "Ndithudi Mulungu wamva mau a mkazi amene ali kutsutsana ndi iwe pa nkhani ya mwamuna wake ndipo iye wapereka madandaulo ake kwa Mulungu. Ndipo Mulungu wamva kukangana kwanu chifukwa Iye amamva ndiponso amaona chili chonse"
        },
        {
            "chapter": 58,
            "verse": 2,
            "text": "Iwo amene ali pakati panu ndipo amasudzula akazi awo ponena kuti: “Iwe uli ngati msana wa Amai anga.” Iwo sangakhale Amai awo ai. Palibe amene angakhale amayi awo, kupatula okhawo amene anawabara. Ndithudi iwo amalankhula mau oipa ndi bodza. Ndithudi Mulungu amakhululukira nthawi zonse"
        },
        {
            "chapter": 58,
            "verse": 3,
            "text": "Ndipo iwo amene amasudzula akazi ponena kuti amaoneka ngati kumbuyo kwa amayi awo kenaka afuna kuti akhululukidwe pa zomwe adanena ayenera kumasula kapolo asanabwererane. Limeneli ndi lamulo limene mwalamulidwa kuti mulimvere ndipo Mulungu amadziwa chilichonse chimene mumachita"
        },
        {
            "chapter": 58,
            "verse": 4,
            "text": "Ndipo ngati wina sangathe kutero, ayenera kusala chakudya miyezi iwiri mosadukiza asanabwererane. Koma ngati sangathe kutero, ayenera kudyetsa anthu osauka makumi asanu ndi limodzi; ndi cholinga chakuti muonetse chikhulupiriro mwa Mulungu ndi Mtumwi wake. Amenewa ndiwo malamulo amene adakhazikitsidwa ndi Mulungu. Ndipo kwa anthu osakhulupilira kuli chilango chowawa"
        },
        {
            "chapter": 58,
            "verse": 5,
            "text": "Ndithudi onse amene amatsutsa Mulungu ndi Mtumwi wakeadzatsitsidwakwambirimongamomweadatsitsidwira iwo amene adalipo kale. Ndipo Ife tatumiza zizindikiro zooneka. Ndipo anthu onse osakhulupirira adzalandira chilango chochititsa manyazi"
        },
        {
            "chapter": 58,
            "verse": 6,
            "text": "Patsiku limene Mulungu adzawaukitsa onse kwa akufa ndi kuwauza ntchito zawo zonse zimene adachita. Mulungu anasunga zimene iwo adaiwala. Ndipo Mulungu ndi mboni pazinthu zonse"
        },
        {
            "chapter": 58,
            "verse": 7,
            "text": "Kodi iwe siudaone kuti Mulungu amadziwa zonse zimene zili mlengalenga ndi chilichonse chimene chili padziko lapansi? Palibe nkhani za chinsinsi pakati pa anthu atatu zimene Iye sakhala wachinayi, kapena pakati pa anthu asanu pamene Iye sakhala wa chisanu ndi chimodzi, kapena pakati pa anthu ochepa kapena ochuluka, koma Iye amakhala pakati pawo. Kulikonse kumene iwo angakhale pomaliza Iye adzawauza zonse zimene adachita patsiku lachiweruzo. Ndithudi Mulungu amadziwa chilichonse"
        },
        {
            "chapter": 58,
            "verse": 8,
            "text": "Kodi iwe siudawaone amene adaletsedwa kuchita misonkhano ya mseri komabe amayambanso kuchita misonkhano ya chinsinsi imene adaletsedwa kuti asamachite? Iwo amachita misonkhano pakati pawo ndi cholinga choukira ndi kusamvera Mtumwi wa Mulungu. Koma iwo akamadza kwa iwe, iwo amakulonjera iwe osati monga mmene Mulungu amakulonjerera ayi koma mwachinyengo. Ndipo iwo amati kwa wina ndi mnzake: “Kodi bwanji Mulungu satilanga pa zimene timanena?” Gahena ndi yokwana kwa iwo, ndipo adzapsa m’malawi ake. Ndipo kumeneko ndi konyansa kwambiri"
        },
        {
            "chapter": 58,
            "verse": 9,
            "text": "oh inu anthu okhulupirira! Pamene inu muchita misonkhano yanu yamseri musalankhule zinthu zoipa, zoukira ndi zosamvera Mtumwi koma muzilankhula zinthu zachilungamo ndi zamvano. Ndipo muopeni Mulungu chifukwa ndi kumene nonse mudzabwerera"
        },
        {
            "chapter": 58,
            "verse": 10,
            "text": "Misonkhano yamseri imachokera kwa Satana amene amafuna kusokoneza anthu okhulupirira. Koma Iye sangawalakwitse ayi kupatula ndi chilolezo cha Mulungu ndipo mwa Mulungu ndi momwe anthu okhulupirira ayenera kuika chikhulupiriro chawo"
        },
        {
            "chapter": 58,
            "verse": 11,
            "text": "Oh inu anthu okhulupirira! Ngati muuzidwa kukonza malo m’misonkhano yanu, konzani malo okwanira. Ndipo Mulungu adzakukonzerani inu malo okwanira kwambiri. Ndipo mukauzidwa kuti mudzuke, dzukani. Mulungu adzakweza mu maudindo ena a inu amene mukhulupirira ndi iwo amene apatsidwa nzeru. Ndipo Mulungu amadziwa ntchito zanu zonse"
        },
        {
            "chapter": 58,
            "verse": 12,
            "text": "oh inu anthu okhulupirira! Ngati mufuna kukumana ndi Mtumwi mwamseri, perekani chaulere chanu musanayambe kukambirana naye. Zimenezo zidzakhala zabwino kwa inu ndiponso dongosolo. Koma ngati inu mulibe chopereka, Mulungu ndi wokhululukira ndi Mwini chisonichosatha"
        },
        {
            "chapter": 58,
            "verse": 13,
            "text": "Kodiinumulikuchitamanthakupereka chaulere chanu musanakumane naye? Ngati nditero, musachite mantha chifukwa Mulungu wakukhululukirani. Motero pitirizani kupemphera nthawi zonse, perekani msonkho wothandiza osauka, ndipo mverani Mulungu ndi Mtumwi wake. Ndithudi Mulungu amadziwa ntchito zanu zonse"
        },
        {
            "chapter": 58,
            "verse": 14,
            "text": "Kodi iwe suwaona amene amapalana ubwenzi ndi anthu amene adalandira mkwiyo wa Mulungu? Iwo si a m’gulu lako kapena a mgulu lawo, ndipo iwo amalumbira zabodza pamene ali kudziwa"
        },
        {
            "chapter": 58,
            "verse": 15,
            "text": "Mulungu wawakonzera chilango chowawa. Ndithudi zoipa ndizo anali kuchita"
        },
        {
            "chapter": 58,
            "verse": 16,
            "text": "Iwo apanga malonjezo awo kukhala chishango. Kotero iwo amatchinjiriza anthu ku njira ya Mulungu ndipo iwo adzalandira chilango chochititsa manyazi"
        },
        {
            "chapter": 58,
            "verse": 17,
            "text": "Chuma kapena ana awo sizidzawathandiza ku mkwiyo wa Mulungu. Iwo adzapita kumoto kumene adzakhaleko mpaka kalekale"
        },
        {
            "chapter": 58,
            "verse": 18,
            "text": "Patsiku limene Mulungu adzawadzutsa onse, iwo adzalumbira pamaso pake monga momwe alumbirira kwa inu. Ndipo iwo amaganiza kuti ali ndi mtsamiro. Ndithudi iwo ndi abodza"
        },
        {
            "chapter": 58,
            "verse": 19,
            "text": "Satana ndiye ali kuwalamulira. Ndipo wawachititsa iwo kuti aiwale kukumbukira Mulungu. Iwo ali m’gulu la Satana. Ndithudi gulu la Satana lidzakhala lolephera"
        },
        {
            "chapter": 58,
            "verse": 20,
            "text": "Iwo amene amatsutsa Mulungu ndi Mtumwi wake adzakhala pakati pa anthu amene adzanyozedwa zedi"
        },
        {
            "chapter": 58,
            "verse": 21,
            "text": "Mulungu walamulira kuti: Ndithudi! Ine pamodzi ndi Atumwi anga tidzapambana. Ndithudi Mulungu ndi wamphamvu zonse"
        },
        {
            "chapter": 58,
            "verse": 22,
            "text": "Iwe sudzapeza anthu amene amakhulupirira mwa Mulungu ndi tsiku lomaliza ali kuchita chibwenzi ndi iwo amene amatsutsa Mulungu ndi Mtumwi wake ngakhale kuti atakhala abambo wawo, kapena ana awo kapena abale awo kapena anansi awo. Kwa awa, Iye wakhazikitsa chikhulupiriro m’mitima mwawo, ndipo wawalimbikitsa ndi ulangizi, wochokera kwa Iye. Ndipo Iye adzawalandira m’minda ya Paradiso, imene pansi pake pamayenda mitsinje kuti akhale komweko mpaka kalekale. Mulungu wasangalala nawo ndipo nawonso asangalala ndi Iye. Iwo ndi anthu a gulu la Mulungu. Ndithudi ndi anthu a Mulungu amene adzapambana"
        },
        {
            "chapter": 59,
            "verse": 1,
            "text": "Chilichonse chimene chili kumwamba ndi padziko lapansi chimalemekeza Mulungu. Ndipo Iye ndiye Mwini mphamvu zonse ndi wanzeru"
        },
        {
            "chapter": 59,
            "verse": 2,
            "text": "Ndiye amene adachotsa anthu osakhulupirira amene adali pakati pa anthu a m’Buku kuchokera ku nyumba zawo pamene adakumana poyamba. Iwe sumaganiza ndi pang’ono pomwe kuti angachoke. Ndipo iwo anali kuganiza kuti Malinga awo adzawateteza kwa Mulungu! Koma chilango cha Mulungu chidadza pa iwo kuchokera kumbali imene iwo sanali kuyembekezera. Ndipo Iye adaika mantha m’mitima mwawo kotero iwo adagwetsa nyumba ndi manja awo ndiponso manja a anthu okhulupirira. Motero chenjerani tsopano inu amene muli ndi maso"
        },
        {
            "chapter": 59,
            "verse": 3,
            "text": "Ngati Mulungu akadapanda kuwalamulira kuti achotsedwe, ndithudi, Iye akanawalanga m’dziko lomwe lino ndipo m’moyo umene uli nkudza, ndithudi, iwo adzalandira chilango cha ku Gahena"
        },
        {
            "chapter": 59,
            "verse": 4,
            "text": "Chifukwa iwo adatsutsa Mulungu ndi Mtumwi mwake. Ndipo ngati wina atsutsa Mulungu ndi Mtumwi wake, ndithudi, Mulungu ali ndi chilango choopsa"
        },
        {
            "chapter": 59,
            "verse": 5,
            "text": "Chilichonse chimene mudula cha mitengo ing’ono ing’ono ya tende kapena muisiya kuti ikhale njo pa mizu yake, mumachita ndi chilolezo cha Mulungu, ndi cholinga choti achititse manyazi anthu ochita zoipa"
        },
        {
            "chapter": 59,
            "verse": 6,
            "text": "Chimene Mulungu wapereka kwa Mtumwi wake ndipo walanda kuchokera kwa iwo, si ndinu amene mudapereka akabvalo kapena ngamira kwa iwo. Koma Mulungu ndiye amene amapereka mphamvu kwa Mtumwi wake kupambana aliyense amene iye wafuna ndipo Mulungu ali ndi mphamvu pa chilichonse"
        },
        {
            "chapter": 59,
            "verse": 7,
            "text": "Chilichonse chimene Mulungu wapereka ngati chuma chopeza pa nkhondo kwa Mtumwi wake, kuchokera kwa anthu a m’mizinda, mwini wakendi Mulungu, Mtumwiwakendiabalendiamasiye, ndi anthu osauka, ndi a paulendo ndi cholinga choti asakhale katundu wa anthu olemera amene ali pakati panu. Kotero landirani zimene Mtumwi akupatsani ndipo mulewe chimene akuletsani. Ndipo opani Mulungu. Ndithudi Mulungu amalanga molapitsa"
        },
        {
            "chapter": 59,
            "verse": 8,
            "text": "Ndi wa amphawi amene adabwera ndi Mtumwi amene adapilikitsidwa m’nyumba zawo ndi katundu wawo pofunafuna chisomo chochokera kwa Mulungu ndi chisangalalo chake. Ndipo amatsatira Mulungu ndi Mtumwi wake. Amenewa, ndithudi, ndiwo olungama"
        },
        {
            "chapter": 59,
            "verse": 9,
            "text": "Ndipo iwo ndi amene, awa asadadze, adali ndi nyumba zawo ndipo adalowa Chisilamu, ndipo adaonetsa chikondi kwa iwo amene amadza kwa iwo, ndipo samachita kaduka ndi katundu amene aperekedwa kwa iwo koma amalolera kuti iwo akhale otsiliza polandira ngakhale kuti nawonso amazifuna. Ndipo aliyense amene amadziteteza ku zilakolako zake, ndithudi, iye adzakhala opambana"
        },
        {
            "chapter": 59,
            "verse": 10,
            "text": "Ndipo iwo amene adadza pambuyo pawo adati: “Ambuye wathu, tikhululukireni ife pamodzi ndi abale athu amene adalowa Chisilamu poyambirira, ndipo musasiye m’mitima mwathu kaduka wowachitira iwo amene adakhulupirira kale. Ambuye wathu! Ndithudi inu ndinu okoma mtima, Mwini chifundo.”"
        },
        {
            "chapter": 59,
            "verse": 11,
            "text": "Kodi iwe sudawaone anthu a chinyengo ali kunena kwa abale awo osakhulupirira amene ali pakati pa anthu a m’Buku? (Ponena kuti): “Ngati iwo akupirikitsani inu, nafenso tidzapita nanu, ndipo sitidzamvera wina aliyense wodana ndi inu. Ngati inu muputidwa, ndithudi, ife tidzakuthandizani.” Koma Mulungu achitira umboni kuti, ndithudi, iwo ndi abodza"
        },
        {
            "chapter": 59,
            "verse": 12,
            "text": "Ndithudi ngati iwo apirikitsidwa, iwo sadzapita nawo ayi ndipo ngati inu muputidwa iwo sadzakuthandizani konsekonse. Ndipo ngati iwo atathandiza, iwo adzangobwerera m’mbuyo motero iwo sadzapambana ai"
        },
        {
            "chapter": 59,
            "verse": 13,
            "text": "Ndithudi inu mumayambitsa mantha m’mitima mwawo kuposa Mulungu. Ichi ndi chifukwa chakuti iwo ndi anthu osazindikira"
        },
        {
            "chapter": 59,
            "verse": 14,
            "text": "Iwo sadzamenyana nawe ngati gulu limodzi ayi koma mozemba pogwiritsa ntchito Malinga ya m’mizinda kapena pobisala kuzipupa. Mtima womenya nkhondo ulipo pakati pawo moti iwe ukhoza kuganiza kuti ndi ogwirizana. Koma mitima yawo ndi yogawikana chifukwa iwo ndi anthu osadziwa chilichonse"
        },
        {
            "chapter": 59,
            "verse": 15,
            "text": "Iwo ali ngati amene adadza pambuyo pawo amene adalandira dipo loipa chifukwa cha ntchito zawo ndipo iwo adzalandira chilango chowawa kwambiri"
        },
        {
            "chapter": 59,
            "verse": 16,
            "text": "Monga Satana pamene amamuuza munthu kuti: “Usakhulupirire mwa Mulungu.” Ndipo pamene munthu sakhulupirira mwa Mulungu, Satana amati: “Ndathana nawe tsopano chifukwa ine ndimaopa Mulungu, Ambuye wazolengedwa zonse.”"
        },
        {
            "chapter": 59,
            "verse": 17,
            "text": "Motero mapeto awo ndi akuti onsewa adzapsa ku moto kumene adzakhalako mpaka kalekale. Limenelo ndilo dipo la anthu ochita zoipa"
        },
        {
            "chapter": 59,
            "verse": 18,
            "text": "oh inu anthu okhulupirira! opani Mulungu. Ndipo kwaniritsani udindo wanu kwa Iye. Ndipo ulekeni mzimu uliwonse uganize zimene udzalandire mawa ndipo opani Mulungu. Ndithudi Mulungu amadziwa chilichonse chimene mumachita"
        },
        {
            "chapter": 59,
            "verse": 19,
            "text": "Ndipo inu musakhale ngati iwo amene adaiwala Mulungu ndipo Iye adawachititsa kuti adziiwale eni ake. Amenewa ndiwo amene amaphwanya malamulo mopitiriza"
        },
        {
            "chapter": 59,
            "verse": 20,
            "text": "Anthu a ku Gahena siofanana ndi anthu a ku Paradiso. Ndi anthu a ku Paradiso amene adzakhala opambana"
        },
        {
            "chapter": 59,
            "verse": 21,
            "text": "Ife tikadatumiza Buku la Korani ili pa phiri, ndithudi; iwe ukadaona ilo lili kudzichepetsa ndi kung’ambika chifukwa cha mantha ndi Mulungu. Zimenezi ndi zitsanzo zimene timaulula kwa anthu kuti atha kuganiza"
        },
        {
            "chapter": 59,
            "verse": 22,
            "text": "Iye ndiye Mulungu ndipo kupatula Iye kulibe Mulungu wina amene amadziwa zinthu zonse zachinsinsi ndi zolankhula mokweza. Iye ndi Wachifundo, Mwini chisoni chosatha"
        },
        {
            "chapter": 59,
            "verse": 23,
            "text": "Iye ndiye Mulungu ndipo kupatula Iye kulibe Mulungu wina. Iye ndi Mwini Ufumu, Woyera, Maziko a mtendere, Mtetezi ndi Mwini ukulu. Ulemerero ukhale kwa Mulungu kuposa zimene amamusinjirira"
        },
        {
            "chapter": 59,
            "verse": 24,
            "text": "Iye ndi Mulungu, Namalenga, Chiyambi ndi Mkonzi. Ake ndi mayina abwino okhaokha. Chilichonse chimene chili kumwamba ndi padziko lapansi chimamulemekeza ndi kumuyamika ndipo Iye ndi Wolemekezeka, Wamphamvu ndi Wanzeru"
        },
        {
            "chapter": 60,
            "verse": 1,
            "text": "oh inu anthu amene mwakhulupirira! Musasandutse adani anga ndi adani anu kukhala abwenzi anu powaonetsa chikondi chanu pamene iwo akana choonadi chimene chadza kwa inu ndipo amupirikitsa Mtumwi pamodzi ndi inu nomwe kuchokera ku nyumba zanu, chifukwa chakuti inu mumakhulupirira mwa Mulungu Ambuye wanu. Ngati inu mwadza ndi cholinga chogwira ntchito m’njira yanga ndi kufunafuna chisangalalo changa(musachite nawo ubwenzi). Ndipo ngati inu mumaonetsa chikondi kwa iwo mwamseri, ndithudi, mukatero mwasochera. Ine ndimadziwa zonse zimene mumachita mseri"
        },
        {
            "chapter": 60,
            "verse": 2,
            "text": "Ngati iwo akupambanani, ndithudi, adzakuonetsani kuti ndi adani anu ndipo adzagwiritsa ntchito manja awo ndi malirime awo pa inu pokuchitirani zoipa. Iwo afunitsitsa kuti nanu mukhale anthu osakhulupirira"
        },
        {
            "chapter": 60,
            "verse": 3,
            "text": "Abale anu kapena ana anu sadzakhala a phindu kwa inu patsiku la chiweruzo. Iye adzaweruza pakati panu chifukwa Mulungu amaona zonse zimene mumachita"
        },
        {
            "chapter": 60,
            "verse": 4,
            "text": "Muli chitsanzo chabwino kwa inu mwa Abrahamu ndi mwa iwo amene adali naye pamene iwo ananena kwa anthu awo kuti: “Ife sitili m’gulu lanu ndipo sitipembedza zimene inu mumapembedza pozifanizira ndi Mulungu. Ife takukanani ndipo pabuka pakati pa ife ndi inu udani ndi chidani chosatha kupatula ngati inu mukhulupirira mwa Mulungu ndi mwa Iye yekha.” Kupatula zonena za Abrahamu kwa Abambo ake kuti: “Ine ndidzapempha chikhululukiro chanu chifukwa ine ndilibe mphamvu pa chilichonse cha inu kuchokera kwa Mulungu. Ambuye wathu, mwa Inu ife takhulupirira ndi kwa Inu ndiko timapempha chikhululukiro, ndipo kwa Inu ndiko kumene tonse tidzabwerera pomaliza.”"
        },
        {
            "chapter": 60,
            "verse": 5,
            "text": "“Ambuye wathu, musatisandutse ife kukhala mayesero a anthu osakhulupirira koma tikhululukireni Ambuye wathu. Ndithudi Inu ndinu Mwini mphamvu zonse ndi Mwini nzeru zonse.”"
        },
        {
            "chapter": 60,
            "verse": 6,
            "text": "Ndithudi, mwa iwo mudali chitsanzo chabwino kwa inu kuti mutsatire, makamaka iwo amene amaika chikhulupiriro chawo mwa Mulungu ndi m’tsiku la chiweruzo. Ndithudi Mulungu ndi wolemera ndipo ndiye yekha amene ayenera kulemekezedwa"
        },
        {
            "chapter": 60,
            "verse": 7,
            "text": "Mwina Mulungu angakhazikitse chikondi pakati pa inu ndi iwo amene inu mumawaganizira kuti ndi adani anu. Ndithudi Mulungu ali ndi mphamvu pa china chilichonse ndipo Mulungu ndi wokhululukira ndi Mwini chisoni chosatha"
        },
        {
            "chapter": 60,
            "verse": 8,
            "text": "Mulungu sali kukuletsani kuti muonetse chilungamo ndi chisoni kwa iwo amene sadamenyane nanu chifukwa cha chikhulupiliro chanu ndipo sanakuthamangitseni mu nyumba zanu. Ndithudi, Mulungu amakonda iwo amene amachita zolungama"
        },
        {
            "chapter": 60,
            "verse": 9,
            "text": "Mulungu wakuletsani kuchita ubwenzi ndi anthu amene munamenyana nawo chifukwa cha chikhulupiriro ndipo anakuthamangitsani ku nyumba zanu kapena adathandiza anthu ena kuti amenyane ndi kukupirikitsani inu. Ndipo aliyense amene achita ubwenzi ndi anthu otere ndi ochimwa"
        },
        {
            "chapter": 60,
            "verse": 10,
            "text": "Oh inu anthu okhulupirira! Pamene akazi okhulupirira adza kwa inu ngati othawa mavuto, afufuzeni bwinobwino. Mulungu yekha ndiye amene adziwa bwino bwino chikhulupiriro chawo. Ngati inu mukhutitsidwa kuti ndi okhulupirira m’choonadi, musawabwezere kwa anthu osakhulupirira chifukwa iwo saloledwa kukwatiwa ndi anthu osakhulupirira monga momwe amuna osakhulupirira saloledwa kukwatira akazi okhulupirira. Koma abwezereni anthu osakhulupirira ziwongo zimene apereka. Ndipo sikulakwa ngati inu muwakwatira akazi okhulupirirawa ngati mwapereka chiwongo. Musapitilize ukwati wanu ndi akazi wosakhulupirira. Itanitsani zimene mwaononga ngati chiwongo cha ukwati ndipo aloleni osakhulupirira kuti nawonso aitanitse zimene aononga pa akazi okhulupirira amene adza kwa inu. Ili ndi lamulo la Mulungu. Iye amaweruza mwachilungamo pakati panu. Mulungu ndi wa nzeru ndi luntha"
        },
        {
            "chapter": 60,
            "verse": 11,
            "text": "Ndipo ngati ena, mwa akazi anu, athawa ndi kukakwatiwa ndi osakhulupirira, ndipo inu mupeza mwayi wolandira akazi wochokera kwa anthu osakhulupirira abwezereni chiwongo ndi china chilichonse chimene iwo adapereka anthu amene akazi awo awathawa. Ndipo opani Mulungu amene inu mumamukhulupirira"
        },
        {
            "chapter": 60,
            "verse": 12,
            "text": "Oh iwe Mtumwi! Ngati akazi okhulupirira adza kwa iwe kudzalumbira lonjezo lakuti sadzamufanizira Mulungu ndi wina wake akamapembedza, kuti sadzaba, sadzachita chigololo, sadzapha ana awo, sadzalankhula mawu ojeda, sadzapeka nkhani zabodza ndipo kuti adzakumvera iwe pa nkhani ina iliyonse, iwe uyenera kulandira lonjezo lawo ndipo pempha kwa Mulungu kuti awakhululukire machimo awo chifukwa Mulungu ndi wokhululukira ndi Mwini chisoni chosatha"
        },
        {
            "chapter": 60,
            "verse": 13,
            "text": "Oh inu okhulupirira! Musapalane ubwenzi ndi anthu amene adalandira mkwiyo wa Mulungu. Ndithudi iwo ali ndi mantha ndi zimene zidzawachitikira m’moyo umene uli nkudza monga momwe anthu osakhulupirira amachitira mantha ndi iwo amene adaikidwa m’manda"
        },
        {
            "chapter": 61,
            "verse": 1,
            "text": "Chilichonse chimene chili mlengalenga ndi padziko lapansi, chimalemekeza Mulungu. Ndipo Iye ndiye Mwini mphamvu zonse ndi Mwini nzeru"
        },
        {
            "chapter": 61,
            "verse": 2,
            "text": "oh inu okhulupirira! Kodi bwanji mumanena zinthu zimene simuchita"
        },
        {
            "chapter": 61,
            "verse": 3,
            "text": "Ndithudi ndi chinthu chonyansa kwambiri pamaso pa Mulungu kuti muzinena chinthu chimene simuchita"
        },
        {
            "chapter": 61,
            "verse": 4,
            "text": "Ndithudi Mulungu amakonda iwo amene amamenya nkhondo ndi cholinga chokhazikitsa ulamuliro wake molimba, m’magulu, ngati chipupa cha miyala"
        },
        {
            "chapter": 61,
            "verse": 5,
            "text": "Ndi pamene Mose adanena ndi anthu ake: “oh inu anthu anga! Kodi bwanji mukundikwiyitsa pamene muli kudziwa kuti ine ndine Mtumwi wa Mulungu kwa inuyo?” Ndipo pamene iwo adalakwa, Mulungu adalola kuti mitima yawo ilakwe. Ndipo Mulungu satsogolera anthu ophwanya malamulo"
        },
        {
            "chapter": 61,
            "verse": 6,
            "text": "Ndi pamene Yesu, mwana wa mwamuna wa Maria, adati: “oh inu ana a Israyeli! Ine ndine Mtumwi wa Mulungu amene ndatumidwa kwa inu, kutsimikizira za Buku la Chipangano chakale limene lidadza ine ndisanadze, ndi kuulula nkhani yabwino ya Mtumwi Ahmad amene adzabwera ine nditachoka.” Koma pamene iye adadza kwa iwo ndi zizindikiro zooneka, iwo adati: “Awa ndiwo matsenga enieni.”"
        },
        {
            "chapter": 61,
            "verse": 7,
            "text": "Kodi amalakwa kwambiri ndani kuposa As-Saff\t597 iye amene amapeka bodza lokhudza Mulungu ngakhale pamene ali kuitanidwa kuti alowe Chisilamu? Ndipo Mulungu satsogolera iwo amene amachita zoipa"
        },
        {
            "chapter": 61,
            "verse": 8,
            "text": "Cholinga chawo ndikufuna kuzimitsa nyali ya Mulungu ndi milomo yawo. Koma Mulungu adzateteza nyali yake ngakhale kuti anthu osakhulupirira sakondwera nazo"
        },
        {
            "chapter": 61,
            "verse": 9,
            "text": "Ndiye amene watumiza Mtumwi wake ndi ulangizi ndiponso chipembedzo choonadi kuti chikhale chapamwamba pa zipembedzo zina zonse ngakhale kuti anthu osakhulupirira sakondwera nazo"
        },
        {
            "chapter": 61,
            "verse": 10,
            "text": "Oh inu anthu okhulupirira! Kodi ndikulangizeni malonda apafupi amene angakuomboleni ku chilango choopsa"
        },
        {
            "chapter": 61,
            "verse": 11,
            "text": "Kuti mukhulupirire mwa Mulungu ndi mwa Mtumwi wake, kuti mudzipereke kwathunthu mu njira ya Mulungu pogwiritsa ntchito chuma chanu ndi inu eni ake. Chimenechi ndicho chinthu chabwino kwa inu ngati inu mukadadziwa"
        },
        {
            "chapter": 61,
            "verse": 12,
            "text": "Iyeadzakukhululukiraniinumachimoanu ndi kukulandirani m’minda imene pansi pake pamayenda mitsinje, ndipo adzakulowetsani m’nyumba zokongola ndi zaulemu za m’Paradiso. Kumeneko, ndithudi, ndiko kupambana kwenikweni"
        },
        {
            "chapter": 61,
            "verse": 13,
            "text": "Ndipo Iye adzakupatsani madalitso ena amene mumakonda. Chithandizo chochokera kwa Mulungu ndi kupambana mwamsanga. Kotero auze nkhani yabwino anthu okhulupirira"
        },
        {
            "chapter": 61,
            "verse": 14,
            "text": "oh inu okhulupirira! Khalani otumikira Mulungu monga momwe ananenera Yesu, mwana wa mwamuna wa Maria, kwa ophunzira ake: “Kodi ndani andithandiza ine potumikira Mulungu?” Iwo adayankha: “Ife ndife othandiza Mulungu.” Kotero ena mwa ana a Israyeli adakhulupirira pamene ena sadakhulupirire. Motero Ife tidawapatsa mphamvu iwo amene adakhulupirira zopambana adani awo ndipo iwo adapambanadi"
        },
        {
            "chapter": 62,
            "verse": 1,
            "text": "Chilichonse chimene chili mlengalenga ndi padziko lapansi chimatamanda ndi kulemekeza Mulungu, Mfumu ya Mafumu, Woyera, Mwini mphamvu zonse ndi Mwini nzeru"
        },
        {
            "chapter": 62,
            "verse": 2,
            "text": "Ndiye amene adatumiza kugulu la anthu osaphunzira Mtumwi, wochokera m’gulu lawo, kuwauza iwo zizindikiro zake, kuwayeretsa ndi kuwaphunzitsa Buku. Ndithudi iwo anali kuchita zoipa kuyambira kale"
        },
        {
            "chapter": 62,
            "verse": 3,
            "text": "Ndipo Iye wamutumiza iye pamodzi ndi ena amene anali pakati pawo amene sadalowe m’gulu lawo. Ndipo Iye ndi Wamphamvu ndi Wanzeru"
        },
        {
            "chapter": 62,
            "verse": 4,
            "text": "Chimenchi ndicho chisomo cha Mulungu chimene amachipereka kwa aliyense amene Iye wamufuna. Ndipo Mulungu ndiye Ambuye wachisomo chapamwamba chosatha"
        },
        {
            "chapter": 62,
            "verse": 5,
            "text": "Fanizo la iwo amene adapatsidwa Buku la Chipangano Chakale ndipo adalephera kukwaniritsa malamulo ake, lili ngati Bulu amene amasenza katundu wambiri wolemera wa mabuku. Loipa ndi fanizo la anthu amene amakana zizindikiro za Mulungu. Ndipo Mulungu satsogolera anthu ochita zoipa"
        },
        {
            "chapter": 62,
            "verse": 6,
            "text": "Nena: “oh inu Ayuda! Ngati inu mumaganiza kuti inu nokha ndinu abwenzi a Mulungu Al Jumua\t599 kusiyana ndi anthu ena, pemphani imfa kuti idze pa inu ngati ndinu a chilungamo"
        },
        {
            "chapter": 62,
            "verse": 7,
            "text": "Koma iwo sadzaipempha iyo chifukwa cha ntchito zimene manja awo adachita. Ndipo Mulungu amadziwa onse amene amachita zoipa"
        },
        {
            "chapter": 62,
            "verse": 8,
            "text": "Nena: “Ndithudi imfa imene muli kuopa, ndithudi, idzadza pa inu ndipo inu mudzabwerera kwa Iye amene amadziwa zinthu zonse zobisika ndi zooneka ndipo Iye adzakuuzani zonse zimene munali kuchita"
        },
        {
            "chapter": 62,
            "verse": 9,
            "text": "Oh inu anthu okhulupirira! Ngati mumva kuitana kwa mapemphero a masana a tsiku lachisanu, fulumirani kukakumbukira Mulungu ndipo siyani ntchito zanu. Chimenechondichochabwinokwainungatimukadadziwa"
        },
        {
            "chapter": 62,
            "verse": 10,
            "text": "Ndipo ngati mapemphero akutha, mukhoza kumwazikana, padziko kukafunafuna zokoma za Mulungu ndipo muzikumbukira Mulungu kwambiri kuti mukhale opambana"
        },
        {
            "chapter": 62,
            "verse": 11,
            "text": "Ndipo iwo akaona katundu wa malonda kapena zinthu zina zosangalatsa, iwo amazithamangira izo ndi kukusiya wekha uli chiimire pa mapamphero. Nena: “Zimene Mulungu ali nazo ndi zabwino kwambiri kuposa katundu wina aliyense wamalonda kapena chisangalalo.” Mulungu ndiye amene amapereka moolowa manja"
        },
        {
            "chapter": 63,
            "verse": 1,
            "text": "Pamene anthu a chinyengo amadza kwa iwe amati: “Ife tichitira umboni kuti iwe, ndithudi, ndiwe Mtumwi wa Mulungu. Inde Mulungu amadziwa kuti iwe, ndithudi, ndiwe Mtumwi wake ndipo Mulungu achitira umboni kuti anthu achinyengo, ndithudi, ndi abodza"
        },
        {
            "chapter": 63,
            "verse": 2,
            "text": "Iwo asandutsa malonjezo awo ngati tchingo. Motero iwo amaletsa anthu ena kuti atsatire njira ya Mulungu. Ndithudi zimene iwo amachita ndi zoipa"
        },
        {
            "chapter": 63,
            "verse": 3,
            "text": "Ichi ndi chifukwa chakuti iwo adakhulupirirapoyambandipopambuyopakeadayambanso kusakhulupirira. Motero mitima yawo idatsekedwa ndipo sazindikira china chilichonse"
        },
        {
            "chapter": 63,
            "verse": 4,
            "text": "Ndipo pamene iwe uwaona, matupi awo amakusangalatsa ndipo pamene iwo alankhula, iwe umamvera zonena zawo. Iwo ali ngati matabwa amene aimikidwa pa chipupa. Iwo amaganiza kuti mawu onse amene amveka amanena za iwo. Iwo ndi adani kotero chenjera nawo. Matemberero a Mulungu akhale pa iwo! Kodi iwo asocheretsedwa bwanji kunjira yoyenera"
        },
        {
            "chapter": 63,
            "verse": 5,
            "text": "Ndipo zikanenedwa kwa iwo kuti: “Bwerani kuti mwina Mtumwi wa Mulungu akupemphereni chikhululukiro kuchokera kwa Mulungu, ” iwo amabwerera m’mbuyo ndipo iwe umawaona ali kutembenuza nkhope zawo mwachipongwe"
        },
        {
            "chapter": 63,
            "verse": 6,
            "text": "Ndi chimodzimodzi kwa iwo kaya iwe uwapemphera chikhululukiro kapena ayi Mulungu sadzawakhululukira Al Munafiqun\t601 iwo. Ndithudi Mulungu satsogolera anthu ophwanya malamulo"
        },
        {
            "chapter": 63,
            "verse": 7,
            "text": "Iwo ndiwo amene amati: “Musawapatse china chilichonse anthu amene ali ndi Mtumwi wa Mulungu kuti amuthawe.” Koma Mulungu ndiye Mwini wa chuma cha mlengalenga ndi padziko lapansi koma anthu achinyengo sadziwa zimenezi"
        },
        {
            "chapter": 63,
            "verse": 8,
            "text": "Iwo amati: “Ngati tibwerera ku Medina, ndithudi, anthu a mphamvu, adzathamangitsa anthu kuchoka ku Mzindawo.” Koma ulemu, mphamvu ndi ulemerero ndi wa Mulungu, Mtumwi wake ndi okhulupilira koma anthu a chinyengo sadziwa chimenechi"
        },
        {
            "chapter": 63,
            "verse": 9,
            "text": "oh inu okhulupirira! Musalole chuma kapena ana anu kuti akusokonezeni pokukumbukira Mulungu. Ndipo aliyense amene achita motero, ndithudi, ndi wotayika"
        },
        {
            "chapter": 63,
            "verse": 10,
            "text": "Ndipo perekani kuchokera ku katundu amene takupatsani imfa isanadze pa wina wa inu kuti iye asanene kuti: “Oh Ambuye wanga! Inu mukadandibweza mwa kanthawi kochepa, ine ndikadapereka chaulere chochuluka kuchokera ku chuma changa ndikukhala mmodzi wa anthu ochita zabwino.”"
        },
        {
            "chapter": 63,
            "verse": 11,
            "text": "Ndipo Mulungu sapereka nthawi kwa wina pamene nthawi yake itakwana. Ndipo Mulungu amadziwa chilichonse chimene mumachita"
        },
        {
            "chapter": 64,
            "verse": 1,
            "text": "Chilichonse chili mlengalenga ndi padziko lapansi chimatamanda ndi kulemekeza Mulungu. Iye ndiye Mwini ufumu ndipo kwake ndi kuyamikidwa ndipo Iye ali ndi mphamvu pa chilichonse"
        },
        {
            "chapter": 64,
            "verse": 2,
            "text": "Ndiye amene adakulengani inu ndipo ena a inu ndi osakhulupirira pamene ena ndi okhulupirira. Mulungu amaona zonse zimene mumachita"
        },
        {
            "chapter": 64,
            "verse": 3,
            "text": "Iye adalenga kumwamba ndi dziko lapansi mwa chilungamo ndipo Iye adakulengani ndi kukupatsani maonekedwe abwino ndipo kwa Iye ndi kumene mudzabwerera"
        },
        {
            "chapter": 64,
            "verse": 4,
            "text": "Iye amadziwa chilichonse chimene chili kumwamba ndi padziko lapansi ndipo amadziwa zonse zimene mumabisa ndi zimene mumaulula. Ndithudi Mulungu amadziwa bwino lomwe zinsinsi za m’mitima mwanu"
        },
        {
            "chapter": 64,
            "verse": 5,
            "text": "Kodi inu simudamve za iwo amene sadakhulupirire kale? Ndipo iwo adalawa chilango chifukwa chosakhulupilira, ndipo chawo chidzakhala chilango chowawa kwambiri"
        },
        {
            "chapter": 64,
            "verse": 6,
            "text": "Ichi ndi chifukwa chakuti kunadza kwa iwo Atumwi amene adali ndi zizindikiro zooneka koma iwo adati: “Kodi ife tizitsogozedwa ndi anthu anzathu?” Kotero iwo sanakhulupilire ndipo anabwerera m’mbuyo. Koma Mulungu sasowa kanthu. Ndithudi Mulungu ndi Mwini wa chilichonse ndi Mwini ulemerero wonse. Al Taghabun"
        },
        {
            "chapter": 64,
            "verse": 7,
            "text": "Anthu osakhulupirira amaganiza kuti sadzaukitsidwa kwa akufa. Nena: “Inde! Pali Ambuye wanga! Inu, ndithudi, mudzaukitsidwa kwa akufa ndipo mudzauzidwa zimene mudachita. Zimenezo ndi za pafupi ndi Mulungu.”"
        },
        {
            "chapter": 64,
            "verse": 8,
            "text": "Motero khulupirirani mwa Mulungu ndi mwa Mtumwi wake ndi mu Muuni umene Ife tatumiza. Ndithudi Mulungu amadziwa chilichonse chimene mumachita"
        },
        {
            "chapter": 64,
            "verse": 9,
            "text": "Patsiku limene Iye adzakusonkhanitsani inu nonse, tsiku losonkhana, tsiku limeneli lidzakhala tsiku la mavuto ndi la mtendere kwa ena a inu. Ndipo iwo amene amakhulupirira mwa Mulungu ndipo amachita ntchito zabwino, Iye adzawakhululukira machimo awo ndipo adzawaika m’minda imene imathiriridwa ndi mitsinje yoyenda madzi pansi pake kuti akhale m’menemo mpaka kalekale. Kumeneko ndiko kupambana kwenikweni"
        },
        {
            "chapter": 64,
            "verse": 10,
            "text": "Koma iwo amene sakhulupirira ndipo amakana ulangizi wathu, iwo adzakhala ku moto nthawi zonse omwe ndi malo oipitsitsa kukhalako"
        },
        {
            "chapter": 64,
            "verse": 11,
            "text": "Palibe vuto limene limadza popanda chilolezo cha Mulungu ndipo aliyense amene amakhulupirira mwa Mulungu, Iye amatsogolera mtima wake ndipo Mulungu amadziwa chilichonse"
        },
        {
            "chapter": 64,
            "verse": 12,
            "text": "Mverani Mulungu ndipo mverani Mtumwi wake. Koma ngati inu mukana, udindo wa Mtumwi wathu ndi kukuuzani uthenga wathu momveka ndi poyera"
        },
        {
            "chapter": 64,
            "verse": 13,
            "text": "Mulungu! Kulibe Mulungu wina koma Iye yekha ndipo mwa Mulungu onse okhulupirira aike chikhulupiriro chawo"
        },
        {
            "chapter": 64,
            "verse": 14,
            "text": "Oh inu okhulupirira! Ndithudi pakati pa akazi ndi ana anu alipo ena amene ndi adani anu, motero chenjerani! Koma ngati inu muwakhululukira ndipo simulabadira zoipa zawo, ndithudi, Mulungu ndi wokhululukira nthawi zonse ndi Mwini chisoni chosatha"
        },
        {
            "chapter": 64,
            "verse": 15,
            "text": "Chuma chanu ndipo ana anu ndi mayesero pamene Mulungu ndiye amene ali ndi mphotho yaikulu"
        },
        {
            "chapter": 64,
            "verse": 16,
            "text": "Kotero kwaniritsani udindo wanu kwa Mulungu ndipo muopeni Iye kwambiri. Mverani ndipo mumvere. Ndipo perekani chopereka chaulere. Chimenecho ndi chabwino kwa inu. Ndipo aliyense amene asiya umbombo adzakhala wopambana"
        },
        {
            "chapter": 64,
            "verse": 17,
            "text": "Ngati mukongoza Mulungu ngongole yabwino, Iye adzaichulukitsa ndipo adzakukhululukirani machimo anu. Ndipo Mulungu ndi wokonzeka kuyamika ndi kulipira ndipo ndi wopilira kwambiri"
        },
        {
            "chapter": 64,
            "verse": 18,
            "text": "Wodziwa zonse zobisika ndi zooneka ndipo ndiye Mwini mphamvu zonse ndi Mwini nzeru zonse"
        },
        {
            "chapter": 65,
            "verse": 1,
            "text": "Oh iwe Mtumwi! Ngati usudzula akazi ako, asudzule potsatira nthawi zawo. Ndipo werenga bwino bwino masiku awo. Ndipo opani Mulungu Ambuye wanu ndipo musawapirikitse m’nyumba zawo ndipo iwo asachoke pokhapokha ngati iwo apalamula mlandu wachigololo. Amenewa ndiwo malamulo amene akhazikitsidwa ndi Mulungu. Ndipo aliyense amene aphwanya malamulo a Mulungu, ndithudi, amapondereza mzimu wake. Inu Al Talaq\t605 simudziwa kuti, mwina, Mulungu adzakukumanizaninso"
        },
        {
            "chapter": 65,
            "verse": 2,
            "text": "Ndipo ngati iwo ali pafupi kukwaniritsa nthawi yawo, mukhoza kuwasunga mwaubwino kapena kuwasiya mwaulemu. Ndipo itanani mboni ziwiri za chilungamo kuchokera pakati panu. Ndipo perekani umboni wanu chifukwa cha Mulungu. Limeneli ndi langizo limene laperekedwa kwa iye amene amakhulupirira mwa Mulungu ndi tsiku lomaliza. Ndipo aliyense amene aopa Mulungu, Iye adzamupulumutsa"
        },
        {
            "chapter": 65,
            "verse": 3,
            "text": "Ndipo Iye adzamupatsa zinthu kuchokera ku mbali imene sanali kuyembekeza. Ndipo aliyense amene amakhulupirira mwa Mulungu, Iye adzamupatsa chili chonse. Mulungu, ndithudi, adzamupatsa iye zofuna zake zonse. Ndithudi Mulungu adakhazikitsa muyeso wa chilichonse"
        },
        {
            "chapter": 65,
            "verse": 4,
            "text": "Ndipo ena akazi anu amene adasiya kupita kumwezi, kwa iwo nthawi yawo yodikira, ngati inu mukaika, ndi miyezi itatu ndipo iwo amene anasiyiratu, nthawi yawo idzakhala chimodzimodzi. Ndipo iwo amene ali ndi akazi odwala pakati, nthawi yawo idzakhala mpaka pamene abereka. Ndipo aliyense amene amaopa Mulungu, Iye adzamuchepetsera mavuto ake"
        },
        {
            "chapter": 65,
            "verse": 5,
            "text": "Uwu ndi ulamuliro wa Mulungu umene wakutumizirani inu. Ndipo aliyense amene aopa Mulungu, Iye adzamuchotsera zoipa zake. Ndipo Iye adzamuchulukitsira mphotho yake"
        },
        {
            "chapter": 65,
            "verse": 6,
            "text": "Khalani nawo monga momwe inu muli kukhalira, molingana ndi kupeza kwanu. Musawazunze ndi cholinga chowasowetsa mtendere. Ngati iwo ali ndi pakati, asamalireni mpaka pamene iwo abereka. Ndipo ngati iwo ali kuyamwitsa, apatseni malipiro awo ndipo lemekezanani. Ndipo ngati pali mavuto oti simuli kugwirizana m’banja, pezani Mayi wina kuti ayamwitse mwana m’malo mwake"
        },
        {
            "chapter": 65,
            "verse": 7,
            "text": "Mulekeni munthu wolemera kuti apereke molingana ndi chuma chake ndipo munthu wosauka molingana ndi mmene Mulungu adamupatsira iye. Mulungu sakhazika mtulo wolemera pa munthu umene sangathe kuunyamula. Mulungu adzapereka mtendere mavuto akatha"
        },
        {
            "chapter": 65,
            "verse": 8,
            "text": "Ndipo ndi mizinda yambiri imene idaukira malamulo a Mulungu ndi Atumwi ndipo Ife tidayilanga iyo ndipo tidzailanga ndi chilango choopsa zedi"
        },
        {
            "chapter": 65,
            "verse": 9,
            "text": "Motero iyo idalawa mphotho ya kusakhulupilira kwake ndipo mapeto a kusakhulupilira adali chionongeko"
        },
        {
            "chapter": 65,
            "verse": 10,
            "text": "Mulungu wawakonzeraiwochilangochoopsa. Moteroopani Mulungu oh inu anthu ozindikira! Inu amene mwakhulupirira, ndithudi, Mulungu watumiza chikumbutso kwa inu"
        },
        {
            "chapter": 65,
            "verse": 11,
            "text": "Mtumwi amene ali kukuuzani zizindikiro zooneka za Mulungu ndi cholinga choti atsogolere onse amene akhulupirira ndipo amachita ntchito zabwino kuchokera ku mdima kupita kowala. Ndipo aliyense amene amakhulupirira mwa Mulungu ndipo amachita ntchito zabwino, Iye adzamulowetsa m’minda imene pansi pake pamayenda mitsinje kuti adzakhaleko mpaka kalekale. Ndithudi Mulungu wawapatsa iwo mphotho yabwino kwambiri"
        },
        {
            "chapter": 65,
            "verse": 12,
            "text": "Ndi Mulungu amene adalenga miyamba isanu ndi iwiri ndi dziko lapansi lolingana nayo. Malamulo ake amatsatiridwa ndi izo kuti inu mukhoza kudziwa kuti Mulungu ali ndi mphamvu pa zinthu zonse ndipo kuti Mulungu amadziwa chilichonse"
        },
        {
            "chapter": 66,
            "verse": 1,
            "text": "Oh iwe Mtumwi! Bwanji ukudziletsa zinthu zimene Mulungu adakuloleza kuti uchite ndipo iwe ufuna kukondweretsa akazi ako? Ndipo Mulungu ndi wokhululukira nthawi zonse, Mwini chisoni chosatha"
        },
        {
            "chapter": 66,
            "verse": 2,
            "text": "Mulungu wakulolezani kuti mukhoza kumasula malonjezo anu. Ndipo Mulungu ndiye Mtetezi wanu, ndipo ndi wodziwa ndi Mwini nzeru zonse"
        },
        {
            "chapter": 66,
            "verse": 3,
            "text": "Ndi pamene Mtumwi anamuuza nkhani ya chinsinsi wina wa akazi ake ndipo iye adaulula kwa mnzake wina ndipo Mulungu adamuuza iye za izo, Iye anamuuza gawo la nkhani ndipo anasiya gawo lina. Ndipo pamene iye adamuuza mkaziyo za izo, iye adati: “Ndani wakuuzani izi?” Iye adati: “Wandiuza ndi amene amadziwa chilichonse ndi Mwini kuzindikira.”"
        },
        {
            "chapter": 66,
            "verse": 4,
            "text": "Ngati inu awiri mulapa machimo anu kwa Mulungu ndipo mitima yanu itsimikiza kutero, koma ngati inu mugwirizana kulimbana naye, ndithudi, Mulungu ndiye Mtetezi wake, ndi Gabriele ndipo aliyense wolungama amene ali pakati pa anthu amene akhulupirira ndi angelo. Onse ndi omuthandiza iye"
        },
        {
            "chapter": 66,
            "verse": 5,
            "text": "Zingatheke kuti pamene iye akusudzulani inu, Mulungu adzamupatsa m’malo mwanu, akazi ena abwino oposa inu amene amadzipereka kwa Mulungu, amene ali okhulupirira, opirira, olapa kwa Mulungu, opembedza modzichepetsa, osala zifuniro zawo, kapena obwera amene anakwatiwapo kale kapena a namwali"
        },
        {
            "chapter": 66,
            "verse": 6,
            "text": "oh inu okhulupirira! Dzitetezeni nokha ndi mabanja anu ku moto umene nkhuni zake ndi anthu ndi miyala ndipo oyang’anira ake ndi angelo a mphamvu a maonekedwe oopsa amene sakana kumvera malamulo amene amalandira kuchokera kwa Mulungu ndipo amachita, mwamsanga, chilichonse chimene Mulungu wawalamula"
        },
        {
            "chapter": 66,
            "verse": 7,
            "text": "oh inu osakhulupirira! Musawiringule lero! Inu muli kulandira mphotho yolingana ndi zimene mudachita"
        },
        {
            "chapter": 66,
            "verse": 8,
            "text": "oh inu anthu okhulupirira! Lapani kwa Mulungu mwachoonadi! Mwina Ambuye wanu angakuchotserani machimo anu ndi kukulowetsani inu m’minda imene pansi pake pamayenda mitsinje. Tsiku limene Mulungu sadzalola kuti Mtumwi ndi iwo amene amamutsatira kuti azunzidwe, nyali yawo idzayaka patsogolo pawo ndi Buku ku dzanja lamanja lawo. Iwo adzati: “Ambuye wathu walitsani nyali yathu ndipo tikhululukireni. Ndithudi inu muli ndi mphamvu pa zinthu zonse.”"
        },
        {
            "chapter": 66,
            "verse": 9,
            "text": "oh iwe Mtumwi! Limbika kwambiri pogonjetsa anthu osakhulupirira ndi anthu a chinyengo ndipo chita nawo mwankhanza, malo awo ndi kumoto, omwe ndi malo oipa kwambiri kukhalako"
        },
        {
            "chapter": 66,
            "verse": 10,
            "text": "Mulungu ali kupereka chitsanzo kwa anthu osakhulupirira cha nkhani ya mkazi wa Nowa ndi mkazi wa Loti. Iwo adali akazi a Atumiki athu awiri a ngwiro, koma onse adanyenga amuna awo. Iwo sadalandire kuchokera kwa Mulungu chabwino china chilichonse chifukwa chamakhalidwe awo. Koma iwo adauzidwa kuti: “Lowani inu kumoto pamodzi ndi ena amene ali kulowako.”"
        },
        {
            "chapter": 66,
            "verse": 11,
            "text": "Ndipo Mulungu wapereka chitsanzo kwa anthu okhulupirira, nkhani ya mkazi wa Farao. Pamene iye adati: “oh Ambuye wanga! Ndimangireni pafupi ndi Inu, nyumba ya ulemu ku Paradiso, ndipo ndipulumutseni kwa Farao ndi ntchito zake ndipo ndipulumutseni ine kwa athu amene amachita zoipa.”"
        },
        {
            "chapter": 66,
            "verse": 12,
            "text": "Ndi Maria mwana wa Imran, amene adadzisunga wosadulaunamwaliwakendipo Ifetidauziram’thupimwake mzimu wathu ndipo Iye adachitira umboni wachilungamo cha Ambuye wake ndi chivumbulutso chake. Ndipo iye adali mmodzi wa odzipereka kwa Mulungu"
        }
    ]
}
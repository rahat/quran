{
    "juzs": [
        {
            "chapter": 9,
            "verse": 93,
            "text": "Mlandu uli ndi anthu olemera, omwe amapempha kuti asakamenye nawo nkhondo. Iwo amasangalala kukhalira limodzi ndi iwo amene atsalire m’mbuyo ndipo Mulungu waphimba mitima yawo kotero iwo sadziwa"
        },
        {
            "chapter": 9,
            "verse": 94,
            "text": "Iwo adzapereka zodandaula zawo pamene mudza kwa iwo. Nena: “Inu musanene china chili chonse chifukwa ife sitidzakukhulupirirani. Mulungu watiuza kale nkhani zanu. Mulungu ndi Mtumwi wake adzayang’ana ntchito zanu zonse. Ndipo pomaliza inu mudzabwerera kwa Iye amene amadziwa zinthu zobisika ndi zooneka, ndipo Iye adzakuuzani zonse zimene munkachita.”"
        },
        {
            "chapter": 9,
            "verse": 95,
            "text": "Iwo adzalumbira kwa inu M’dzina la Mulungu pamene mubwerera kwa iwo kuti muwasiye okha. Motero asiyeni okha chifukwa iwo ndi uve chifukwa cha ntchito zawo. Ndipo yawo ndi Gahena, omwe ndi malipiro antchito zimene ankachita"
        },
        {
            "chapter": 9,
            "verse": 96,
            "text": "Iwo adzalumbira kwa inu pofuna kuti musangalale nawo. Koma ngati inu musangalala nawo ndithudi Mulungu sasangalalira anthu ochita zoipa"
        },
        {
            "chapter": 9,
            "verse": 97,
            "text": "Maarabu amene amakhala m’chipululu ndiwo oipa kwambiri posakhulupirira ndi m’chinyengo, ndipo ndi oyenera kusadziwa malire amene Mulungu wavumbulutsa kwa Mtumwiwake. Ndipo Mulunguamadziwazinthuzonse ndipo ndi Wanzeru"
        },
        {
            "chapter": 9,
            "verse": 98,
            "text": "Pakati pa Maarabu amene amakhala m’chipululu, alipo ena amene amaganiza kuti zonse zimene amapereka kuti ndi dipo lolipira mlandu ndipo amadikira kuti mupeze tsoka. Kwa iwo kukhale tsoka loipa! Ndipo Mulungu amamva zonse ndipo amadziwa chilichonse"
        },
        {
            "chapter": 9,
            "verse": 99,
            "text": "Pakati pa Maarabu ena a m’chipululu pali amene amakhulupirira mwa Mulungu ndi tsiku lomaliza, ndipo amaona zopereka zawo m’njira ya Mulungu ngati zinthu zowabweretsa kufupi ndi Mulungu ndi mapemphero a Mtumwi. Ndithudi zimenezo zidzawabweretsa kufupi. Ndipo Mulungu adzawalowetsa iwo ku chisomo chake. Ndithudi Mulungu ndi wokhululukira ndi wachisoni chosatha"
        },
        {
            "chapter": 9,
            "verse": 100,
            "text": "Ndipo iwo amene adalowa Chisilamu poyamba, kuchokera ku gulu limene lidachoka ku Makka ndi ku Medina, ndi ena amene anawatsatira. Mulungu ndi wosangalala kwambiri ndi iwo monga momwe iwo ali osangalalandi Iye. Iyewawakonzeramindayothiriridwandi madzi a mitsinje yoyenda pansi pake kumene adzakhalako mpaka kalekale. Kumeneku ndiko kupambana kwakukulu"
        },
        {
            "chapter": 9,
            "verse": 101,
            "text": "Ndipo pakati pa Maarabu amene amakhala m’chipululu amene akuzungulira iwe, ena ndi anthu a chinyengo, chimodzi modzi anthu ena a ku Medina. Iwo amanena zabodza ndipo ndi a chinyengo. Iwe siuwadziwa koma Ife timawadziwa. Ife tidzawalanga kawiri ndipo pambuyo pake adzabwezedwa ku chilango chachikulu"
        },
        {
            "chapter": 9,
            "verse": 102,
            "text": "Ena alipo amene avomera zoipa zawo, iwo asakaniza ntchito zawo zabwino ndi ntchito zawo zoipa. Mwina Mulungu adzawalandira kulapa kwawo. Ndithudi Mulungu ndi wokhululukira ndi Mwini chisoni chosatha"
        },
        {
            "chapter": 9,
            "verse": 103,
            "text": "Landira chopereka chaulele kuchokera ku chuma chawo kuti uwayeretse nacho ndipo uwapempherere, ndithudi mapemphero ako adzawapatsa mpumulo ndipo Mulungu amamva zonse ndipo amadziwa zinthu zonse"
        },
        {
            "chapter": 9,
            "verse": 104,
            "text": "Kodi iwo sadziwa kuti Mulungu amalandira kulapa kwa akapolo ake ndipo amavomera zopereka zawo ndipo kuti ndi Mulungu yekha amene amakhululukira ndi kuvomera kulapa, ndi Mwini chisoni chosatha"
        },
        {
            "chapter": 9,
            "verse": 105,
            "text": "Nena, “Chitani monga momwe mufunira! Mulungu adzaona ntchito zanu ndi Mtumwi wake ndi anthu okhulupirira. Ndipo inu mudzabwezedwa kwa Iye amene amadziwa zobisika ndi zoonekera. Ndipo Iye adzakuuzani zonse zimene mumachita.”"
        },
        {
            "chapter": 9,
            "verse": 106,
            "text": "Ndipo ena akudikira chilamulo cha Mulungu, kaya Iye adzawalanga kapena adzawakhululukira. Mulungu ndi wodziwa chili chonse ndi wanzeru zonse"
        },
        {
            "chapter": 9,
            "verse": 107,
            "text": "Ndipo iwo amene anamanga Mzikiti ndi cholinga choyambitsachisokonezondikulimbikitsakusakhulupirira ndi kugawanitsa anthu okhulupirira, poyembekezera kwa amene adachita nkhondo ndi Mulungu ndi Mtumwi wake pambuyo pake, iwo adzalumbira kuti cholinga chawo chidali chabwino. Mulungu achitira umboni kuti iwo ndi onama"
        },
        {
            "chapter": 9,
            "verse": 108,
            "text": "Usapemphere m’menemu. Ndithudi Mzikiti umene udamangidwa ndi cholinga chomuopa Mulungu kuchokera tsiku loyamba ndi woyenera kuti iwe upemphere mmenemo. Mmenemo muli anthu okonda kudziyeretsa. Ndipo Mulungu amakonda iwo amene amadziyeretsa"
        },
        {
            "chapter": 9,
            "verse": 109,
            "text": "Kodi amene waika maziko a nyumba yake ndi cholinga choopa Mulungu ndikufuna chisangalalo chake ndi wabwino kapena iye amene waika maziko a nyumba yake m’mphepete mwadzenje limene likugumukira dothi lake kugwera pamodzi ndi nyumbayo kumoto wa ku Gahena? Mulungu satsogolera anthu ochita zoipa"
        },
        {
            "chapter": 9,
            "verse": 110,
            "text": "Nyumba imene amanga siidzasiya kukhala yachinyengo ndi yokaikitsa m’mitima mpaka pamene mitima yawo idulidwa m’timagawomagawo. Ndipo Mulungu ndi wodziwa ndi wanzeru"
        },
        {
            "chapter": 9,
            "verse": 111,
            "text": "Ndithudi Mulungu wagula miyoyo ya anthu okhulupilira ndi chuma cha pa mtengo wakuti chawo chidzakhale Paradiso. Iwo amamenya nkhondo munjira ya Mulungu kotero amapha ndi kuphedwa. Ili ndi lonjezo loonadi kwa Iye limene lidzakwaniritsidwa ndipo liri m’Buku la Chipangano chakale, Chipangano chatsopano ndi Korani. Kodi ndani amene amakwaniritsa lonjezo lake kuposa Mulungu? Iwo ali kusangalala ndi mgwirizano omwe mwachita. Kumeneko ndiko kupambana kwakukulu"
        },
        {
            "chapter": 9,
            "verse": 112,
            "text": "Iwo amene amalapa zoipa zawo kwa Mulungu, iwo amene amapembedza, amayamika, amasala zilakolako zawo, amawerama, amagwada, amagwetsa mphumi zawo pansi, amalamulira zabwino, amaletsa zoipa ndi amene amasunga malire a Mulungu. Motero lalikira nkhani yabwino kwa anthu okhulupirira"
        },
        {
            "chapter": 9,
            "verse": 113,
            "text": "Sizili zoyenera kwa Mtumwi ndi anthu okhulupirira kuwapemphera chikhululukiro anthu opembedza mafano ngakhale kuti iwo ndi a chibale awo pambuyo podziwika kwa iwo kuti iwo ndi anthu a kumoto"
        },
        {
            "chapter": 9,
            "verse": 114,
            "text": "Sichinali cholinga cha Abrahamu kuwapempherera abambo wake koma chifukwa cha lonjezo limene iye adachita nawo. Koma pamene iye adazindikira kuti abambo wake adali mdani wa Mulungu, iye adawakana iwo. Ndithudi Abrahamu adali wodzichepetsa ndi munthu woleza mtima"
        },
        {
            "chapter": 9,
            "verse": 115,
            "text": "Ndipo Mulungu sadzasocheretsa anthu amene wawatsogolera pokhapokha Iye wawafotokozera zonse zimene ayenera kuzipewa, Ndithudi Mulungu amadziwa chinthu china chilichonse"
        },
        {
            "chapter": 9,
            "verse": 116,
            "text": "Ndithudi Mulungu! Ndiye Mwini Ufumuwa Kumwamba ndi dziko lapansi, Iye ndiye amene amapereka moyo ndi imfa. Ndipo kupatula Mulungu, inu mulibe wina amene angakutetezeni kapena kukuthandizani"
        },
        {
            "chapter": 9,
            "verse": 117,
            "text": "Mulungu adakhululukira Mtumwi, anthu osamuka ndi anthu a ku Medina, amene adamtsatira iye pa nthawi ya mavuto, pamene ena adali pafupifupi kutaya mitima. Koma Iye adavomera kulapa kwawo. Ndithudi Iye, kwa iwo, ndi wachifundo ndi wachisoni chosatha"
        },
        {
            "chapter": 9,
            "verse": 118,
            "text": "Iye adakhululukira anthu atatu amene adasiyidwa m’mbuyo, mpaka pamene kwa iwo dziko, ngakhale ndi lalikulu, linali lochepa ndipo mizimu yawo idapanikizika ndipo iwo adakhulupirira kuti kudalibe komuthawira Mulungu koma kupita kwa Iye. Motero Iye adavomera kulapa kwawo. Ndithudi Mulungu ndiye amene amavomera kulapa ndipo ndi wachisoni chosatha"
        },
        {
            "chapter": 9,
            "verse": 119,
            "text": "oh inu anthu okhulupirira! Muopeni Mulungu ndipo khalani pamodzi ndi iwo amene amanena zoona"
        },
        {
            "chapter": 9,
            "verse": 120,
            "text": "Sikunali koyenera kwa anthu a ku Medina ndi Maarabu a mchipululu a m’mbali mwawo kutsalira m’mbuyo mwa Mtumwi wa Mulungu kapena kukonda miyoyo yawo kuposa moyo wake. Icho ndi chifukwa chakuti iwo savutika ndi ludzu kapena kutopa kapena njala mu njira ya Mulungu kapena sachita chinthu chowanyasa anthu osakhulupirira kapena kubweretsa mavuto pa adani koma kudalembedwa kwa iwo kuti ndi ntchito yabwino. Ndithudi Mulungu saononga mphotho ya a anthu ochita zabwino"
        },
        {
            "chapter": 9,
            "verse": 121,
            "text": "Ndipo iwo sapereka chopereka chochepa kapena chochuluka kapena kudutsa dambo lililonse koma kuti zidalembedwa ngati mphotho zabwino kwa iwo ndi kuti Mulungu adzawalipire zabwino zimene ankachita"
        },
        {
            "chapter": 9,
            "verse": 122,
            "text": "Si chinthu chabwino kuti anthu onse okhulupirira apite ku nkhondo nthawi imodzi. Pa gulu lili lonse, kagulu kochepa kokha kayenera kupita kuti kakhoza kuphunzira ndipo kuti iwo amene atsalira akhoza kudzachenjeza anthu awo pamene adza kwa iwo kuti achenjere"
        },
        {
            "chapter": 9,
            "verse": 123,
            "text": "oh inu anthu okhulupirira! Menyanani nawo anthu onse osakhulupilira amene ali pafupi ndi inu ndipo iwo apeze nkhanza kwa inu ndipo dziwani kuti Mulungu ali pamodzi ndi anthu olungama"
        },
        {
            "chapter": 9,
            "verse": 124,
            "text": "Ndipo nthawi zonse pamene mutu uli kuvumbulutsidwa, ena a iwo amanena kuti: “Kodi ndani wa inu amene chikhulupiriro chake chaonjezeka chifukwa cha mutu uwu?” Akakhala iwo okhulupirira, uwaonjezere chikhulupiriro chawo ndipo amasangalala"
        },
        {
            "chapter": 9,
            "verse": 125,
            "text": "Koma iwo amene m’mitima mwawo muli matenda, udzangoonjezela chikaiko pamwamba pa chikaiko chawo, ndipo iwo adzafa ali osakhulupirira"
        },
        {
            "chapter": 9,
            "verse": 126,
            "text": "Kodi iwo saona kuti amayesedwa kamodzi kapena kawiri chaka chili chonse? Komabe iwo safuna kulapa kapena kuphunzira kuchokera kwa iwo"
        },
        {
            "chapter": 9,
            "verse": 127,
            "text": "Nthawi zonse pamene mutu uvumbulutsidwa, iwo amayang’anitsitsana ndi kufunsa kuti: “Kodi akukuonani wina aliyense?” Akatero iwo amabwerera m’mbuyo. Mulungu watembenuza mitima yawo, chifukwa iwo ndi anthu osazindikira"
        },
        {
            "chapter": 9,
            "verse": 128,
            "text": "Ndithudi kwadza kwa inu Mtumwi wochokera pakati panu. Zimamudandaulitsa kuti mupeze mavuto. Iye amafunitsitsa kuti inu mukhulupilire ndipo kwa anthu okhulupirira iye ndi wachifundo ndi wachisoni chosatha"
        },
        {
            "chapter": 9,
            "verse": 129,
            "text": "Koma ngati iwo akana Nena, “Mulungu ndi wokwana kwa ine. Kulibe Mulungu wina koma Iye yekha. Mwa Iye ine ndaika chikhulupiliro changa ndipo Iye ndiye Ambuye wa Mpando wa Chifumu.”"
        },
        {
            "chapter": 10,
            "verse": 1,
            "text": "Alif Lam Ra. Awa ndi mavesi a Buku la zinthu zanzeru zenizeni"
        },
        {
            "chapter": 10,
            "verse": 2,
            "text": "Kodi n’chodabwitsa kwa anthu kuti Ife tidavumbulutsa chivumbulutso kwa mmodzi wa iwo ponena, “Pereka chenjezo kwa anthu ndipo uwauze nkhani zabwino anthu okhulupirira kuti adzakhala ndi mpando wapamwamba kwa Ambuye wawo?” Anthu osakhulupirira adati: “Ndithudi uyu ndi wamatsenga enieni.”"
        },
        {
            "chapter": 10,
            "verse": 3,
            "text": "Ndithudi Ambuye wanu ndi Mulungu, amene m’masiku asanu ndi limodzi adalenga kumwamba ndi dziko lapansi ndipo anabuka pamwamba pa Mpando wachifumu, nalamula zinthu zonse. Palibe wina amene adzalandira ulamuliro wopepesa kwa Mulungu pokhapokha atalandira chilolezo cha Mulungu. Ameneyo ndiye Mulungu Ambuye wanu, mpembedzeni Iye. Kodi simudzakumbukira"
        },
        {
            "chapter": 10,
            "verse": 4,
            "text": "Kwa Iye nonse mudzabwerera. Lonjezo la Mulungu ndi loona. Iye ndiye adayamba kulenga zolengedwa zonse ndipo pomaliza adzazipatsanso moyo kuti adzawalipire mwa chilungamo onse amene adakhulupirira mwa Iye ndipo ankachita ntchito zabwino. Anthu osakhulupirira adzamwa zakumwa zamadzi ogaduka ndi kulandira chilango chowawa chifukwa chosakhulupirira"
        },
        {
            "chapter": 10,
            "verse": 5,
            "text": "Iye ndiye amene adalipanga dzuwa kukhala muuni ndi mwezi kukhala wowala ndipo adazikonzera modutsa kuti inu muzidziwa kuchuluka kwa zaka ndi chiwerengero. Iye sadazilenge chabe izo koma mu choonadi. Iye amafotokoza mawu ake momveka kwa anthu ake ozindikira"
        },
        {
            "chapter": 10,
            "verse": 6,
            "text": "Ndithudi mukasinthidwe ka usiku ndi usana ndi zimene Mulungu walenga kumwamba ndi dziko lapansi, muli zizindikiro kwa anthu okana uchimo"
        },
        {
            "chapter": 10,
            "verse": 7,
            "text": "Ndithudi iwo ndi anthu amene sayembekeza kuti adzakumana nafe ndipo amasangalala ndi moyo wa m’dziko lapansi ndi kukhutitsidwa nawo ndiponso amene salabadira mawu"
        },
        {
            "chapter": 10,
            "verse": 8,
            "text": "Iwo malo awo okhala ndi kumoto chifukwa cha zoipa zimene anali kuchita"
        },
        {
            "chapter": 10,
            "verse": 9,
            "text": "Ndithudi iwo amene akhulupirira ndipo amachita ntchito zabwino, Ambuye wawo adzawatsogolera m’chikhulupiriro chawo. Mitsinje idzakhala ili kuyenda pansi pawo m’minda ya mtendere"
        },
        {
            "chapter": 10,
            "verse": 10,
            "text": "Pemphero lawo mmenemo lidzakhala loti; “Ndinu Woyera Ambuye!” Ndipo kulonjerana kwawo kudzakhala koti: “Mtendere” ndipo kumapeto kwa pempho lawo adzati: “Kuyamikidwa kukhale kwa Mulungu, Ambuye wa chilengedwe.”"
        },
        {
            "chapter": 10,
            "verse": 11,
            "text": "Akadakhala kuti Mulungu amabweretsa msanga chilango kwa anthu monga momwe iwo amafunira zabwino kuti zidze mwansanga, nthawi yawo yofera ikadakwaniritsidwa. Kwa iwo amene saopa kukumana ndi Ife tidzawasiya mukusochera kwawo, akusowa chochita"
        },
        {
            "chapter": 10,
            "verse": 12,
            "text": "Pamene mavuto amadza pa munthu, iye amapemphera kwa Ifemogonachanthiti, mokhalapansikapenamoimirira. Koma tikangomuchotsera mavuto ake, iye amatsatila njira zake kukhala ngati sadatipemphe kuti timuchotsere mavuto omwe adamupeza. Kotero zidakongoletsedwa kwa anthu oononga zimene anali kuchita"
        },
        {
            "chapter": 10,
            "verse": 13,
            "text": "Zoonadi Ife tidaononga mibadwo imene idalipo inu musanadze, pamene iwo adachita zoipa, anawafikira Atumwi awo ndi umboni weniweni koma iwo sadakhulupilire, motero tidzawalipira anthu ochita zoipa"
        },
        {
            "chapter": 10,
            "verse": 14,
            "text": "Ndipo Ife tidakupangani kukhala alowa mmalo awo m’dziko lawo pambuyo pawo, kuti tione mmene inu mungachitire"
        },
        {
            "chapter": 10,
            "verse": 15,
            "text": "Ndi pamene Mau athu awerengedwa kwa iwo momveka, anthu amene salabadira zakukumana nafe amanena kuti, “Bweretsa Buku la Korani losiyana ndi ili kapena ulisinthe.” Nena, “Siudindo wanga kusintha Buku ili mwa chifuniro changa. Ndithudi ine ndimangotsatira zokhazo zimene zavumbulutsidwa kwa ine. Ndithudi ine ndimaopa chilango cha tsiku lalikulu ngati nditanyoza Ambuye wanga.”"
        },
        {
            "chapter": 10,
            "verse": 16,
            "text": "Nena, “Mulungu akadafuna, ine sindikadawerengailokwainundiponsoIyesakadakupatsani inu nzeru zoti mulidziwe. Ndithu moyo wanga wonse ndakhala ndili pakati panu, Bukuli lisadavumbulutsidwe. Kodi simungathe kuzindikira?”"
        },
        {
            "chapter": 10,
            "verse": 17,
            "text": "Kodi wolakwa kwambiri ndani kuposa munthu amene amapeka bodza lokhudza Mulungu kapena amene amakana Mau ake? Ndithudi anthu ochita zoipa sadzapambana ayi"
        },
        {
            "chapter": 10,
            "verse": 18,
            "text": "Iwo amapembedza zinthu zina, osati Mulungu, zimene sizingathe kuwapweteka kapena kuwathandiza ndipo amati,“Izi zidzatilankhuliraifekwa Mulungu.” Nena,“Kodi inu mukumuuza Mulungu za zinthu zimene Iye sazidziwa zomwe zili kumwamba kapena pa dziko lapansi? Iye ndi Woyera ndipo akhale wa pamwamba kuposa mafano awo.”"
        },
        {
            "chapter": 10,
            "verse": 19,
            "text": "Mtundu wa anthu unali umodzi koma anasemphana pambuyo pake. Ndipo kukanapanda kuti Mau a Ambuye wako ananenedwa kale, mkangano wawo ukanathetsedwa"
        },
        {
            "chapter": 10,
            "verse": 20,
            "text": "Anthu osakhulupirira amanena kuti: “Kodi chifukwa ninji chizindikiro sichinaperekedwe kwa iye kuchokera kwa Ambuye wake?” Nena, “Mulungu yekha ndiye amene amadziwa chilichonse chobisika. Dikirani, nanenso ndili mmodzi mwa odikira.”"
        },
        {
            "chapter": 10,
            "verse": 21,
            "text": "Ndipo tikawalawitsa anthu mtendere pambuyo pa mavuto amene anawapeza, iwo amayamba kukonza chiwembu chotsutsa chivumbulutso chathu. Nena: “Mulungu ndi wa changu pokonza chiwembu. Ndithudi Angelo athu ali kulemba zonse zimene mumapanga za chiwembu.”"
        },
        {
            "chapter": 10,
            "verse": 22,
            "text": "Iyendiyeameneamakuyendetsanipamtundandiponso pa nyanja mpaka pamene inu muli m’ngalawa ndipo izo zimayendetsedwa ndi mphepo yabwino imene iwo amasangalala nayo. Koma mphepo ya mkuntho imawafikira ndipo mafunde amadza kwa iwo kuchokera ku mbali zonse ndipo iwo amaganiza kuti yawapeza ndipo amapemphera kwa Mulungu momuyeretsera chipembedzo chake. “Ngati mutipulumutse ku mavuto awa, ife tidzakhala othokoza.”"
        },
        {
            "chapter": 10,
            "verse": 23,
            "text": "Ndipo pamene Mulungu adawapulumutsa, iwo adayamba kuchita zoipa pa dziko mopanda chilungamo. Oh inu anthu! Zoipa zanu simuchitira wina aliyense koma inu nokha. Chimenecho ndicho chisangalalo cha moyo wa pa dziko lapansi ndipo pambuyo pake inu mudzabwerera kwa Ife ndipo tidzakuuzani zonse zomwe mumachita"
        },
        {
            "chapter": 10,
            "verse": 24,
            "text": "Ndithudi chitsanzo cha moyo wadziko lapansi chili ngati mvula imene timatsitsa kuchokera kumwamba ndipo imameretsa zomera za pa dziko zimene amadya anthu ndi nyama mpaka pamene dziko likongola ndi zomerazo. Ndipo anthu ake amakhulupirira kuti amalipambana ndipo lamulo lathu limadza pa izo nthawi ya usiku kapena ya masana ndipo timaichita kukhala ngati mbewu yokololedwa imene kunalibe dzulo. Mmenemo ndi mmene timaululira chivumbulutso chathu kwa anthu oganiza"
        },
        {
            "chapter": 10,
            "verse": 25,
            "text": "Mulungu ali kuitanira ku Nyumba ya mtendere, ndi kumutsogolera yemwe wamufuna kunjira yoyenera"
        },
        {
            "chapter": 10,
            "verse": 26,
            "text": "Kwa iwo onse amene amachita zabwino adzapeza zabwino ndi zoonjezerapo. Ndipo nkhope zawo sizidzakutidwa ndi fumbi kapena kunyozedwa. Iwo ndi anthu a ku Paradiso, komwe adzakhala mpaka kalekale"
        },
        {
            "chapter": 10,
            "verse": 27,
            "text": "Ndipo iwo amene amachitazoipa, malipiroawondioipamofananandizimene adachita. Mnyozo udzawakuta ndipo iwo sadzakhala ndi wina aliyense wowateteza ku chilango chochokera kwa Mulungu. Ndipo nkhope zawo zidzaoneka ngati kuti zidakutidwa ndi mbali ya mdima wa usiku. Iwo adzakhala anthu a kumoto ndipo adzakhala kumeneko nthawi zonse"
        },
        {
            "chapter": 10,
            "verse": 28,
            "text": "Tsiku limene tidzawasonkhanitsa onse, Ife tidzati kwa anthu opembedza mafano: “Khalani m’malo mwanu, inu pamodzi ndi mafano anu.” Ife tidzawasiyanitsa wina ndi mnzake ndipo mafano awo adzati kwa iwo: “Sindife amene inu munali kupembedza ayi.”"
        },
        {
            "chapter": 10,
            "verse": 29,
            "text": "“Akukwanira Mulungu kukhala mboni pakati pa ife ndi inu. Ife sitidziwa kuti munali kutipembedza!”"
        },
        {
            "chapter": 10,
            "verse": 30,
            "text": "Kumeneko mzimu uliwonse udzadziwa chimene unatsogoza. Iwo adzabwezedwa kwa Mulungu, Ambuye wawo woona ndipo zidzawasokonekera iwo zimene anali kupeka"
        },
        {
            "chapter": 10,
            "verse": 31,
            "text": "Nena, “Kodi ndani amakupatsani zinthu kuchokera kumwamba ndi padziko lapansi? Kodi ndani amene amapereka mphamvu yakumva ndi kuona? Kodi ndani amatulutsa cha moyo kuchokera ku chakufa ndi kutulutsa chakufa kuchokera mu chamoyo? Ndani amene amalamulira zinthu zonse?” Onse adzanena kuti, “Ndi Mulungu.” Nena, “Kodi inu simungaope Mulungu?”"
        },
        {
            "chapter": 10,
            "verse": 32,
            "text": "Ameneyondiye Mulungu,Ambuyewanuwoona. Kupatula choonadi, kodi ndi chiyani chimene chingakhalepo osati chisokonekero? Nanga ndi chifukwa chiyani inu muli kusocheretsedwa"
        },
        {
            "chapter": 10,
            "verse": 33,
            "text": "Kotero ndi mmene liwu la Ambuye wako latsimikizidwira kwa anthu ochita zoipa ndipo iwo sadzakhulupirira"
        },
        {
            "chapter": 10,
            "verse": 34,
            "text": "Nena, “Kodi ena a mafano anu angalenge china chake ndi kuchibwezeranso?” Nena, “Mulungu anayambitsa chilengedwendipoadzachibwezeranso.Nangandichifukwa chiyani mukusocheretsedwa?”"
        },
        {
            "chapter": 10,
            "verse": 35,
            "text": "Nena, “Kodi mafano anu angakulondolereni ku choonadi?” Nena, “Mulungu yekha ndiye amene angakulondolereni ku choonadi. Kodi ndani amene ayenera kutsatidwa? Iye amene amakulondolerani ku choonadi kapena iye amene sangathe chifukwa chakuti nayenso afuna kuti atsogozedwe? Kodi mukusiyanitsa bwanji?”"
        },
        {
            "chapter": 10,
            "verse": 36,
            "text": "Ambiri a iwo satsatira china chilichonse koma zongoganiza. Komatu nkhani zongoganiza sizithandiza mu choonadi chilichonse. Ndithu Mulungu amadziwa zonse zimene iwo amachita"
        },
        {
            "chapter": 10,
            "verse": 37,
            "text": "Sizingatheke kuti Korani iyi ikhale yopeka ndiponso kuti siinachokere kwa Mulungu. Koma iyo imatsimikiza zinthu zonse zimene zidavumbulutsidwa kale ndi kufotokoza Mau a m’buku la Mulungu. Ilo ndi losakaikitsa ndipo ndi lochokera kwa Ambuye wa zolengedwa zonse"
        },
        {
            "chapter": 10,
            "verse": 38,
            "text": "Kapena iwo amati “Iye walipeka!” Nena: “Nanunso pekani mutu umodzi wolingana nalo ndipo itanani amene mungathe kuwaitana osakhala Mulungu ngati muli angwiro!”"
        },
        {
            "chapter": 10,
            "verse": 39,
            "text": "Iyayi. Iwo ali kutsutsa zinthu zimene sadziwa chilichonse cha izo pamene choona chake chisanafike kwa iwo. Mmenemonso ndi mmene anthu akale adakanira. Taonani zidali bwanji zotsatira za anthu ochita zoipa"
        },
        {
            "chapter": 10,
            "verse": 40,
            "text": "Ena a iwo amakhulupirira mu ilo pamene ena sakhulupirira ayi. Ndipo Ambuye wako amawadziwa kwambiri anthu owononga"
        },
        {
            "chapter": 10,
            "verse": 41,
            "text": "Ngati iwo akukana iwe, nena: “Ine ndili ndi ntchito zanga ndipo nanunso muli ndi ntchito zanu. Inu muli kutali ndi zimene ndikuchita ndipo nanenso ndili kutali ndi zimene mukuchita.”"
        },
        {
            "chapter": 10,
            "verse": 42,
            "text": "Ena a iwo amakumvera iwe. Kodi iwe ungawapangitse agonthi kuti amve ngakhale kuti safuna kuzindikira"
        },
        {
            "chapter": 10,
            "verse": 43,
            "text": "Ena a iwo amakuyang’ana iwe. Kodi iwe ungalangize njira kwa anthu a khungu pamene saona china chilichonse"
        },
        {
            "chapter": 10,
            "verse": 44,
            "text": "Ndithudi Mulungu salakwira anthu koma kuti anthu eni ake amadzipondereza okha"
        },
        {
            "chapter": 10,
            "verse": 45,
            "text": "Akumbutseni zatsiku limene adzawasonkhanitsa onse. Tsiku limeneli adzaona ngati kuti adangokhala ora limodzi lamasana. Iwo adzazindikirana wina ndi mnzake. Ndithudi olephera adzakhala iwo amene adakana za kukumana ndi Mulungu ndipo sanali otsogozedwa"
        },
        {
            "chapter": 10,
            "verse": 46,
            "text": "Kaya tikuonetsa zina za zimene tawalonjeza kapena kukuchititsa kuti ufe, ndi kwa Ife kumene onse adzabwerera ndipo Mulungu ndi mboni pa zimene akuchita"
        },
        {
            "chapter": 10,
            "verse": 47,
            "text": "Ndithudi m’mbadwo uliwonse uli ndi Mtumwi wake ndipo pamene Mtumwi wawo adza, nkhani yawo idzaweruzidwa mwa chilungamo pakati pawo ndipo sadzaponderezedwa"
        },
        {
            "chapter": 10,
            "verse": 48,
            "text": "Iwo amanena: “Kodi lonjezo limeneli lidzakwaniritsidwa liti ngati ukunena zoona?”"
        },
        {
            "chapter": 10,
            "verse": 49,
            "text": "Nena, “Ine ndilibe mphamvu yopeza zabwino kapena kupewa choipa chimene chingadze pa ine kupatula ndi chifuniro cha Mulungu. M’badwo uliwonse uli ndi nthawi imene idakhazikitsidwa kale. Ndipo pamene nthawi yawo idza, iwo sadzatha kuichedwetsa kapena kuifulumizitsa.”"
        },
        {
            "chapter": 10,
            "verse": 50,
            "text": "Nena “Ndiuzeni! Ngati chilango chake chitadza pa inu nthawi ya usiku kapena masana kodi ndi gawo liti limene anthu ochita zoipa angalifulumize?”"
        },
        {
            "chapter": 10,
            "verse": 51,
            "text": "Kodi inu mudzakhulupirira pamene chidza pa inu? Nanga! Tsopano siuja munali kuchifulumizitsa"
        },
        {
            "chapter": 10,
            "verse": 52,
            "text": "Ndipo kudzanenedwa kwa anthu ochita zoipa! “Lawani chilango chosatha! Inu simudzalipidwa china chilichonse kupatula zimene munali kuchita.”"
        },
        {
            "chapter": 10,
            "verse": 53,
            "text": "Ndipo amakufunsa kuti uwauze: “Kodi ndizoona?” Nena, “Indedi, pali Ambuye. Zimenezo ndi zoonadi ndipo inu simungazithawe ayi.”"
        },
        {
            "chapter": 10,
            "verse": 54,
            "text": "Kukadakhala kuti munthu aliyense wochita zoipa anali ndi zinthu zonse zimene zili padziko lapansi ndipo amafuna kuzipereka ngati dipo loti adziombolere, ndipo iwo akanamva chisoni m’mitima yawo pamene akadaona chilango ndipo iwo adzaweruzidwa mwachilungamo ndiponso sadzaponderezedwa ai"
        },
        {
            "chapter": 10,
            "verse": 55,
            "text": "Ndithudi mosakaika Mulungu ndiye Mwini wa chilichonse chimene chili mlengalenga ndi padziko lapansi. Ndithudi mosakaika lonjezo la Mulungu ndi loona. Koma ambiri a iwo sadziwa"
        },
        {
            "chapter": 10,
            "verse": 56,
            "text": "Iye ndiye amene amapereka moyo ndipo amaperekanso imfa, ndipo ndi kwa Iye kumene inu nonse mudzabwerera"
        },
        {
            "chapter": 10,
            "verse": 57,
            "text": "Oh inu anthu! Chilangizo chabwino chadza kwa inu kuchokera kwa Ambuye wanu, chochiritsa zimene zili m’mitima mwanu, utsogoleri ndi madalitso kwa anthu okhulupirira m’choonadi"
        },
        {
            "chapter": 10,
            "verse": 58,
            "text": "Nena, “M’chisomo ndi M’chisoni cha Mulungu asiyeni asangalale. Chifukwa izi ndi zabwino kuposa zimene akusonkhanitsa.”"
        },
        {
            "chapter": 10,
            "verse": 59,
            "text": "Ndiuzeni kodi Mulungu wakufulumizirani chiani? Ndipo mwazisandutsa zina kukhala zololedwa ndi zina zoletsedwa. Nena, Kodi Mulungu wakulolani kapena mukumpekera zabodza"
        },
        {
            "chapter": 10,
            "verse": 60,
            "text": "Kodi anthu amene amapeka mabodza okhudza Mulungu amaganiza chiyani za tsiku la kuuka kwa akufa? Ndithudi Mulungu ndi wabwino kwa anthu koma ambiri a iwo sathokoza ayi"
        },
        {
            "chapter": 10,
            "verse": 61,
            "text": "Chilichonse chimene uzichita ndiponso gawo lililonse limene uzilakatula la Korani ndipo chilichonse chimene muzichita, Ife ndife mboni pa icho pamene muli kuchichita. Palibe chobisika kwa Ambuye wanu, ngakhale chochepa ngati nyerere padziko lapansi kapena kumwamba. Palibe chaching’ono choposa ichi kapena chachikulu choposa ichi chimene sichilembedwa mu Buku"
        },
        {
            "chapter": 10,
            "verse": 62,
            "text": "Mosakaika! Ndithudi abwenzi a Mulungu ndipo amamukonda Iye kwambiri, sadzakhala ndi mantha ndiponso sadzadandaula"
        },
        {
            "chapter": 10,
            "verse": 63,
            "text": "Iwo amene adakhulupirira ndipo anali kuopa Mulungu"
        },
        {
            "chapter": 10,
            "verse": 64,
            "text": "Kwa iwo ndi chisangalalo m’dziko lino ndiponso m’dziko limene lili n’kudza. Palibe kusintha kulikonse m’Mau a Mulungu. Kumeneko ndiko kupambana kwakukulu"
        },
        {
            "chapter": 10,
            "verse": 65,
            "text": "Ndipo mawu awo asakukhumudwitse iwe. Ndithudi mphamvu zonse Mwini wake ndi Mulungu. Iye ndi wakumva ndi wodziwa"
        },
        {
            "chapter": 10,
            "verse": 66,
            "text": "Mosakaika! Ndithudi Mulungu ndiye mwini wa zimene zili kumwamba ndi dziko lapansi. Ndipo onse amene amapembedza milungu yabodza satsatira china chilichonse koma zinthu zopanda pake ndipo iwo amangopeka mabodza"
        },
        {
            "chapter": 10,
            "verse": 67,
            "text": "Iye ndiye amene adakupangirani usiku kuti muzipumula ndi usana kuti muziona. Ndithudi mu izi muli zizindikiro kwa anthu amene amamva"
        },
        {
            "chapter": 10,
            "verse": 68,
            "text": "Iwo amanena kuti: “Mulungu wabereka mwana wamwamuna.” Mulungu ayeretsedwe ndi zimenezo. “Iye ndi Wolemera. Zake ndi zonse zimene zili m’lengalenga ndi padzikolapansi. Paichiinumulibeumboni. Kodimukunena zinthu zokhudza Mulungu zimene simuzidziwa?”"
        },
        {
            "chapter": 10,
            "verse": 69,
            "text": "Nena, “Ndithudi iwo amene amapeka bodza lokhudza Mulungu sadzapambana ayi.”"
        },
        {
            "chapter": 10,
            "verse": 70,
            "text": "Chisangalalo cha kanthawi kochepa ka m’dziko lapansi ndipo ndi kwa Ife kumene adzabwerera ndipo Ife tidzawalawitsa chilango chowawa chifukwa cha kukana kwawo"
        },
        {
            "chapter": 10,
            "verse": 71,
            "text": "Ndipo awerengere iwo za nkhani ya Nowa pamene iye adanena kwa anthu ake kuti: “oh! Inu anthu anga! Ngati muli kuipidwa ndi kukhala kwanga pakati panu ndi kukukumbutsani mawu a Mulungu, dziwani kuti ine ndaika chikhulupiliro changa mwa Mulungu motero inu musonkhanitse zopanga zanu ndi mafano anu ndipo inu musapange chiwembu mseri ayi. Gamulani chiweruzo chanu pa ine ndipo musandipatse nthawi ayi.”"
        },
        {
            "chapter": 10,
            "verse": 72,
            "text": "“Ndipo ngati muyamba kusakhulupirira ine sindidakupempheni mphotho. Mphotho yanga ili ndi Mulungu ndiponso ndalamulidwa kuti ndikhale mmodzi mwa ogonjera malamulo a Mulungu.”"
        },
        {
            "chapter": 10,
            "verse": 73,
            "text": "Koma iwo adamukana. Ife tidamupulumutsa Nowa pamodzi ndi iwo amene adali naye m’chombo ndipo tinawapanga iwo kukhala olowa m’malo padziko ndipo tidamiza onse amene adakana zonena zathu. Ona, adali bwanji mapeto a anthu ochenjezedwa"
        },
        {
            "chapter": 10,
            "verse": 74,
            "text": "Zitatha izi, tidatumiza Atumwi ena kwa anthu awo. Iwo adadza kwa iwo ndi zizindikiro zooneka koma iwo sanali okhulupirira mzimene adazikana kale. Mmenemo ndi mmene timadindira zidindo mitima ya anthu ochita zinthu mopyora muyeso"
        },
        {
            "chapter": 10,
            "verse": 75,
            "text": "Pambuyo pake tinatumiza Mose ndi Aroni ndi zizindikiro zathu kwa Farawo ndi nduna zake. Koma iwo adadzikweza ndipo anali anthu oipa"
        },
        {
            "chapter": 10,
            "verse": 76,
            "text": "Pamene chidadza choonadi kwa iwo kuchokera kwa Ife, iwo adati: “Ndithudi awa ndi matsenga woonekereratu.”"
        },
        {
            "chapter": 10,
            "verse": 77,
            "text": "Mose adati: “Kodi inu mukunena choona pamene chakufikani kuti ndi matsenga? Wamatsenga sapambana ai.”"
        },
        {
            "chapter": 10,
            "verse": 78,
            "text": "Iwo adati: “Kodi iwe wadza kuti utitembenuze m’zimene tidapeza makolo athu akuchita ndi cholinga chakuti inu anthu awiri, mukhale akuluakulu m’dziko? Ife sitikukhulupirirani anthu awirinu.”"
        },
        {
            "chapter": 10,
            "verse": 79,
            "text": "Ndipo Farawo adati: “Bweretsani wa amatsenga aliyense wodziwa kwa ine.”"
        },
        {
            "chapter": 10,
            "verse": 80,
            "text": "Pamene amatsenga adadza, Mose adati kwa izo: “Ponyani zonse zimene mufuna kuponya.”"
        },
        {
            "chapter": 10,
            "verse": 81,
            "text": "Ndipo pamene adaponya pansi ndodo zawo Mose adati: “Amenewa ndi matsenga ndipo Mulungu, ndithudi, adzagonjetsa matsenga anu. Ndithudi Mulungu savomera ntchito za anthu ochita zoipa kuti zipambane.”"
        },
        {
            "chapter": 10,
            "verse": 82,
            "text": "Mulungu, ndi Mau ake, amakhazikitsa choonadi ngakhale kuti anthu oipa sakondwera"
        },
        {
            "chapter": 10,
            "verse": 83,
            "text": "Palibe amene adamukhulupirira Mose kupatula ana a anthu ake chifukwa chomuopa Farawo ndi nduna zake kuti angawavutitse. Ndithudi Farawo adali wokakala moyo m’dzikomo ndiponso adali m’modzi wa anthu oononga"
        },
        {
            "chapter": 10,
            "verse": 84,
            "text": "Mose adati: “oh inu anthu anga! Ngati inu mwakhulupirira mwa Mulungu, mudalire mwa Iye yekha, ngatiinumulianthuokhulupirira.”"
        },
        {
            "chapter": 10,
            "verse": 85,
            "text": "Iwoadati:“Timadalira mwa Mulungu. oh Ambuye wathu! Musalole kuti ife tizunzike m’manja mwa anthu oipa.”"
        },
        {
            "chapter": 10,
            "verse": 86,
            "text": "“Tipulumutseni mwa chisomo chanu kwa anthu osakhulupirira.”"
        },
        {
            "chapter": 10,
            "verse": 87,
            "text": "Tidavumbulutsa Mau athu kwa Mose ndi m’bale wake ponena kuti: “Amangireni nyumba anthu anu m’dziko la Aiguputo ndipo mupange nyumba zanu kukhala malo opemphereramo. Pitirizani mapemphero ndipo muwauze nkhani yabwino anthu okhulupirira.”"
        },
        {
            "chapter": 10,
            "verse": 88,
            "text": "Ndipo Mose adati: “Ambuye wathu! Inu mwamupatsa Farao ndi anthu ake zinthu zabwino ndi chuma m’moyo uno, Ambuye wathu, kuti asocheretse anthu ku njira yanu. Ambuye wathu! onongani chuma chawo ndipo limbitsani mitima yawo, kuti iwo asadzakhulupirire mpaka pamene aona chilango chowawa.”"
        },
        {
            "chapter": 10,
            "verse": 89,
            "text": "Mulungu adati: “Pempho lanu layankhidwa. Kotero pitirizani kuyenda m’njira yoyenera nonse awiri ndipo musatsatire njira ya anthu osadziwa.”"
        },
        {
            "chapter": 10,
            "verse": 90,
            "text": "Ife tidatsogolera ana a Israyeli kuoloka nyanja. Farawo, pamodzi ndi magulu ake a nkhondo, adawatsatira ndi chiwembu ndiponso udani. Kufikira pamene anali kumira, Farawo adati: “Ndikhulupirira kuti kulibe mulungu koma Iye amene ana a Israyeli amamukhulupirira. Ndipo ine ndili m’modzi wa odzipereka pogonjera.”"
        },
        {
            "chapter": 10,
            "verse": 91,
            "text": "“Chiyani? Tsopano ndiye ukukhulupirira pamene iwe udanyoza kale ndipo udali mmodzi wa anthu oononga?”"
        },
        {
            "chapter": 10,
            "verse": 92,
            "text": "“Lero, Ife tidzasunga thupi lako, kuti ukhale chizindikiro kwa onse amene adza m’mbuyo mwako. Ndithudi anthu ambiri ndi oiwala zizindikiro zathu.”"
        },
        {
            "chapter": 10,
            "verse": 93,
            "text": "Ndithudi Ife tidawakhazika ana a Israyeli malo abwino ndipo tidawapatsa zinthu zabwino. Ndipo iwo sadatsutsane mpaka pamene nzeru zinadza kwa iwo. Ndithudi Ambuye wako adzaweruza pakati pawo pa zinthu zimene amasiyana pa tsiku la kuuka kwa akufa"
        },
        {
            "chapter": 10,
            "verse": 94,
            "text": "Ngati ukaika pa zimene tavumbulutsa kwa iwe, afunse iwo amene adawerenga Buku la kale iwe usanadze. Ndithudi, choonadi chadza kwa iwe kuchokera kwa Ambuyewakokoterousakhalemmodziwaokaika"
        },
        {
            "chapter": 10,
            "verse": 95,
            "text": "Ndipo usakhale mmodzi wa anthu amene adakana chivumbulutso cha Mulungu chifukwa ngati utero udzakhala mmodzi olephera"
        },
        {
            "chapter": 10,
            "verse": 96,
            "text": "Ndithudi iwo amene Mau a Ambuye wawo akwaniritsidwa, sadzakhulupirira"
        },
        {
            "chapter": 10,
            "verse": 97,
            "text": "Ngakhale atalandira chizindikiro china chilichonse mpaka pamene adzaone chilango chowawa"
        },
        {
            "chapter": 10,
            "verse": 98,
            "text": "Kodi padalinso mzinda wina umene unakhulupirira ndipo kuti chikhulupiriro chake chinaupulumutsa kupatula anthu a Yona, pamene iwo adakhulupirira? Ife tidawachotsera chilango chochititsa manyazi m’moyo uno ndi kuwalola kusangalala pa kanthawi kochepa"
        },
        {
            "chapter": 10,
            "verse": 99,
            "text": "Ngati Ambuye wako akadafuna, anthu onse a pa dziko lapansi akanakhulupirira mwa Iye yekha. Kodi iwe ungakakamize anthu kuti akhale okhulupirira"
        },
        {
            "chapter": 10,
            "verse": 100,
            "text": "Palibe munthu angakhulupirire pokhapokha m’chifuniro cha Mulungu. Iye adzagwetsa mkwiyo wake pa anthu opanda nzeru"
        },
        {
            "chapter": 10,
            "verse": 101,
            "text": "Nena, “Taonani zonse zimene zili kumwamba ndi pa dziko lapansi!” Koma zizindikiro ndiponso anthu opereka chenjezo, siaphindu kwa anthu osakhulupirira"
        },
        {
            "chapter": 10,
            "verse": 102,
            "text": "Kodi pali chimene akudikira kupatula zimene zinaoneka m’masiku a anthu omwe analipo iwo asanadze? Nena, “Dikirani, ine ndili nanu ngati mmodzi mwa odikira.”"
        },
        {
            "chapter": 10,
            "verse": 103,
            "text": "Pambuyo pake tinawapulumutsa Atumwi athu pamodzi ndi amene amakhulupirira. Kotero ndi koyenera kwa Ife kupulumutsa anthu okhulupirira"
        },
        {
            "chapter": 10,
            "verse": 104,
            "text": "Nena, “oh inu anthu! Ngati inu muli ndi chikaiko pa chipembedzo changa, dziwani kuti ine sindidzapembedza zomwe mukuzipembedza kuonjezera pa Mulungu weniweni. Koma ine ndikupembedza Mulungu amene amakuphani nonse ndipo ndalamulidwa kuti ndikhale mmodzi wa anthu okhulupirira.”"
        },
        {
            "chapter": 10,
            "verse": 105,
            "text": "Ine ndidalamulidwa kuti, “Tsatira chipempedzo chopembedza Mulungu mmodzi ndipo usakhale mmodzi mwa anthu opembedza mafano.”"
        },
        {
            "chapter": 10,
            "verse": 106,
            "text": "Ndipo usapembedze wina aliyense yemwe si Mulungu, amene sangathe kukuthandiza kapena kukuononga chifukwa, utatero, udzakhala mmodzi wa wochita zoipa"
        },
        {
            "chapter": 10,
            "verse": 107,
            "text": "Ngati Mulungu akupatsa mavuto palibe wina amene angawachotse kupatula Iye yekha ndipo ngati Iye akufunira zabwino, palibe wina amene angabweze zokoma zake zimene Iye amapereka kwa kapolo wake amene Iye wamufuna. Ndipo Iye ndi wokhululukira ndiponso Mwini chisoni chosatha"
        },
        {
            "chapter": 10,
            "verse": 108,
            "text": "Nena, “Oh inu anthu! Choonadi chadza kwa inu kuchokerakwaAmbuyewanu.Aliyenseameneatsogozedwa atero podzithandiza iye mwini ndipo aliyense amene asochera adzisocheretsa yekha. Ine sindili wokusamalirani inu.”"
        },
        {
            "chapter": 10,
            "verse": 109,
            "text": "Tsatira zimene zikuvumbulutsidwa kwa iwe ndipo pirira mpaka pamene Mulungu aweruza. Iye ndi Muweruzi wodziwa kuposa aweruzi ena onse"
        },
        {
            "chapter": 11,
            "verse": 1,
            "text": "Alif Lam Ra. Ndi Buku limene mavesi ake akonzedwa bwino. Ndipo adafotokozedwa mwatsatane tsatane kuchokera kwa Mwini nzeru ndi wodziwa"
        },
        {
            "chapter": 11,
            "verse": 2,
            "text": "Kuti musapembedze wina aliyense koma Mulungu. Ndithudi ine ndine wochokera kwa Iye wochenjeza ndi wobweretsa nkhani zabwino"
        },
        {
            "chapter": 11,
            "verse": 3,
            "text": "Ndikuti mupemphe chikhululukiro kwa Ambuye wanu ndipo lapani kwa Iye yekha kuti Iye akupatseni zinthu zabwino mpaka pa nthawi yoikidwa. Ndi kupereka kwa aliyense wochita zabwino chisomo chake chomuyenera. Ndipo ngati inu mukana, ine ndichita mantha ndi chilango chimene chingadze pa inu patsiku lalikulu"
        },
        {
            "chapter": 11,
            "verse": 4,
            "text": "Ndi kwa Mulungu kumene nonse mudzabwerera ndipo Iye ali ndi mphamvu pa zinthu zonse"
        },
        {
            "chapter": 11,
            "verse": 5,
            "text": "Zoonadi! Iwo amakuta mitima yawo kuti akhoza kubisala kwa Iye. Ndithudi ngakhale pamene iwo avala zovala zawo, Iye amadziwa zonse zimene akubisa ndi zimene akuulula. Iye amadziwa zonse zimene zili m’mitima mwawo"
        }
    ]
}
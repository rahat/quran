{
    "juzs": [
        {
            "chapter": 46,
            "verse": 1,
            "text": "Ha Mim"
        },
        {
            "chapter": 46,
            "verse": 2,
            "text": "Chivumbulutso cha Buku chochokera kwa Mulungu, wamphamvu ndi waluntha"
        },
        {
            "chapter": 46,
            "verse": 3,
            "text": "Ife sitidalenge kumwamba ndi dziko lapansi ndi zonse zimene zili m’menemo kupatula ndi choonadi ndipo kuti zikhale mpaka pa nthawi yotsimikizidwa. Koma onse amene sakhulupirira samvera zimene achenjezedwa"
        },
        {
            "chapter": 46,
            "verse": 4,
            "text": "Nena, “Kodi mudayamba mwaganiza za zimene mumapembedza zoonjezera pa Mulungu? Ndilangizeni za zimene zidalenga padziko lapansi? Kapena kodi izo zili ndi gawo m’zinthu zimene zili kumwamba? Bweretsani kwa ine Buku limene lidalipo ili lisanadze kapena nzeru zina zotsatira ngati inu muli kunena zoonadi.”"
        },
        {
            "chapter": 46,
            "verse": 5,
            "text": "Kodi wosochera kwambiri ndani kuposa iye amene amapembedza kuonjezera pa Mulungu chinthu chimene sichingathe kumuyankha mpaka patsiku lachiweruzo ndipo sichikumva zimene ali kuchifunsa"
        },
        {
            "chapter": 46,
            "verse": 6,
            "text": "Ndipo pamene mtundu wa anthu udzasonkhanitsidwa, izo zidzawaukira iwo ndikukana kuti iwo sanali kuzipembedza izo"
        },
        {
            "chapter": 46,
            "verse": 7,
            "text": "Ndipo pamene chivumbulutso chathu chomveka chimawerengedwa kwa iwo, anthu osakhulupirira amanena za choonadi pamene chidza kwa iwo kuti “Awa ndi matsenga oonekera poyera.”"
        },
        {
            "chapter": 46,
            "verse": 8,
            "text": "Kapena iwo amati, “Wapeka yekha?” Nena, “Ngati ine ndapeka ndekha, inu mulibe mphamvu yonditeteza ine kwa Mulungu. Iye ali kudziwa bwino chilichonse chimene mumanena chokhudza chimenechi. Iye ndi wokwana kukhala mboni pakati pa ine ndi inu ndipo Iye ndi wokhululukira ndiponso Mwini chisoni chosatha.”"
        },
        {
            "chapter": 46,
            "verse": 9,
            "text": "Nena, “Ine sindine woyamba mwa Atumwi ndipo sindidziwa chimene chingachitike kwa ine kapena kwa inu. Ine sinditsatira china chilichonse kupatula chokhacho chimene chavumbulutsidwa kwa ine. Ndipo ine sindili wina aliyense koma Mchenjezi basi.”"
        },
        {
            "chapter": 46,
            "verse": 10,
            "text": "Nena: “Tandiuzani! Ngati uthengawu ndi wochokera kwa Mulungu ndipo inu muli kukana kukhulupirira pamene mboni yochokera pakati pa ana a Israyeli yatsimikizira kuti Koraniyi ndi yochokera kwa Mulungu ndipo ndi yofanana. Motero iye adakhulupirira pamene inu muli kunyada. Ndithudi Mulungu satsogolera anthu ochita zoipa.”"
        },
        {
            "chapter": 46,
            "verse": 11,
            "text": "Ndipo anthu osakhulupirira amanena zokhudza anthu okhulupirira kuti, “Ngati uthengawu ukadakhala wabwino, iwo sakadaulandira msanga kuposa ife. Ndipo popeza iwo safuna kuti atsogozedwe ndi uthengawu iwo amati, “Limeneli ndi bodza chabe la anthu akale.”"
        },
        {
            "chapter": 46,
            "verse": 12,
            "text": "Ndipo lisanadze Bukuli padali Buku la Mose limene lidaliulangizindichisomo. Ndipo Bukuilililikutsimikizaza ilo m’chinenero cha Chiarabu kuchenjeza anthu ochimwa ndi kufotokoza nkhani zabwino kwa iwo amene amachita zabwino"
        },
        {
            "chapter": 46,
            "verse": 13,
            "text": "Ndithudi onse amene amati, “Ambuye wathu ndi Mulungu”; ndipo amapitirira kuchita ntchito zabwino, iwo sadzaopa china chilichonse kapena kudandaula"
        },
        {
            "chapter": 46,
            "verse": 14,
            "text": "Awa ndiwo amene adzakhala ku Paradiso mpaka kalekale ngati malipiro a zonse zimene adachita"
        },
        {
            "chapter": 46,
            "verse": 15,
            "text": "Ndipo Ife tidalamula munthu kuti azichita zabwino kwa makolo ake. Amayi ake amavutika pomubereka ndi pomulera iye. Ndipo kuyambira pamene waberekedwa ndi pamene asiya kuyamwa ndi miyezi makumi atatu. Patapita nthawi iye amakula ndipo akakwanitsa zaka makumi anayi amati, “Ambuye wanga! Ndipatseni mphamvu ndi nzeru kuti ndikhale woyamika chifukwa cha chisoni chimene mwandionetsera ndi chimene mwaonetsera kwa makolo angakutindizichitazabwinozimenezidzakukondweretsani Inu. Ndipo chitireni zabwino zokhudza ana anga. Ndithudi ine ndiyang’ana kwa Inu polapa ndipo, ndithudi, ine ndine mmodzi wa anthu ogonjera.”"
        },
        {
            "chapter": 46,
            "verse": 16,
            "text": "Awa ndiwo amene tidzalandira zabwino za ntchito zawo ndi kuwakhululukira zoipa zawo. Iwo adzakhala m’gulu la anthu a ku Paradiso. Lonjezo loona, limene lidalonjezedwa kwa iwo"
        },
        {
            "chapter": 46,
            "verse": 17,
            "text": "Koma yense amene amanena kwa makolo ake kuti, “Asa! Kodi inu muli kundilonjeza kuti ine ndidzaukitsidwa pamene mibadwo ina yambiri idapita kale ine ndisanabadwe?” Ndipo iwo amapempha chithandizo cha Mulungu nati, “Tsoka kwa iwe! Khulupirira! Ndithudi lonjezo la Mulungu ndi loona.” Koma iye amati, “Ichi si chinthu china koma nkhani zachabe za anthu amakedzana.”"
        },
        {
            "chapter": 46,
            "verse": 18,
            "text": "Awa ndiwo amene mawu a chilango adatsimikiziridwa pakati pa mitundu yakale ya majini ndi anthu amene adapita kale. Ndithudi iwo ndi otayika"
        },
        {
            "chapter": 46,
            "verse": 19,
            "text": "Ndipo kwa onse kudzakhala miyeso yolingana ndi zimene adachita kuti Iye akhoza kuwalipira zochita zawo mosanyenga ndipo iwo sadzaponderezedwa"
        },
        {
            "chapter": 46,
            "verse": 20,
            "text": "Ndipo pa tsiku limene iwo osakhulupirira adzatengedwa kupita ku moto kudzanenedwa kuti, “Inu mudalandira zokoma zanu pamene munali padziko lapansi ndipo munali kusangalala zedi. Koma lero mudzakhaulitsidwa ndi chilango chochititsa manyazi chifukwa cha mwano umene mumachita padziko lapansi popanda chifukwa, ndipo mudapitirirabe kuswa malamulo.”"
        },
        {
            "chapter": 46,
            "verse": 21,
            "text": "Kumbukira za m’bale wa anthu a mtundu wa Aad pamene iye adawachenjeza anthu ake m’chipululu. Ndithudi kudali Achenjezi ena iye asanabadwe ndi atachoka amene amati, “Musapembedze wina aliyense kupatula Mulungu chifukwa ndiopa chilango chowawa chimene chingadze pa inu patsiku lachiweruzo.”"
        },
        {
            "chapter": 46,
            "verse": 22,
            "text": "Iwo adati, “Kodi iwe wadza ndi cholinga chotiletsa ife kuti tisapembedze milungu yathu? Choncho bweretsa kwa ife mavuto amene uli kutiopseza nawo ngati iwe uli kunenadi zoona.”"
        },
        {
            "chapter": 46,
            "verse": 23,
            "text": "Iye adati, “Amadziwa zonse ndi Mulungu ndipo ine ndingokuuzani uthenga umene wandituma koma ine ndikuona kuti inu ndinu anthu amwano.”"
        },
        {
            "chapter": 46,
            "verse": 24,
            "text": "Ndipo pamene adachiona icho ngati mtambo woyera kuchokera kumwamba kupita ku madambo, iwo adati, “Uwu ndi mtambo umene udzatibweretsera ife mvula.” “Iyayi. Ili ndi tsoka limene mumafuna kuti lidze msanga kwa inu. Ndi mphepo ya mkuntho m’mene muli chilango choopsa.”"
        },
        {
            "chapter": 46,
            "verse": 25,
            "text": "Kuononga chinthu chilichonse ndi mphamvu ya Ambuye wake. Ndipo pamene kumacha m’mawa padalibe china chilichonse chooneka kupatula mabwinja a nyumba zawo. Mmenemo ndi mmene timalangira anthu ochita zoipa"
        },
        {
            "chapter": 46,
            "verse": 26,
            "text": "Ndipo, ndithudi, tidawapanga iwo kukhala amphamvu zoposa zanu. Ndipo Ife tidawapatsa makutu, maso ndi mitima koma palibe china chilichonse chimene makutu awo, maso awo ndi mitima yawo idawathandiza chifukwa iwo adakana kumvera chivumbulutso cha Mulungu ndipo icho chimene anali kuchinyoza chidawapeza iwo"
        },
        {
            "chapter": 46,
            "verse": 27,
            "text": "Ndithudi Ife taononga mizinda imene yakuzungulirani inu ndipo tili kubwereza chivumbulutso chathu kuti mwina akhoza kutembenuka"
        },
        {
            "chapter": 46,
            "verse": 28,
            "text": "Nanga ndi chifukwa chiyani sadathandizidwe ndi iwo amene anali kuwapembedza ngati milungu yoonjezera pa Mulungu weniweni ndi cholinga chakuti iwabweretse kufupi ndi Mulungu? Iyayi. Iyo idawasiya padzuwa. Ndipo ilo linali bodza lomwe iwo anali kupeka"
        },
        {
            "chapter": 46,
            "verse": 29,
            "text": "Ndi pamene Ife tidatumiza kwa iwe, gulu la majini limene lidadzamvetsera Korani, ndipo pamene iwo adaimirira pakati pawo adati, “Khalani chete!” Ndipo pamene atatha kumvetsera, iwo adabwerera kwa anthu awo ngati ochenjeza"
        },
        {
            "chapter": 46,
            "verse": 30,
            "text": "Iwo adati, “oh inu anthu athu! Ife tamva mawu a m’Buku limene lavumbulutsidwa pambuyo pa Mose limene litsimikizira zimene zidavumbulutsidwa kale zotsogolera anthu ku choonadi ndi kunjira yoyenera.”"
        },
        {
            "chapter": 46,
            "verse": 31,
            "text": "oh anthu athu! Vomerani kuitana kwa iye amene akuitanirani ku njira ya Mulungu ndipo mukhulupirire mwa iye. Mulungu adzakukhululukirani machimo anu ndi kukupulumutsani inu kuchilango chowawa"
        },
        {
            "chapter": 46,
            "verse": 32,
            "text": "Ngati wina safuna kumvera Mtumwi wa Mulungu, iye sadzathawa sadzathawa chikonzero cha Mulungu cha padziko lapansi ndipo sadzapeza wina womuteteza kupatula Mulungu. otere ndi olakwa kwambiri"
        },
        {
            "chapter": 46,
            "verse": 33,
            "text": "Kodi iwo saona kuti Mulungu, amene adalenga kumwamba ndi dziko lapansi, sadatope chifukwa cha ntchito yolengayi ndipo kuti ali ndi mphamvu yopereka moyo kwa akufa? Inde! Ndithudi Iye ali ndi mphamvu pa chinthu china chilichonse"
        },
        {
            "chapter": 46,
            "verse": 34,
            "text": "Ndipo patsiku limene onse osakhulupirira adzaonetsedwa moto, iwo adzafunsidwa kuti, “Kodi ichi si choonadi?” Iwo adzati, “Inde pali Ambuye wathu!” Ndipo Iye adzati, “Tsopano lawani chilango chimene inu munali kunena kuti ndi bodza.”"
        },
        {
            "chapter": 46,
            "verse": 35,
            "text": "Motero pirira monga momwe Atumwi akale opirira anali kuchitira ndipo usafune kuti chilango chawo chidze pa iwo mwamsanga. Patsiku limene iwo adzaona zimene ali kulonjezedwa, iwo adzaoneka ngati kuti adangokhala padziko lapansi ola limodzi lokha. Udindo wako ndi kupereka uthenga. Palibe wina amene adzaonongeke kupatula yekhayo amene amaswa malamulo"
        },
        {
            "chapter": 47,
            "verse": 1,
            "text": "Iwo amene sakhulupirira ndipo amaletsa anzawo kutsatira njira ya Mulungu, Iye adzasandutsa ntchito zawo kukhala zopanda pake"
        },
        {
            "chapter": 47,
            "verse": 2,
            "text": "Koma iwo amene amakhulupirira ndipo amachita ntchito zabwino, ndipo amakhulupirira mu chivumbulutso chimene chatumizidwa kwa Muhammad, chifukwa icho ndi choonadi chochokera kwa Ambuye wawo, Iye adzawachotsera zoipa ndi kulongosola machitidwe awo"
        },
        {
            "chapter": 47,
            "verse": 3,
            "text": "Ichi ndi chifukwa chakuti onse amene sakhulupirira amatsatira zabodza pamene iwo amene amakhulupirira amatsatira choonadi chochokera kwa Ambuye wawo. Mmenemo ndi mmene Mulungu amaonetsera zitsanzo zake kwa anthu"
        },
        {
            "chapter": 47,
            "verse": 4,
            "text": "Motero pamene inu mukumana ndi anthu osakhulupirira pa nkhondo, thyolani makosi awo, mpaka pamene mukupha ndi kuvulaza ambiri ndipo muwagwire kukhala akaidi ndipo pambuyo pake mukhoza kuwamasula powaonetsa chisoni kapena akhale ngati chigwiriro mpaka pamene nkhondo itatha. Motero inu mwalamulidwa. Koma chikadakhala chifuniro cha Mulungu, ndithudi, Iye Mwini wake akadawapatsa chilango chowayenera. Koma Iye wafuna kuti inu mumenyane nawo ndi cholinga chokuyesani wina ndi mnzake. Koma iwo amene aphedwa m’njira ya Mulungu, Iye sadzalola kuti ntchito zawo zipite pachabe"
        },
        {
            "chapter": 47,
            "verse": 5,
            "text": "Iye adzawatsogolera ndi kulemekeza malo awo"
        },
        {
            "chapter": 47,
            "verse": 6,
            "text": "Iye adzawalowetsa ku Paradiso kumene adawalonjeza kale"
        },
        {
            "chapter": 47,
            "verse": 7,
            "text": "Oh inu anthu okhulupirira! Ngati inu muthandiza m’ntchito za Mulungu, Iye adzakuthandizani inu ndipo adzakulimbikitsani"
        },
        {
            "chapter": 47,
            "verse": 8,
            "text": "Koma iwo amene sakhulupirira, kwa iwo kuli chionongeko ndipo Mulungu adzapanga kuti ntchito zawo zonse zikhale zopanda phindu"
        },
        {
            "chapter": 47,
            "verse": 9,
            "text": "Ichi ndi chifukwa chakuti iwo amadana ndi chivumbulutso cha Mulungu, ndipo Iye wapanga ntchito zawo kukhala zopanda pake"
        },
        {
            "chapter": 47,
            "verse": 10,
            "text": "Kodi iwo sadayende padziko lapansi ndi kuona zimene zidawachitikira iwo amene adalipo kale? Mulungu adaponya chionongeko pa iwo ndipo onse osakhulupirira adzaona mavuto a mtundu womwewo"
        },
        {
            "chapter": 47,
            "verse": 11,
            "text": "Ichi ndi chifukwa chakuti Mulungu ndi Mtetezi wa iwo amene amakhulupirira pamene anthu osakhulupirira alibe wowateteza"
        },
        {
            "chapter": 47,
            "verse": 12,
            "text": "Ndithudi Mulungu adzalowetsa ku minda imene pansi pake pamayenda mitsinje yamadzi onse amene amakhulupirira ndipo amachita ntchito zabwino. Pamene onseamenesakhulupirirandipoamadzisangalatsandikudya ngati momwe zimadyera nyama kumoto ndiko kudzakhala malo awo okhala"
        },
        {
            "chapter": 47,
            "verse": 13,
            "text": "Ndi mizinda yambiri imene idali ndi mphamvu zoposa Mzinda umene wakupirikitsa iwe imene Ife tidaiononga. Ndipo padalibe wina wowathandiza"
        },
        {
            "chapter": 47,
            "verse": 14,
            "text": "Kodi iye amene watsogozedwa bwino ndi Ambuye wake ndi wofanana ndi iwo amene ntchito zawo zoipa zimaoneka ngati zabwino ndipo amatsatira zilakolako zawo zopanda pake"
        },
        {
            "chapter": 47,
            "verse": 15,
            "text": "Mwaonekedwe amunda umene iwo amene amalewa zoipa alonjezedwa ndi akuti m’menemo muli mitsinje yamadzi amene sakuphwa ndi mitsinje yamkaka umene siusintha kukoma kwake, ndipo mitsinje ya vinyo ndi mitsinje ya uchi wabwino. Imo muli zipatso zosiyanasiyanandichikhulupirirochochokerakwaAmbuye wawo. Kodi awa ali ngati iwo amene adzakhala kumoto mpaka kalekale ndipo amapatsidwa madzi ogaduka amene amaboola m’matumbo"
        },
        {
            "chapter": 47,
            "verse": 16,
            "text": "Ndipo pakati pawo pali iwo amene amamva zimene iwe umanena, mpaka pamene akusiya iwe, iwo amati kwa amene adapatsidwa nzeru, “Kodi ndi chiyani chimene wanena posachedwapa?” Awa ndiwo amene mitima yawo yatsekedwa ndi Mulungu ndipo amatsatira zilakolako zopanda pake"
        },
        {
            "chapter": 47,
            "verse": 17,
            "text": "Pamene iwo amene amatsatira njira yoyenera, Iye amawatsogolera ndi kuwonjezera chikhulupiriro chawo"
        },
        {
            "chapter": 47,
            "verse": 18,
            "text": "Kodi iwo akudikira china kuposa Ola kuti lidze kwa iwo mwadzidzidzi? Koma zizindikiro zina zadza kale, ndipo chitadza pa iwo, kodi iwo adzapindula chiyani ndi chikumbutso"
        },
        {
            "chapter": 47,
            "verse": 19,
            "text": "Motero dziwani kuti kulibe mulungu wina koma Mulungu weniweni ndipo pempha chikhululukiro chako ndi cha amuna ndi akazi amene amakhulupirira. Ndipo Mulungu amadziwa mmene inu mumayendera ndi mmene mumakhalira m’nyumba zanu"
        },
        {
            "chapter": 47,
            "verse": 20,
            "text": "Iwo amene amakhulupirira amati, “Kodi bwanji Mutu wina siudavumbulutsidwe?” Koma pamene mutu wotsimikiza uvumbulutsidwa ndipo kumenya nkhondo kulamulidwa mmenemo iwe udzaona iwo amene m’mitima mwawo muli matenda ali kukuyang’ana iwe ngati munthu amene ali kukomoka pamene imfa ili kudza kwa iye. Koma zinali bwino kwa iwo"
        },
        {
            "chapter": 47,
            "verse": 21,
            "text": "Kumvera ndi mau abwino (zikadakhala zinthu zabwino). Ndipo pamene nkhani iweruzidwa, ndipo iwo akadadzipereka mwachoonadi kwa Mulungu, ndithudi, zikadakhala zabwino kwa iwo"
        },
        {
            "chapter": 47,
            "verse": 22,
            "text": "Kodi ngati inu mukadapatsidwa udindo wolamulira, mukadachita zinthu zoipa padziko ndi kuphwanya ubale wanu ndi anthu a mtundu wanu"
        },
        {
            "chapter": 47,
            "verse": 23,
            "text": "Amenewa ndiwo amene Mulungu wawatemberera ndipo Iye wawapanga iwo kukhala osamva ndi akhungu"
        },
        {
            "chapter": 47,
            "verse": 24,
            "text": "Kodi iwo sangaganize za uthenga wa m’Korani? Kodi kapena mitima yawo ndi yotsekedwa"
        },
        {
            "chapter": 47,
            "verse": 25,
            "text": "Ndithudi iwo amene amabwerera m’mbuyo ndi kukhalanso osakhulupirira pamene atalandira kale ulangizi, amatsogozedwa ndi Satana amene amawanamiza ndi zinthu zopanda pake"
        },
        {
            "chapter": 47,
            "verse": 26,
            "text": "Ichi ndi chifukwa chakuti iwo amanena kwa iwo amene amadana ndi zimene Mulungu wavumbulutsa kuti, “Ife tidzakumverani mu zina za nkhani zimenezi.” Koma Mulungu amadziwa zinsinsi zawo zonse"
        },
        {
            "chapter": 47,
            "verse": 27,
            "text": "Kodi iwo adzachita chiyani pamene angelo adzalanda miyoyo yawo ndi kuwamenya pa nkhope ndi m’misana yawo"
        },
        {
            "chapter": 47,
            "verse": 28,
            "text": "Ichi ndi chifukwa chakuti iwo amatsatira zinthu zimene zimakwiyitsa Mulungu ndipo amadana ndi zimene zimamukondweretsa Iye. Kotero Mulungu adasandutsa ntchito zawo kukhala zinthu zopanda pake"
        },
        {
            "chapter": 47,
            "verse": 29,
            "text": "Kodi iwo amene m’mitima mwawo muli matenda amaganiza kuti Mulungu sadzaulula zoipa zawo zonse"
        },
        {
            "chapter": 47,
            "verse": 30,
            "text": "Ife tikadafuna tikadakuonetsa iwe ndipo iwe ukadawadziwa chifukwa cha zizindikiro zawo ndipo, ndithudi, udzawadziwa chifukwa cha mayankhulidwe awo. Mulungu amadziwa ntchito zanu"
        },
        {
            "chapter": 47,
            "verse": 31,
            "text": "Ndithudi Ife tidzakuyesani mpaka pamene tiyesa onse amene amalimbikira kwambiri ndi iwo amene opirira ndipo Ife tidzayesa ntchito zanu"
        },
        {
            "chapter": 47,
            "verse": 32,
            "text": "Ndithudi iwo amene sakhulupirira ndipo amaletsa anthu kutsata njira ya Mulungu ndipo amatsutsana ndi Mtumwi pamene atalandira kale langizo loyenera, iwo sangathe kugonjetsa Mulungu mwanjira ina iliyonse. Koma Iye adzafafaniza ntchito zawo zonse ndi kuzisandutsa kukhala zopanda pake"
        },
        {
            "chapter": 47,
            "verse": 33,
            "text": "Oh inu anthu okhulupirira! Mverani Mulungu ndipo mverani Mtumwi wake ndipo musasandutse ntchito zanu kukhala zopanda pake"
        },
        {
            "chapter": 47,
            "verse": 34,
            "text": "Ndithudi onse amene sakhulupirira ndipo amaletsa anthu kutsatira njira ya Mulungu, ndipo amafa ali osakhulupirira Mulungu sadzawakhululukira"
        },
        {
            "chapter": 47,
            "verse": 35,
            "text": "Motero inu musafoke ndipo musafunse kuti kukhale mtendere pamene muli kupambana. Mulungu ali ndi inu ndipo Iye sadzapungula mphotho ya ntchito zanu zabwino"
        },
        {
            "chapter": 47,
            "verse": 36,
            "text": "Moyo wa pa dziko lino ndi masewera enieni ndiponso kotayira nthawi koma ngati inu mukhulupirira ndi kulewa machimo, Iye adzakulipirani inu ndipo sadzakufunsani za katundu amene muli naye"
        },
        {
            "chapter": 47,
            "verse": 37,
            "text": "Ngati Iye akadakufunsani za katundu wanu ndi kukuumirizani, ndithudi, inu mukadachita umbombo ndipo Iye adzaulula zinsinsi zanu zonse"
        },
        {
            "chapter": 47,
            "verse": 38,
            "text": "Taonani! Inu ndinu amene mwaitanidwa kupereka m’njira ya Mulungu koma pakati panu pali anthu omwe ndi mbombo. Ndipo aliyense amene achita umbombo amadzimana yekha. Mulungu sasowa kanthu pamene inu ndinu osauka. Ndipo ngati inu mubwerera m’mbuyo Iye adzaika m’malo mwanu anthu ena ndipo sadzakhala olingana ndi inu"
        },
        {
            "chapter": 48,
            "verse": 1,
            "text": "Ndithudi Ife takupambanitsa iwe,kupambana kwenikweni"
        },
        {
            "chapter": 48,
            "verse": 2,
            "text": "Kuti Mulungu akukhululukire machimo ako akale ndi am’tsogolo omwe, ndi kumaliza ubwino wake pa iwe ndi kukutsogolera ku njira yoyenera"
        },
        {
            "chapter": 48,
            "verse": 3,
            "text": "Ndikuti Mulungu athe kukuthandiza ndi chithandizo chokwanira"
        },
        {
            "chapter": 48,
            "verse": 4,
            "text": "Ndiye amene adatumiza chisomo m’mitima mwa anthu okhulupirira kuti chikhulupiriro chawo chikhoza kukhala chokhazikika za Mulungu ndi zonse zimene zili kumwamba ndi padziko lapansi. Ndipo Mulungu ndi wodziwa ndi waluntha"
        },
        {
            "chapter": 48,
            "verse": 5,
            "text": "Kuti akhoza kulowetsa amuna ndi akazi okhulupirira ku minda imene pansi pake pali mitsinje yamadzi oyenda kuti akhale komweko mpaka kalekale ndi kuwakhululukira machimo awo ndipo pamaso pa Mulungu, ndiko kupambana kwenikweni kumeneku"
        },
        {
            "chapter": 48,
            "verse": 6,
            "text": "Ndipo akhoza kulanga anthu a chinyengo, aamuna ndi aakazi ndi anthu opembedza mafano, amuna ndi akazi amene amaganiza zoipa za Mulungu. Kwa iwo kudzadza mavuto ndipo mkwiyo wa Mulungu uli pa iwo. Iye wawatemberera iwo ndipo wakonzekera Gahena omwe ndi malo oipa kukhalako"
        },
        {
            "chapter": 48,
            "verse": 7,
            "text": "Mulungu zake ndi zonse zimene zili kumwamba ndi pa dziko lapansi. Mulungu ndi wamphamvu ndi wa nzeru"
        },
        {
            "chapter": 48,
            "verse": 8,
            "text": "Ndithudi takutumiza iwe ngati Mboni, ngati Wolalikira uthenga wabwino ndiponso ngati Mchenjezi"
        },
        {
            "chapter": 48,
            "verse": 9,
            "text": "Ndi cholinga chakuti inu anthu mukhoza kukhulupirira mwa Mulungu ndi Mtumwi wake ndi kuti mumuthandize ndi kumulemekeza iye ndipo kuti muzilemekeza Mulungu m’mawa ndi madzulo"
        },
        {
            "chapter": 48,
            "verse": 10,
            "text": "Ndithudi onse amene amalumbira kuti ali pambuyo pako, iwo amalumbira kuti ali pambuyo pa Mulungu. Ndipo dzanja la Mulungu ndi loposa manja awo. Ndipo aliyense amene aphwanya lonjezo lake, Iye akungodzipondereza yekha ndipo aliyense amene akwaniritsa lonjezo limene adachita ndi Mulungu, Iye adzamulipira iye mphotho yopambana"
        },
        {
            "chapter": 48,
            "verse": 11,
            "text": "Maarabu okhala m’chipululu amene adatsalira m’mbuyo adzati kwa iwe, “Ife tidatangwanika ndi chuma ndi mabanja athu, motero tipemphere chikhululukiro.” Iwo amangonena ndi milomo yawo zimene m’mitima mwawo mulibe. Nena, “Kodi ndani angakuyankhulireni inu kwa Mulungu ngati Iye atafuna kukuonongani kapena atafuna kuti akuchitireni zabwino? Iyayi, Mulungu amadziwa zonse zimene mumachita.”"
        },
        {
            "chapter": 48,
            "verse": 12,
            "text": "Iyayi! Inu munali kuganiza kuti Mtumwi pamodzi ndi onse okhulupirira sadzabwerera ku mabanja awo ndipo zimenezo zinali zokusangalatsani inu ndipo inu munali kuganiza maganizo oipa ndipo inu munali anthu opanda pake opita ku chionongeko"
        },
        {
            "chapter": 48,
            "verse": 13,
            "text": "Ndipo aliyense amene sakhulupirira mwa Mulungu ndi Mtumwi wake, ndithudi, Ife tawakonzera anthu osakhulupirira moto woyaka"
        },
        {
            "chapter": 48,
            "verse": 14,
            "text": "wa Mulungu ndi Ufumu wakumwamba ndi padziko lapansi. Iye amakhululukirira amene wamufuna ndipo amalanga aliyense amene wamufuna. Ndipo Mulungu ndi wokhululukira nthawi zonse ndi Mwini chisoni chosatha"
        },
        {
            "chapter": 48,
            "verse": 15,
            "text": "Iwo amene adatsala m’mbuyo adzati, pamene adzaona inu muli kukonzeka kukatenga katundu amene mwapeza pa nkhondo, “Tiloleni kuti tipite nanu.” Iwo afuna kusintha mawu a Mulungu. Nena, “Ndikosatheka! Inu simudzapita nafe. Mulungu ananena kale za inu.” Ndipo iwo adzati, “Iyayi! Inu muli kutichitira ife nsanje.” “Iyayi! Koma iwo sazindikira koma pang’ono pokha.”"
        },
        {
            "chapter": 48,
            "verse": 16,
            "text": "Nena kwa iwo amene amakhala m’chipululu ndipo adakhalira m’mbuyo kuti, “Inu mudzaitanidwa, kuti mumenyane ndi anthu amphamvu kwambiri ndipo inu mudzamenyana nawo mpaka pamene adzagonja. Ndipo ngati inu mumvera, Mulungu adzakulipirani mphotho ya mtengo wapatali ndipo ngati inu muthawa, Iye adzakulangani inu ndi chilango chowawa.”"
        },
        {
            "chapter": 48,
            "verse": 17,
            "text": "Palibe cholakwa kapena mlandu kwa wakhungu, kapena cholakwa kapena mlandu kwa wopunduka ndipo palibe cholakwa kapena mlandu kwa wodwala ngati iwo sapita nawo. Aliyense amene amvera Mulungu ndi Mtumwi wake, Mulungu adzamulandira ku minda imene ili ndi mitsinje yoyenda madzi pansi pake ndipo aliyense amene athawa, Mulungu adzamulanga ndi chilango chowawa"
        },
        {
            "chapter": 48,
            "verse": 18,
            "text": "Ndithudi Mulungu adasangalala ndi anthu okhulupirira pamene iwo adakulonjeza patsinde pa mtengo kuti adzakhala ndi iwe ndipo Iye adadziwa zimene zidali m’mitima mwawo. Ndipo Iye adatumiza madalitso kwa iwo ndipo adawalipirira mwamsanga mphotho yopambana"
        },
        {
            "chapter": 48,
            "verse": 19,
            "text": "Ndipo iwo adzalanda katundu wambiri. Ndipo Mulungu ndi Wamphamvu ndi Waluntha"
        },
        {
            "chapter": 48,
            "verse": 20,
            "text": "Mulungu wakulonjeza katundu wambiri amene udzalandira ndipo wakupatsiratu, ndipo Iye wamanga manja ya anthu kuti asakukhudze, kuti chikhale chizindikiro kwa anthu okhulupirira ndipo kuti Iye akutsogolere ku njira yoyenera"
        },
        {
            "chapter": 48,
            "verse": 21,
            "text": "Ndi zina zomwe iwe siudazipeze ndithudi,Mulungu wazizungulira. Mulungu ali ndi mphamvu pa chinthu china chilichonse"
        },
        {
            "chapter": 48,
            "verse": 22,
            "text": "Ngati anthu osakhulupirira amenyana nanu, ndithudi, iwo adzathawa, ndipo iwo sadzapeza wina aliyense wowateteza kapena kuwathandiza"
        },
        {
            "chapter": 48,
            "verse": 23,
            "text": "Amenewa ndiwo machitidwe a Mulungu kuyambira kalekale. Ndipo inu simudzapeza chosintha m’machitidwe a Mulungu"
        },
        {
            "chapter": 48,
            "verse": 24,
            "text": "Ndipo ndiye amene adamanga manja awo kuti asakukhudzeni inu ndipo manja anu kuti asawakhudze iwo m’kati mwa Makka pamene Iye adakupambanitsani inu. Ndipo Mulungu amaona zonse zimene mumachita"
        },
        {
            "chapter": 48,
            "verse": 25,
            "text": "Iwo ndiwo amene sadakhulupirire ndipo adakutchingani kuti musalowe mu Mzikiti Wolemekezeka ndi kukuletsani kuti nyama za nsembe zisakafike pa malo operekerapo nsembe. Koma pakadakhala kuti panalibe anthu aamuna okhulupirira ndi aakazi okhulupirira, amene simuwadziwa, inu mukadawapondereza kotero kuti china chake choipa chikadadza pa inu chifukwa cha iwo, kuti Mulungu aonetse chisomo chake kwa aliyense amene Iye wamufuna. Koma iwo akadapatukana wina ndi mnzake, Ife ndithudi tikadalanga ndi chilango choopsa onse amene sadakhulupirire amene anali pakati pawo"
        },
        {
            "chapter": 48,
            "verse": 26,
            "text": "Pamene iwo osakhulupirira adasunga chidani m’mitima mwawo, chidani cha nthawi ya chikunja, ndipo Mulungu adatumiza chisomo chake kwa Mtumwi wake ndi kwa anthu okhulupirira. Ndipo adawachititsa iwo kukhala omvera malamulo odziletsa ndipo adakhazikitsa bata kukhala pa iwo chifukwa adali oyenera kulilandira batalo. Ndipo Mulungu amadziwa chinthu china chilichonse"
        },
        {
            "chapter": 48,
            "verse": 27,
            "text": "Ndithudi Mulungu adzakwaniritsa masomphenya a Mtumwi wake. Ndithudi inu mudzalowa mu Mzikiti Wolemekezeka, ngati Mulungu afuna mopanda vuto ndipo ena adzameta mitu yawo ndiponso ena adzapungula tsitsi lawo ndipo mudzakhala opanda mantha. Iye adadziwa zimene inu simudadziwe ndipo adapereka moonjezera pa zimenezi, kupambana kwa msanga"
        },
        {
            "chapter": 48,
            "verse": 28,
            "text": "Ndiye amene adatumiza Mtumwi wake ndi ulangizi ndiponso chipembedzo choonadi. Ndipo Iye wachipanga icho kuti chikhale chopambana zipembedzo zina zonse. Ndipo Mulungu ndi wokwana kukhala mboni"
        },
        {
            "chapter": 48,
            "verse": 29,
            "text": "Muhammad ndi Mtumwi wa Mulungu ndipo onse amene amamutsatira iye amakhala olimbika polimbana ndi anthu osakhulupirira koma amachitirana chisoni wokhaokha. Inu mumawaona ali nkupembedza pa mawondo awo ndi kugwetsa mphumi zawo kufunafuna chisomo chochokera kwa Mulungu ndi chisangalalo chake. Pamphumi pawo pali zizindikiro zimene zimadza chifukwa chakugunditsa mphumi zawo pansi. Awa ndi maonekedwe awo amene ali m’Chipangano Chakale. Koma maonekedwe awo amene ali mu Chipangano Chatsopano ali monga momwembewuimatulutsiransongayakendikuikhwimitsa. Ndipo iyo imalimba ndi kukhala yoimirira modabwitsa ndi kusangalatsa amene adaibzala. Kuti Iye akwiyitse osakhulupirira ndi izo. Mulungu walonjeza chikhululukiro ndi mphotho yaikulu kwa anthu okhulupirira ndiponso ochita ntchito zabwino"
        },
        {
            "chapter": 49,
            "verse": 1,
            "text": "Oh inu anthu okhulupirira! Musadzikweze pamaso pa Mulungu ndi pa Mthenga wake, koma opani Mulungu chifukwa Iye ndiye amene amamva ndi kudziwa chinthu china chilichonse"
        },
        {
            "chapter": 49,
            "verse": 2,
            "text": "Oh inu anthu okhulupirira! Musakweze mawu anu kuposa a Mtumwi ndipo musayankhule ndi mawu okweza kwa iye monga momwe mumachitira mukamayankhulana nokhanokhanu chifukwa ntchito zanu zingasanduke zopanda pake pamene inu simuli kudziwa"
        },
        {
            "chapter": 49,
            "verse": 3,
            "text": "Ndithudi iwo amene amayankhula motsitsa pamaso pa Mtumwi wa Mulungu ndiwo amene Mulungu wayesa mitima yawo kuti ndi yabwino, ndipo iwo adzalandira chikhululukiro ndi mphotho yaikulu"
        },
        {
            "chapter": 49,
            "verse": 4,
            "text": "Ndithudi iwo amene amafuulira iwe kunja kwa zipinda, onse alibe nzeru"
        },
        {
            "chapter": 49,
            "verse": 5,
            "text": "Iwo akadapirira mpaka pamene iwe udza kwa iwo, ndithudi, zikadakhala bwino ndipo Mulungu ndi wokhululukira ndi wachisoni chosatha"
        },
        {
            "chapter": 49,
            "verse": 6,
            "text": "oh inu anthu okhulupirira! Ngati munthu wochita zoipa adza kwa inu ndi nkhani, ifufuzeni poyamba chifukwa mwina mukhoza kupweteka anthu mosadziwa ndi kuyamba kumva chisoni pambuyo pake chifukwa cha zimene mwachita"
        },
        {
            "chapter": 49,
            "verse": 7,
            "text": "Ndipo dziwani kuti pakati panu pali Mtumwi wa Mulungu ndipo iye akamachita zimene Al Hujurat\t553 mufuna, ndithudi, inu mukadavutika kwambiri. Koma Mulungu wakusungitsani inu chipembedzo chake ndipo wachipanga icho kukhala chokongola m’mitima mwanu, ndi kupanga kusakhulupirira kukhala chinthu choipa ndiponso kuswa malamulo ndi kusamvera. Awa ndiwo amene amatsatira njira yoyenera"
        },
        {
            "chapter": 49,
            "verse": 8,
            "text": "Chisomo ndi chifundo chochokera kwa Mulungu. Ndipo Mulungu amadziwa chinthu china chilichonse ndipo ndi wanzeru kwambiri"
        },
        {
            "chapter": 49,
            "verse": 9,
            "text": "Ngati magulu awiri ochokera kwa anthu okhulupirira amenyana, khazikitsa mtendere pakati pawo. Koma ngati gulu lina liswa malamulo mopyola muyeso, nonse menyanani nalo gulu lotero mpaka pamene limvera lamulo la Mulungu. Ndipo ngati ilo limvera, khazikitsani mtendere pakati pawo mwachilungamo. Ndithudi Mulungu amakonda iwo amene amachita chilungamo"
        },
        {
            "chapter": 49,
            "verse": 10,
            "text": "Onse okhulupirira ali pachibale. Kotero khazikitsani mtendere ndi kukhululukirana ndi abale anu ndipo opani Mulungu kuti mulandire chisomo chake"
        },
        {
            "chapter": 49,
            "verse": 11,
            "text": "oh inu anthu okhulupirira! Musalole kuti anthu ena aziseka anzawo. Mwina kungatheke kuti gulu limene lisekedwa likhoza kukhala labwino kuposa limene likuseka. Ndiponso musalole akazi kuti aseke anzawo chifukwa mwina kungatheke kuti osekedwawo akhoza kukhala abwino kuposa osekawo. Musafunirane zifukwa wina ndi mnzake kapena kuitanana ndi mayina a mchedzera. Mayina a mchedzera ndi oipa kwa amene wakhulupirira. Ndipo aliyense amene sasiya kuitana anzake ndi maina a mchedzera , ameneyo ndiye wopanda chilungamo"
        },
        {
            "chapter": 49,
            "verse": 12,
            "text": "oh inu anthu akhulupirira! Pewani kukaikirana chifukwa kukhala ndi chikayiko ndi tchimo. Ndipo musachite ukazitape pakati panu kapena amiseche. Kodi wina wa inu angakondwere kudya mnofu wa mnzake amene ndi wakufa? Kodi koma inu mumakana kudya.. Kotero opani Mulungu. Ndithudi Mulungu amabwezera chisoni chifukwa ndiye Mwini Chisoni Chosatha"
        },
        {
            "chapter": 49,
            "verse": 13,
            "text": "oh anthu inu inu! Ndithudi Ife tidakulengani inu mwamuna ndi mkazi ndipo tidakupangani inu kukhala mitundu ya anthu ndi mabanja muzidziwana, Ndithudi wopambana kwambiri pakati panu ndiponso pamaso pa Mulungu ndi amene amaopa Mulungu. Ndithudi Mulungu ndi wodziwa chinthu china chilichonse"
        },
        {
            "chapter": 49,
            "verse": 14,
            "text": "Anthu okhala m’midzi amati, “Ife timakhulupirira.” Nena, “Inu mulibe chikhulupiriro. Koma nenani kuti, “Tadzipereka kwa Mulungu chifukwa chikhulupiriro sichidakhazikike m’mitima mwanu. Ndipo ngati inu mumvera Mulungu ndi Mtumwi wake, Iye sadzachepetsa ntchito zanu, ngakhale m’pang’ono pomwe. Ndithudi Mulungu ndi wokhululukira nthawi zonse ndi Mwini chisoni chosatha.”"
        },
        {
            "chapter": 49,
            "verse": 15,
            "text": "okhulupirira ndi okhawo amene amakhulupirira mwa Mulungu ndi Mtumwi wake ndipo sakayika ngakhale ndi pang’ono pomwe. Iwo amadzipereka kwathunthu pamodzi ndi chuma chawo m’njira ya Mulungu. Ndipo iwo ndiwo olungama"
        },
        {
            "chapter": 49,
            "verse": 16,
            "text": "Nena, “Kodi inu mungamuphunzitse Mulungu za chipembedzo chanu? Pamene Mulungu amadziwa chilichonse chili mlengalenga ndi padziko lapansi. Ndipo Mulungundi wodziwa chilichonse"
        },
        {
            "chapter": 49,
            "verse": 17,
            "text": "Iwo amaganiza kuti ali kukuchitira iwe chisoni pamene alowa Chisilamu. Nena, “Inu simuli kundichitira ine chisoni polowa chisilamu. Iyayi, koma ndi Mulungu amene wakuchitirani inu chisoni pokulangizani njira yoyenera ngati inu, muli anthu olungama.”"
        },
        {
            "chapter": 49,
            "verse": 18,
            "text": "Ndithudi Mulungu amadziwa zobisika zonse zimene zili mlengalenga ndi padziko lapansi ndipo Mulungu amaona zonse zimene mumachita"
        },
        {
            "chapter": 50,
            "verse": 1,
            "text": "Qaf. Pali Buku lolemekezeka la Korani"
        },
        {
            "chapter": 50,
            "verse": 2,
            "text": "Koma iwo alikudabwa kuti kwa iwo kwadza mchenjezi wochokera pakati pawo. Motero anthu osakhulupirira amati, “chimenechi ndi chinthu chachilendo!”"
        },
        {
            "chapter": 50,
            "verse": 3,
            "text": "“Pamene ife tafa ndi kusanduka dothi, kubwerera kotero ndi kosatheka.”"
        },
        {
            "chapter": 50,
            "verse": 4,
            "text": "Ife timadziwa onse amene adamezedwa ndi nthaka ndipo Ife tili ndi Buku la mbiri yawo"
        },
        {
            "chapter": 50,
            "verse": 5,
            "text": "Iyayi, koma iwo adakana choonadi pamene chidadza kwa iwo. Kotero iwo, tsopano, asokonezeka"
        },
        {
            "chapter": 50,
            "verse": 6,
            "text": "Kodi iwo sayang’ana kumwamba ndi kuona mmene tidakukonzera ndi kukukongoletsera ndi kuona kuti kulibe mipata"
        },
        {
            "chapter": 50,
            "verse": 7,
            "text": "Ndipo dziko lapansi Ife talipanga kukhala losalala ndi kuikamo mapiri ndipo tidameretsa mu dzikolo mbewu zokongola zosiyanasiyana"
        },
        {
            "chapter": 50,
            "verse": 8,
            "text": "Choonetsa ndi chikumbutso kwa kapolo aliyense amene amatembenukira nthawi zonse kwa Mulungu"
        },
        {
            "chapter": 50,
            "verse": 9,
            "text": "Ndipo timatumiza kuchokera ku mitambo mvula yodalitsika ndipo timameretsa m’minda mbewu zimene zimakololedwa"
        },
        {
            "chapter": 50,
            "verse": 10,
            "text": "Ndi mitengo italiitali ya tende yolemedwa ndi zipatso"
        },
        {
            "chapter": 50,
            "verse": 11,
            "text": "Chakudya cha akapolo. Ndipo Ife timapereka moyo kunthaka imene idali yakufa. Kumeneko ndiko kuuka kwa akufa"
        },
        {
            "chapter": 50,
            "verse": 12,
            "text": "Adakana iwo asanadze, anthu a Nowa ndi iwo amene anali kukhala ku Ar-rass ndi Thamoud"
        },
        {
            "chapter": 50,
            "verse": 13,
            "text": "Anthu a mtundu wa Aad ndi Farawo ndi abale ake a Loti"
        },
        {
            "chapter": 50,
            "verse": 14,
            "text": "Ndi iwo amene anali kukhala m’nkhalango ndi anthu a ku Tuba, aliyense wa iwo adakana Atumwi ndipo chenjezo langa lidakwaniritsidwa"
        },
        {
            "chapter": 50,
            "verse": 15,
            "text": "Kodi Ife tidatopa ndi chilengedwe choyamba? Iyayi. Iwo asokonezeka ndi nkhani zokhudza chilengedwe chatsopano"
        },
        {
            "chapter": 50,
            "verse": 16,
            "text": "Ndithudi Ife tidamulenga munthu ndipo timadziwa zimene mtima wake umamuuza. Ndipo Ife tili pafupi ndi iye kuposa mtsempha wa moyo wake"
        },
        {
            "chapter": 50,
            "verse": 17,
            "text": "Pamene asungi awiri amulandira, wina atakhala kudzanja lamanja ndi wina ku dzanja lamanzere"
        },
        {
            "chapter": 50,
            "verse": 18,
            "text": "Palibe mawu amene amayankhula amene samveka kwa Msungi wa tcheru"
        },
        {
            "chapter": 50,
            "verse": 19,
            "text": "Ndipo ululu wa imfa udzadza pa iye mwachoonadi. Ichi ndicho chimene iwe unali kuyesetsa kuchithawa"
        },
        {
            "chapter": 50,
            "verse": 20,
            "text": "Ndipo lipenga lidzaombedwa ndipo limeneli lidzakhala tsiku loopseza"
        },
        {
            "chapter": 50,
            "verse": 21,
            "text": "Ndipo mzimu uliwonse udzadza pamodzi ndi mngelo wouyendetsa ndi mngelo wochitira umboni"
        },
        {
            "chapter": 50,
            "verse": 22,
            "text": "(Ndipo kudzanenedwa kwa anthu ochimwa) kuti, “Ndithudi inu simudafune kuchenjezedwa za chimenechi ndipotsopano Ifetavundukulachimenechimakuphimbani. Ndipo lero maso anu ali kuona zenizeni.”"
        },
        {
            "chapter": 50,
            "verse": 23,
            "text": "Ndipo mnzake adzati, “Uwu ndi umboni umene ndili nawo.”"
        },
        {
            "chapter": 50,
            "verse": 24,
            "text": "“Ponyani ku Gahena aliyense wosathokoza ndiponso wosamvera.”"
        },
        {
            "chapter": 50,
            "verse": 25,
            "text": "“Woletsa kuchita ntchito zabwino, woswa malamulo ndiponso wokayika.”"
        },
        {
            "chapter": 50,
            "verse": 26,
            "text": "“Iye amene anali kukhazikitsa milungu ina yoonjezera pa Mulungu weniweni, motero mponyeni ku chilango chowawa.”"
        },
        {
            "chapter": 50,
            "verse": 27,
            "text": "Mnzake adzanena kuti, “Ambuye wathu! Ine sindidamuuze kuti aziswa malamulo ayi koma iye adadzisocheretsa yekha.”"
        },
        {
            "chapter": 50,
            "verse": 28,
            "text": "Mulungu adzati, “Musakangane pamaso panga. Ine ndidakutumizirani chenjezo lokwanira.”"
        },
        {
            "chapter": 50,
            "verse": 29,
            "text": "Chilango sichisintha ayi ndipo Ine sindionetsa chinyengo kwa akapolo anga"
        },
        {
            "chapter": 50,
            "verse": 30,
            "text": "Patsiku limene Ife tidzaifunsa Gahena kuti, “Kodi mwadzadza?” Ndipo iyo idzati, “Kodi akanalipobe ena?”"
        },
        {
            "chapter": 50,
            "verse": 31,
            "text": "Ndipo Paradiso idzabweretsedwa kufupi kwa anthu olungama"
        },
        {
            "chapter": 50,
            "verse": 32,
            "text": "Ichi ndicho chimene mudalonjezedwa ndipo ndi mphotho kwa iye amene amadzipereka kwa Mulungu nthawi zonse nasunga malamulo ake"
        },
        {
            "chapter": 50,
            "verse": 33,
            "text": "Ndiponso kwa iye amene amaopa Mwini chisoni chosatha wosaoneka ndipo amadza kwa Iye ndi mtima wodzichepetsa"
        },
        {
            "chapter": 50,
            "verse": 34,
            "text": "Lowani m’menemo mwamtendere ndi mosaopa ayi. Ili ndi tsiku la moyo wosatha"
        },
        {
            "chapter": 50,
            "verse": 35,
            "text": "M’menemo mudzakhala chilichonse chimene iwo adzafuna ndipo Ife tili ndi zinthu zambiri"
        },
        {
            "chapter": 50,
            "verse": 36,
            "text": "Kodi ndi mibadwo ingati imene Ife tidaiononga iwo asanabadwe amene adali ndi mphamvu zoposa iwo ndipo iwo adafuna chitetezo padziko? Kodi iwo anali ndi kwina kothawira"
        },
        {
            "chapter": 50,
            "verse": 37,
            "text": "Ndithudi muli chikumbutso mu zimenezi kwa iye amene ali ndi mtima kapena amatchera khutu pamene achenjezedwa"
        },
        {
            "chapter": 50,
            "verse": 38,
            "text": "Ndithudi Ife tidalenga kumwamba ndi dziko lapansi ndi zonse zimene zili m’menemo m’masiku asanu ndi limodzi ndipo sitidatope ayi"
        },
        {
            "chapter": 50,
            "verse": 39,
            "text": "Kotero pirira pa zonse zimene amanena ndipo lemekeza Ambuye wako dzuwa lisanatuluke ndiponso lisanalowe"
        },
        {
            "chapter": 50,
            "verse": 40,
            "text": "Ndipo mulemekeze Iye usiku ndipo utatha kupemphera"
        },
        {
            "chapter": 50,
            "verse": 41,
            "text": "Ndipo udzamve patsiku limene woitana adzaitana kuchokera pafupi"
        },
        {
            "chapter": 50,
            "verse": 42,
            "text": "Tsiku limene iwo adzamva kulira kwa mfuwu woona. Limeneli lidzakhala tsiku louka kwa akufa"
        },
        {
            "chapter": 50,
            "verse": 43,
            "text": "Ndithudi ndife amene timapereka moyo ndi imfa ndipo ndi kwa Ife kumene zonse zidzabwerera"
        },
        {
            "chapter": 50,
            "verse": 44,
            "text": "Tsiku limene dziko lidzang’ambika ndipo iwo adzatuluka mofulumira. Kumeneko ndiko kudzakhala kusonkhanitsidwa pamodzi"
        },
        {
            "chapter": 50,
            "verse": 45,
            "text": "Ife timadziwa zonse zimene amanena ndipo iwe si ndiwe wankhanza ayi. Koma muchenjeze ndi Korani kwa aliyense amene aopa chilango changa"
        },
        {
            "chapter": 51,
            "verse": 1,
            "text": "Pali mphepo imene imamwaza fumbi"
        },
        {
            "chapter": 51,
            "verse": 2,
            "text": "Ndi mitambo imene ili yolemedwa ndi madzi"
        },
        {
            "chapter": 51,
            "verse": 3,
            "text": "Ndi zombo zimene zimayenda mosavutika ndi mwabata"
        },
        {
            "chapter": 51,
            "verse": 4,
            "text": "Ndipo pali iwo amene amagawa madalitso ndi chilolezo chathu"
        },
        {
            "chapter": 51,
            "verse": 5,
            "text": "Ndithudi chimene mwalonjezedwa, ndithudi, ndi choona"
        },
        {
            "chapter": 51,
            "verse": 6,
            "text": "Ndithudi chiweruzo chidzakwaniritsidwa"
        },
        {
            "chapter": 51,
            "verse": 7,
            "text": "Pali kumwamba kumene kuli njira zambiri"
        },
        {
            "chapter": 51,
            "verse": 8,
            "text": "Ndithudi inu muli ndi maganizo osiyana"
        },
        {
            "chapter": 51,
            "verse": 9,
            "text": "Amene abwezedwa ku icho ndiye amene wabwezedwa"
        },
        {
            "chapter": 51,
            "verse": 10,
            "text": "wotembereredwa akhale amene amanama"
        },
        {
            "chapter": 51,
            "verse": 11,
            "text": "Amene akutidwa ndi kusamvera"
        },
        {
            "chapter": 51,
            "verse": 12,
            "text": "Iwo amafunsa kuti, “Kodi tsiku lachiweruzo lidzadza liti?”"
        },
        {
            "chapter": 51,
            "verse": 13,
            "text": "Tsiku limene iwo adzaweruzidwa ndi kuponyedwa ku Zariat\t559 moto"
        },
        {
            "chapter": 51,
            "verse": 14,
            "text": "Lawani chilango chanu! Ichi ndicho chimene munali kufuna kuti chidze msanga"
        },
        {
            "chapter": 51,
            "verse": 15,
            "text": "Ndithudi iwo amene amalewa machimo adzakhala m’minda imene ili ndi a kasupe"
        },
        {
            "chapter": 51,
            "verse": 16,
            "text": "Kulandira zimene Ambuye wawo awapatsa. Ndithudi kale iwo anali kuchita zinthu zabwino"
        },
        {
            "chapter": 51,
            "verse": 17,
            "text": "Iwo anali kugona nthawi yochepa usiku"
        },
        {
            "chapter": 51,
            "verse": 18,
            "text": "Ndipo m’bandakucha anali kupempha chikhululukiro"
        },
        {
            "chapter": 51,
            "verse": 19,
            "text": "Ndipo mu chuma chawo mudali gawo limene linali kuperekedwa kwa anthu opempha ndi osowa"
        },
        {
            "chapter": 51,
            "verse": 20,
            "text": "Ndipo m’dziko muli zizindikiro kwa iwo okhulupirira"
        },
        {
            "chapter": 51,
            "verse": 21,
            "text": "Ndi mizimu yanu kodi simungaone"
        },
        {
            "chapter": 51,
            "verse": 22,
            "text": "Ndipo kumwamba ndiko kuli chakudya chanu ndi zimene muli kulonjezedwa"
        },
        {
            "chapter": 51,
            "verse": 23,
            "text": "Ndiye, pali Ambuye wakumwamba ndi dziko lapansi, chimenechi ndi cholinga ndi choonadi chomwe inu mumayankhula"
        },
        {
            "chapter": 51,
            "verse": 24,
            "text": "Kodi udamva nkhani ya alendo olemekezeka a Abrahamu"
        },
        {
            "chapter": 51,
            "verse": 25,
            "text": "Pamene iwo adadza kwa iye, iwo adati, “Mtendere.” Ndipo iye adati, “Mtendere.” Ndipo iye adati, “Inu ndinu alendo kwa ine.”"
        },
        {
            "chapter": 51,
            "verse": 26,
            "text": "Ndipo iye atapita ku banja lake adabweretsa nyama ya ng’ombe yowotcha"
        },
        {
            "chapter": 51,
            "verse": 27,
            "text": "Motero iye adadza nayo kwa iwo nati, “Kodi simufuna kudya?”"
        },
        {
            "chapter": 51,
            "verse": 28,
            "text": "Motero iye adayamba kuchita mantha mu mtima mwake. Ndipo iwo adati, “Usaope.” Ndipo iwo adamuuza nkhani yabwino yakubadwa kwa mwana wamwamuna yemwe adzakhala wanzeru kwambiri"
        },
        {
            "chapter": 51,
            "verse": 29,
            "text": "Ndipo mkazi wake adadza modzichepetsa ndipo adamenya pa mphumi pake nati, “Nkhalamba yaikazi yosaberekapo!”"
        },
        {
            "chapter": 51,
            "verse": 30,
            "text": "Iwo adati, “Ngakhale ndi choncho, Ambuye wako wayankhula. Iye ndi wodzala ndi luntha ndiponso nzeru.”"
        }
    ]
}
{
    "maqras": [
        {
            "chapter": 26,
            "verse": 1,
            "text": "Ta Sin Mim"
        },
        {
            "chapter": 26,
            "verse": 2,
            "text": "Awa ndi mawu omveka a Buku la Korani"
        },
        {
            "chapter": 26,
            "verse": 3,
            "text": "Iwe mwina ukhoza kudziononga ndi madandaulo chifukwa cha kusakhulupirira kwawo"
        },
        {
            "chapter": 26,
            "verse": 4,
            "text": "Ngati Ife tifuna, tikhoza kuwavumbulutsira chizindikiro chochokera kumwamba chimene makosi awo adzakhota modzichepetsa"
        },
        {
            "chapter": 26,
            "verse": 5,
            "text": "Palibe chenjezo latsopano limene limadza kuchokera kwa Mwini chisoni chosatha koma iwo amalikana"
        },
        {
            "chapter": 26,
            "verse": 6,
            "text": "Ndithudi iwo amakana mawu a Mulungu koma nkhani zidzadza kwa iwo zokhudza zinthu zimene iwo amazichita chipongwe"
        },
        {
            "chapter": 26,
            "verse": 7,
            "text": "Kodi iwo saona nthaka, mmene ife tameretsamo mbewu zabwino zosiyanasiyana"
        },
        {
            "chapter": 26,
            "verse": 8,
            "text": "Ndithudi m’menemu muli chizindikiro komabe ambiri a iwo sakhulupirira ayi"
        },
        {
            "chapter": 26,
            "verse": 9,
            "text": "Ndithudi Ambuye wako ndiye Mwini mphamvu zonse ndiponso Mwini chisoni chosatha"
        },
        {
            "chapter": 26,
            "verse": 10,
            "text": "Ndipo pamene Ambuye wako adamuitana Mose adanena kuti, “Pita kwa anthu opanda chilungamo.”"
        },
        {
            "chapter": 26,
            "verse": 11,
            "text": "Kodi anthu a Farawo sangaope"
        },
        {
            "chapter": 26,
            "verse": 12,
            "text": "Iye adati, “Ambuye wanga! Ndithudi ine ndili kuopa kuti adzandikana.”"
        },
        {
            "chapter": 26,
            "verse": 13,
            "text": "“Ndipondikhozakupsamtimandikulepherakuyankhula. Tumizani Aroni.”"
        },
        {
            "chapter": 26,
            "verse": 14,
            "text": "“Ndipo iwo ali ndi mangawa ndi ine ndipo ndichita mantha kuti akhoza kukandipha.”"
        },
        {
            "chapter": 26,
            "verse": 15,
            "text": "Mulungu adati, “Nkosatheka kutero! Kotero pitani nonse awiri ndi zizindikiro zathu. Ife tidzakhala ndi inu ndipo tidzamva.”"
        },
        {
            "chapter": 26,
            "verse": 16,
            "text": "Ndipo mukakafika kwa Farawo mukamuuze kuti, “Ife ndife Atumwi ochokera kwa Ambuye wa zolengedwa zonse.”"
        },
        {
            "chapter": 26,
            "verse": 17,
            "text": "“Motero alekeni ana a Israyeli kuti apite ndi ife.”"
        },
        {
            "chapter": 26,
            "verse": 18,
            "text": "(Farawo) adati, “Kodi ife sitidakurere iwe pamene udali wamng’ono? Ndipo iwe unakhala pakati pathu zaka zambiri.”"
        },
        {
            "chapter": 26,
            "verse": 19,
            "text": "“Ndipo iwe udachita chimene udachita. Ndithudi iwe ndiwe mmodzi wa anthu osathokoza.”"
        },
        {
            "chapter": 26,
            "verse": 20,
            "text": "(Mose) adati, “Ine ndidachita chimenecho popeza nthawi imeneyo ndidali wosadziwa china chilichonse.”"
        },
        {
            "chapter": 26,
            "verse": 21,
            "text": "“Motero ine ndidathawa inu nonse pa nthawi imene ndidakuopani koma tsopano Ambuye wanga wandipatsa luntha ndiponso wandipanga ine kukhala mmodzi mwa Atumwi ake.”"
        },
        {
            "chapter": 26,
            "verse": 22,
            "text": "“Ndipo uwu ndi mwayi umene ubwino wake iwe uli kundinyogodola. Iwe wasandutsa ana a Israyeli kukhala akapolo ako.”"
        },
        {
            "chapter": 26,
            "verse": 23,
            "text": "Farawo adati, “Kodi Ambuye wa zolengedwa zonse ndani?”"
        },
        {
            "chapter": 26,
            "verse": 24,
            "text": "(Mose) adati, “Ambuye wa kumwamba ndi dziko lapansi ndi zonse zimene zili pakati pawo ngati inu mufuna kukhulupirira.”"
        },
        {
            "chapter": 26,
            "verse": 25,
            "text": "(Farawo) adawafunsa anthu amene adamuzungulira! “Kodi muli kumva zimene ali kunenazi.”"
        },
        {
            "chapter": 26,
            "verse": 26,
            "text": "(Mose) adapitiriza kuti, “Ambuye wanu ndiponso Ambuye wa makolo anu akale.”"
        },
        {
            "chapter": 26,
            "verse": 27,
            "text": "(Farawo) adati, “Ndithudi Mtumwi amene watumizidwa kwa inu ndi wopenga.”"
        },
        {
            "chapter": 26,
            "verse": 28,
            "text": "(Mose) adati, “Iye ndi Ambuye wa kum’mawa ndi kumadzulo ndi zonse zimene zikhala kumeneko ngati muli ozindikira.”"
        },
        {
            "chapter": 26,
            "verse": 29,
            "text": "(Farawo) adayankha kuti, “Ngati iwe utumikira mulungu wina kupatula ine, ndithudi ndikupanga kukhala mmodzi wa anthu okhala ku ndende.”"
        },
        {
            "chapter": 26,
            "verse": 30,
            "text": "(Mose) adafunsa kuti, “Kodi zingakhale choncho ngakhale nditakulangiza chizindikiro choonekeratu? “"
        },
        {
            "chapter": 26,
            "verse": 31,
            "text": "(Farawo) adati, “Tilangize chizindikiro chako ngati zonse zimene unena ndi zoona.”"
        },
        {
            "chapter": 26,
            "verse": 32,
            "text": "Motero Mose adaponya ndodo yake pansi ndipo nthawi yomweyo idasanduka njoka yeniyeni"
        },
        {
            "chapter": 26,
            "verse": 33,
            "text": "Ndipo Iye adatulutsa dzanja lake ndipo nthawi yomweyo lidasanduka loyera kwa iwo amene adaliona"
        },
        {
            "chapter": 26,
            "verse": 34,
            "text": "Farawo adauza nduna zake kuti, “Ndithudi munthu uyu ndi wodziwa matsenga.”"
        },
        {
            "chapter": 26,
            "verse": 35,
            "text": "“Iyeyu afuna kukuchotsani m’dziko lanu ndi matsenga ake. Kodi ulangizi wanu ndi wotani ndipo ukupereka langizo lanji?”"
        },
        {
            "chapter": 26,
            "verse": 36,
            "text": "Iwo adati, “Muyambe mwawasunga iye pamodzi ndi m’bale wake kwa kanthawi kochepa. Tumizani mithenga ku mizinda yanu"
        },
        {
            "chapter": 26,
            "verse": 37,
            "text": "Abweretse kwa inu munthu aliyense yemwe ndi wodziwa matsenga kwambiri.”"
        },
        {
            "chapter": 26,
            "verse": 38,
            "text": "Motero anthu amatsengawa adasonkhanitsidwa patsiku lodziwika lomwe adagwirizana"
        },
        {
            "chapter": 26,
            "verse": 39,
            "text": "Ndipo anthu adafunsidwa kuti, “Kodi nonse mudzasonkhana?”"
        },
        {
            "chapter": 26,
            "verse": 40,
            "text": "“Kuti mwina ife tikhoza kudzatsatira a matsenga ngati iwo atapambana.”"
        },
        {
            "chapter": 26,
            "verse": 41,
            "text": "Ndipo pamene anthu onse amatsenga adadza kwa Farawo, iwo adati kwa Farawo, “Kodi mudzatilipira ngati titapambana?”"
        },
        {
            "chapter": 26,
            "verse": 42,
            "text": "Iye adati, “Inde. Ndipo ndithudi inu mudzakhala kufupi ndi Ine.”"
        },
        {
            "chapter": 26,
            "verse": 43,
            "text": "Mose adawauza kuti, “Ponyani pansi chilichonse chimene mufuna kuponya.”"
        },
        {
            "chapter": 26,
            "verse": 44,
            "text": "Ndipo iwo adaponya zingwe ndi ndodo zawo ndipo adati: “Mwa mphamvu ya Farawo, ndithudi, ife tipambana.”"
        },
        {
            "chapter": 26,
            "verse": 45,
            "text": "Ndipo Mose adaponya ndodo yake ndipo nthawi yomweyo idameza zonse zabodza zimene iwo adapanga"
        },
        {
            "chapter": 26,
            "verse": 46,
            "text": "Ndipo anthu amatsenga onse aja adagwa pansi mogwada"
        },
        {
            "chapter": 26,
            "verse": 47,
            "text": "Iwo adati, “Ife takhulupirira mwa Ambuye wa zolengedwa zonse.”"
        },
        {
            "chapter": 26,
            "verse": 48,
            "text": "“Ambuye wa Mose ndi Aroni”"
        },
        {
            "chapter": 26,
            "verse": 49,
            "text": "Farawo adati, “Kodi inu mwakhulupirira mwa iye pamene ine sindinakupatseni chilolezo? Ndithudi iye ndi mtsogoleri wanu amene adakuphunzitsani matsenga. Ndithudi posachedwapa mudzazindikira. Ndithudi ine ndidzadula manja anu ndi miyendo yanu moisiyanitsa. Ndidzakudulani dzanja lamanja ndi mwendo wamanzere ndiponso ndidzakupachikani pa mtanda.”"
        },
        {
            "chapter": 26,
            "verse": 50,
            "text": "Iwo adati, “Zilibe kanthu chifukwa ndithudi ife tidzabwerera kwa Ambuye wathu.”"
        },
        {
            "chapter": 26,
            "verse": 51,
            "text": "“Ndithudi Ife tili ndi chiyembekezo kuti Ambuye wathu adzatikhululukira machimo athu popeza ndife oyamba kukhulupirira.”"
        }
    ]
}
{
    "maqras": [
        {
            "chapter": 72,
            "verse": 1,
            "text": "Nena: “Zavumbulutsidwa kwa ine kuti gulu la majini lidamvera chivumbulutso cha Mulungu ndipo lidati: Ndithudi ife tamva mawu odabwitsa.”"
        },
        {
            "chapter": 72,
            "verse": 2,
            "text": "“Amene apereka dongosolo la kunjira yoyenera ndipo ife takhulupirira zonse zimene zinali kunenedwa ndipo ife sitidzalambira wina aliyense kupatula Ambuye wathu.”"
        },
        {
            "chapter": 72,
            "verse": 3,
            "text": "‘Ulemerero ukhale kwa Ambuye wathu. Iye sadakwatire kapena kubereka ana"
        },
        {
            "chapter": 72,
            "verse": 4,
            "text": "‘Ndipo kuti anthu opusa amene ali pakati pathu akhala ali kumanenera Mulungu zinthu zonyasa kwambiri"
        },
        {
            "chapter": 72,
            "verse": 5,
            "text": "‘Ndipo, ndithudi, ife timaganiza kuti kulibe munthu kapena majini amene angakanene chinthu chabodza chokhudza Mulungu"
        },
        {
            "chapter": 72,
            "verse": 6,
            "text": "‘Ndipo, ndithudi, padali anthu pakati pa mtundu wa anthu amene amapeza chitetezo kuchokera kwa anthu a mtundu wa majinn. Koma iwo adangoonjezera kuchita zoipa ndi kusakhulupilira"
        },
        {
            "chapter": 72,
            "verse": 7,
            "text": "‘Ndipo iwo adayamba kuganiza monga momwe inu mumaganizira, kuti Mulungu sadzadzutsa wina aliyense"
        },
        {
            "chapter": 72,
            "verse": 8,
            "text": "‘Ndipo ife tidafuna kupita kuthambo la pamwamba zedi ndipo tidaona kuti linali lodzadzidwa ndi ogwira ntchito a mphamvu ndi nyenyezi za moto"
        },
        {
            "chapter": 72,
            "verse": 9,
            "text": "‘Ndithudi ife tinali Al Jinn\t623 kukhala m’menemo kumvetsera koma amene azimvetsera tsopano, adzapeza malawi a moto uli kumudikira"
        },
        {
            "chapter": 72,
            "verse": 10,
            "text": "‘Ife sitidziwa ngati akuwafunira mavuto anthu awo amene ali padziko lapansi kapena kuti Ambuye wawo ali ndi cholinga choti awatsogolere"
        },
        {
            "chapter": 72,
            "verse": 11,
            "text": "‘Alipo ena pakati pathu amene ndi angwiro pamene ena ndi ochimwa. Ife ndife magulu otsatira njira zosiyanasiyana"
        },
        {
            "chapter": 72,
            "verse": 12,
            "text": "‘Ndipo ife timaganiza kuti sitingathawe Mulungu padziko lapansi ndiponso sitingathawe pothamangitsidwa"
        },
        {
            "chapter": 72,
            "verse": 13,
            "text": "‘Ndipo, ndithudi, pamene tidamva ulangizi wake, ife tidakhulupirira ndipo aliyense amene amakhulupirira mwa Ambuye wake sakhala ndi mantha otaya zake kapena kuponderezedwa"
        },
        {
            "chapter": 72,
            "verse": 14,
            "text": "‘Ndipo pakati pathu pali ena amene amadzipereka kwathunthu kwa Mulungu ndi ena amene amachita zoipa. Iwo amene adzipereka kwa Mulungu amatsatira njira yoyenera.”"
        },
        {
            "chapter": 72,
            "verse": 15,
            "text": "Ndipo iwo amene amachita zoipa adzakhala nkhuni za ku Gahena"
        },
        {
            "chapter": 72,
            "verse": 16,
            "text": "Ngati iwo akanakhulupirira ndi kutsatira njira yoyenera, Ife, ndithudi, tikadawapatsa mvula yambiri"
        },
        {
            "chapter": 72,
            "verse": 17,
            "text": "Kuti tikhoza kuwayesa ndi izo. Ndi aliyense amene samvera chenjezo la Ambuye wake. Iye adzakonza kuti alandire chilango chowawa zedi"
        },
        {
            "chapter": 72,
            "verse": 18,
            "text": "Ndipo Mizikiti ndi ya Mulungu yekha. Motero musapembedze mulungu wina pambali pa Mulungu m’modzi yekha"
        },
        {
            "chapter": 72,
            "verse": 19,
            "text": "Ndipo pamene kapolo wa Mulungu anaima kupempha kwa Iye, iwo adamuzungulira mu unyinji wawo mopanikizana"
        },
        {
            "chapter": 72,
            "verse": 20,
            "text": "Nena: “Ine ndimapempha kwa Ambuye wanga ndipo sindimufanizira Iye ndi wina aliyense.”"
        },
        {
            "chapter": 72,
            "verse": 21,
            "text": "Nena: “Ine ndilibe mphamvu yobweretsa pa inu chinthu choipa kapena kukubweretsani ku njira yoyenera.”"
        },
        {
            "chapter": 72,
            "verse": 22,
            "text": "Nena: “Palibe wina aliyense amene anganditeteze ine kwa Mulungu ndipo ine sindingapeze kothawira kwina kulikonse kupatula kwa Iye yekha.”"
        },
        {
            "chapter": 72,
            "verse": 23,
            "text": "“Udindo wanga ndi kukuuzani choonadi chimene ndalandira kuchokera kwa Mulungu ndi Uthenga wake, ndipo aliyense amene amanyoza Mulungu ndi Mtumwi wake adzakhala ku moto wa ku Gahena nthawi zonse.”"
        },
        {
            "chapter": 72,
            "verse": 24,
            "text": "Mpaka pamene iwo ataona kuopsa kwa chilango chimene chidalonjezedwa kuti chidzafika pa iwo, pamenepo ndipo pamene adzadziwa mbali imene wopanda mphamvu ali ndipo kuti ndi ayani amene anali wochepa m’chiwerengero"
        },
        {
            "chapter": 72,
            "verse": 25,
            "text": "Nena: “Ine sindidziwa ngati chimene mwalonjezedwa chidzafika msanga kapena kuti Ambuye wangaadachiikapatali.”"
        },
        {
            "chapter": 72,
            "verse": 26,
            "text": "Iyeyekhandiyeameneamadziwa zonse zobisika ndipo zinsinsi zake saululira wina aliyense ayi"
        },
        {
            "chapter": 72,
            "verse": 27,
            "text": "Kupatula kwa Atumwi ake amene Iye amawasankha yekha. Ndipo Iye amatumiza gulu la Atetezi amene amayenda patsogolo ndi pambuyo pawo"
        },
        {
            "chapter": 72,
            "verse": 28,
            "text": "Amawateteza mpaka pamene aona kuti iwo apereka uthenga wochokera kwa Ambuye wawo. Ndipo Iye amadziwa chili chonse chimene ali nacho ndipo Iye amasunga chiwerengero cha chinthu chili chonse"
        },
        {
            "chapter": 73,
            "verse": 1,
            "text": "Oh iwe amene wadzikulunga m’chovala"
        },
        {
            "chapter": 73,
            "verse": 2,
            "text": "Dzuka usiku onse kupatula kwanthawi kochepa"
        },
        {
            "chapter": 73,
            "verse": 3,
            "text": "Theka la usikuwo kapena kanthawi kocheperako"
        },
        {
            "chapter": 73,
            "verse": 4,
            "text": "Kapena kwa kanthawi kochulukirapo ndipo lakatula Korani modekha ndi modukizadukiza monga mmene umayenera kuchitikira"
        },
        {
            "chapter": 73,
            "verse": 5,
            "text": "Ndithudi, Ife tidzakutumizira Mawu a mphamvu"
        },
        {
            "chapter": 73,
            "verse": 6,
            "text": "Ndithudi kuuka nthawi ya usiku ndi kovuta, ndipo mau amatchulidwa bwino"
        },
        {
            "chapter": 73,
            "verse": 7,
            "text": "Ndithudi, iwe masana umatangwanika kwambiri"
        },
        {
            "chapter": 73,
            "verse": 8,
            "text": "Ndipo uzikumbukira dzina la Ambuye wako ndipo udzipereke kwathunthu kwa Iye"
        },
        {
            "chapter": 73,
            "verse": 9,
            "text": "Iye ndiye Ambuye wa kum’mawa ndi wa kumadzulo. Kulibe Mulungu wina koma Iye yekha. Mulandire Iye kuti akhale Mtetezi wako"
        },
        {
            "chapter": 73,
            "verse": 10,
            "text": "Pirira pa zonse zimene ali kunena ndipo siyana nawo mwaulemu"
        },
        {
            "chapter": 73,
            "verse": 11,
            "text": "Undisiyire Ine onse amene amakana choonadi nthawi zonse ndipo pirira ndi iwo pakanthawi kochepa"
        },
        {
            "chapter": 73,
            "verse": 12,
            "text": "Ife, ndithudi, tili ndi unyolo ndipo tawasungira moto wosatha kuuzima"
        },
        {
            "chapter": 73,
            "verse": 13,
            "text": "Ndi chakudya chotsamwitsa ndi chilango chowawa"
        },
        {
            "chapter": 73,
            "verse": 14,
            "text": "Patsiku limene dziko ndi mapiri zidzagwedezeka kwambiri ndipo mapiri adzakhala mulu wa mchenga wotaika umene umatuluka kupansi"
        },
        {
            "chapter": 73,
            "verse": 15,
            "text": "Ndithudi Ife tatumiza Mtumwi kukhala umboni wokutsutsani monga momwe tidatumizira Mtumwi kwa Farao"
        },
        {
            "chapter": 73,
            "verse": 16,
            "text": "Koma Farao sadamumvere Mtumwi ndipo Ife tidamulanga ndi chilango choopsa"
        },
        {
            "chapter": 73,
            "verse": 17,
            "text": "Kodi ngati inu simukhulupirira, mudzalithawa bwanji tsiku limene lidzachititsa ana anu a ang’ono kukhala ndi imvi"
        },
        {
            "chapter": 73,
            "verse": 18,
            "text": "Tsiku limene thambo la kumwamba lidzang’ambika pakati. Ndithudi lonjezo la Mulungu lidzakwaniritsidwa"
        },
        {
            "chapter": 73,
            "verse": 19,
            "text": "Ndithudi ili ndi chenjezo chabe, motero musiyeni aliyense amene afuna kuti atsatire njira yoyenera yonka kwa Ambuye wake kuti aitsatire"
        }
    ]
}
{
    "maqras": [
        {
            "chapter": 56,
            "verse": 75,
            "text": "Ndipo ndilumbira pali nyenyezi zimene zili kugwa"
        },
        {
            "chapter": 56,
            "verse": 76,
            "text": "Ndithudi ili ndi lonjezo lalikulu inu mukadadziwa"
        },
        {
            "chapter": 56,
            "verse": 77,
            "text": "Ndithudi ndi Buku lolemekezeka la Korani"
        },
        {
            "chapter": 56,
            "verse": 78,
            "text": "Limene lili m’Buku lotetezedwa"
        },
        {
            "chapter": 56,
            "verse": 79,
            "text": "Palibe amene adzalikhudza kupatula oyeretsedwa okha"
        },
        {
            "chapter": 56,
            "verse": 80,
            "text": "Chivumbulutso chochokera kwa Ambuye wa zolengedwa zonse"
        },
        {
            "chapter": 56,
            "verse": 81,
            "text": "Kodi muli kunyozabe uthenga uwu"
        },
        {
            "chapter": 56,
            "verse": 82,
            "text": "Mmalo mothokoza chifukwa cha zinthu zimene amakupatsani inu mumamukana Iye"
        },
        {
            "chapter": 56,
            "verse": 83,
            "text": "Nanga ndi chifukwa chiyani inu simuthandiza pamene mzimu wa munthu amene ali kufa ufika pa khosi pake"
        },
        {
            "chapter": 56,
            "verse": 84,
            "text": "Pamene panthawiyo, inu mumangoyang’ana"
        },
        {
            "chapter": 56,
            "verse": 85,
            "text": "Koma Ife tili pafupi ndi iye kuposa inu koma inu simutiona"
        },
        {
            "chapter": 56,
            "verse": 86,
            "text": "Nanga ndi chifukwa chiyani simutero ngati inu simudzaweruzidwa patsogolo pake"
        },
        {
            "chapter": 56,
            "verse": 87,
            "text": "Bwezerani mzimuwo ngati ndinu anthu a choonadi"
        },
        {
            "chapter": 56,
            "verse": 88,
            "text": "Ndipo ngati iye ndi mmodzi wa anthu amene ali kufupi ndi Mulungu"
        },
        {
            "chapter": 56,
            "verse": 89,
            "text": "Iye adzapeza mpumulo ndi chakudya ndi munda wa chisangalalo"
        },
        {
            "chapter": 56,
            "verse": 90,
            "text": "Ndipo ngati iye ndi wam’gulu la anthu akudzanja la manja"
        },
        {
            "chapter": 56,
            "verse": 91,
            "text": "Kotero kuli mtendere kwa iwo a kudzanja lamanja"
        },
        {
            "chapter": 56,
            "verse": 92,
            "text": "Ndipo ngati iye ndi mmodzi wa iwo okana choonadi ndi amene amalakwa"
        },
        {
            "chapter": 56,
            "verse": 93,
            "text": "Motero kulandiridwa kwake kudzakhala kwa madzi otentha kwambiri"
        },
        {
            "chapter": 56,
            "verse": 94,
            "text": "Ndi kulowetsedwa ku Gahena"
        },
        {
            "chapter": 56,
            "verse": 95,
            "text": "Ndithudi ichi ndi choonadi chosakayikitsa"
        },
        {
            "chapter": 56,
            "verse": 96,
            "text": "Motero lemekezani dzina la Ambuye wanu, Wamkulu"
        },
        {
            "chapter": 57,
            "verse": 1,
            "text": "Chilichonse chimwe chili kumwamba ndi padziko lapansi chimalemekeza Mulungu. Iye ndiye Mwini mphamvu, Mwini nzeru"
        },
        {
            "chapter": 57,
            "verse": 2,
            "text": "Wake ndi Ufumu wakumwamba ndi dziko lapansi. Ndiye amene amapereka moyo ndi imfa ndipo ali ndi mphamvu pa zinthu zonse"
        },
        {
            "chapter": 57,
            "verse": 3,
            "text": "Iye ndi woyamba ndi womaliza, wapamwamba mwamba ndi wapafupi. Ndipo Iye amadziwa zinthu zonse"
        },
        {
            "chapter": 57,
            "verse": 4,
            "text": "Ndiye adalenga kumwamba ndi dziko lapansi m’masiku asanu ndi limodzi ndipo adabuka pa mwamba pa mpando wake wa Chifumu. Iye amadziwa chilichonse chimene chimalowa m’nthaka ndi chilichonse chimene chimatuluka mu iyo, zonse zimene zimadza pansi kuchokera kumwamba ndi zonse zimene zimakwera kumwamba. Ndipo Iye ali nanu kulikonse kumene mungakhale. Ndipo Mulungu amaona zonse zimene mumachita"
        },
        {
            "chapter": 57,
            "verse": 5,
            "text": "Wake ndi Ufumu wakumwamba ndi dziko lapansi. Ndipo ndi kwa Iye kumene zonse zimabwerera"
        },
        {
            "chapter": 57,
            "verse": 6,
            "text": "Iye amapanga usiku kulumikizana ndi usana ndi kupanga usana kulumikizana ndi usiku. Iye amadziwa zinsinsi zonse zili m’mitima"
        },
        {
            "chapter": 57,
            "verse": 7,
            "text": "Khulupirirani mwa Mulungu ndi Mtumwi wake. Perekani zopereka zaulere kuchokera ku zinthu zimene Mulungu wakupatsani kuti zikhale zanu. Iwo a inu amene akhulupilira ndipo apereka chaulere, yawo idzakhala mphotho yaikulu"
        },
        {
            "chapter": 57,
            "verse": 8,
            "text": "Kodi ndi chifukwa chiyani kuti inu simukhulupirira mwa Mulungu? Pamene Mtumwi ali kukuitanani kuti mukhulupirire mwa Ambuye wanu ndipo Iye, ndithudi, walandira lonjezo lanu ngati inu ndinu anthu okhulupirira"
        },
        {
            "chapter": 57,
            "verse": 9,
            "text": "Ndiye amene amatumiza kwa kapolo wake zizindikiro zooneka kuti akhoza kukutsogolerani inu kuchoka ku mdima waukulu kupita kowala. Ndipo, ndithudi, Mulungu, kwa inuyo, ndi wachifundo ndi wachisoni"
        },
        {
            "chapter": 57,
            "verse": 10,
            "text": "Kodi ndi chifukwa chiyani inu simufuna kupereka m’njira ya Mulungu? Mulungu ndiye Mwini wa zonse zili kumwamba ndi padziko lapansi. Palibe ofanana, pakati panu, ndi iwo amene amapereka chaulere ndipo adamenya nawo nkhondo poyamba kupambana kusanadze. Amenewa ndi a pamwamba kuposa iwo amene adapereka chaulere ndi kumenya nkhondo pambuyo pake. Koma kwa onsewa, Mulungu walonjeza mphotho yokoma. Ndipo Mulungu amadziwa zonse zimene mumachita"
        },
        {
            "chapter": 57,
            "verse": 11,
            "text": "Kodi ndani amene adzakongoza Mulungu ngongole yabwino kuti Iye aipindulitse ndipo kuti iye adzakhale ndi mphotho ina yapamwamba"
        },
        {
            "chapter": 57,
            "verse": 12,
            "text": "Patsiku limeneli inu mudzaona amuna okhulupirira ndi akazi okhulupirira, nyali zawo zili kuyaka patsogolo pawo ndi kudzanja lawo lamanja, kulonjerana kwawo kudzakhala nkhani yabwino kwa inu lero lino! Minda imene pansi pake pamayenda madzi mudzakhala m’menemo mpaka kalekale. Kumeneko ndiko kupambana kwenikweni"
        },
        {
            "chapter": 57,
            "verse": 13,
            "text": "Patsiku limene amuna a chinyengo ndi akazi a chinyengo adzanena kwa iwo okhulupirira:“Tidikirirenikutitikhozakulandirachilangali kuchokera ku muuni wanu.” Koma kudzanenedwa kuti: “Bwererani m’mbuyo kuti mukafune muuni wanu. Ndipo chipupa chidzakhazikitsidwa pakati pawo chokhala ndi khomo. Mbali ina ya chipupachi kudzakhala chisomo pamene mbali ina kudzakhala chilango.”"
        },
        {
            "chapter": 57,
            "verse": 14,
            "text": "Iwo adzalira kwa iwo. “Kodi inu sitinali kukhalira limodzi?” Okhulupilira adzayankha kuti: “Zoonadi koma inu mudadzisocheretsa nokha. Inu mudanyengedwa, mudakayikira ndipo zilakolako zanu zidakunyengani inu mpaka pamene chilango cha Mulungu chinachitika. Ndipo wonyenga adakunyengani inu pa nkhani zokhudza Mulungu.”"
        },
        {
            "chapter": 57,
            "verse": 15,
            "text": "Motero lero palibe chiphuphu chimene chidzalandiridwa kuchokera kwa inu kapena iwo amene adakana Mulungu. Malo anu okhala ndi kumoto, amenewo ndiwo malo okhawo amene mudzalandiridwako ndipo ndi malo oipitsitsa kukhalamo"
        }
    ]
}
{
    "chapter": [
        {
            "chapter": 76,
            "verse": 1,
            "text": "Kodi sipadali nthawi imene munthu sanali kanthu kena kali konse kodziwika"
        },
        {
            "chapter": 76,
            "verse": 2,
            "text": "Ndithudi Ife tidamulenga munthu kuchokera ku madontho a umuna umene unasakanizidwa ndi ukazi ndi cholinga chomuyesa motero Ife tidamupanga iye kukhala wakumva ndi woona"
        },
        {
            "chapter": 76,
            "verse": 3,
            "text": "Ndithudi Ife tamulangiza njira yabwino kaya iye akhala wothokoza kapena wosathokoza"
        },
        {
            "chapter": 76,
            "verse": 4,
            "text": "Ndithudi tawakonzera anthu osakhulupirira unyolo ndi magoli ndi moto wa lawilawi"
        },
        {
            "chapter": 76,
            "verse": 5,
            "text": "Ndithudi anthu onse angwiro adzamwa chakumwa chosakanizidwa ndi madzi ochokera pa kasupe wa ku Paradiso chotchedwa Kafur"
        },
        {
            "chapter": 76,
            "verse": 6,
            "text": "Kasupe amene akapolo a Mulungu adzamwapo, amene amatumphutsa madzi ochuluka"
        },
        {
            "chapter": 76,
            "verse": 7,
            "text": "Iwo amene amakwaniritsa malonjezo awo ndipo amakhala ndi mantha ndi tsiku limene zoipa zidzasefukira ponseponse"
        },
        {
            "chapter": 76,
            "verse": 8,
            "text": "Ndipo amapereka chakudya chifukwa cha chikondi cha Mulungu, kwa anthu aumphawi, amasiye ndi kwa akaidi"
        },
        {
            "chapter": 76,
            "verse": 9,
            "text": "Ife tili kukudyetsani chifukwa cha Mulungu basi. Ife sitifuna malipiro kapena mayamiko kuchokera kwa inu"
        },
        {
            "chapter": 76,
            "verse": 10,
            "text": "Ndithudi ife tiopa tsiku loopsa ndi laululu limene lidzasanduliza nkhope kuoneka monyasa, limene lili nkudza kuchokera kwa Ambuye wathu"
        },
        {
            "chapter": 76,
            "verse": 11,
            "text": "Motero Mulungu awapulumutsa iwo ku zoipa za tsiku limeneli ndi kuwapatsa nyali yokongola kuti akhale mosavutika ndi mwachisangalalo"
        },
        {
            "chapter": 76,
            "verse": 12,
            "text": "Ndipo mphotho yawo idzakhala munda wa Paradiso ndi zovala za silika chifukwa chopirira kwawo"
        },
        {
            "chapter": 76,
            "verse": 13,
            "text": "Ali kukhala m’Paradiso, pamipando yawofowofo, iwo sadzamva kutentha kwa dzuwa kapena kuzizira kwambiri"
        },
        {
            "chapter": 76,
            "verse": 14,
            "text": "Ndipo mithunzi idzakhala pafupi ndi iwo ndipo zipatso zidzalendewera mu matsanzi kuti asamavutike pothyola"
        },
        {
            "chapter": 76,
            "verse": 15,
            "text": "Ndipo pakati pawo padzaperekedwa zikho zozungulira za siliva ndi matambula a magalasi"
        },
        {
            "chapter": 76,
            "verse": 16,
            "text": "Matambula oonetsa zinthu zomwe zili m’kati mwake, opangidwa kuchokera ku siliva. Iwo adzathiramo chakumwa molingana ndi chilakolako chawo"
        },
        {
            "chapter": 76,
            "verse": 17,
            "text": "Ndipo iwo adzapatsidwa chakumwa kuchokera mu zikho zodzala ndi madzi osakaniza ndi Zanjabil"
        },
        {
            "chapter": 76,
            "verse": 18,
            "text": "Kasupe amene ali komweko wotchedwa Salsabil"
        },
        {
            "chapter": 76,
            "verse": 19,
            "text": "Ndipo adzazunguliridwa ndi ana owatumikira a misinkhu yofanana. Ndipo ngati iwe utawaona ukhoza kuganiza kuti ndi ndolo zomwazikamwazika"
        },
        {
            "chapter": 76,
            "verse": 20,
            "text": "Ndipo pamene iwe uona kumeneko, udzaona madalitso ndi ufumu waukulu"
        },
        {
            "chapter": 76,
            "verse": 21,
            "text": "Iwo adzavala nsalu zokongola za silika zooneka ngati msipu zopetedwa ndi golide. Iwo adzavala zibangiri za siliva ndipo Ambuye wawo adzawapatsa chakumwa chabwino"
        },
        {
            "chapter": 76,
            "verse": 22,
            "text": "Ndithudi iyi ndi mphotho yanu ndipo kupirira kwanu kwalandiridwa"
        },
        {
            "chapter": 76,
            "verse": 23,
            "text": "Ndithudi ndife amene tavumbulutsa kwa iwe pang’ono pang’ono, Buku lolemekezeka la Korani"
        },
        {
            "chapter": 76,
            "verse": 24,
            "text": "Motero pirira ndipo tsatira malamulo a Ambuye wako ndipo usamvere zonena za munthu wochimwa kapena wosakhulupirira amene ali pakati pawo"
        },
        {
            "chapter": 76,
            "verse": 25,
            "text": "Ndipo uzilemekeza dzina la Ambuye wako m’mawa ndi madzulo"
        },
        {
            "chapter": 76,
            "verse": 26,
            "text": "Ndi m’gawo lina la usiku, uzimupembedza Iye ndipo uzimulemekeza Iye usiku wonse"
        },
        {
            "chapter": 76,
            "verse": 27,
            "text": "Ndithudi! Awa amakonda kwambiri moyo wa msanga msanga wa masiku ano, ndipo amaiwala tsiku limenelidzakhalalovuta"
        },
        {
            "chapter": 76,
            "verse": 28,
            "text": "Ndifeamenetidawalengandipo tinaika mphamvu m’ziwalo zawo. Koma ngati Ife titafuna, tikhoza kulenga anthu ena kuti alowe m’malo mwawo"
        },
        {
            "chapter": 76,
            "verse": 29,
            "text": "Ndithudi! Ili ndi chenjezo motero aliyense amene afuna, mulekeni kuti atsatire njira yoyenera yopita kwa Ambuye wake"
        },
        {
            "chapter": 76,
            "verse": 30,
            "text": "Koma inu simudzatha kutero pokhapokha ndi chifuniro cha Mulungu. Ndithudi Mulungu ndiye Mwini kudziwa ndi Mwini nzeru"
        },
        {
            "chapter": 76,
            "verse": 31,
            "text": "Iye adzaonetsa chisomo chake kwa aliyense amene Iye wamufuna. Koma anthu ochimwa, Iye wawakonzera iwo chilango chowawa"
        }
    ]
}
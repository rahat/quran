{
    "maqras": [
        {
            "chapter": 43,
            "verse": 24,
            "text": "उसने कहा, \"क्या यदि मैं उससे उत्तम मार्गदर्शन लेकर आया हूँ, जिसपर तूने अपने बाप-दादा को पाया है, तब भी (तुम अपने बाप-दादा के पद-चिह्मों का ही अनुसरण करोगं)?\" उन्होंने कहा, \"तुम्हें जो कुछ देकर भेजा गया है, हम तो उसका इनकार करते है।"
        },
        {
            "chapter": 43,
            "verse": 25,
            "text": "अन्ततः हमने उनसे बदला लिया। तो देख लो कि झुठलानेवालों का कैसा परिणाम हुआ"
        },
        {
            "chapter": 43,
            "verse": 26,
            "text": "याद करो, जबकि इबराहीम ने अपने बाप और अपनी क़ौम से कहा, \"तुम जिनको पूजते हो उनसे मेरा कोई सम्बन्ध नहीं"
        },
        {
            "chapter": 43,
            "verse": 27,
            "text": "सिवाय उसके जिसने मुझे पैदा किया। अतः निश्चय ही वह मुझे मार्ग दिखाएगा।"
        },
        {
            "chapter": 43,
            "verse": 28,
            "text": "और यही बात वह अपने पीछे (अपनी सन्तान में) बाक़ी छोड़ गया, ताकि वे रुजू करें"
        },
        {
            "chapter": 43,
            "verse": 29,
            "text": "नहीं,बल्कि मैं उन्हें और उनके बाप-दादा को जीवन-सुख प्रदान करता रहा, यहाँ तक कि उनके पास सत्य और खोल-खोलकर बतानेवाला रसूल आ गया"
        },
        {
            "chapter": 43,
            "verse": 30,
            "text": "किन्तु जब वह हक़ लेकर उनके पास आया तो वे कहने लगे, \"यह तो जादू है। और हम तो इसका इनकार करते है।"
        },
        {
            "chapter": 43,
            "verse": 31,
            "text": "वे कहते है, \"यह क़ुरआन इन दो बस्तियों के किसी बड़े आदमी पर क्यों नहीं अवतरित हुआ"
        },
        {
            "chapter": 43,
            "verse": 32,
            "text": "क्या वे तुम्हारे रब की दयालुता को बाँटते है? सांसारिक जीवन में उनके जीवन-यापन के साधन हमने उनके बीच बाँटे है और हमने उनमें से कुछ लोगों को दूसरे कुछ लोगों से श्रेणियों की दृष्टि से उच्च रखा है, ताकि उनमें से वे एक-दूसरे से काम लें। और तुम्हारे रब की दयालुता उससे कहीं उत्तम है जिसे वे समेट रहे है"
        },
        {
            "chapter": 43,
            "verse": 33,
            "text": "यदि इस बात की सम्भावना न होती कि सब लोग एक ही समुदाय (अधर्मी) हो जाएँगे, तो जो लोग रहमान के साथ कुफ़्र करते है उनके लिए हम उनके घरों की छतें चाँदी की कर देते है और सीढ़ियाँ भी जिनपर वे चढ़ते।"
        },
        {
            "chapter": 43,
            "verse": 34,
            "text": "और उनके घरों के दरवाज़े भी और वे तख़्त भी जिनपर वे टेक लगाते"
        },
        {
            "chapter": 43,
            "verse": 35,
            "text": "और सोने द्वारा सजावट का आयोजन भी कर देते। यह सब तो कुछ भी नहीं, बस सांसारिक जीवन की अस्थायी सुख-सामग्री है। और आख़िरत तुम्हारे रब के यहाँ डर रखनेवालों के लिए है"
        },
        {
            "chapter": 43,
            "verse": 36,
            "text": "जो रहमान के स्मरण की ओर से अंधा बना रहा है, हम उसपर एक शैतान नियुक्त कर देते है तो वही उसका साथी होता है"
        },
        {
            "chapter": 43,
            "verse": 37,
            "text": "औऱ वे (शैतान) उन्हें मार्ग से रोकते है और वे (इनकार करनेवाले) यह समझते है कि वे मार्ग पर है"
        },
        {
            "chapter": 43,
            "verse": 38,
            "text": "यहाँ तक कि जब वह हमारे पास आएगा तो (शैतान से) कहेगा, \"ऐ काश, मेरे और तेरे बीच पूरब के दोनों किनारों की दूरी होती! तू तो बहुत ही बुरा साथी निकला"
        },
        {
            "chapter": 43,
            "verse": 39,
            "text": "और जबकि तुम ज़ालिम ठहरे तो आज यह बात तुम्हें कुछ लाभ न पहुँचा सकेगी कि यातना में तुम एक-दूसरे के साझी हो"
        },
        {
            "chapter": 43,
            "verse": 40,
            "text": "क्या तुम बहरों को सुनाओगे या अंधो को और जो खुली गुमराही में पड़ा हुआ हो उसको राह दिखाओगे"
        },
        {
            "chapter": 43,
            "verse": 41,
            "text": "फिर यदि तुम्हें उठा भी लें तब भी हम उनसे बदला लेकर रहेंगे"
        },
        {
            "chapter": 43,
            "verse": 42,
            "text": "या हम तुम्हें वह चीज़ दिखा देंगे जिसका हमने वादा किया है। निस्संदेह हमें उनपर पूरी सामर्थ्य प्राप्त है"
        },
        {
            "chapter": 43,
            "verse": 43,
            "text": "अतः तुम उस चीज़ को मज़बूती से थामे रहो जिसकी तुम्हारी ओर प्रकाशना की गई। निश्चय ही तु सीधे मार्ग पर हो"
        },
        {
            "chapter": 43,
            "verse": 44,
            "text": "निश्चय ही वह अनुस्मृति है तुम्हारे लिए और तुम्हारी क़ौम के लिए। शीघ्र ही तुम सबसे पूछा जाएगा"
        },
        {
            "chapter": 43,
            "verse": 45,
            "text": "तुम हमारे रसूलों से, जिन्हें हमने तुमसे पहले भेजा, पूछ लो कि क्या हमने रहमान के सिवा भी कुछ उपास्य ठहराए थे, जिनकी बन्दगी की जाए"
        },
        {
            "chapter": 43,
            "verse": 46,
            "text": "और हमने मूसा को अपनी निशानियों के साथ फ़िरऔन और उसके सरदारों के पास भेजा तो उसने कहा, \"मैं सारे संसार के रब का रसूल हूँ।"
        },
        {
            "chapter": 43,
            "verse": 47,
            "text": "लेकिन जब वह उनके पास हमारी निशानियाँ लेकर आया तो क्या देखते है कि वे लगे उनकी हँसी उड़ाने"
        },
        {
            "chapter": 43,
            "verse": 48,
            "text": "और हम उन्हें जो निशानी भी दिखाते वह अपने प्रकार की पहली निशानी से बढ़-चढ़कर होती और हमने उन्हें यातना से ग्रस्त कर लिया, ताकि वे रुजू करें"
        },
        {
            "chapter": 43,
            "verse": 49,
            "text": "उनका कहना था, \"ऐ जादूगर! अपने रब से हमारे लिए प्रार्थना कर, उस प्रतिज्ञा के आधार पर जो उसने तुझसे कर रखी है। निश्चय ही हम सीधे मार्ग पर चलेंगे।"
        },
        {
            "chapter": 43,
            "verse": 50,
            "text": "फिर जब भी हम उनपर ले यातना हटा देते है, तो क्या देखते है कि वे प्रतिज्ञा-भंग कर रहे है"
        },
        {
            "chapter": 43,
            "verse": 51,
            "text": "फ़िरऔन ने अपनी क़ौम के बीच पुकारकर कहा, \"ऐ मेरी क़ौम के लोगो! क्या मिस्र का राज्य मेरा नहीं और ये मेरे नीचे बहती नहरें? तो क्या तुम देखते नहीं"
        },
        {
            "chapter": 43,
            "verse": 52,
            "text": "(यह अच्छा है) या मैं इससे अच्छा हूँ जो तुच्छ है, और साफ़ बोल भी नहीं पाता"
        },
        {
            "chapter": 43,
            "verse": 53,
            "text": "(यदि वह रसूल है तो) फिर ऐसा क्यों न हुआ कि उसके लिए ऊपर से सोने के कंगन डाले गए होते या उसके साथ पार्श्ववर्ती होकर फ़रिश्ते आए होते"
        },
        {
            "chapter": 43,
            "verse": 54,
            "text": "तो उसने अपनी क़ौम के लोगों को मूर्ख बनाया औऱ उन्होंने उसकी बात मान ली। निश्चय ही वे अवज्ञाकारी लोग थे"
        },
        {
            "chapter": 43,
            "verse": 55,
            "text": "अन्ततः जब उन्होंने हमें अप्रसन्न कर दिया तो हमने उनसे बदला लिया और हमने उन सबको डूबो दिया"
        },
        {
            "chapter": 43,
            "verse": 56,
            "text": "अतः हमने उन्हें अग्रगामी और बादवालों के लिए शिक्षाप्रद उदाहरण बना दिया"
        }
    ]
}
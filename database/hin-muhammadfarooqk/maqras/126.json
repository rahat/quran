{
    "maqras": [
        {
            "chapter": 20,
            "verse": 55,
            "text": "उसी से हमने तुम्हें पैदा किया और उसी में हम तुम्हें लौटाते है और उसी से तुम्हें दूसरी बार निकालेंगे।"
        },
        {
            "chapter": 20,
            "verse": 56,
            "text": "और हमने फ़िरऔन को अपनी सब निशानियाँ दिखाई, किन्तु उसने झुठलाया और इनकार किया।"
        },
        {
            "chapter": 20,
            "verse": 57,
            "text": "उसने कहा, \"ऐ मूसा! क्या तू हमारे पास इसलिए आया है कि अपने जादू से हमको हमारे अपने भूभाग से निकाल दे"
        },
        {
            "chapter": 20,
            "verse": 58,
            "text": "अच्छा, हम भी तेरे पास ऐसा ही जादू लाते है। अब हमारे और अपने बीच एक निश्चित स्थान ठहरा ले, कोई बीच की जगह, न हम इसके विरुद्ध जाएँ और न तू।"
        },
        {
            "chapter": 20,
            "verse": 59,
            "text": "कहा, \"उत्सव का दिन तुम्हारे वादे का है और यह कि लोग दिन चढ़े इकट्ठे हो जाएँ।"
        },
        {
            "chapter": 20,
            "verse": 60,
            "text": "तब फ़िरऔन ने पलटकर अपने सारे हथकंडे जुटाए। और आ गया"
        },
        {
            "chapter": 20,
            "verse": 61,
            "text": "मूसा ने उन लोगों से कहा, \"तबाही है तुम्हारी; झूठ घड़कर अल्लाह पर न थोपो कि वह तुम्हें एक यातना से विनष्ट कर दे और झूठ जिस किसी ने भी घड़कर थोपा, वह असफल रहा।"
        },
        {
            "chapter": 20,
            "verse": 62,
            "text": "इसपर उन्होंने परस्पर बड़ा मतभेद किया औऱ और चुपके-चुपके कानाफूसी की"
        },
        {
            "chapter": 20,
            "verse": 63,
            "text": "कहने लगे, \"ये दोनों जादूगर है, चाहते है कि अपने जादू से तुम्हें तुम्हारे भूभाग से निकाल बाहर करें। और तुम्हारी उत्तम और उच्च प्रणाली को तहस-नहस करके रख दे।"
        },
        {
            "chapter": 20,
            "verse": 64,
            "text": "अतः तुम सब मिलकर अपना उपाय जुटा लो, फिर पंक्तिबद्ध होकर आओ। आज तो प्रभावी रहा, वही सफल है।"
        },
        {
            "chapter": 20,
            "verse": 65,
            "text": "वे बोले, \"ऐ मूसा! या तो तुम फेंको या फिर हम पहले फेंकते हैं।"
        },
        {
            "chapter": 20,
            "verse": 66,
            "text": "कहा, \"नहीं, बल्कि तुम्हीं फेंको।\" फिर अचानक क्या देखते है कि उनकी रस्सियाँ और लाठियाँ उनके जादू से उनके ख़याल में दौड़ती हुई प्रतीत हुई"
        },
        {
            "chapter": 20,
            "verse": 67,
            "text": "और मूसा अपने जी में डरा"
        },
        {
            "chapter": 20,
            "verse": 68,
            "text": "हमने कहा, \"मत डर! निस्संदेह तू ही प्रभावी रहेगा।"
        },
        {
            "chapter": 20,
            "verse": 69,
            "text": "और डाल दे जो तेरे दाहिने हाथ में है। जो कुछ उन्होंने रचा है, वह उसे निगल जाएगा। जो कुछ उन्होंने रचा है, वह तो बस जादूगर का स्वांग है और जादूगर सफल नहीं होता, चाहे वह जैसे भी आए।"
        },
        {
            "chapter": 20,
            "verse": 70,
            "text": "अन्ततः जादूगर सजदे में गिर पड़े, बोले, \"हम हारून और मूसा के रब पर ईमान ले आए।"
        },
        {
            "chapter": 20,
            "verse": 71,
            "text": "उसने कहा, \"तुमने मान लिया उसको, इससे पहले कि मैं तुम्हें इसकी अनुज्ञा देता? निश्चय ही यह तुम सबका प्रमुख है, जिसने जादू सिखाया है। अच्छा, अब मैं तुम्हारा हाथ और पाँव विपरीत दिशाओं से कटवा दूँगा और खंजूर के तनों पर तुम्हें सूली दे दूँगा। तब तुम्हें अवश्य ही मालूम हो जाएगा कि हममें से किसकी यातना अधिक कठोर और स्थायी है"
        },
        {
            "chapter": 20,
            "verse": 72,
            "text": "उन्होंने कहा, \"जो स्पष्ट निशानियाँ हमारे सामने आ चुकी है उनके मुक़ाबले में सौगंध है उस सत्ता की, जिसने हमें पैदा किया है, हम कदापि तुझे प्राथमिकता नहीं दे सकते। तो जो कुछ तू फ़ैसला करनेवाला है, कर ले। तू बस इसी सांसारिक जीवन का फ़ैसला कर सकता है"
        },
        {
            "chapter": 20,
            "verse": 73,
            "text": "हम तो अपने रब पर ईमान ले आए, ताकि वह हमारी खताओं को माफ़ कर दे औऱ इस जादू को भी जिसपर तूने हमें बाध्य किया। अल्लाह की उत्तम और शेष रहनेवाला है।"
        },
        {
            "chapter": 20,
            "verse": 74,
            "text": "सत्य यह है कि जो कोई अपने रब के पास अपराधी बनकर आया उसके लिए जहन्नम है, जिसमें वह न मरेगा और न जिएगा"
        },
        {
            "chapter": 20,
            "verse": 75,
            "text": "और जो कोई उसके पास मोमिन होकर आया, जिसने अच्छे कर्म किए होंगे, तो ऐसे लोगों के लिए तो ऊँचे दर्जें है"
        },
        {
            "chapter": 20,
            "verse": 76,
            "text": "अदन के बाग़ है, जिनके नीचें नहरें बहती होंगी। उनमें वे सदैव रहेंगे। यह बदला है उसका जिसने स्वयं को विकसित किया"
        },
        {
            "chapter": 20,
            "verse": 77,
            "text": "और हमने मूसा की ओर प्रकाशना की, \"रातों रात मेरे बन्दों को लेकर निकल पड़, और उनके लिए दरिया में सूखा मार्ग निकाल ले। न तो तुझे पीछा किए जाने औऱ न पकड़े जाने का भय हो और न किसी अन्य चीज़ से तुझे डर लगे।"
        },
        {
            "chapter": 20,
            "verse": 78,
            "text": "फ़िरऔन ने अपनी सेना के साथ उनका पीछा किया। अन्ततः पानी उनपर छा गया, जैसाकि उसे उनपर छा जाना था"
        },
        {
            "chapter": 20,
            "verse": 79,
            "text": "फ़िरऔन ने अपनी क़ौम को पथभ्रष्ट किया और मार्ग न दिखाया"
        },
        {
            "chapter": 20,
            "verse": 80,
            "text": "ऐ ईसराईल की सन्तान! हमने तुम्हें तुम्हारे शत्रु से छुटकारा दिया और तुमसे तूर के दाहिने छोर का वादा किया और तुमपर मग्न और सलवा उतारा"
        },
        {
            "chapter": 20,
            "verse": 81,
            "text": "खाओ, जो कुछ पाक अच्छी चीज़े हमने तुम्हें प्रदान की है, किन्तु इसमें हद से आगे न बढ़ो कि तुमपर मेरा प्रकोप टूट पड़े और जिस किसी पर मेरा प्रकोप टूटा, वह तो गिरकर ही रहा"
        },
        {
            "chapter": 20,
            "verse": 82,
            "text": "और जो तौबा कर ले और ईमान लाए और अच्छा कर्म करे, फिर सीधे मार्ग पर चलता रहे, उसके लिए निश्चय ही मैं अत्यन्त क्षमाशील हूँ।"
        }
    ]
}
{
    "maqras": [
        {
            "chapter": 9,
            "verse": 122,
            "text": "यह तो नहीं कि ईमानवाले सब के सब निकल खड़े हों, फिर ऐसा क्यों नहीं हुआ कि उनके हर गिरोह में से कुछ लोग निकलते, ताकि वे धर्म में समझ प्राप्ति करते और ताकि वे अपने लोगों को सचेत करते, जब वे उनकी ओर लौटते, ताकि वे (बुरे कर्मों से) बचते"
        },
        {
            "chapter": 9,
            "verse": 123,
            "text": "ऐ ईमान लानेवालो! उन इनकार करनेवालों से लड़ो जो तुम्हारे निकट है और चाहिए कि वे तुममें सख़्ती पाएँ, और जान रखो कि अल्लाह डर रखनेवालों के साथ है"
        },
        {
            "chapter": 9,
            "verse": 124,
            "text": "जब भी कोई सूरा अवतरित की गई, तो उनमें से कुछ लोग कहते है, \"इसने तुममें से किसके ईमान को बढ़ाया?\" हाँ, जो लोग ईमान लाए है इसने उनके ईमान को बढ़ाया है। और वे आनन्द मना रहे है"
        },
        {
            "chapter": 9,
            "verse": 125,
            "text": "रहे वे लोग जिनके दिलों में रोग है, उनकी गन्दगी में अभिवृद्धि करते हुए उसने उन्हें उनकी अपनी गन्दगी में और आगे बढ़ा दिया। और वे मरे तो इनकार की दशा ही में"
        },
        {
            "chapter": 9,
            "verse": 126,
            "text": "क्या वे देखते नहीं कि प्रत्येक वर्ष वॆ एक या दो बार आज़माईश में डाले जाते है ? फिर भी न तो वे तौबा करते हैं और न चेतते।"
        },
        {
            "chapter": 9,
            "verse": 127,
            "text": "और जब कोई सूरा अवतरित होती है, तो वे परस्पर एक-दूसरे को देखने लगते है कि \"तुम्हें कोई देख तो नहीं रहा है।\" फिर पलट जाते है। अल्लाह ने उनके दिल फेर दिए, क्योंकि वे ऐसे लोग है जो समझते नहीं है"
        },
        {
            "chapter": 9,
            "verse": 128,
            "text": "तुम्हारे पास तुम्हीं में से एक रसूल आ गया है। तुम्हारा मुश्किल में पड़ना उसके लिए असह्य है। वह तुम्हारे लिए लालयित है। वह मोमिनों के प्रति अत्यन्त करुणामय, दयावान है"
        },
        {
            "chapter": 9,
            "verse": 129,
            "text": "अब यदि वे मुँह मोड़े तो कह दो, \"मेरे लिए अल्लाह काफ़ी है, उसके अतिरिक्त कोई पूज्य-प्रभु नहीं! उसी पर मैंने भऱोसा किया और वही बड़े सिंहासन का प्रभु है।"
        },
        {
            "chapter": 10,
            "verse": 1,
            "text": "अलिफ़॰ लाम॰ रा॰। ये तत्वदर्शितायुक्त किताब की आयतें हैं"
        },
        {
            "chapter": 10,
            "verse": 2,
            "text": "क्या लोगों को इस बात पर आश्चर्य हो रहा है कि हमने उन्ही में से एक आदमी की ओर प्रकाशना की कि लोगों को सचेत कर दो और जो लोग मान लें, उनको शुभ समाचार दे दो कि उनके लिए रब के पास शाश्वत सच्चा उन्नत स्थान है? इनकार करनेवाले कहने लगे, \"निस्संदेह यह एक खुला जादूगर है।"
        },
        {
            "chapter": 10,
            "verse": 3,
            "text": "निस्संदेह तुम्हारा रब वही अल्लाह है, जिसने आकाशों और धरती को छः दिनों में पैदा किया, फिर सिंहासन पर विराजमान होकर व्यवस्था चला रहा है। उसकी अनुज्ञा के बिना कोई सिफ़ारिश करनेवाला भी नहीं है। वह अल्लाह है तुम्हारा रब। अतः उसी की बन्दगी करो। तो क्या तुम ध्यान न दोगे"
        },
        {
            "chapter": 10,
            "verse": 4,
            "text": "उसी की ओर तुम सबको लौटना है। यह अल्लाह का पक्का वादा है। निस्संदेह वही पहली बार पैदा करता है। फिर दोबारा पैदा करेगा, ताकि जो लोग ईमान लाए और उन्होंने अच्छे कर्म किए उन्हें न्यायपूर्वक बदला दे। रहे वे लोग जिन्होंने इनकार किया उनके लिए खौलता पेय और दुखद यातना है, उस इनकार के बदले में जो वे करते रहे"
        },
        {
            "chapter": 10,
            "verse": 5,
            "text": "वही है जिसने सूर्य को सर्वथा दीप्ति और चन्द्रमा का प्रकाश बनाया औऱ उनके लिए मंज़िलें निश्चित की, ताकि तुम वर्षों की गिनती और हिसाब मालूम कर लिया करो। अल्लाह ने यह सब कुछ सोद्देश्य ही पैदा किया है। वह अपनी निशानियों को उन लोगों के लिए खोल-खोलकर बयान करता है, जो जानना चाहें"
        },
        {
            "chapter": 10,
            "verse": 6,
            "text": "निस्संदेह रात और दिन के उलट-फेर में और जो कुछ अल्लाह ने आकाशों और धरती में पैदा किया उसमें डर रखनेवाले लोगों के लिए निशानियाँ है"
        },
        {
            "chapter": 10,
            "verse": 7,
            "text": "रहे वे लोग जो हमसे मिलने की आशा नहीं रखते और सांसारिक जीवन ही पर निहाल हो गए है और उसी पर संतुष्ट हो बैठे, और जो हमारी निशानियों की ओर से असावधान है"
        },
        {
            "chapter": 10,
            "verse": 8,
            "text": "ऐसे लोगों का ठिकाना आग है, उसके बदले में जो वे कमाते रहे"
        },
        {
            "chapter": 10,
            "verse": 9,
            "text": "रहे वे लोग जो ईमान लाए और उन्होंने अच्छे कर्म किए, उनका रब उनके ईमान के कारण उनका मार्गदर्शन करेगा। उनके नेमत भरी जन्नतों में नहरें बह रही होगी"
        },
        {
            "chapter": 10,
            "verse": 10,
            "text": "वहाँ उनकी पुकार यह होगी कि \"महिमा है तेरी, ऐ अल्लाह!\" और उनका पारस्परिक अभिवादन \"सलाम\" होगा। और उनकी पुकार का अन्त इसपर होगा कि \"प्रशंसा अल्लाह ही के लिए है जो सारे संसार का रब है।"
        }
    ]
}
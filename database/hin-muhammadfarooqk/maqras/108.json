{
    "maqras": [
        {
            "chapter": 16,
            "verse": 30,
            "text": "दूसरी ओर जो डर रखनेवाले है उनसे कहा जाता है, \"तुम्हारे रब ने क्या अवतरित किया?\" वे कहते है, \"जो सबसे उत्तम है।\" जिन लोगों ने भलाई की उनकी इस दुनिया में भी अच्छी हालत है और आख़िरत का घर तो अच्छा है ही। और क्या ही अच्छा घर है डर रखनेवालों का"
        },
        {
            "chapter": 16,
            "verse": 31,
            "text": "सदैव रहने के बाग़ जिनमें वे प्रवेश करेंगे, उनके नीचे नहरें बह रहीं होंगी, उनके लिए वहाँ वह सब कुछ संचित होगा, जो वे चाहे। अल्लाह डर रखनेवालों को ऐसा ही प्रतिदान प्रदान करता है"
        },
        {
            "chapter": 16,
            "verse": 32,
            "text": "जिनकी रूहों को फ़रिश्ते इस दशा में ग्रस्त करते है कि वे पाक और नेक होते है, वे कहते है, \"तुम पर सलाम हो! प्रवेश करो जन्नत में उसके बदले में जो कुछ तुम करते रहे हो।"
        },
        {
            "chapter": 16,
            "verse": 33,
            "text": "क्या अब वे इसी की प्रतीक्षा कर रहे है कि फ़रिश्ते उनके पास आ पहुँचे या तेरे रब का आदेश ही आ जाए? ऐसा ही उन लोगो ने भी किया, जो इनसे पहले थे। अल्लाह ने उनपर अत्याचार नहीं किया, किन्तु वे स्वयं अपने ऊपर अत्याचार करते रहे"
        },
        {
            "chapter": 16,
            "verse": 34,
            "text": "अन्ततः उनकी करतूतों की बुराइयाँ उनपर आ पड़ी, और जिसका उपहास वे कहते थे, उसी ने उन्हें आ घेरा"
        },
        {
            "chapter": 16,
            "verse": 35,
            "text": "शिर्क करनेवालों का कहना है, \"यदि अल्लाह चाहता तो उससे हटकर किसी चीज़ की न हम बन्दगी करते और न हमारे बाप-दादा ही और न हम उसके बिना किसी चीज़ को अवैध ठहराते।\" उनसे पहले के लोगों ने भी ऐसा ही किया। तो क्या साफ़-साफ़ सन्देश पहुँचा देने के सिवा रसूलों पर कोई और भी ज़िम्मेदारी है"
        },
        {
            "chapter": 16,
            "verse": 36,
            "text": "हमने हर समुदाय में कोई न कोई रसूल भेजा कि \"अल्लाह की बन्दगी करो और ताग़ूत से बचो।\" फिर उनमें से किसी को तो अल्लाह ने सीधे मार्ग पर लगाया और उनमें से किसी पर पथभ्रष्ट सिद्ध होकर रही। फिर तनिक धरती में चल-फिरकर तो देखो कि झुठलानेवालों का कैसा परिणाम हुआ"
        },
        {
            "chapter": 16,
            "verse": 37,
            "text": "यद्यपि इस बात का कि वे राह पर आ जाएँ तुम्हें लालच ही क्यों न हो, किन्तु अल्लाह जिसे भटका देता है, उसे वह मार्ग नहीं दिखाया करता और ऐसे लोगों का कोई सहायक भी नहीं होता"
        },
        {
            "chapter": 16,
            "verse": 38,
            "text": "उन्होंने अल्लाह की कड़ी-कड़ी क़समें खाकर कहा, \"जो मर जाता है उसे अल्लाह नहीं उठाएगा।\" क्यों नहीं? यह तो एक वादा है, जिसे पूरा करना उसके लिए अनिवार्य है - किन्तु अधिकतर लोग जानते नहीं।"
        },
        {
            "chapter": 16,
            "verse": 39,
            "text": "ताकि वह उनपर उसको स्पष्ट। कर दे, जिसके विषय में वे विभेद करते है और इसलिए भी कि इनकार करनेवाले जान लें कि वे झूठे थे"
        },
        {
            "chapter": 16,
            "verse": 40,
            "text": "किसी चीज़ के लिए जब हम उसका इरादा करते है तो हमारा कहना बस यही होता है कि उससे कहते है, \"हो जा!\" और वह हो जाती है"
        },
        {
            "chapter": 16,
            "verse": 41,
            "text": "और जिन लोगों ने इसके पश्चात कि उनपर ज़ुल्म ढाया गया था अल्लाह के लिए घर-बार छोड़ा उन्हें हम दुनिया में भी अच्छा ठिकाना देंगे और आख़िरत का प्रतिदान तो बहुत बड़ा है। क्या ही अच्छा होता कि वे जानते"
        },
        {
            "chapter": 16,
            "verse": 42,
            "text": "ये वे लोग है जो जमे रहे और वे अपने रब पर भरोसा रखते है"
        },
        {
            "chapter": 16,
            "verse": 43,
            "text": "हमने तुमसे पहले भी पुरुषों ही को रसूल बनाकर भेजा था - जिनकी ओर हम प्रकाशना करते रहे है। यदि तुम नहीं जानते तो अनुस्मृतिवालों से पूछ लो"
        },
        {
            "chapter": 16,
            "verse": 44,
            "text": "स्पष्ट प्रमाणों और ज़बूरों (किताबों) के साथ। और अब यह अनुस्मृति तुम्हारी ओर हमने अवतरित की, ताकि तुम लोगों के समक्ष खोल-खोलकर बयान कर दो जो कुछ उनकी ओर उतारा गया है और ताकि वे सोच-विचार करें"
        },
        {
            "chapter": 16,
            "verse": 45,
            "text": "फिर क्या वे लोग जो ऐसी बुरी-बुरी चालें चल रहे है, इस बात से निश्चिन्त हो गए है कि अल्लाह उन्हें धरती में धँसा दे या ऐसे मौके से उनपर यातना आ जाए जिसका उन्हें एहसास तक न हो"
        },
        {
            "chapter": 16,
            "verse": 46,
            "text": "या उन्हें चलते-फिरते ही पकड़ ले, वे क़ाबू से बाहर निकल जानेवाले तो है नहीं"
        },
        {
            "chapter": 16,
            "verse": 47,
            "text": "क्या अल्लाह की पैदा की हुई किसी चीज़ को उन्होंने देखा नहीं कि किस प्रकार उसकी परछाइयाँ अल्लाह को सजदा करती और विनम्रता दिखाती हुई दाएँ और बाएँ ढलती है"
        },
        {
            "chapter": 16,
            "verse": 48,
            "text": "या वह उन्हें त्रस्त अवस्था में पकड़ ले? किन्तु तुम्हारा रब तो बड़ा ही करुणामय, दयावान है"
        },
        {
            "chapter": 16,
            "verse": 49,
            "text": "और आकाशों और धरती में जितने भी जीवधारी है वे सब अल्लाह ही को सजदा करते है और फ़रिश्ते भी और वे घमंड बिलकुल नहीं करते"
        },
        {
            "chapter": 16,
            "verse": 50,
            "text": "अपने ऊपर से अपने रब का डर रखते है और जो उन्हें आदेश होता है, वही करते है"
        }
    ]
}
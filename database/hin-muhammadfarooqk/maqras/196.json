{
    "maqras": [
        {
            "chapter": 42,
            "verse": 51,
            "text": "किसी मनुष्य की यह शान नहीं कि अल्लाह उससे बात करे, सिवाय इसके कि प्रकाशना के द्वारा या परदे के पीछे से (बात करे) । या यह कि वह एक रसूल (फ़रिश्ता) भेज दे, फिर वह उसकी अनुज्ञा से जो कुछ वह चाहता है प्रकाशना कर दे। निश्चय ही वह सर्वोच्च अत्यन्त तत्वदर्शी है"
        },
        {
            "chapter": 42,
            "verse": 52,
            "text": "और इसी प्रकार हमने अपने आदेश से एक रूह (क़ुरआन) की प्रकाशना तुम्हारी ओर की है। तुम नहीं जानते थे कि किताब क्या होती है और न ईमान को (जानते थे), किन्तु हमने इस (प्रकाशना) को एक प्रकाश बनाया, जिसके द्वारा हम अपने बन्दों में से जिसे चाहते है मार्ग दिखाते है। निश्चय ही तुम एक सीधे मार्ग की ओर पथप्रदर्शन कर रहे हो"
        },
        {
            "chapter": 42,
            "verse": 53,
            "text": "उस अल्लाह के मार्ग की ओर जिसका वह सब कुछ है, जो आकाशों में है और जो धरती में है। सुन लो, सारे मामले अन्ततः अल्लाह ही की ओर पलटते हैं"
        },
        {
            "chapter": 43,
            "verse": 1,
            "text": "हा॰ मीम॰"
        },
        {
            "chapter": 43,
            "verse": 2,
            "text": "गवाह है स्पष्ट किताब"
        },
        {
            "chapter": 43,
            "verse": 3,
            "text": "हमने उसे अरबी क़ुरआन बनाया, ताकि तुम समझो"
        },
        {
            "chapter": 43,
            "verse": 4,
            "text": "और निश्चय ही वह मूल किताब में अंकित है, हमारे यहाँ बहुच उच्च कोटि की, तत्वदर्शिता से परिपूर्ण है"
        },
        {
            "chapter": 43,
            "verse": 5,
            "text": "क्या इसलिए कि तुम मर्यादाहीन लोग हो, हम तुमपर से बिलकुल ही नज़र फेर लेंगे"
        },
        {
            "chapter": 43,
            "verse": 6,
            "text": "हमने पहले के लोगों में कितने ही रसूल भेजे"
        },
        {
            "chapter": 43,
            "verse": 7,
            "text": "किन्तु जो भी नबी उनके पास आया, वे उसका परिहास ही करते रहे"
        },
        {
            "chapter": 43,
            "verse": 8,
            "text": "अन्ततः हमने उनको पकड़ में लेकर विनष्ट कर दिया जो उनसे कहीं अधिक बलशाली थे। और पहले के लोगों की मिसाल गुज़र-चुकी है"
        },
        {
            "chapter": 43,
            "verse": 9,
            "text": "यदि तुम उनसे पूछो कि \"आकाशों और धरती को किसने पैदा किया?\" तो वे अवश्य कहेंगे, \"उन्हें अत्यन्त प्रभुत्वशाली, सर्वज्ञ सत्ता ने पैदा किया।"
        },
        {
            "chapter": 43,
            "verse": 10,
            "text": "जिसने तुम्हारे लिए धरती को गहवारा बनाया औऱ उसमें तुम्हारे लिए मार्ग बना दिए. ताकि तुम्हें मार्गदर्शन प्राप्त हो"
        },
        {
            "chapter": 43,
            "verse": 11,
            "text": "और जिसने आकाश से एक अन्दाज़े से पानी उतारा। और हमने उसके द्वारा मृत भूमि को जीवित कर दिया। इसी तरह तुम भी (जीवित करके) निकाले जाओगे"
        },
        {
            "chapter": 43,
            "verse": 12,
            "text": "और जिसने विभिन्न प्रकार की चीज़े पैदा कीं, और तुम्हारे लिए वे नौकाएँ और जानवर बनाए जिनपर तुम सवार होते हो"
        },
        {
            "chapter": 43,
            "verse": 13,
            "text": "ताकि तुम उनकी पीठों पर जमकर बैठो, फिर याद करो अपने रब की अनुकम्पा को जब तुम उनपर बैठ जाओ और कहो, \"कितना महिमावान है वह जिसने इसको हमारे वश में किया, अन्यथा हम तो इसे क़ाबू में कर सकनेवाले न थे"
        },
        {
            "chapter": 43,
            "verse": 14,
            "text": "और निश्चय ही हम अपने रब की ओर लौटनेवाले है।"
        },
        {
            "chapter": 43,
            "verse": 15,
            "text": "उन्होंने उसके बन्दों में से कुछ को उसका अंश ठहरा दिया! निश्चय ही मनुष्य खुला कृतघ्न है"
        },
        {
            "chapter": 43,
            "verse": 16,
            "text": "(क्या किसी ने अल्लाह को इससे रोक दिया है कि वह अपने लिए बेटे चुनता) या जो कुछ वह पैदा करता है उसमें से उसने स्वयं ही अपने लिए तो बेटियाँ लीं और तुम्हें चुन लिया बेटों के लिए"
        },
        {
            "chapter": 43,
            "verse": 17,
            "text": "और हाल यह है कि जब उनमें से किसी को उसकी मंगल सूचना दी जाती है, जो वह रहमान के लिए बयान करता है, तो उसके मुँह पर कलौंस छा जाती है और वह ग़म के मारे घुटा-घुटा रहने लगता है"
        },
        {
            "chapter": 43,
            "verse": 18,
            "text": "और क्या वह जो आभूषणों में पले और वह जो वाद-विवाद और झगड़े में खुल न पाए (ऐसी अबला को अल्लाह की सन्तान घोषित करते हो)"
        },
        {
            "chapter": 43,
            "verse": 19,
            "text": "उन्होंने फ़रिश्तों को, जो रहमान के बन्दे है, स्त्रियाँ ठहरा ली है। क्या वे उनकी संरचना के समय मौजूद थे? उनकी गवाही लिख ली जाएगी और उनसे पूछ होगी"
        },
        {
            "chapter": 43,
            "verse": 20,
            "text": "वे कहते है कि \"यदि रहमान चाहता तो हम उन्हें न पूजते।\" उन्हें इसका कुछ ज्ञान नहीं। वे तो बस अटकल दौड़ाते है"
        },
        {
            "chapter": 43,
            "verse": 21,
            "text": "(क्या हमने इससे पहले उनके पास कोई रसूल भेजा है) या हमने इससे पहले उनको कोई किताब दी है तो वे उसे दृढ़तापूर्वक थामें हुए है"
        },
        {
            "chapter": 43,
            "verse": 22,
            "text": "नहीं, बल्कि वे कहते है, \"हमने तो अपने बाप-दादा को एक तरीक़े पर पाया और हम उन्हीं के पद-चिन्हों पर हैं, सीधे मार्ग पर चल रहे है।"
        },
        {
            "chapter": 43,
            "verse": 23,
            "text": "इसी प्रकार हमने जिस किसी बस्ती में तुमसे पहले कोई सावधान करनेवाला भेजा तो वहाँ के सम्पन्न लोगों ने बस यही कहा कि \"हमने तो अपने बाप-दादा को एक तरीक़े पर पाया और हम उन्हीं के पद-चिन्हों पर है, उनका अनुसरण कर रहे है।"
        }
    ]
}
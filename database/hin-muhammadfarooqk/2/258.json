{
    "chapter": 2,
    "verse": 258,
    "text": "क्या तुमने उनको नहीं देखा, जिसने इबराहीम से उसके 'रब' के सिलसिले में झगड़ा किया था, इस कारण कि अल्लाह ने उसको राज्य दे रखा था? जब इबराहीम ने कहा, \"मेरा 'रब' वह है जो जिलाता और मारता है।\" उसने कहा, \"मैं भी तो जिलाता और मारता हूँ।\" इबराहीम ने कहा, \"अच्छा तो अल्लाह सूर्य को पूरब से लाता है, तो तू उसे पश्चिम से ले आ।\" इसपर वह अधर्मी चकित रह गया। अल्लाह ज़ालिम लोगों को सीधा मार्ग नहीं दिखाता"
}
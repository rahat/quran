{
    "juzs": [
        {
            "chapter": 27,
            "verse": 56,
            "text": "परन्तु उसकी क़ौम के लोगों का उत्तर इसके सिवा कुछ न था कि उन्होंने कहा, \"निकाल बाहर करो लूत के घरवालों को अपनी बस्ती से। ये लोग सुथराई को बहुत पसन्द करते है"
        },
        {
            "chapter": 27,
            "verse": 57,
            "text": "अन्ततः हमने उसे और उसके घरवालों को बचा लिया सिवाय उसकी स्त्री के। उसके लिए हमने नियत कर दिया था कि वह पीछे रह जानेवालों में से होगी"
        },
        {
            "chapter": 27,
            "verse": 58,
            "text": "और हमने उनपर एक बरसात बरसाई और वह बहुत ही बुरी बरसात था उन लोगों के हक़ में, जिन्हें सचेत किया जा चुका था"
        },
        {
            "chapter": 27,
            "verse": 59,
            "text": "कहो, \"प्रशंसा अल्लाह के लिए है और सलाम है उनके उन बन्दों पर जिन्हें उसने चुन लिया। क्या अल्लाह अच्छा है या वे जिन्हें वे साझी ठहरा रहे है"
        },
        {
            "chapter": 27,
            "verse": 60,
            "text": "(तुम्हारे पूज्य अच्छे है) या वह जिसने आकाशों और धरती को पैदा किया और तुम्हारे लिए आकाश से पानी बरसाया; उसके द्वारा हमने रमणीय उद्यान उगाए? तुम्हारे लिए सम्भव न था कि तुम उनके वृक्षों को उगाते। - क्या अल्लाह के साथ कोई और प्रभु-पूज्य है? नहीं, बल्कि वही लोग मार्ग से हटकर चले जा रहे है"
        },
        {
            "chapter": 27,
            "verse": 61,
            "text": "या वह जिसने धरती को ठहरने का स्थान बनाया और उसके बीच-बीच में नदियाँ बहाई और उसके लिए मज़बूत पहाड़ बनाए और दो समुद्रों के बीच एक रोक लगा दी। क्या अल्लाह के साथ कोई और प्रभु पूज्य है? नहीं, उनमें से अधिकतर लोग जानते ही नही"
        },
        {
            "chapter": 27,
            "verse": 62,
            "text": "या वह जो व्यग्र की पुकार सुनता है, जब वह उसे पुकारे और तकलीफ़ दूर कर देता है और तुम्हें धरती में अधिकारी बनाता है? क्या अल्लाह के साथ कोई और पूज्य-प्रभु है? तुम ध्यान थोड़े ही देते हो"
        },
        {
            "chapter": 27,
            "verse": 63,
            "text": "या वह जो थल और जल के अँधेरों में तुम्हारा मार्गदर्शन करता है और जो अपनी दयालुता के आगे हवाओं को शुभ-सूचना बनाकर भेजता है? क्या अल्लाह के साथ कोई और प्रभु पूज्य है? उच्च है अल्लाह, उस शिर्क से जो वे करते है"
        },
        {
            "chapter": 27,
            "verse": 64,
            "text": "या वह जो सृष्टि का आरम्भ करता है, फिर उसकी पुनरावृत्ति भी करता है, और जो तुमको आकाश और धरती से रोज़ी देता है? क्या अल्लाह के साथ कोई और प्रभ पूज्य है? कहो, \"लाओ अपना प्रमाण, यदि तुम सच्चे हो।"
        },
        {
            "chapter": 27,
            "verse": 65,
            "text": "कहो, \"आकाशों और धरती में जो भी है, अल्लाह के सिवा किसी को भी परोक्ष का ज्ञान नहीं है। और न उन्हें इसकी चेतना प्राप्त है कि वे कब उठाए जाएँगे।"
        },
        {
            "chapter": 27,
            "verse": 66,
            "text": "बल्कि आख़िरत के विषय में उनका ज्ञान पक्का हो गया है, बल्कि ये उसकी ओर से कुछ संदेह में है, बल्कि वे उससे अंधे है"
        },
        {
            "chapter": 27,
            "verse": 67,
            "text": "जिन लोगों ने इनकार किया वे कहते है कि \"क्या जब हम मिट्टी हो जाएँगे और हमारे बाप-दादा भी, तो क्या वास्तव में हम (जीवित करके) निकाले जाएँगे"
        },
        {
            "chapter": 27,
            "verse": 68,
            "text": "इसका वादा तो इससे पहले भी किया जा चुका है, हमसे भी और हमारे बाप-दादा से भी। ये तो बस पहले लोगो की कहानियाँ है।"
        },
        {
            "chapter": 27,
            "verse": 69,
            "text": "कहो कि \"धरती में चलो-फिरो और देखो कि अपराधियों का कैसा परिणाम हुआ।"
        },
        {
            "chapter": 27,
            "verse": 70,
            "text": "उनके प्रति शोकाकुल न हो और न उस चाल से दिल तंग हो, जो वे चल रहे है।"
        },
        {
            "chapter": 27,
            "verse": 71,
            "text": "वे कहते है, \"यह वादा कब पूरा होगा, यदि तुम सच्चे हो"
        },
        {
            "chapter": 27,
            "verse": 72,
            "text": "कहो, \"जिसकी तुम जल्दी मचा रहे हो बहुत सम्भव है कि उसका कोई हिस्सा तुम्हारे पीछे ही लगा हो।"
        },
        {
            "chapter": 27,
            "verse": 73,
            "text": "निश्चय ही तुम्हारा रब तो लोगों पर उदार अनुग्रह करनेवाला है, किन्तु उनमें से अधिकतर लोग कृतज्ञता नहीं दिखाते"
        },
        {
            "chapter": 27,
            "verse": 74,
            "text": "निश्चय ही तुम्हारा रह भली-भाँति जानता है, जो कुछ उनके सीने छिपाए हुए है और जो कुछ वे प्रकट करते है।"
        },
        {
            "chapter": 27,
            "verse": 75,
            "text": "आकाश और धरती में छिपी कोई भी चीज़ ऐसी नहीं जो एक स्पष्ट किताब में मौजूद न हो"
        },
        {
            "chapter": 27,
            "verse": 76,
            "text": "निस्संदेह यह क़ुरआन इसराईल की सन्तान को अधिकतर ऐसी बाते खोलकर सुनाता है जिनके विषय में उनसे मतभेद है"
        },
        {
            "chapter": 27,
            "verse": 77,
            "text": "और निस्संदह यह तो ईमानवालों के लिए मार्गदर्शन और दयालुता है"
        },
        {
            "chapter": 27,
            "verse": 78,
            "text": "निश्चय ही तुम्हारा रब उनके बीच अपने हुक्म से फ़ैसला कर देगा। वह अत्यन्त प्रभुत्वशाली, सर्वज्ञ है"
        },
        {
            "chapter": 27,
            "verse": 79,
            "text": "अतः अल्लाह पर भरोसा रखो। निश्चय ही तुम स्पष्ट सत्य पर हो"
        },
        {
            "chapter": 27,
            "verse": 80,
            "text": "तुम मुर्दों को नहीं सुना सकते और न बहरों को अपनी पुकार सुना सकते हो, जबकि वे पीठ देकर फिरे भी जा रहें हो।"
        },
        {
            "chapter": 27,
            "verse": 81,
            "text": "और न तुम अंधों को उनकी गुमराही से हटाकर राह पर ला सकते हो। तुम तो बस उन्हीं को सुना सकते हो, जो हमारी आयतों पर ईमान लाना चाहें। अतः वही आज्ञाकारी होते है"
        },
        {
            "chapter": 27,
            "verse": 82,
            "text": "और जब उनपर बात पूरी हो जाएगी, तो हम उनके लिए धरती का प्राणी सामने लाएँगे जो उनसे बातें करेगा कि \"लोग हमारी आयतों पर विश्वास नहीं करते थे"
        },
        {
            "chapter": 27,
            "verse": 83,
            "text": "और जिस दिन हम प्रत्येक समुदाय में से एक गिरोह, ऐसे लोगों का जो हमारी आयतों को झुठलाते है, घेर लाएँगे। फिर उनकी दर्जाबन्दी की जाएगी"
        },
        {
            "chapter": 27,
            "verse": 84,
            "text": "यहाँ तक कि जब वे आ जाएँगे तो वह कहेगा, \"क्या तुमने मेरी आयतों को झुठलाया, हालाँकि अपने ज्ञान से तुम उनपर हावी न थे या फिर तुम क्या करते थे"
        },
        {
            "chapter": 27,
            "verse": 85,
            "text": "और बात उनपर पूरी होकर रहेगी, इसलिए कि उन्होंने ज़ुल्म किया। अतः वे कुछ बोल न सकेंगे"
        },
        {
            "chapter": 27,
            "verse": 86,
            "text": "क्या उन्होंने देखा नहीं कि हमने रात को (अँधेरी) बनाया, ताकि वे उसमें शान्ति और चैन प्राप्त करें। और दिन को प्रकाशमान बनाया (कि उसमें काम करें)? निश्चय ही इसमें उन लोगों के लिए निशानियाँ है, जो ईमान ले आएँ"
        },
        {
            "chapter": 27,
            "verse": 87,
            "text": "और ख़याल करो जिस दिन सूर (नरसिंघा) में फूँक मारी जाएगी और जो आकाशों और धरती में है, घबरा उठेंगे, सिवाय उनके जिन्हें अल्लाह चाहे - और सब कान दबाए उसके समक्ष उपस्थित हो जाएँगे"
        },
        {
            "chapter": 27,
            "verse": 88,
            "text": "और तुम पहाड़ों को देखकर समझते हो कि वे जमे हुए है, हालाँकि वे चल रहे होंगे, जिस प्रकार बादल चलते है। यह अल्लाह की कारीगरी है, जिसने हर चीज़ को सुदृढ़ किया। निस्संदेह वह उसकी ख़बर रखता है, जो कुछ तुम करते हो"
        },
        {
            "chapter": 27,
            "verse": 89,
            "text": "जो कोई सुचरित लेकर आया उसको उससे भी अच्छा प्राप्त होगा; और ऐसे लोग घबराहट से उस दिन निश्चिन्त होंगे"
        },
        {
            "chapter": 27,
            "verse": 90,
            "text": "और जो कुचरित लेकर आया तो ऐसे लोगों के मुँह आग में औधे होंगे। (और उनसे कहा जाएगा) \"क्या तुम उसके सिवा किसी और चीज़ का बदला पा रहे हो, जो तुम करते रहे हो"
        },
        {
            "chapter": 27,
            "verse": 91,
            "text": "मुझे तो बस यही आदेश मिला है कि इस नगर (मक्का) के रब की बन्दगी करूँ, जिसने इस आदरणीय ठहराया और उसी की हर चीज़ है। और मुझे आदेश मिला है कि मैं आज्ञाकारी बनकर रहूँ"
        },
        {
            "chapter": 27,
            "verse": 92,
            "text": "और यह कि क़ुरआन पढ़कर सुनाऊँ। अब जिस किसी ने संमार्ग ग्रहण किया वह अपने ही लिए संमार्ग ग्रहण करेगा। और जो पथभ्रष्टि रहा तो कह दो, \"मैं तो बस एक सचेत करनेवाला ही हूँ।"
        },
        {
            "chapter": 27,
            "verse": 93,
            "text": "और कहो, \"सारी प्रशंसा अल्लाह के लिए है। जल्द ही वह तुम्हें अपनी निशानियाँ दिखा देगा और तुम उन्हें पहचान लोगे। और तेरा रब उससे बेख़बर नहीं है, जो कुछ तुम सब कर रहे हो।"
        },
        {
            "chapter": 28,
            "verse": 1,
            "text": "ता॰ सीन॰ मीम॰"
        },
        {
            "chapter": 28,
            "verse": 2,
            "text": "(जो आयतें अवतरित हो रही है) वे स्पष्ट। किताब की आयतें हैं"
        },
        {
            "chapter": 28,
            "verse": 3,
            "text": "हम उन्हें मूसा और फ़िरऔन का कुछ वृत्तान्त ठीक-ठीक सुनाते है, उन लोगों के लिए जो ईमान लाना चाहें"
        },
        {
            "chapter": 28,
            "verse": 4,
            "text": "निस्संदेह फ़िरऔन ने धरती में सरकशी की और उसके निवासियों को विभिन्न गिरोहों में विभक्त कर दिया। उनमें से एक गिरोह को कमज़ोर कर रखा था। वह उनके बेटों की हत्या करता और उनकी स्त्रियों को जीवित रहने देता। निश्चय ही वह बिगाड़ पैदा करनेवालों में से था"
        },
        {
            "chapter": 28,
            "verse": 5,
            "text": "और हम यह चाहते थे कि उन लोगों पर उपकार करें, जो धरती में कमज़ोर पड़े थे और उन्हें नायक बनाएँ और उन्हीं को वारिस बनाएँ"
        },
        {
            "chapter": 28,
            "verse": 6,
            "text": "और धरती में उन्हें सत्ताधिकार प्रदान करें और उनकी ओर से फ़िरऔन और हामान और उनकी सेनाओं को वह कुछ दिखाएँ, जिसकी उन्हें आशंका थी"
        },
        {
            "chapter": 28,
            "verse": 7,
            "text": "हमने मूसा की माँ को संकेत किया कि \"उसे दूध पिला फिर जब तुझे उसके विषय में भय हो, तो उसे दरिया में डाल दे और न तुझे कोई भय हो और न तू शोकाकुल हो। हम उसे तेरे पास लौटा लाएँगे और उसे रसूल बनाएँगे।"
        },
        {
            "chapter": 28,
            "verse": 8,
            "text": "अन्ततः फ़िरऔन के लोगों ने उसे उठा लिया, ताकि परिणामस्वरूप वह उनका शत्रु और उनके लिए दुख बने। निश्चय ही फ़िरऔन और हामान और उनकी सेनाओं से बड़ी चूक हुई"
        },
        {
            "chapter": 28,
            "verse": 9,
            "text": "फ़िरऔन की स्त्री ने कहा, \"यह मेरी और तुम्हारी आँखों की ठंडक है। इसकी हत्या न करो, कदाचित यह हमें लाभ पहुँचाए या हम इसे अपना बेटा ही बना लें।\" और वे (परिणाम से) बेख़बर थे"
        },
        {
            "chapter": 28,
            "verse": 10,
            "text": "और मूसा की माँ का हृदय विचलित हो गया। निकट था कि वह उसको प्रकट कर देती, यदि हम उसके दिल को इस ध्येय से न सँभालते कि वह मोमिनों में से हो"
        },
        {
            "chapter": 28,
            "verse": 11,
            "text": "उसने उसकी बहन से कहा, \"तू उसके पीछे-पीछे जा।\" अतएव वह उसे दूर ही दूर से देखती रही और वे महसूस नहीं कर रहे थे"
        },
        {
            "chapter": 28,
            "verse": 12,
            "text": "हमने पहले ही से दूध पिलानेवालियों को उसपर हराम कर दिया। अतः उसने (मूसा की बहन से) कहा कि \"क्या मैं तुम्हें ऐसे घरवालों का पता बताऊँ जो तुम्हारे लिए इसके पालन-पोषण का ज़िम्मा लें और इसके शुभ-चिंतक हों"
        },
        {
            "chapter": 28,
            "verse": 13,
            "text": "इस प्रकार हम उसे उसकी माँ के पास लौटा लाए, ताकि उसकी आँख ठंड़ी हो और वह शोकाकुल न हो और ताकि वह जान ले कि अल्लाह का वादा सच्चा है, किन्तु उनमें से अधिकतर लोग जानते नहीं"
        },
        {
            "chapter": 28,
            "verse": 14,
            "text": "और जब वह अपनी जवानी को पहुँचा और भरपूर हो गया, तो हमने उसे निर्णय-शक्ति और ज्ञान प्रदान किया। और सुकर्मी लोगों को हम इसी प्रकार बदला देते है"
        },
        {
            "chapter": 28,
            "verse": 15,
            "text": "उसने नगर में ऐसे समय प्रवेश किया जबकि वहाँ के लोग बेख़बर थे। उसने वहाँ दो आदमियों को लड़ते पाया। यह उसके अपने गिरोह का था और यह उसके शत्रुओं में से था। जो उसके गिरोह में से था उसने उसके मुक़ाबले में, जो उसके शत्रुओं में से था, सहायता के लिए उसे पुकारा। मूसा ने उसे घूँसा मारा और उसका काम तमाम कर दिया। कहा, \"यह शैतान की कार्यवाई है। निश्चय ही वह खुला पथभ्रष्ट करनेवाला शत्रु है।"
        },
        {
            "chapter": 28,
            "verse": 16,
            "text": "उसने कहा, \"ऐ मेरे रब, मैंने अपने आपपर ज़ुल्म किया। अतः तू मुझे क्षमा कर दे।\" अतएव उसने उसे क्षमा कर दिया। निश्चय ही वही बड़ी क्षमाशील, अत्यन्त दयावान है"
        },
        {
            "chapter": 28,
            "verse": 17,
            "text": "उसने कहा, \"ऐ मेरे रब! जैसे तूने मुझपर अनुकम्पा दर्शाई है, अब मैं भी कभी अपराधियों का सहायक नहीं बनूँगा।"
        },
        {
            "chapter": 28,
            "verse": 18,
            "text": "फिर दूसरे दिन वह नगर में डरता, टोह लेता हुआ प्रविष्ट हुआ। इतने में अचानक क्या देखता है कि वही व्यक्ति जिसने कल उससे सहायता चाही थी, उसे पुकार रहा है। मूसा ने उससे कहा, \"तू तो प्रत्यक्ष बहका हुआ व्यक्ति है।"
        },
        {
            "chapter": 28,
            "verse": 19,
            "text": "फिर जब उसने वादा किया कि उस व्यक्ति को पकड़े, जो उन लोगों का शत्रु था, तो वह बोल उठा, \"ऐ मूसा, क्या तू चाहता है कि मुझे मार डाले, जिस प्रकार तूने कल एक व्यक्ति को मार डाला? धरती में बस तू निर्दय अत्याचारी बनकर रहना चाहता है और यह नहीं चाहता कि सुधार करनेवाला हो।"
        },
        {
            "chapter": 28,
            "verse": 20,
            "text": "इसके पश्चात एक आदमी नगर के परले सिरे से दौड़ता हुआ आया। उसने कहा, \"ऐ मूसा, सरदार तेरे विषय में परामर्श कर रहे हैं कि तुझे मार डालें। अतः तू निकल जा! मैं तेरा हितैषी हूँ।"
        },
        {
            "chapter": 28,
            "verse": 21,
            "text": "फिर वह वहाँ से डरता और ख़तरा भाँपता हुआ निकल खड़ा हुआ। उसने कहा, \"ऐ मेरे रब! मुझे ज़ालिम लोगों से छुटकारा दे।"
        },
        {
            "chapter": 28,
            "verse": 22,
            "text": "जब उसने मदयन का रुख़ किया तो कहा, \"आशा है, मेरा रब मुझे ठीक रास्ते पर डाल देगा।"
        },
        {
            "chapter": 28,
            "verse": 23,
            "text": "और जब वह मदयन के पानी पर पहुँचा तो उसने उसपर पानी पिलाते लोगों को एक गिरोह पाया। और उनसे हटकर एक ओर दो स्त्रियों को पाया, जो अपन जानवरों को रोक रही थीं। उसने कहा, \"तुम्हारा क्या मामला है?\" उन्होंने कहा, \"हम उस समय तक पानी नहीं पिला सकते, जब तक ये चरवाहे अपने जानवर निकाल न ले जाएँ, और हमारे बाप बहुत ही बूढ़े है।"
        },
        {
            "chapter": 28,
            "verse": 24,
            "text": "तब उसने उन दोनों के लिए पानी पिला दिया। फिर छाया की ओर पलट गया और कहा, \"ऐ मेरे रब, जो भलाई भी तू मेरी उतार दे, मैं उसका ज़रूरतमंद हूँ।"
        },
        {
            "chapter": 28,
            "verse": 25,
            "text": "फिर उन दोनों में से एक लजाती हुई उसके पास आई। उसने कहा, \"मेरे बाप आपको बुला रहे है, ताकि आपने हमारे लिए (जानवरों को) जो पानी पिलाया है, उसका बदला आपको दें।\" फिर जब वह उसके पास पहुँचा और उसे अपने सारे वृत्तान्त सुनाए तो उसने कहा, \"कुछ भय न करो। तुम ज़ालिम लोगों से छुटकारा पा गए हो।"
        },
        {
            "chapter": 28,
            "verse": 26,
            "text": "उन दोनों स्त्रियों में से एक ने कहा, \"ऐ मेरे बाप! इसको मज़दूरी पर रख लीजिए। अच्छा व्यक्ति, जिसे आप मज़दूरी पर रखें, वही है जो बलवान, अमानतदार हो।"
        },
        {
            "chapter": 28,
            "verse": 27,
            "text": "उसने कहा, \"मैं चाहता हूँ कि अपनी इन दोनों बेटियों में से एक का विवाह तुम्हारे साथ इस शर्त पर कर दूँ कि तुम आठ वर्ष तक मेरे यहाँ नौकरी करो। और यदि तुम दस वर्ष पूरे कर दो, तो यह तुम्हारी ओर से होगा। मैं तुम्हें कठिनाई में डालना नहीं चाहता। यदि अल्लाह ने चाहा तो तुम मुझे नेक पाओगे।"
        },
        {
            "chapter": 28,
            "verse": 28,
            "text": "कहा, \"यह मेरे और आपके बीच निश्चय हो चुका। इन दोनों अवधियों में से जो भी मैं पूरी कर दूँ, तो तुझपर कोई ज़्यादती नहीं होगी। और जो कुछ हम कह रहे है, उसके विषय में अल्लाह पर भरोसा काफ़ी है।"
        },
        {
            "chapter": 28,
            "verse": 29,
            "text": "फिर जब मूसा ने अवधि पूरी कर दी और अपने घरवालों को लेकर चला तो तूर की ओर उसने एक आग-सी देखी। उसने अपने घरवालों से कहा, \"ठहरो, मैंने एक आग का अवलोकन किया है। कदाचित मैं वहाँ से तुम्हारे पास कोई ख़बर ले आऊँ या उस आग से कोई अंगारा ही, ताकि तुम ताप सको।"
        },
        {
            "chapter": 28,
            "verse": 30,
            "text": "फिर जब वह वहाँ पहुँचा तो दाहिनी घाटी के किनारे से शुभ क्षेत्र में वृक्ष से आवाज़ आई, \"ऐ मूसा! मैं ही अल्लाह हूँ, सारे संसार का रब"
        },
        {
            "chapter": 28,
            "verse": 31,
            "text": "और यह कि \"डाल दे अपनी लाठी।\" फिर जब उसने देखा कि वह बल खा रही है जैसे कोई साँप हो तो वह पीठ फेरकर भागा और पीछे मुड़कर भी न देखा। \"ऐ मूसा! आगे आ और भय न कर। निस्संदेह तेरे लिए कोई भय की बात नहीं"
        },
        {
            "chapter": 28,
            "verse": 32,
            "text": "अपना हाथ अपने गिरेबान में डाल। बिना किसी ख़राबी के चमकता हुआ निकलेगा। और भय के समय अपनी भुजा को अपने से मिलाए रख। ये दो निशानियाँ है तेरे रब की ओर से फ़िरऔन और उसके दरबारियों के पास लेकर जाने के लिए। निश्चय ही वे बड़े अवज्ञाकारी लोग है।"
        },
        {
            "chapter": 28,
            "verse": 33,
            "text": "उसने कहा, \"ऐ मेरे रब! मुझसे उनके एक आदमी की जान गई है। इसलिए मैं डरता हूँ कि वे मुझे मार डालेंगे"
        },
        {
            "chapter": 28,
            "verse": 34,
            "text": "मेरे भाई हारून की ज़बान मुझसे बढ़कर धाराप्रवाह है। अतः उसे मेरे साथ सहायक के रूप में भेज कि वह मेरी पुष्टि करे। मुझे भय है कि वे मुझे झुठलाएँगे।"
        },
        {
            "chapter": 28,
            "verse": 35,
            "text": "कहा, \"हम तेरे भाई के द्वारा तेरी भुजा मज़बूत करेंगे, और तुम दोनों को एक ओज प्रदान करेंगे कि वे फिर तुम तक न पहुँच सकेंगे। हमारी निशानियों के कारण तुम दोनों और जो तुम्हारे अनुयायी होंगे वे ही प्रभावी होंगे।"
        },
        {
            "chapter": 28,
            "verse": 36,
            "text": "फिर जब मूसा उनके पास हमारी खुली-खुली निशानियाँ लेकर आया तो उन्होंने कहा, \"यह तो बस घड़ा हुआ जादू है। हमने तो यह बात अपने अगले बाप-दादा में कभी सुनी ही नहीं।"
        },
        {
            "chapter": 28,
            "verse": 37,
            "text": "मूसा ने कहा, \"मेरा रब उस व्यक्ति को भली-भाँति जानता है जो उसके यहाँ से मार्गदर्शन लेकर आया है, और उसको भी जिसके लिए अंतिम घर है। निश्चय ही ज़ालिम सफल नहीं होते।"
        },
        {
            "chapter": 28,
            "verse": 38,
            "text": "फ़िरऔन ने कहा, \"ऐ दरबारवालो, मैं तो अपने सिवा तुम्हारे किसी प्रभु को नहीं जानता। अच्छा तो ऐ हामान! तू मेरे लिए ईटें आग में पकवा। फिर मेरे लिए एक ऊँचा महल बना कि मैं मूसा के प्रभु को झाँक आऊँ। मैं तो उसे झूठा समझता हूँ।"
        },
        {
            "chapter": 28,
            "verse": 39,
            "text": "उसने और उसकी सेनाओं ने धरती में नाहक़ घमंड किया और समझा कि उन्हें हमारी ओर लौटना नहीं है"
        },
        {
            "chapter": 28,
            "verse": 40,
            "text": "अन्ततः हमने उसे औऱ उसकी सेनाओं को पकड़ लिया और उन्हें गहरे पानी में फेंक दिया। अब देख लो कि ज़ालिमों का कैसा परिणाम हुआ"
        },
        {
            "chapter": 28,
            "verse": 41,
            "text": "और हमने उन्हें आग की ओर बुलानेवाले पेशवा बना दिया और क़ियामत के दिन उन्हें कोई सहायता प्राप्त न होगी"
        },
        {
            "chapter": 28,
            "verse": 42,
            "text": "और हमने इस दुनिया में उनके पीछे लानत लगा दी और क़ियामत दिन वही बदहाल होंगे"
        },
        {
            "chapter": 28,
            "verse": 43,
            "text": "और अगली नस्लों को विनष्ट कर देने के पश्चात हमने मूसा को किताब प्रदान की, लोगों के लिए अन्तर्दृष्टियों की सामग्री, मार्गदर्शन और दयालुता बनाकर, ताकि वे ध्यान दें"
        },
        {
            "chapter": 28,
            "verse": 44,
            "text": "तुम तो (नगर के) पश्चिमी किनारे पर नहीं थे, जब हमने मूसा को बात की निर्णित सूचना दी थी, और न तुम गवाहों में से थे"
        },
        {
            "chapter": 28,
            "verse": 45,
            "text": "लेकिन हमने बहुत-सी नस्लें उठाईं और उनपर बहुत समय बीत गया। और न तुम मदयनवालों में रहते थे कि उन्हें हमारी आयतें सुना रहे होते, किन्तु रसूलों को भेजनेवाले हम ही रहे है"
        },
        {
            "chapter": 28,
            "verse": 46,
            "text": "और तुम तूर के अंचल में भी उपस्थित न थे जब हमने पुकारा था, किन्तु यह तुम्हारे रब की दयालुता है - ताकि तुम ऐसे लोगों को सचेत कर दो जिनके पास तुमसे पहले कोई सचेत करनेवाला नहीं आया, ताकि वे ध्यान दें"
        },
        {
            "chapter": 28,
            "verse": 47,
            "text": "(हम रसूल बनाकर न भेजते) यदि यह बात न होती कि जो कुछ उनके हाथ आगे भेज चुके है उसके कारण जब उनपर कोई मुसीबत आए तो वे कहने लगें, \"ऐ हमारे रब, तूने क्यों न हमारी ओर कोई रसूल भेजा कि हम तेरी आयतों का (अनुसरण) करते और मोमिन होते"
        },
        {
            "chapter": 28,
            "verse": 48,
            "text": "फिर जब उनके पास हमारे यहाँ से सत्य आ गया तो वे कहने लगे कि \"जो चीज़ मूसा को मिली थी उसी तरह की चीज़ इसे क्यों न मिली?\" क्या वे उसका इनकार नहीं कर चुके है, जो इससे पहले मूसा को प्रदान किया गया था? उन्होंने कहा, \"दोनों जादू है जो एक-दूसरे की सहायता करते है।\" और कहा, \"हम तो हरेक का इनकार करते है।"
        },
        {
            "chapter": 28,
            "verse": 49,
            "text": "कहो, \"अच्छा तो लाओ अल्लाह के यहाँ से कोई ऐसी किताब, जो इन दोनों से बढ़कर मार्गदर्शन करनेवाली हो कि मैं उसका अनुसरण करूँ, यदि तुम सच्चे हो"
        },
        {
            "chapter": 28,
            "verse": 50,
            "text": "अब यदि वे तुम्हारी माँग पूरी न करें तो जान लो कि वे केवल अपनी इच्छाओं के पीछे चलते है। और उस व्यक्ति से बढ़कर भटका हुआ कौन होगा जो अल्लाह की ओर से किसी मार्गदर्शन के बिना अपनी इच्छा पर चले? निश्चय ही अल्लाह ज़ालिम लोगों को मार्ग नहीं दिखाता"
        },
        {
            "chapter": 28,
            "verse": 51,
            "text": "और हम उनके लिए वाणी बराबर अवतरित करते रहे, शायद वे ध्यान दें"
        },
        {
            "chapter": 28,
            "verse": 52,
            "text": "जिन लोगों को हमने इससे पूर्व किताब दी थी, वे इसपर ईमान लाते है"
        },
        {
            "chapter": 28,
            "verse": 53,
            "text": "और जब यह उनको पढ़कर सुनाया जाता है तो वे कहते है, \"हम इसपर ईमान लाए। निश्चय ही यह सत्य है हमारे रब की ओर से। हम तो इससे पहले ही से मुस्लिम (आज्ञाकारी) हैं।"
        },
        {
            "chapter": 28,
            "verse": 54,
            "text": "ये वे लोग है जिन्हें उनका प्रतिदान दुगना दिया जाएगा, क्योंकि वे जमे रहे और भलाई के द्वारा बुराई को दूर करते है और जो कुछ रोज़ी हमने उन्हें दी हैं, उसमें से ख़र्च करते है"
        },
        {
            "chapter": 28,
            "verse": 55,
            "text": "और जब वे व्यर्थ की बात सुनते है तो यह कहते हुए उससे किनारा खींच लेते है कि \"हमारे लिए हमारे कर्म है और तुम्हारे लिए तुम्हारे कर्म है। तुमको सलाम है! ज़ाहिलों को हम नहीं चाहते।"
        },
        {
            "chapter": 28,
            "verse": 56,
            "text": "तुम जिसे चाहो राह पर नहीं ला सकते, किन्तु अल्लाह जिसे चाहता है राह दिखाता है, और वही राह पानेवालों को भली-भाँति जानता है"
        },
        {
            "chapter": 28,
            "verse": 57,
            "text": "वे कहते है, \"यदि हम तुम्हारे साथ इस मार्गदर्शन का अनुसरण करें तो अपने भू-भाग से उचक लिए जाएँगे।\" क्या ख़तरों से सुरक्षित हरम में हमने ठिकाना नहीं दिया, जिसकी ओर हमारी ओर से रोज़ी के रूप में हर चीज़ की पैदावार खिंची चली आती है? किन्तु उनमें से अधिकतर जानते नहीं"
        },
        {
            "chapter": 28,
            "verse": 58,
            "text": "हमने कितनी ही बस्तियों को विनष्ट कर डाला, जिन्होंने अपनी गुज़र-बसर के संसाधन पर इतराते हुए अकृतज्ञता दिखाई। तो वे है उनके घर, जो उनके बाद आबाद थोड़े ही हुए। अन्ततः हम ही वारिस हुए"
        },
        {
            "chapter": 28,
            "verse": 59,
            "text": "तेरा रब तो बस्तियों को विनष्ट करनेवाला नहीं जब तक कि उनकी केन्द्रीय बस्ती में कोई रसूल न भेज दे, जो हमारी आयतें सुनाए। और हम बस्तियों को विनष्ट करनेवाले नहीं सिवाय इस स्थिति के कि वहाँ के रहनेवाले ज़ालिम हों"
        },
        {
            "chapter": 28,
            "verse": 60,
            "text": "जो चीज़ भी तुम्हें प्रदान की गई है वह तो सांसारिक जीवन की सामग्री और उसकी शोभा है। और जो कुछ अल्लाह के पास है वह उत्तम और शेष रहनेवाला है, तो क्या तुम बुद्धि से काम नहीं लेते"
        },
        {
            "chapter": 28,
            "verse": 61,
            "text": "भला वह व्यक्ति जिससे हमने अच्छा वादा किया है और वह उसे पानेवाला भी हो, वह उस व्यक्ति की तरह हो सकता है जिसे हमने सांसारिक जीवन की सामग्री दे दी हो, फिर वह क़ियामत के दिन पकड़कर पेश किया जानेवाला हो"
        },
        {
            "chapter": 28,
            "verse": 62,
            "text": "ख़याल करो जिस दिन वह उन्हें पुकारेगा और कहेगा, \"कहाँ है मेरे वे साझीदार जिनका तुम्हें दावा था"
        },
        {
            "chapter": 28,
            "verse": 63,
            "text": "जिनपर बात पूरी हो चुकी होगी, वे कहेंगे, \"ऐ हमारे रब! ये वे लोग है जिन्हें हमने बहका दिया था। जैसे हम स्वयं बहके थे, इन्हें भी बहकाया। हमने तेरे आगे स्पष्ट कर दिया कि इनसे हमारा कोई सम्बन्ध नहीं। ये हमारी बन्दगी तो करते नहीं थे"
        },
        {
            "chapter": 28,
            "verse": 64,
            "text": "कहा जाएगा, \"पुकारो, अपने ठहराए हुए साझीदारों को!\" तो वे उन्हें पुकारेंगे, किन्तु वे उनको कोई उत्तर न देंगे। और वे यातना देखकर रहेंगे। काश वे मार्ग पानेवाले होते"
        },
        {
            "chapter": 28,
            "verse": 65,
            "text": "और ख़याल करो, जिस दिन वह उन्हें पुकारेगा और कहेगा, \"तुमने रसूलों को क्या उत्तर दिया था"
        },
        {
            "chapter": 28,
            "verse": 66,
            "text": "उस दिन उन्हें बात न सूझेंगी, फिर वे आपस में भी पूछताछ न करेंगे"
        },
        {
            "chapter": 28,
            "verse": 67,
            "text": "अलबत्ता जिस किसी ने तौबा कर ली और वह ईमान ले आया और अच्छा कर्म किया, तो आशा है वह सफल होनेवालों में से होगा"
        },
        {
            "chapter": 28,
            "verse": 68,
            "text": "तेरा रब पैदा करता है जो कुछ चाहता है और ग्रहण करता है जो चाहता है। उन्हें कोई अधिकार प्राप्त नहीं। अल्लाह महान और उच्च है उस शिर्क से, जो वे करते है"
        },
        {
            "chapter": 28,
            "verse": 69,
            "text": "और तेरा रब जानता है जो कुछ उनके सीने छिपाते है और जो कुछ वे लोग व्यक्त करते है"
        },
        {
            "chapter": 28,
            "verse": 70,
            "text": "और वही अल्लाह है, उसके सिवा कोई इष्ट -पूज्य नहीं। सारी प्रशंसा उसी के लिए है पहले और पिछले जीवन में फ़ैसले का अधिकार उसी को है और उसी की ओर तुम लौटकर जाओगे"
        },
        {
            "chapter": 28,
            "verse": 71,
            "text": "‍‍कहो, \"क्या तुमने विचार किया कि यदि अल्लाह क़ियामत के दिन तक सदैव के लिए तुमपर रात कर दे तो अल्लाह के सिवा कौन इष्ट-प्रभु है जो तुम्हारे लिए प्रकाश लाए? तो क्या तुम देखते नहीं"
        },
        {
            "chapter": 28,
            "verse": 72,
            "text": "कहो, \"क्या तुमने विचार किया? यदि अल्लाह क़ियामत के दिन तक सदैव के लिए तुमपर दिन कर दे तो अल्लाह के सिवा दूसरा कौन इष्ट-पूज्य है जो तुम्हारे लिए रात लाए जिसमें तुम आराम पाते हो? तो क्या तुम देखते नहीं"
        },
        {
            "chapter": 28,
            "verse": 73,
            "text": "उसने अपनी दयालुता से तुम्हारे लिए रात और दिन बनाए, ताकि तुम उसमें (रात में) आराम पाओ और ताकि तुम (दिन में) उसका अनुग्रह (रोज़ी) तलाश करो और ताकि तुम कृतज्ञता दिखाओ।"
        },
        {
            "chapter": 28,
            "verse": 74,
            "text": "ख़याल करो, जिस दिन वह उन्हें पुकारेगा और कहेगा, \"कहाँ है मेरे वे मेरे साझीदार, जिनका तुम्हे दावा था"
        },
        {
            "chapter": 28,
            "verse": 75,
            "text": "और हम प्रत्येक समुदाय में से एक गवाह निकाल लाएँगे और कहेंगे, \"लाओ अपना प्रमाण।\" तब वे जान लेंगे कि सत्य अल्लाह की ओर से है और जो कुछ वे घड़ते थे, वह सब उनसे गुम होकर रह जाएगा"
        },
        {
            "chapter": 28,
            "verse": 76,
            "text": "निश्चय ही क़ारून मूसा की क़ौम में से था, फिर उसने उनके विरुद्ध सिर उठाया और हमने उसे इतने ख़जाने दे रखें थे कि उनकी कुंजियाँ एक बलशाली दल को भारी पड़ती थी। जब उससे उसकी क़ौम के लोगों ने कहा, \"इतरा मत, अल्लाह इतरानेवालों के पसन्द नही करता"
        },
        {
            "chapter": 28,
            "verse": 77,
            "text": "जो कुछ अल्लाह ने तुझे दिया है, उसमें आख़िरत के घर का निर्माण कर और दुनिया में से अपना हिस्सा न भूल, और भलाई कर, जैसा कि अल्लाह ने तेरे साथ भलाई की है, और धरती का बिगाड़ मत चाह। निश्चय ही अल्लाह बिगाड़ पैदा करनेवालों को पसन्द नहीं करता।"
        },
        {
            "chapter": 28,
            "verse": 78,
            "text": "उसने कहा, \"मुझे तो यह मेरे अपने व्यक्तिगत ज्ञान के कारण मिला है।\" क्या उसने यह नहीं जाना कि अल्लाह उससे पहले कितनी ही नस्लों को विनष्ट कर चुका है जो शक्ति में उससे बढ़-चढ़कर और बाहुल्य में उससे अधिक थीं? अपराधियों से तो (उनकी तबाही के समय) उनके गुनाहों के विषय में पूछा भी नहीं जाता"
        },
        {
            "chapter": 28,
            "verse": 79,
            "text": "फिर वह अपनी क़ौम के सामने अपने ठाठ-बाट में निकला। जो लोग सांसारिक जीवन के चाहनेवाले थे, उन्होंने कहा, \"क्या ही अच्छा होता जैसा कुछ क़ारून को मिला है, हमें भी मिला होता! वह तो बड़ा ही भाग्यशाली है।"
        },
        {
            "chapter": 28,
            "verse": 80,
            "text": "किन्तु जिनको ज्ञान प्राप्त था, उन्होंने कहा, \"अफ़सोस तुमपर! अल्लाह का प्रतिदान उत्तम है, उस व्यक्ति के लिए जो ईमान लाए और अच्छा कर्म करे, और यह बात उन्हीम के दिलों में पड़ती है जो धैर्यवान होते है।"
        },
        {
            "chapter": 28,
            "verse": 81,
            "text": "अन्ततः हमने उसको और उसके घर को धरती में धँसा दिया। और कोई ऐसा गिरोह न हुआ जो अल्लाह के मुक़ाबले में उसकी सहायता करता, और न वह स्वयं अपना बचाव कर सका"
        },
        {
            "chapter": 28,
            "verse": 82,
            "text": "अब वही लोग, जो कल उसके पद की कामना कर रहे थे, कहने लगें, \"अफ़सोस हम भूल गए थे कि अल्लाह अपने बन्दों में से जिसके लिए चाहता है रोज़ी कुशादा करता है और जिसे चाहता है नपी-तुली देता है। यदि अल्लाह ने हमपर उपकार न किया होता तो हमें भी धँसा देता। अफ़सोस हम भूल गए थे कि इनकार करनेवाले सफल नहीं हुआ करते।"
        },
        {
            "chapter": 28,
            "verse": 83,
            "text": "आख़िरत का घर हम उन लोगों के लिए ख़ास कर देंगे जो न धरती में अपनी बड़ाई चाहते है और न बिगाड़। परिणाम तो अन्ततः डर रखनेवालों के पक्ष में है"
        },
        {
            "chapter": 28,
            "verse": 84,
            "text": "जो कोई अच्छा आचारण लेकर आया उसे उससे उत्तम प्राप्त होगा, और जो बुरा आचरण लेकर आया तो बुराइयाँ करनेवालों को तो वस वही मिलेगा जो वे करते थे"
        },
        {
            "chapter": 28,
            "verse": 85,
            "text": "जिसने इस क़ुरआन की ज़िम्मेदारी तुमपर डाली है, वह तुम्हें उसके (अच्छे) अंजाम तक ज़रूर पहुँचाएगा। कहो, \"मेरा रब उसे भली-भाँति जानता है जो मार्गदर्शन लेकर आया, और उसे भी जो खुली गुमराही में पड़ा है।"
        },
        {
            "chapter": 28,
            "verse": 86,
            "text": "तुम तो इसकी आशा नहीं रखते थे कि तुम्हारी ओर किताब उतारी जाएगी। इसकी संभावना तो केवल तुम्हारे रब की दयालुता के कारण हुई। अतः तुम इनकार करनेवालों के पृष्ठपोषक न बनो"
        },
        {
            "chapter": 28,
            "verse": 87,
            "text": "और वे तुम्हें अल्लाह की आयतों से रोक न पाएँ, इसके पश्चात कि वे तुमपर अवतरित हो चुकी है। और अपने रब की ओर बुलाओ और बहुदेववादियों में कदापि सम्मिलित न होना"
        },
        {
            "chapter": 28,
            "verse": 88,
            "text": "और अल्लाह के साथ किसी और इष्ट-पूज्य को न पुकारना। उसके सिवा कोई इष्ट-पूज्य नहीं। हर चीज़ नाशवान है सिवास उसके स्वरूप के। फ़ैसला और आदेश का अधिकार उसी को प्राप्त है और उसी की ओर तुम सबको लौटकर जाना है"
        },
        {
            "chapter": 29,
            "verse": 1,
            "text": "अलिफ़॰ लाम॰ मीम॰"
        },
        {
            "chapter": 29,
            "verse": 2,
            "text": "क्या लोगों ने यह समझ रखा है कि वे इतना कह देने मात्र से छोड़ दिए जाएँगे कि \"हम ईमान लाए\" और उनकी परीक्षा न की जाएगी"
        },
        {
            "chapter": 29,
            "verse": 3,
            "text": "हालाँकि हम उन लोगों की परीक्षा कर चुके है जो इनसे पहले गुज़र चुके है। अल्लाह तो उन लोगों को मालूम करके रहेगा, जो सच्चे है। और वह झूठों को भी मालूम करके रहेगा"
        },
        {
            "chapter": 29,
            "verse": 4,
            "text": "या उन लोगों ने, जो बुरे कर्म करते है, यह समझ रखा है कि वे हमारे क़ाबू से बाहर निकल जाएँगे? बहुत बुरा है जो फ़ैसला वे कर रहे है"
        },
        {
            "chapter": 29,
            "verse": 5,
            "text": "जो व्यक्ति अल्लाह से मिलने का आशा रखता है तो अल्लाह का नियत समय तो आने ही वाला है। और वह सब कुछ सुनता, जानता है"
        },
        {
            "chapter": 29,
            "verse": 6,
            "text": "और जो व्यक्ति (अल्लाह के मार्ग में) संघर्ष करता है वह तो स्वयं अपने ही लिए संघर्ष करता है। निश्चय ही अल्लाह सारे संसार से निस्पृह है"
        },
        {
            "chapter": 29,
            "verse": 7,
            "text": "और जो लोग ईमान लाए और उन्होंने अच्छा कर्म किए हम उनसे उनकी बुराइयों को दूर कर देंगे और उन्हें अवश्य ही उसका प्रतिदान प्रदान करेंगे, जो कुछ अच्छे कर्म वे करते रहे होंगे"
        },
        {
            "chapter": 29,
            "verse": 8,
            "text": "और हमने मनुष्यों को अपने माँ-बाप के साथ अच्छा व्यवहार करने की ताकीद की है। किन्तु यदि वे तुमपर ज़ोर डालें कि तू किसी ऐसी चीज़ को मेरा साक्षी ठहराए, जिसका तुझे कोई ज्ञान नहीं, तो उनकी बात न मान। मेरी ही ओर तुम सबको पलटकर आना है, फिर मैं तुम्हें बता दूँगा जो कुछ कुम करते रहे होगे"
        },
        {
            "chapter": 29,
            "verse": 9,
            "text": "और जो लोग ईमान लाए और उन्होंने अच्छे कर्म किए हम उन्हें अवश्य अच्छे लोगों में सम्मिलित करेंगे"
        },
        {
            "chapter": 29,
            "verse": 10,
            "text": "लोगों में ऐसे भी है जो कहते है कि \"हम अल्लाह पर ईमान लाए,\" किन्तु जब अल्लाह के मामले में वे सताए गए तो उन्होंने लोगों की ओर से आई हुई आज़माइश को अल्लाह की यातना समझ लिया। अब यदि तेरे रब की ओर से सहायता पहुँच गई तो कहेंगे, \"हम तो तुम्हारे साथ थे।\" क्या जो कुछ दुनियावालों के सीनों में है उसे अल्लाह भली-भाँति नहीं जानता"
        },
        {
            "chapter": 29,
            "verse": 11,
            "text": "और अल्लाह तो उन लोगों को मालूम करके रहेगा जो ईमान लाए, और वह कपटाचारियों को भी मालूम करके रहेगा"
        },
        {
            "chapter": 29,
            "verse": 12,
            "text": "और इनकार करनेवाले ईमान लानेवालों से कहते है, \"तुम हमारे मार्ग पर चलो, हम तुम्हारी ख़ताओं का बोझ उठा लेंगे।\" हालाँकि वे उनकी ख़ताओं में से कुछ भी उठानेवाले नहीं है। वे निश्चय ही झूठे है"
        },
        {
            "chapter": 29,
            "verse": 13,
            "text": "हाँ, अवश्य ही वे अपने बोझ भी उठाएँगे और अपने बोझों के साथ और बहुत-से बोझ भी। और क़ियामत के दिन अवश्य उनसे उसके विषय में पूछा जाएगा जो कुछ झूठ वे घड़ते रहे होंगे"
        },
        {
            "chapter": 29,
            "verse": 14,
            "text": "हमने नूह को उसकी क़ौम की ओर भेजा। और वह पचास साल कम एक हजार वर्ष उनके बीच रहा। अन्ततः उनको तूफ़ान ने इस दशा में आ पकड़ा कि वे अत्याचारी था"
        },
        {
            "chapter": 29,
            "verse": 15,
            "text": "फिर उसको और नौकावालों को हमने बचा लिया और उसे सारे संसार के लिए एक निशानी बना दिया"
        },
        {
            "chapter": 29,
            "verse": 16,
            "text": "और इबराहीम को भी भेजा, जबकि उसने अपनी क़ौम के लोगों से कहा, \"अल्लाह की बन्दगी करो और उसका डर रखो। यह तुम्हारे लिए अच्छा है, यदि तुम जानो"
        },
        {
            "chapter": 29,
            "verse": 17,
            "text": "तुम तो अल्लाह से हटकर बस मूर्तियों को पूज रहे हो और झूठ घड़ रहे हो। तुम अल्लाह से हटकर जिनको पूजते हो वे तुम्हारे लिए रोज़ी का भी अधिकार नहीं रखते। अतः तुम अल्लाह ही के यहाँ रोज़ी तलाश करो और उसी की बन्दगी करो और उसके आभारी बनो। तुम्हें उसी की ओर लौटकर जाना है"
        },
        {
            "chapter": 29,
            "verse": 18,
            "text": "और यदि तुम झुठलाते हो तो तुमसे पहले कितने ही समुदाय झुठला चुके है। रसूल पर तो बस केवल स्पष्ट रूप से (सत्य संदेश) पहुँचा देने की ज़िम्मेदारी है।"
        },
        {
            "chapter": 29,
            "verse": 19,
            "text": "क्या उन्होंने देखा नहीं कि अल्लाह किस प्रकार पैदाइश का आरम्भ करता है और फिर उसकी पुनरावृत्ति करता है? निस्संदेह यह अल्लाह के लिए अत्यन्त सरल है"
        },
        {
            "chapter": 29,
            "verse": 20,
            "text": "कहो कि, \"धरती में चलो-फिरो और देखो कि उसने किस प्रकार पैदाइश का आरम्भ किया। फिर अल्लाह पश्चात्वर्ती उठान उठाएगा। निश्चय ही अल्लाह को हर चीज़ की सामर्थ्य प्राप्त है"
        },
        {
            "chapter": 29,
            "verse": 21,
            "text": "वह जिसे चाहे यातना दे और जिसपर चाहे दया करे। और उसी की ओर तुम्हें पलटकर जाना है।"
        },
        {
            "chapter": 29,
            "verse": 22,
            "text": "तुम न तो धरती में क़ाबू से बाहर निकल सकते हो और न आकाश में। और अल्लाह से हटकर न तो तुम्हारा कोई मित्र है और न सहायक"
        },
        {
            "chapter": 29,
            "verse": 23,
            "text": "और जिन लोगों ने अल्लाह की आयतों और उससे मिलने का इनकार किया, वही लोग है जो मेरी दयालुता से निराश हुए और वही है जिनके लिए दुखद यातना है।"
        },
        {
            "chapter": 29,
            "verse": 24,
            "text": "फिर उनकी क़ौम के लोगों का उत्तर इसके सिवा और कुछ न था कि उन्होंने कहा, \"मार डालो उसे या जला दो उसे!\" अंततः अल्लाह ने उसको आग से बचा लिया। निश्चय ही इसमें उन लोगों के लिए निशानियाँ है, जो ईमान लाएँ"
        },
        {
            "chapter": 29,
            "verse": 25,
            "text": "और उसने कहा, \"अल्लाह से हटकर तुमने कुछ मूर्तियों को केवल सांसारिक जीवन में अपने पारस्परिक प्रेम के कारण पकड़ रखा है। फिर क़ियामत के दिन तुममें से एक-दूसरे का इनकार करेगा और तुममें से एक-दूसरे पर लानत करेगा। तुम्हारा ठौर-ठिकाना आग है और तुम्हारा कोई सहायक न होगा।"
        },
        {
            "chapter": 29,
            "verse": 26,
            "text": "फिर लूत ने उसकी बात मानी औऱ उसने कहा, \"निस्संदेह मैं अपने रब की ओर हिजरत करता हूँ। निस्संदेह वह अत्यन्त प्रभुत्वशाली, तत्वदर्शी है।"
        },
        {
            "chapter": 29,
            "verse": 27,
            "text": "और हमने उसे इसहाक़ और याक़ूब प्रदान किए और उसकी संतति में नुबूवत (पैग़म्बरी) और किताब का सिलसिला जारी किया और हमने उसे संसार में भी उसका अच्छा प्रतिदान प्रदान किया। और निश्चय ही वह आख़िरत में अच्छे लोगों में से होगा"
        },
        {
            "chapter": 29,
            "verse": 28,
            "text": "और हमने लूत को भेजा, जबकि उसने अपनी क़ौम के लोगों से कहा, \"तुम जो वह अश्लील कर्म करते हो, जिसे तुमसे पहले सारे संसार में किसी ने नहीं किया"
        },
        {
            "chapter": 29,
            "verse": 29,
            "text": "क्या तुम पुरुषों के पास जाते हो और बटमारी करते हो औऱ अपनी मजलिस में बुरा कर्म करते हो?\" फिर उसकी क़ौम के लोगों का उत्तर बस यही था कि उन्होंने कहा, \"ले आ हमपर अल्लाह की यातना, यदि तू सच्चा है।"
        },
        {
            "chapter": 29,
            "verse": 30,
            "text": "उसने कहास \"ऐ मेरे रब! बिगाड़ पैदा करनेवाले लोगों के मुक़ावले में मेरी सहायता कर।"
        },
        {
            "chapter": 29,
            "verse": 31,
            "text": "हमारे भेजे हुए जब इबराहीम के पास शुभ सूचना लेकर आए तो उन्होंने कहा, \"हम इस बस्ती के लोगों को विनष्ट करनेवाले है। निस्संदेह इस बस्ती के लोग ज़ालिम है।"
        },
        {
            "chapter": 29,
            "verse": 32,
            "text": "उसने कहाँ, \"वहाँ तो लूत मौजूद है।\" वे बोले, \"जो कोई भी वहाँ है, हम भली-भाँति जानते है। हम उसको और उसके घरवालों को बचा लेंगे, सिवाय उसकी स्त्री के। वह पीछे रह जानेवालों में से है।"
        },
        {
            "chapter": 29,
            "verse": 33,
            "text": "जब यह हुआ कि हमारे भेजे हुए लूत के पास आए तो उनका आना उसे नागवार हुआ और उनके प्रति दिल को तंग पाया। किन्तु उन्होंने कहा, \"डरो मत और न शोकाकुल हो। हम तुम्हें और तुम्हारे घरवालों को बचा लेंगे सिवाय तुम्हारी स्त्री के। वह पीछे रह जानेवालों में से है"
        },
        {
            "chapter": 29,
            "verse": 34,
            "text": "निश्चय ही हम इस बस्ती के लोगों पर आकाश से एक यातना उतारनेवाले है, इस कारण कि वे बन्दगी की सीमा से निकलते रहे है।"
        },
        {
            "chapter": 29,
            "verse": 35,
            "text": "और हमने उस बस्ती से प्राप्त होनेवाली एक खुली निशानी उन लोगों के लिए छोड़ दी है, जो बुद्धि से काम लेना चाहे"
        },
        {
            "chapter": 29,
            "verse": 36,
            "text": "और मदयन की ओर उनके भाई शुऐब को भेजा। उसने कहा, \"ऐ मेरी क़ौम के लोगो, अल्लाह की बन्दगी करो। और अंतिम दिन की आशा रखो और धरती में बिगाड़ फैलाते मत फिरो।"
        },
        {
            "chapter": 29,
            "verse": 37,
            "text": "किन्तु उन्होंने उसे झुठला दिया। अन्ततः भूकम्प ने उन्हें आ लिया। और वे अपने घरों में औंधे पड़े रह गए"
        },
        {
            "chapter": 29,
            "verse": 38,
            "text": "और आद और समूद को भी हमने विनष्ट किया। और उनके घरों और बस्तियों के अवशेषों से तुमपर स्पष्ट हो चुका है। शैतान ने उनके कर्मों को उनके लिए सुहाना बना दिया और उन्हें संमार्ग से रोक दिया। यद्यपि वे बड़े तीक्ष्ण स्पष्ट वाले थे"
        },
        {
            "chapter": 29,
            "verse": 39,
            "text": "और क़ारून और फ़िरऔन और हामान को हमने विनष्ट किया। मूसा उनके पास खुली निशानियाँ लेकर आया। किन्तु उन्होंने धरती में घमंड किया, हालाँकि वे हमसे निकल जानेवाले न थे"
        },
        {
            "chapter": 29,
            "verse": 40,
            "text": "अन्ततः हमने हरेक को उसके अपने गुनाह के कारण पकड़ लिया। फिर उनमें से कुछ पर तो हमने पथराव करनेवाली वायु भेजी और उनमें से कुछ को एक प्रचंड चीत्कार न आ लिया। और उनमें से कुछ को हमने धरती में धँसा दिया। और उनमें से कुछ को हमने डूबो दिया। अल्लाह तो ऐसा न था कि उनपर ज़ुल्म करता, किन्तु वे स्वयं अपने आपपर ज़ुल्म कर रहे थे"
        },
        {
            "chapter": 29,
            "verse": 41,
            "text": "जिन लोगों ने अल्लाह से हटकर अपने दूसरे संरक्षक बना लिए है उनकी मिसाल मकड़ी जैसी है, जिसने अपना एक घर बनाया, और यह सच है कि सब घरों से कमज़ोर घर मकड़ी का घर ही होता है। क्या ही अच्छा होता कि वे जानते"
        },
        {
            "chapter": 29,
            "verse": 42,
            "text": "निस्संदेह अल्लाह उन चीज़ों को भली-भाँति जानता है, जिन्हें ये उससे हटकर पुकारते है। वह तो अत्यन्त प्रभुत्वशाली, तत्वदर्शी है"
        },
        {
            "chapter": 29,
            "verse": 43,
            "text": "ये मिसालें हम लोगों के लिए पेश करते है, परन्तु इनको ज्ञानवान ही समझते है"
        },
        {
            "chapter": 29,
            "verse": 44,
            "text": "अल्लाह ने आकाशों और धरती को सत्य के साथ पैदा किया। निश्चय ही इसमें ईमानवालों के लिए एक बड़ी निशानी है"
        },
        {
            "chapter": 29,
            "verse": 45,
            "text": "उस किताब को पढ़ो जो तुम्हारी ओर प्रकाशना के द्वारा भेजी गई है, और नमाज़ का आयोजन करो। निस्संदेह नमाज़ अश्लीलता और बुराई से रोकती है। और अल्लाह का याद करना तो बहुत बड़ी चीज़ है। अल्लाह जानता है जो कुछ तुम रचते और बनाते हो"
        }
    ]
}
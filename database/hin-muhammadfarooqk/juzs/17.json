{
    "juzs": [
        {
            "chapter": 21,
            "verse": 1,
            "text": "निकट आ गया लोगों का हिसाब और वे है कि असावधान कतराते जा रहे है"
        },
        {
            "chapter": 21,
            "verse": 2,
            "text": "उनके पास जो ताज़ा अनुस्मृति भी उनके रब की ओर से आती है, उसे वे हँसी-खेल करते हुए ही सुनते है"
        },
        {
            "chapter": 21,
            "verse": 3,
            "text": "उनके दिल दिलचस्पियों में खोए हुए होते है। उन्होंने चुपके-चुपके कानाफूसी की - अर्थात अत्याचार की नीति अपनानेवालों ने कि \"यह तो बस तुम जैसा ही एक मनुष्य है। फिर क्या तुम देखते-बूझते जादू में फँस जाओगे"
        },
        {
            "chapter": 21,
            "verse": 4,
            "text": "उसने कहा, \"मेरा रब जानता है उस बात को जो आकाश और धरती में हो। और वह भली-भाँति सब कुछ सुनने, जाननेवाला है।"
        },
        {
            "chapter": 21,
            "verse": 5,
            "text": "नहीं, बल्कि वे कहते है, \"ये तो संभ्रमित स्वप्नं है, बल्कि उसने इसे स्वयं ही घड़ लिया है, बल्कि वह एक कवि है! उसे तो हमारे पास कोई निशानी लानी चाहिए, जैसे कि (निशानियाँ लेकर) पहले के रसूल भेजे गए थे।"
        },
        {
            "chapter": 21,
            "verse": 6,
            "text": "इनसे पहले कोई बस्ती भी, जिसको हमने विनष्ट किया, ईमान न लाई। फिर क्या ये ईमान लाएँगे"
        },
        {
            "chapter": 21,
            "verse": 7,
            "text": "और तुमसे पहले भी हमने पुरुषों ही को रसूल बनाकर भेजा, जिनकी ओर हम प्रकाशना करते थे। - यदि तुम्हें मालूम न हो तो ज़िक्रवालों (किताबवालों) से पूछ लो।"
        },
        {
            "chapter": 21,
            "verse": 8,
            "text": "उनको हमने कोई ऐसा शरीर नहीं दिया था कि वे भोजन न करते हों और न वे सदैव रहनेवाले ही थे"
        },
        {
            "chapter": 21,
            "verse": 9,
            "text": "फिर हमने उनके साथ वादे को सच्चा कर दिखाया और उन्हें हमने छुटकारा दिया, और जिसे हम चाहें उसे छुटकारा मिलता है। और मर्यादाहीनों को हमने विनष्ट कर दिया"
        },
        {
            "chapter": 21,
            "verse": 10,
            "text": "लो, हमने तुम्हारी ओर एक किताब अवतरित कर दी है, जिसमें तुम्हारे लिए याददिहानी है। तो क्या तुम बुद्धि से काम नहीं लेते"
        },
        {
            "chapter": 21,
            "verse": 11,
            "text": "कितनी ही बस्तियों को, जो ज़ालिम थीं, हमने तोड़कर रख दिया और उनके बाद हमने दूसरे लोगों को उठाया"
        },
        {
            "chapter": 21,
            "verse": 12,
            "text": "फिर जब उन्हें हमारी यातना का आभास हुआ तो लगे वहाँ से भागने"
        },
        {
            "chapter": 21,
            "verse": 13,
            "text": "कहा गया, \"भागो नहीं! लौट चलो, उसी भोग-विलास की ओर जो तुम्हें प्राप्त था और अपने घरों की ओर ताकि तुमसे पूछा जाए।"
        },
        {
            "chapter": 21,
            "verse": 14,
            "text": "कहने लगे, \"हाय हमारा दुर्भाग्य! निस्संदेह हम ज़ालिम थे।"
        },
        {
            "chapter": 21,
            "verse": 15,
            "text": "फिर उनकी निरन्तर यही पुकार रही, यहाँ तक कि हमने उन्हें ऐसा कर दिया जैसे कटी हुई खेती, बुझी हुई आग हो"
        },
        {
            "chapter": 21,
            "verse": 16,
            "text": "और हमने आकाश और धरती को और जो कुछ उसके मध्य में है कुछ इस प्रकार नहीं बनाया कि हम कोई खेल करने वाले हो"
        },
        {
            "chapter": 21,
            "verse": 17,
            "text": "यदि हम कोई खेल-तमाशा करना चाहते हो अपने ही पास से कर लेते, यदि हम ऐसा करने ही वाले होते"
        },
        {
            "chapter": 21,
            "verse": 18,
            "text": "नहीं, बल्कि हम तो असत्य पर सत्य की चोट लगाते है, तो वह उसका सिर तोड़ देता है। फिर क्या देखते है कि वह मिटकर रह जाता है और तुम्हारे लिए तबाही है उन बातों के कारण जो तुम बनाते हो"
        },
        {
            "chapter": 21,
            "verse": 19,
            "text": "और आकाशों और धरती में जो कोई है उसी का है। और जो (फ़रिश्ते) उसके पास है वे न तो अपने को बड़ा समझकर उसकी बन्दगी से मुँह मोड़ते है औऱ न वे थकते है"
        },
        {
            "chapter": 21,
            "verse": 20,
            "text": "रात और दिन तसबीह करते रहते है, दम नहीं लेते"
        },
        {
            "chapter": 21,
            "verse": 21,
            "text": "(क्या उन्होंने आकाश से कुछ पूज्य बना लिए है)... या उन्होंने धरती से ऐसे इष्ट -पूज्य बना लिए है, जो पुनर्जीवित करते हों"
        },
        {
            "chapter": 21,
            "verse": 22,
            "text": "यदि इन दोनों (आकाश और धरती) में अल्लाह के सिवा दूसरे इष्ट-पूज्य भी होते तो दोनों की व्यवस्था बिगड़ जाती। अतः महान और उच्च है अल्लाह, राजासन का स्वामी, उन बातों से जो ये बयान करते है"
        },
        {
            "chapter": 21,
            "verse": 23,
            "text": "जो कुछ वह करता है उससे उसकी कोई पूछ नहीं हो सकती, किन्तु इनसे पूछ होगी"
        },
        {
            "chapter": 21,
            "verse": 24,
            "text": "(क्या ये अल्लाह के हक़ को नहीं पहचानते) या उसे छोड़कर इन्होंने दूसरे इष्ट-पूज्य बना लिए है (जिसके लिए इनके पास कुछ प्रमाण है)? कह दो, \"लाओ, अपना प्रमाण! यह अनुस्मृति है उनकी जो मेरे साथ है और अनुस्मृति है उनकी जो मुझसे पहले हुए है, किन्तु बात यह है कि इनमें अधिकतर सत्य को जानते नहीं, इसलिए कतरा रहे है"
        },
        {
            "chapter": 21,
            "verse": 25,
            "text": "हमने तुमसे पहले जो रसूल भी भेजा, उसकी ओर यही प्रकाशना की कि \" \"मेरे सिवा कोई पूज्य-प्रभु नहीं। अतः तुम मेरी ही बन्दगी करो।"
        },
        {
            "chapter": 21,
            "verse": 26,
            "text": "और वे कहते है कि \"रहमान सन्तान रखता है।\" महान हो वह! बल्कि वे तो प्रतिष्ठित बन्दे हैं"
        },
        {
            "chapter": 21,
            "verse": 27,
            "text": "उससे आगे बढ़कर नहीं बोलते और उनके आदेश का पालन करते है"
        },
        {
            "chapter": 21,
            "verse": 28,
            "text": "वह जानता है जो कुछ उनके आगे है और जो कुछ उनके पीछे है, और वे किसी की सिफ़ारिश नहीं करते सिवाय उसके जिसके लिए अल्लाह पसन्द करे। और वे उसके भय से डरते रहते है"
        },
        {
            "chapter": 21,
            "verse": 29,
            "text": "और जो उनमें से यह कहे कि \"उनके सिवा मैं भी एक इष्ट -पूज्य हूँ।\" तो हम उसे बदले में जहन्नम देंगे। ज़ालिमों को हम ऐसा ही बदला दिया करते है"
        },
        {
            "chapter": 21,
            "verse": 30,
            "text": "क्या उन लोगों ने जिन्होंने इनकार किया, देखा नहीं कि ये आकाश और धरती बन्द थे। फिर हमने उन्हें खोल दिया। और हमने पानी से हर जीवित चीज़ बनाई, तो क्या वे मानते नहीं"
        },
        {
            "chapter": 21,
            "verse": 31,
            "text": "और हमने धरती में अटल पहाड़ रख दिए, ताकि कहीं ऐसा न हो कि वह उन्हें लेकर ढुलक जाए और हमने उसमें ऐसे दर्रे बनाए कि रास्तों का काम देते है, ताकि वे मार्ग पाएँ"
        },
        {
            "chapter": 21,
            "verse": 32,
            "text": "और हमने आकाश को एक सुरक्षित छत बनाया, किन्तु वे है कि उसकी निशानियों से कतरा जाते है"
        },
        {
            "chapter": 21,
            "verse": 33,
            "text": "वही है जिसने रात और दिन बनाए और सूर्य और चन्द्र भी। प्रत्येक अपने-अपने कक्ष में तैर रहा है"
        },
        {
            "chapter": 21,
            "verse": 34,
            "text": "हमने तुमसे पहले भी किसी आदमी के लिए अमरता नहीं रखी। फिर क्या यदि तुम मर गए तो वे सदैव रहनेवाले है"
        },
        {
            "chapter": 21,
            "verse": 35,
            "text": "हर जीव को मौत का मज़ा चखना है और हम अच्छी और बुरी परिस्थितियों में डालकर तुम सबकी परीक्षा करते है। अन्ततः तुम्हें हमारी ही ओर पलटकर आना है"
        },
        {
            "chapter": 21,
            "verse": 36,
            "text": "जिन लोगों ने इनकार किया वे जब तुम्हें देखते है तो तुम्हारा उपहास ही करते है। (कहते है,) \"क्या यही वह व्यक्ति है, जो तुम्हारे इष्ट -पूज्यों की बुराई के साथ चर्चा करता है?\" और उनका अपना हाल यह है कि वे रहमान के ज़िक्र (स्मरण) से इनकार करते हैं"
        },
        {
            "chapter": 21,
            "verse": 37,
            "text": "मनुष्य उतावला पैदा किया गया है। मैं तुम्हें शीघ्र ही अपनी निशानियाँ दिखाए देता हूँ। अतः तुम मुझसे जल्दी मत मचाओ"
        },
        {
            "chapter": 21,
            "verse": 38,
            "text": "वे कहते है कि \"यह वादा कब पूरा होगा, यदि तुम सच्चे हो"
        },
        {
            "chapter": 21,
            "verse": 39,
            "text": "अगर इनकार करनेवालें उस समय को जानते, जबकि वे न तो अपने चहरों की ओर आग को रोक सकेंगे और न अपनी पीठों की ओर से और न उन्हें कोई सहायता ही पहुँच सकेगी तो (यातना की जल्दी न मचाते)"
        },
        {
            "chapter": 21,
            "verse": 40,
            "text": "बल्कि वह अचानक उनपर आएगी और उन्हें स्तब्ध कर देगी। फिर न उसे वे फेर सकेंगे और न उन्हें मुहलत ही मिलेगी"
        },
        {
            "chapter": 21,
            "verse": 41,
            "text": "तुमसे पहले भी रसूलों की हँसी उड़ाई जा चुकी है, किन्तु उनमें से जिन लोगों ने उनकी हँसी उड़ाई थी उन्हें उसी चीज़ ने आ घेरा, जिसकी वे हँसी उड़ाते थे"
        },
        {
            "chapter": 21,
            "verse": 42,
            "text": "कहो कि \"कौन रहमान के मुक़ाबले में रात-दिन तुम्हारी रक्षा करेगा? बल्कि बात यह है कि वे अपने रब की याददिहानी से कतरा रहे है"
        },
        {
            "chapter": 21,
            "verse": 43,
            "text": "(क्या वे हमें नहीं जानते) या हमसे हटकर उनके और भी इष्ट-पूज्य है, जो उन्हें बचा ले? वे तो स्वयं अपनी ही सहायता नहीं कर सकते है और न हमारे मुक़ाबले में उनका कोई साथ ही दे सकता है"
        },
        {
            "chapter": 21,
            "verse": 44,
            "text": "बल्कि बात यह है कि हमने उन्हें और उनके बाप-दादा को सुख-सुविधा प्रदान की, यहाँ तक कि इसी दशा में एक लम्बी मुद्दत उनपर गुज़र गई, तो क्या वे देखते नहीं कि हम इस भूभाग को उसके चतुर्दिक से घटाते हुए बढ़ रहे है? फिर क्या वे अभिमानी रहेंगे"
        },
        {
            "chapter": 21,
            "verse": 45,
            "text": "कह दो, \"मैं तो बस प्रकाशना के आधार पर तुम्हें सावधान करता हूँ।\" किन्तु बहरे पुकार को नहीं सुनते, जबकि उन्हें सावधान किया जाए"
        },
        {
            "chapter": 21,
            "verse": 46,
            "text": "और यदि तुम्हारे रब की यातना का कोई झोंका भी उन्हें छू जाए तो वे कहन लगे, \"हाय, हमारा दुर्भाग्य! निस्संदेह हम ज़ालिम थे।"
        },
        {
            "chapter": 21,
            "verse": 47,
            "text": "और हम बज़नी, अच्छे न्यायपूर्ण कामों को क़ियामत के दिन के लिए रख रहे है। फिर किसी व्यक्ति पर कुछ भी ज़ुल्म न होगा, यद्यपि वह (कर्म) राई के दाने के बराबर हो, हम उसे ला उपस्थित करेंगे। और हिसाब करने के लिए हम काफ़ी है"
        },
        {
            "chapter": 21,
            "verse": 48,
            "text": "और हम मूसा और हारून को कसौटी और रौशनी और याददिहानी प्रदान कर चुके हैं, उन डर रखनेवालों के लिए"
        },
        {
            "chapter": 21,
            "verse": 49,
            "text": "जो परोक्ष में रहते हुए अपने रब से डरते है और उन्हें क़ियामत की घड़ी का भय लगा रहता है"
        },
        {
            "chapter": 21,
            "verse": 50,
            "text": "और वह बरकतवाली अनुस्मृति है, जिसको हमने अवतरित किया है। तो क्या तुम्हें इससे इनकार है"
        },
        {
            "chapter": 21,
            "verse": 51,
            "text": "और इससे पहले हमने इबराहीम को उसकी हिदायत और समझ दी थी - और हम उसे भली-भाँति जानते थे।"
        },
        {
            "chapter": 21,
            "verse": 52,
            "text": "जब उसने अपने बाप और अपनी क़ौम से कहा, \"ये मूर्तियाँ क्या है, जिनसे तुम लगे बैठे हो"
        },
        {
            "chapter": 21,
            "verse": 53,
            "text": "वे बोले, \"हमने अपने बाप-दादा को इन्हीं की पूजा करते पाया है।"
        },
        {
            "chapter": 21,
            "verse": 54,
            "text": "उसने कहा, \"तुम भी और तुम्हारे बाप-दादा भी खुली गुमराही में हो।"
        },
        {
            "chapter": 21,
            "verse": 55,
            "text": "उन्होंने कहा, \"क्या तू हमारे पास सत्य लेकर आया है या यूँ ही खेल कर रहा है"
        },
        {
            "chapter": 21,
            "verse": 56,
            "text": "उसने कहा, \"नहीं, बल्कि बात यह है कि तुम्हारा रब आकाशों और धरती का रब है, जिसने उनको पैदा किया है और मैं इसपर तुम्हारे सामने गवाही देता हूँ"
        },
        {
            "chapter": 21,
            "verse": 57,
            "text": "और अल्लाह की क़सम! इसके पश्चात कि तुम पीठ फेरकर लौटो, मैं तुम्हारी मूर्तियों के साथ अवश्य् एक चाल चलूँगा।"
        },
        {
            "chapter": 21,
            "verse": 58,
            "text": "अतएव उसने उन्हें खंड-खंड कर दिया सिवाय उनकी एक बड़ी के, कदाचित वे उसकी ओर रुजू करें"
        },
        {
            "chapter": 21,
            "verse": 59,
            "text": "वे कहने लगे, \"किसने हमारे देवताओं के साथ यह हरकत की है? निश्चय ही वह कोई ज़ालिम है।"
        },
        {
            "chapter": 21,
            "verse": 60,
            "text": "(कुछ लोग) बोले, \"हमने एक नवयुवक को, जिसे इबराहीम कहते है, उसके विषय में कुछ कहते सुना है।"
        },
        {
            "chapter": 21,
            "verse": 61,
            "text": "उन्होंने कहा, \"तो उसे ले आओ लोगों की आँखों के सामने कि वे भी गवाह रहें।"
        },
        {
            "chapter": 21,
            "verse": 62,
            "text": "उन्होंने कहा, \"क्या तूने हमारे देवों के साथ यह हरकत की है, ऐ इबराहीम"
        },
        {
            "chapter": 21,
            "verse": 63,
            "text": "उसने कहा, \"नहीं, बल्कि उनके इस बड़े ने की होगी, उन्हीं से पूछ लो, यदि वे बोलते हों।"
        },
        {
            "chapter": 21,
            "verse": 64,
            "text": "तब वे उसकी ओर पलटे और कहने लगे, \"वास्तव में, ज़ालिम तो तुम्हीं लोग हो।"
        },
        {
            "chapter": 21,
            "verse": 65,
            "text": "किन्तु फिर वे बिल्कुल औंधे हो रहे। (फिर बोले,) \"तुझे तो मालूम है कि ये बोलते नहीं।"
        },
        {
            "chapter": 21,
            "verse": 66,
            "text": "उसने कहा, \"फिर क्या तुम अल्लाह से इतर उसे पूजते हो, जो न तुम्हें कुछ लाभ पहुँचा सके और न तुम्हें कोई हानि पहुँचा सके"
        },
        {
            "chapter": 21,
            "verse": 67,
            "text": "धिक्कार है तुमपर, और उनपर भी, जिनको तुम अल्लाह को छोड़कर पूजते हो! तो क्या तुम बुद्धि से काम नहीं लेते"
        },
        {
            "chapter": 21,
            "verse": 68,
            "text": "उन्होंने कहा, \"जला दो उसे, और सहायक हो अपने देवताओं के, यदि तुम्हें कुछ करना है।"
        },
        {
            "chapter": 21,
            "verse": 69,
            "text": "हमने कहा, \"ऐ आग! ठंड़ी हो जा और सलामती बन जा इबराहीम पर"
        },
        {
            "chapter": 21,
            "verse": 70,
            "text": "उन्होंने उसके साथ एक चाल चलनी चाही, किन्तु हमने उन्हीं को घाटे में डाल दिया"
        },
        {
            "chapter": 21,
            "verse": 71,
            "text": "और हम उसे और लूत को बचाकर उस भूभाग की ओर निकाल ले गए, जिसमें हमने दुनियावालों के लिए बरकतें रखी थीं"
        },
        {
            "chapter": 21,
            "verse": 72,
            "text": "और हमने उसे इसहाक़ प्रदान किया और तदधिक याक़ूब भी। और प्रत्येक को हमने नेक बनाया"
        },
        {
            "chapter": 21,
            "verse": 73,
            "text": "और हमने उन्हें नायक बनाया कि वे हमारे आदेश से मार्ग दिखाते थे और हमने उनकी ओर नेक कामों के करने और नमाज़ की पाबन्दी करने और ज़कात देने की प्रकाशना की, और वे हमारी बन्दगी में लगे हुए थे"
        },
        {
            "chapter": 21,
            "verse": 74,
            "text": "और रहा लूत तो उसे हमने निर्णय-शक्ति और ज्ञान प्रदान किया और उसे उस बस्ती से छुटकारा दिया जो गन्दे कर्म करती थी। वास्तव में वह बहुत ही बुरी और अवज्ञाकारी क़ौम थी"
        },
        {
            "chapter": 21,
            "verse": 75,
            "text": "और उसको हमने अपनी दयालुता में प्रवेश कराया। निस्संदेह वह अच्छे लोगों में से था"
        },
        {
            "chapter": 21,
            "verse": 76,
            "text": "और नूह की भी चर्चा करो, जबकि उसने इससे पहले हमें पुकारा था, तो हमने उसकी सुन ली और हमने उसे और उसके लोगों को बड़े क्लेश से छुटकारा दिया"
        },
        {
            "chapter": 21,
            "verse": 77,
            "text": "औऱ उस क़ौम के मुक़ाबले में जिसने हमारी आयतों को झुठला दिया था, हमने उसकी सहायता की। वास्तव में वे बुरे लोग थे। अतः हमने उन सबको डूबो दिया"
        },
        {
            "chapter": 21,
            "verse": 78,
            "text": "औऱ दाऊद और सुलैमान पर भी हमने कृपा-स्पष्ट की। याद करो जबकि वे दोनों खेती के एक झगड़े का निबटारा कर रहे थे, जब रात को कुछ लोगों की बकरियाँ उसे रौंद गई थीं। और उनका (क़ौम के लोगों का) फ़ैसला हमारे सामने था"
        },
        {
            "chapter": 21,
            "verse": 79,
            "text": "तब हमने उसे सुलैमान को समझा दिया और यूँ तो हरेक को हमने निर्णय-शक्ति और ज्ञान प्रदान किया था। और दाऊद के साथ हमने पहाड़ों को वशीभूत कर दिया था, जो तसबीह करते थे, और पक्षियों को भी। और ऐसा करनेवाले हम भी थे"
        },
        {
            "chapter": 21,
            "verse": 80,
            "text": "और हमने उसे तुम्हारे लिए एक परिधान (बनाने) की शिल्प-कला भी सिखाई थी, ताकि युद्ध में वह तुम्हारी रक्षा करे। फिर क्या तुम आभार मानते हो"
        },
        {
            "chapter": 21,
            "verse": 81,
            "text": "और सुलैमान के लिए हमने तेज वायु को वशीभूत कर दिया था, जो उसके आदेश से उस भूभाग की ओर चलती थी जिसे हमने बरकत दी थी। हम तो हर चीज़ का ज्ञान रखते है"
        },
        {
            "chapter": 21,
            "verse": 82,
            "text": "और कितने ही शैतानों को भी अधीन किया था, जो उसके लिए गोते लगाते और इसके अतिरिक्त दूसरा काम भी करते थे। और हम ही उनको संभालनेवाले थे"
        },
        {
            "chapter": 21,
            "verse": 83,
            "text": "और अय्यूब पर भी दया दर्शाई। याद करो जबकि उसने अपने रब को पुकारा कि \"मुझे बहुत तकलीफ़ पहुँची है, और तू सबसे बढ़कर दयावान है।"
        },
        {
            "chapter": 21,
            "verse": 84,
            "text": "अतः हमने उसकी सुन ली और जिस तकलीफ़ में वह पड़ा था उसको दूर कर दिया, और हमने उसे उसके परिवार के लोग दिए और उनके साथ उनके जैसे और भी दिए अपने यहाँ दयालुता के रूप में और एक याददिहानी के रूप में बन्दगी करनेवालों के लिए"
        },
        {
            "chapter": 21,
            "verse": 85,
            "text": "और इसमाईल और इदरीस और ज़ुलकिफ़्ल पर भी कृपा-स्पष्ट की। इनमें से प्रत्येक धैर्यवानों में से था"
        },
        {
            "chapter": 21,
            "verse": 86,
            "text": "औऱ उन्हें हमने अपनी दयालुता में प्रवेश कराया। निस्संदेह वे सब अच्छे लोगों में से थे"
        },
        {
            "chapter": 21,
            "verse": 87,
            "text": "और ज़ुन्नून (मछलीवाले) पर भी दया दर्शाई। याद करो जबकि वह अत्यन्त क्रद्ध होकर चल दिया और समझा कि हम उसे तंगी में न डालेंगे। अन्त में उसनें अँधेरों में पुकारा, \"तेरे सिवा कोई इष्ट-पूज्य नहीं, महिमावान है तू! निस्संदेह मैं दोषी हूँ।"
        },
        {
            "chapter": 21,
            "verse": 88,
            "text": "तब हमने उसकी प्रार्थना स्वीकार की और उसे ग़म से छुटकारा दिया। इसी प्रकार तो हम मोमिनों को छुटकारा दिया करते है"
        },
        {
            "chapter": 21,
            "verse": 89,
            "text": "और ज़करिया पर भी कृपा की। याद करो जबकि उसने अपने रब को पुकारा, \"ऐ मेरे रब! मुझे अकेला न छोड़ यूँ, सबसे अच्छा वारिस तो तू ही है।"
        },
        {
            "chapter": 21,
            "verse": 90,
            "text": "अतः हमने उसकी प्रार्थना स्वीकार कर ली और उसे याह्या् प्रदान किया और उसके लिए उसकी पत्नी को स्वस्थ कर दिया। निश्चय ही वे नेकी के कामों में एक-दूसरे के मुक़ाबले में जल्दी करते थे। और हमें ईप्सा (चाह) और भय के साथ पुकारते थे और हमारे आगे दबे रहते थे"
        },
        {
            "chapter": 21,
            "verse": 91,
            "text": "और वह नारी जिसने अपने सतीत्व की रक्षा की थी, हमने उसके भीतर अपनी रूह फूँकी और उसे और उसके बेटे को सारे संसार के लिए एक निशानी बना दिया"
        },
        {
            "chapter": 21,
            "verse": 92,
            "text": "निश्चय ही यह तुम्हारा समुदाय एक ही समुदाय है और मैं तुम्हारा रब हूँ। अतः तुम मेरी बन्दगी करो।"
        },
        {
            "chapter": 21,
            "verse": 93,
            "text": "किन्तु उन्होंने आपस में अपने मामलों को टुकड़े-टुकड़े कर डाला। - प्रत्येक को हमारी ओर पलटना है।"
        },
        {
            "chapter": 21,
            "verse": 94,
            "text": "फिर जो अच्छे कर्म करेगा, शर्त या कि वह मोमिन हो, तो उसके प्रयास की उपेक्षा न होगी। हम तो उसके लिए उसे लिख रहे है"
        },
        {
            "chapter": 21,
            "verse": 95,
            "text": "और किसी बस्ती के लिए असम्भव है जिसे हमने विनष्ट कर दिया कि उसके लोग (क़ियामत के दिन दंड पाने हेतु) न लौटें"
        },
        {
            "chapter": 21,
            "verse": 96,
            "text": "यहाँ तक कि वह समय आ जाए जब याजूज और माजूज खोल दिए जाएँगे। और वे हर ऊँची जगह से निकल पड़ेंगे"
        },
        {
            "chapter": 21,
            "verse": 97,
            "text": "और सच्चा वादा निकट आ लगेगा, तो क्या देखेंगे कि उन लोगों की आँखें फटी की फटी रह गई हैं, जिन्होंने इनकार किया था, \"हाय, हमारा दुर्भाग्य! हम इसकी ओर से असावधान रहे, बल्कि हम ही अत्याचारी थे।"
        },
        {
            "chapter": 21,
            "verse": 98,
            "text": "निश्चय ही तुम और वह कुछ जिनको तुम अल्लाह को छोड़कर पूजते हो सब जहन्नम के ईधन हो। तुम उसके घाट उतरोगे।"
        },
        {
            "chapter": 21,
            "verse": 99,
            "text": "यदि वे पूज्य होते, तो उसमें न उतरते। और वे सब उसमें सदैव रहेंगे भी"
        },
        {
            "chapter": 21,
            "verse": 100,
            "text": "उनके लिए वहाँ शोर गुल होगा और वे वहाँ कुछ भी नहीं सुन सकेंगे"
        },
        {
            "chapter": 21,
            "verse": 101,
            "text": "रहे वे लोग जिनके लिए पहले ही हमारी ओर से अच्छे इनाम का वादा हो चुका है, वे उससे दूर रहेंगे"
        },
        {
            "chapter": 21,
            "verse": 102,
            "text": "वे उसकी आहट भी नहीं सुनेंगे और अपनी मनचाही चीज़ों के मध्य सदैव रहेंगे"
        },
        {
            "chapter": 21,
            "verse": 103,
            "text": "वह सबसे बड़ी घबराहट उन्हें ग़म में न डालेगी। फ़रिश्ते उनका स्वागत करेगें, \"यह तुम्हारा वही दिन है, जिसका तुमसे वादा किया जाता रहा है।"
        },
        {
            "chapter": 21,
            "verse": 104,
            "text": "जिस दिन हम आकाश को लपेट लेंगे, जैसे पंजी में पन्ने लपेटे जाते हैं, जिस प्रकाऱ पहले हमने सृष्टि का आरम्भ किया था उसी प्रकार हम उसकी पुनरावृत्ति करेंगे। यह हमारे ज़िम्मे एक वादा है। निश्चय ही हमें यह करना है"
        },
        {
            "chapter": 21,
            "verse": 105,
            "text": "और हम ज़बूर में याददिहानी के पश्चात लिए चुके है कि \"धरती के वारिस मेरे अच्छे बन्दें होंगे।"
        },
        {
            "chapter": 21,
            "verse": 106,
            "text": "इसमें बन्दगी करनेवालों लोगों के लिए एक संदेश है"
        },
        {
            "chapter": 21,
            "verse": 107,
            "text": "हमने तुम्हें सारे संसार के लिए बस एक सर्वथा दयालुता बनाकर भेजा है"
        },
        {
            "chapter": 21,
            "verse": 108,
            "text": "कहो, \"मेरे पास को बस यह प्रकाशना की जाती है कि तुम्हारा पूज्य-प्रभु अकेला पूज्य-प्रभु है। फिर क्या तुम आज्ञाकारी होते हो"
        },
        {
            "chapter": 21,
            "verse": 109,
            "text": "फिर यदि वे मुँह फेरें तो कह दो, \"मैंने तुम्हें सामान्य रूप से सावधान कर दिया है। अब मैं यह नहीं जानता कि जिसका तुमसे वादा किया जा रहा है वह निकट है या दूर।"
        },
        {
            "chapter": 21,
            "verse": 110,
            "text": "निश्चय ही वह ऊँची आवाज़ में कही हुई बात को जानता है और उसे भी जानता है जो तुम छिपाते हो"
        },
        {
            "chapter": 21,
            "verse": 111,
            "text": "मुझे नहीं मालूम कि कदाचित यह तुम्हारे लिए एक परीक्षा हो और एक नियत समय तक के लिए जीवन-सुख"
        },
        {
            "chapter": 21,
            "verse": 112,
            "text": "उसने कहा, \"ऐ मेरे रब, सत्य का फ़ैसला कर दे! और हमारा रब रहमान है। उसी से सहायता की प्रार्थना है, उन बातों के मुक़ाबले में जो तुम लोग बयान करते हो।"
        },
        {
            "chapter": 22,
            "verse": 1,
            "text": "ऐ लोगो! अपने रब का डर रखो! निश्चय ही क़ियामत की घड़ी का भूकम्प बड़ी भयानक चीज़ है"
        },
        {
            "chapter": 22,
            "verse": 2,
            "text": "जिस जिन तुम उसे देखोगे, हाल यह होगा कि प्रत्येक दूध पिलानेवाली अपने दूध पीते बच्चे को भूल जाएगी और प्रत्येक गर्भवती अपना गर्भभार रख देगी। और लोगों को तुम नशे में देखोगे, हालाँकि वे नशे में न होंगे, बल्कि अल्लाह की यातना है ही बड़ी कठोर चीज़"
        },
        {
            "chapter": 22,
            "verse": 3,
            "text": "लोगों में कोई ऐसा भी है, जो ज्ञान के बिना अल्लाह के विषय में झगड़ता है और प्रत्येक सरकश शैतान का अनुसरण करता है"
        },
        {
            "chapter": 22,
            "verse": 4,
            "text": "जबकि उसके लिए लिख दिया गया है कि जो उससे मित्रता का सम्बन्ध रखेगा उसे वह पथभ्रष्ट करके रहेगा और उसे दहकती अग्नि की यातना की ओर ले जाएगा"
        },
        {
            "chapter": 22,
            "verse": 5,
            "text": "ऐ लोगो! यदि तुम्हें दोबारा जी उठने के विषय में कोई सन्देह हो तो देखो, हमने तुम्हें मिट्टी से पैदा किया, फिर वीर्य से, फिर लोथड़े से, फिर माँस की बोटी से जो बनावट में पूर्ण दशा में भी होती है और अपूर्ण दशा में भी, ताकि हम तुमपर स्पष्ट कर दें और हम जिसे चाहते है एक नियत समय तक गर्भाशयों में ठहराए रखते है। फिर तुम्हें एक बच्चे के रूप में निकाल लाते है। फिर (तुम्हारा पालन-पोषण होता है) ताकि तुम अपनी युवावस्था को प्राप्त हो और तुममें से कोई तो पहले मर जाता है और कोई बुढ़ापे की जीर्ण अवस्था की ओर फेर दिया जाता है जिसके परिणामस्वरूप, जानने के पश्चात वह कुछ भी नहीं जानता। और तुम भूमि को देखते हो कि सूखी पड़ी है। फिर जहाँ हमने उसपर पानी बरसाया कि वह फबक उठी और वह उभर आई और उसने हर प्रकार की शोभायमान चीज़े उगाई"
        },
        {
            "chapter": 22,
            "verse": 6,
            "text": "यह इसलिए कि अल्लाह ही सत्य है और वह मुर्दों को जीवित करता है और उसे हर चीज़ की सामर्थ्य प्राप्ती है"
        },
        {
            "chapter": 22,
            "verse": 7,
            "text": "और यह कि क़ियामत की घड़ी आनेवाली है, इसमें कोई सन्देह नहीं है। और यह कि अल्लाह उन्हें उठाएगा जो क़ब्रों में है"
        },
        {
            "chapter": 22,
            "verse": 8,
            "text": "और लोगों मे कोई ऐसा है जो किसी ज्ञान, मार्गदर्शन और प्रकाशमान किताब के बिना अल्लाह के विषय में (घमंड से) अपने पहलू मोड़ते हुए झगड़ता है"
        },
        {
            "chapter": 22,
            "verse": 9,
            "text": "ताकि अल्लाह के मार्ग से भटका दे। उसके लिए दुनिया में भी रुसवाई है और क़ियामत के दिन हम उसे जलने की यातना का मज़ा चखाएँगे"
        },
        {
            "chapter": 22,
            "verse": 10,
            "text": "(कहा जाएगा,) यह उसके कारण है जो तेरे हाथों ने आगे भेजा था और इसलिए कि अल्लाह बन्दों पर तनिक भी ज़ुल्म करनेवाला नहीं"
        },
        {
            "chapter": 22,
            "verse": 11,
            "text": "और लोगों में कोई ऐसा है, जो एक किनारे पर रहकर अल्लाह की बन्दगी करता है। यदि उसे लाभ पहुँचा तो उससे सन्तुष्ट हो गया और यदि उसे कोई आज़माइश पेश आ गई तो औंधा होकर पलट गया। दुनिया भी खोई और आख़िरत भी। यही है खुला घाटा"
        },
        {
            "chapter": 22,
            "verse": 12,
            "text": "वह अल्लाह को छोड़कर उसे पुकारता है, जो न उसे हानि पहुँचा सके और न उसे लाभ पहुँचा सके। यही हैं परले दर्जे की गुमराही"
        },
        {
            "chapter": 22,
            "verse": 13,
            "text": "वह उसको पुकारता है जिससे पहुँचनेवाली हानि उससे अपेक्षित लाभ की अपेक्षा अधिक निकट है। बहुत ही बुरा संरक्षक है वह और बहुत ही बुरा साथी"
        },
        {
            "chapter": 22,
            "verse": 14,
            "text": "निश्चय ही अल्लाह उन लोगों को, जो ईमान लाए और उन्होंने अच्छे कर्म किए, ऐसे बाग़ों में दाखिल करेगा, जिनके नीचे नहरें बह रही होंगी। निस्संदेह अल्लाह जो चाहे करे"
        },
        {
            "chapter": 22,
            "verse": 15,
            "text": "जो कोई यह समझता है कि अल्लाह दुनिया औऱ आख़िरत में उसकी (रसूल की) कदापि कोई सहायता न करेगा तो उसे चाहिए कि वह आकाश की ओर एक रस्सी ताने, फिर (अल्लाह की सहायता के सिलसिले को) काट दे। फिर देख ले कि क्या उसका उपाय उस चीज़ को दूर कर सकता है जो उसे क्रोध में डाले हुए है"
        },
        {
            "chapter": 22,
            "verse": 16,
            "text": "इसी प्रकार हमने इस (क़ुरआन) को स्पष्ट आयतों के रूप में अवतरित किया। और बात यह है कि अल्लाह जिसे चाहता है मार्ग दिखाता है"
        },
        {
            "chapter": 22,
            "verse": 17,
            "text": "जो लोग ईमान लाए और जो यहूदी हुए और साबिई और ईसाई और मजूस और जिन लोगों ने शिर्क किया - इस सबके बीच अल्लाह क़ियामत के दिन फ़ैसला कर देगा। निस्संदेह अल्लाह की दृष्टि में हर चीज़ है"
        },
        {
            "chapter": 22,
            "verse": 18,
            "text": "क्या तुमनें देखा नहीं कि अल्लाह ही को सजदा करते है वे सब जो आकाशों में है और जो धरती में है, और सूर्य, चन्द्रमा, तारे पहाड़, वृक्ष, जानवर और बहुत-से मनुष्य? और बहुत-से ऐसे है जिनपर यातना का औचित्य सिद्ध हो चुका है, और जिसे अल्लाह अपमानित करे उस सम्मानित करनेवाला कोई नहीं। निस्संदेह अल्लाह जो चाहे करता है"
        },
        {
            "chapter": 22,
            "verse": 19,
            "text": "ये दो विवादी हैं, जो अपने रब के विषय में आपस में झगड़े। अतः जिन लोगों ने कुफ्र किया उनके लिए आग के वस्त्र काटे जा चुके है। उनके सिरों पर खौलता हुआ पानी डाला जाएगा"
        },
        {
            "chapter": 22,
            "verse": 20,
            "text": "इससे जो कुछ उनके पेटों में है, वह पिघल जाएगा और खालें भी"
        },
        {
            "chapter": 22,
            "verse": 21,
            "text": "और उनके लिए (दंड देने को) लोहे के गुर्ज़ होंगे"
        },
        {
            "chapter": 22,
            "verse": 22,
            "text": "जब कभी भी घबराकर उससे निकलना चाहेंगे तो उसी में लौटा दिए जाएँगे और (कहा जाएगा,) \"चखो दहकती आग की यातना का मज़ा"
        },
        {
            "chapter": 22,
            "verse": 23,
            "text": "निस्संदेह अल्लाह उन लोगों को, जो ईमान लाए और उन्होंने अच्छे कर्म किए, ऐसे बाग़ों में दाखिल करेगा जिनके नीचें नहरें बह रही होंगी। वहाँ वे सोने के कंगनों और मोती से आभूषित किए जाएँगे और वहाँ उनका परिधान रेशमी होगा"
        },
        {
            "chapter": 22,
            "verse": 24,
            "text": "निर्देशित किया गया उन्हें अच्छे पाक बोल की ओर और उनको प्रशंसित अल्लाह का मार्ग दिखाया गया"
        },
        {
            "chapter": 22,
            "verse": 25,
            "text": "जिन लोगों ने इनकार किया और वे अल्लाह के मार्ग से रोकते हैं और प्रतिष्ठित मस्जिद (काबा) से, जिसे हमने सब लोगों के लिए ऐसा बनाया है कि उसमें बराबर है वहाँ का रहनेवाला और बाहर से आया हुआ। और जो व्यक्ति उस (प्रतिष्ठित मस्जिद) में कुटिलता अर्थात ज़ूल्म के साथ कुछ करना चाहेगा, उसे हम दुखद यातना का मज़ा चखाएँगे"
        },
        {
            "chapter": 22,
            "verse": 26,
            "text": "याद करो जब कि हमने इबराहीम के लिए अल्लाह के घर को ठिकाना बनाया, इस आदेश के साथ कि \"मेरे साथ किसी चीज़ को साझी न ठहराना और मेरे घर को तवाफ़ (परिक्रमा) करनेवालों और खड़े होने और झुकने और सजदा करनेवालों के लिए पाक-साफ़ रखना।"
        },
        {
            "chapter": 22,
            "verse": 27,
            "text": "और लोगों में हज के लिए उद्घोषणा कर दो कि \"वे प्रत्येक गहरे मार्ग से, पैदल भी और दुबली-दुबली ऊँटनियों पर, तेरे पास आएँ"
        },
        {
            "chapter": 22,
            "verse": 28,
            "text": "ताकि वे उन लाभों को देखें जो वहाँ उनके लिए रखे गए है। और कुछ ज्ञात और निश्चित दिनों में उन चौपाए अर्थात मवेशियों पर अल्लाह का नाम लें, जो उसने उन्हें दिए है। फिर उसमें से स्वयं भी खाओ और तंगहाल मुहताज को भी खिलाओ।"
        },
        {
            "chapter": 22,
            "verse": 29,
            "text": "फिर उन्हें चाहिए कि अपना मैल-कुचैल दूर करें और अपनी मन्नतें पूरी करें और इस पुरातन घर का तवाफ़ (परिक्रमा) करें"
        },
        {
            "chapter": 22,
            "verse": 30,
            "text": "इन बातों का ध्यान रखों और जो कोई अल्लाह द्वारा निर्धारित मर्यादाओं का आदर करे, तो यह उसके रब के यहाँ उसी के लिए अच्छा है। और तुम्हारे लिए चौपाए हलाल है, सिवाय उनके जो तुम्हें बताए गए हैं। तो मूर्तियों की गन्दगी से बचो और बचो झूठी बातों से"
        },
        {
            "chapter": 22,
            "verse": 31,
            "text": "इस तरह कि अल्लाह ही की ओर के होकर रहो। उसके साथ किसी को साझी न ठहराओ, क्योंकि जो कोई अल्लाह के साथ साझी ठहराता है तो मानो वह आकाश से गिर पड़ा। फिर चाहे उसे पक्षी उचक ले जाएँ या वायु उसे किसी दूरवर्ती स्थान पर फेंक दे"
        },
        {
            "chapter": 22,
            "verse": 32,
            "text": "इन बातों का ख़याल रखो। और जो कोई अल्लाह के नाम लगी चीज़ों का आदर करे, तो निस्संदेह वे (चीज़ें) दिलों के तक़वा (धर्मपरायणता) से सम्बन्ध रखती है"
        },
        {
            "chapter": 22,
            "verse": 33,
            "text": "उनमें एक निश्चित समय तक तुम्हारे लिए फ़ायदे है। फिर उनको उस पुरातन घर तक (क़ुरबानी के लिए) पहुँचना है"
        },
        {
            "chapter": 22,
            "verse": 34,
            "text": "और प्रत्येक समुदाय के लिए हमने क़ुरबानी का विधान किया, ताकि वे उन जानवरों अर्थात मवेशियों पर अल्लाह का नाम लें, जो उसने उन्हें प्रदान किए हैं। अतः तुम्हारा पूज्य-प्रभु अकेला पूज्य-प्रभु है। तो उसी के आज्ञाकारी बनकर रहो और विनम्रता अपनानेवालों को शुभ सूचना दे दो"
        },
        {
            "chapter": 22,
            "verse": 35,
            "text": "ये वे लोग है कि जब अल्लाह को याद किया जाता है तो उनके दिल दहल जाते है और जो मुसीबत उनपर आती है उसपर धैर्य से काम लेते है और नमाज़ को क़ायम करते है, और जो कुछ हमने उन्हें दिया है उसमें से ख़र्च करते है"
        },
        {
            "chapter": 22,
            "verse": 36,
            "text": "(क़ुरबानी के) ऊँटों को हमने तुम्हारे लिए अल्लाह की निशानियों में से बनाया है। तुम्हारे लिए उनमें भलाई है। अतः खड़ा करके उनपर अल्लाह का नाम लो। फिर जब उनके पहलू भूमि से आ लगें तो उनमें से स्वयं भी खाओ औऱ संतोष से बैठनेवालों को भी खिलाओ और माँगनेवालों को भी। ऐसी ही करो। हमने उनको तुम्हारे लिए वशीभूत कर दिया है, ताकि तुम कृतज्ञता दिखाओ"
        },
        {
            "chapter": 22,
            "verse": 37,
            "text": "न उनके माँस अल्लाह को पहुँचते है और न उनके रक्त। किन्तु उसे तुम्हारा तक़वा (धर्मपरायणता) पहुँचता है। इस प्रकार उसने उन्हें तुम्हारे लिए वशीभूत किया है, ताकि तुम अल्लाह की बड़ाई बयान करो, इसपर कि उसने तुम्हारा मार्गदर्शन किया और सुकर्मियों को शुभ सूचना दे दो"
        },
        {
            "chapter": 22,
            "verse": 38,
            "text": "निश्चय ही अल्लाह उन लोगों की ओर से प्रतिरक्षा करता है, जो ईमान लाए। निस्संदेह अल्लाह किसी विश्वासघाती, अकृतज्ञ को पसन्द नहीं करता"
        },
        {
            "chapter": 22,
            "verse": 39,
            "text": "अनुमति दी गई उन लोगों को जिनके विरुद्ध युद्ध किया जा रहा है, क्योंकि उनपर ज़ुल्म किया गया - और निश्चय ही अल्लाह उनकी सहायता की पूरी सामर्थ्य रखता है।"
        },
        {
            "chapter": 22,
            "verse": 40,
            "text": "ये वे लोग है जो अपने घरों से नाहक़ निकाले गए, केवल इसलिए कि वे कहते है कि \"हमारा रब अल्लाह है।\" यदि अल्लाह लोगों को एक-दूसरे के द्वारा हटाता न रहता तो मठ और गिरजा और यहूदी प्रार्थना भवन और मस्जिदें, जिनमें अल्लाह का अधिक नाम लिया जाता है, सब ढा दी जातीं। अल्लाह अवश्य उसकी सहायता करेगा, जो उसकी सहायता करेगा - निश्चय ही अल्लाह बड़ा बलवान, प्रभुत्वशाली है"
        },
        {
            "chapter": 22,
            "verse": 41,
            "text": "ये वे लोग है कि यदि धरती में हम उन्हें सत्ता प्रदान करें तो वे नमाज़ का आयोजन करेंगे और ज़कात देंगे और भलाई का आदेश करेंगे और बुराई से रोकेंगे। और सब मामलों का अन्तिम परिणाम अल्लाह ही के हाथ में है"
        },
        {
            "chapter": 22,
            "verse": 42,
            "text": "यदि वे तुम्हें झुठलाते है तो उनसे पहले नूह की क़ौम, आद और समूद"
        },
        {
            "chapter": 22,
            "verse": 43,
            "text": "और इबराहीम की क़ौम और लूत की क़ौम"
        },
        {
            "chapter": 22,
            "verse": 44,
            "text": "और मदयनवाले भी झुठला चुके है और मूसा को भी झूठलाया जा चुका है। किन्तु मैंने इनकार करनेवालों को मुहलत दी, फिर उन्हें पकड़ लिया। तो कैसी रही मेरी यंत्रणा"
        },
        {
            "chapter": 22,
            "verse": 45,
            "text": "कितनी ही बस्तियाँ है जिन्हें हमने विनष्ट कर दिया इस दशा में कि वे ज़ालिम थी, तो वे अपनी छतों के बल गिरी पड़ी है। और कितने ही परित्यक्त (उजाड़) कुएँ पड़े है और कितने ही पक्के महल भी"
        },
        {
            "chapter": 22,
            "verse": 46,
            "text": "क्या वे धरती में चले फिरे नहीं है कि उनके दिल होते जिनसे वे समझते या (कम से कम) कान होते जिनसे वे सुनते? बात यह है कि आँखें अंधी नहीं हो जातीं, बल्कि वे दिल अंधे हो जाते है जो सीनों में होते है"
        },
        {
            "chapter": 22,
            "verse": 47,
            "text": "और वे तुमसे यातना के लिए जल्दी मचा रहे है! अल्लाह कदापि अपने वादे के विरुद्ध न करेंगा। किन्तु तुम्हारे रब के यहाँ एक दिन, तुम्हारी गणना के अनुसार, एक हजार वर्ष जैसा है"
        },
        {
            "chapter": 22,
            "verse": 48,
            "text": "कितनी ही बस्तियाँ है जिनको मैंने मुहलत दी इस दशा में कि वे ज़ालिम थीं। फिर मैंने उन्हें पकड़ लिया और अन्ततः आना तो मेरी ही ओर है"
        },
        {
            "chapter": 22,
            "verse": 49,
            "text": "कह दो, \"ऐ लोगों! मैं तो तुम्हारे लिए बस एक साफ़-साफ़ सचेत करनेवाला हूँ।"
        },
        {
            "chapter": 22,
            "verse": 50,
            "text": "फिर जो लोग ईमान लाए और उन्होंने अच्छे कर्म किए उनके लिए क्षमादान और सम्मानपूर्वक आजीविका है"
        },
        {
            "chapter": 22,
            "verse": 51,
            "text": "किन्तु जिन लोगों ने हमारी आयतों को नीचा दिखाने की कोशिश की, वही भड़कती आगवाले है"
        },
        {
            "chapter": 22,
            "verse": 52,
            "text": "तुमसे पहले जो रसूल और नबी भी हमने भेजा, तो जब भी उसने कोई कामना की तो शैतान ने उसकी कामना में विघ्न डालता है, अल्लाह उसे मिटा देता है। फिर अल्लाह अपनी आयतों को सुदृढ़ कर देता है। - अल्लाह सर्वज्ञ, बड़ा तत्वदर्शी है"
        },
        {
            "chapter": 22,
            "verse": 53,
            "text": "ताकि शैतान के डाले हुए विघ्न को उन लोगों के लिए आज़माइश बना दे जिनके दिलों में रोग है और जिनके दिल कठोर है। निस्संदेह ज़ालिम परले दर्ज के विरोध में ग्रस्त है।"
        },
        {
            "chapter": 22,
            "verse": 54,
            "text": "और ताकि वे लोग जिन्हें ज्ञान मिला है, जान लें कि यह तुम्हारे रब की ओर से सत्य है। अतः वे इसपर ईमान लाएँ और उसके सामने उनके दिल झुक जाएँ और निश्चय ही अल्लाह ईमान लानेवालों को अवश्य सीधा मार्ग दिखाता है"
        },
        {
            "chapter": 22,
            "verse": 55,
            "text": "जिन लोगों ने इनकार किया वे सदैव इसकी ओर से सन्देह में पड़े रहेंगे, यहाँ तक कि क़ियामत की घड़ी अचानक उनपर आ जाए या एक अशुभ दिन की यातना उनपर आ पहुँचे"
        },
        {
            "chapter": 22,
            "verse": 56,
            "text": "उस दिन बादशाही अल्लाह ही की होगी। वह उनके बीच फ़ैसला कर देगा। अतः जो लोग ईमान लाए और उन्होंने अच्छे कर्म किए, वे नेमत भरी जन्नतों में होंगे"
        },
        {
            "chapter": 22,
            "verse": 57,
            "text": "और जिन लोगों ने इनकार किया और हमारी आयतों को झुठलाया, उनके लिए अपमानजनक यातना है"
        },
        {
            "chapter": 22,
            "verse": 58,
            "text": "और जिन लोगों ने अल्लाह के मार्ग में घरबार छोड़ा, फिर मारे गए या मर गए, अल्लाह अवश्य उन्हें अच्छी आजीविका प्रदान करेगा। और निस्संदेह अल्लाह ही उत्तम आजीविका प्रदान करनेवाला है"
        },
        {
            "chapter": 22,
            "verse": 59,
            "text": "वह उन्हें ऐसी जगह प्रवेश कराएगा जिससे वे प्रसन्न हो जाएँगे। और निश्चय ही अल्लाह सर्वज्ञ, अत्यन्त सहनशील है"
        },
        {
            "chapter": 22,
            "verse": 60,
            "text": "यह बात तो सुन ली। और जो कोई बदला लें, वैसा ही जैसा उसके साथ किया गया और फिर उसपर ज़्यादती की गई, तो अल्लाह अवश्य उसकी सहायता करेगा। निश्चय ही अल्लाह दरगुज़र करनेवाला (छोड़ देनेवाला), बहुत क्षमाशील है"
        },
        {
            "chapter": 22,
            "verse": 61,
            "text": "यह इसलिए कि अल्लाह ही है जो रात को दिन में पिरोता हुआ ले आता है और दिन को रात में पिरोता हुआ ले आता है। और यह कि अल्लाह सुनता, देखता है"
        },
        {
            "chapter": 22,
            "verse": 62,
            "text": "यह इसलिए कि अल्लाह ही सत्य है और जिसे वे उसको छोड़कर पुकारते है, वे सब असत्य है, और यह कि अल्लाह ही सर्वोच्च, महान है"
        },
        {
            "chapter": 22,
            "verse": 63,
            "text": "क्या तुमने देखा नहीं कि अल्लाह आकाश से पानी बरसाता है, तो धरती हरी-भरी हो जाती है? निस्संदेह अल्लाह सूक्ष्मदर्शी, ख़बर रखनेवाला है"
        },
        {
            "chapter": 22,
            "verse": 64,
            "text": "उसी का है जो कुछ आकाशों में और जो कुछ धरती में है। निस्संदेह अल्लाह ही निस्पृह प्रशंसनीय है"
        },
        {
            "chapter": 22,
            "verse": 65,
            "text": "क्या तुमने देखा नहीं कि धरती में जो कुछ भी है उसे अल्लाह ने तुम्हारे लिए वशीभूत कर रखा है और नौका को भी कि उसके आदेश से दरिया में चलती है, और उसने आकाश को धरती पर गिरने से रोक रखा है। उसकी अनुज्ञा हो तो बात दूसरी है। निस्संदेह अल्लाह लोगों के हक़ में बड़ा करुणाशील, दयावान है"
        },
        {
            "chapter": 22,
            "verse": 66,
            "text": "और वही है जिसने तुम्हें जीवन प्रदान किया। फिर वही तुम्हें मृत्यु देता है और फिर वही तुम्हें जीवित करनेवाला है। निस्संदेह मानव बड़ा ही अकृतज्ञ है"
        },
        {
            "chapter": 22,
            "verse": 67,
            "text": "प्रत्येक समुदाय के लिए हमने बन्दगी की एक रीति निर्धारित कर दी है, जिसका पालन उसके लोग करते है। अतः इस मामले में वे तुमसे झगड़ने की राह न पाएँ। तुम तो अपने रब की ओर बुलाए जाओ। निस्संदेह तुम सीधे मार्ग पर हो"
        },
        {
            "chapter": 22,
            "verse": 68,
            "text": "और यदि वे तुमसे झगड़ा करें तो कह दो कि \"तुम जो कुछ करते हो अल्लाह उसे भली-भाँति जानता है"
        },
        {
            "chapter": 22,
            "verse": 69,
            "text": "अल्लाह क़ियामत के दिन तुम्हारे बीच उस चीज़ का फ़ैसला कर देगा, जिसमें तुम विभेद करते हो।"
        },
        {
            "chapter": 22,
            "verse": 70,
            "text": "क्या तुम्हें नहीं मालूम कि अल्लाह जानता है जो कुछ आकाश और धरती मैं हैं? निश्चय ही वह (लोगों का कर्म) एक किताब में अंकित है। निस्संदेह वह (फ़ैसला करना) अल्लाह के लिए अत्यन्त सरल है"
        },
        {
            "chapter": 22,
            "verse": 71,
            "text": "और वे अल्लाह से इतर उनकी बन्दगी करते है जिनके लिए न तो उसने कोई प्रमाण उतारा और न उन्हें उनके विषय में कोई ज्ञान ही है। और इन ज़ालिमों को कोई सहायक नहीं"
        },
        {
            "chapter": 22,
            "verse": 72,
            "text": "और जब उन्हें हमारी स्पष्ट आयतें सुनाई जाती है, तो इनकार करनेवालों के चेहरों पर तुम्हें नागवारी प्रतीत होती है। लगता है कि अभी वे उन लोगों पर टूट पड़ेगे जो उन्हें हमारी आयतें सुनाते है। कह दो, \"क्या मैं तुम्हे इससे बुरी चीज़ की ख़बर दूँ? आग है वह - अल्लाह ने इनकार करनेवालों से उसी का वादा कर रखा है - और वह बहुत ही बुरा ठिकाना है।"
        },
        {
            "chapter": 22,
            "verse": 73,
            "text": "ऐ लोगों! एक मिसाल पेश की जाती है। उसे ध्यान से सुनो, अल्लाह से हटकर तुम जिन्हें पुकारते हो वे एक मक्खी भी पैदा नहीं कर सकते। यद्यपि इसके लिए वे सब इकट्ठे हो जाएँ और यदि मक्खी उनसे कोई चीज़ छीन ले जाए तो उससे वे उसको छुड़ा भी नहीं सकते। बेबस और असहाय रहा चाहनेवाला भी (उपासक) और उसका अभीष्ट (उपास्य) भी"
        },
        {
            "chapter": 22,
            "verse": 74,
            "text": "उन्होंने अल्लाह की क़द्र ही नहीं पहचानी जैसी कि उसकी क़द्र पहचाननी चाहिए थी। निश्चय ही अल्लाह अत्यन्त बलवान, प्रभुत्वशाली है"
        },
        {
            "chapter": 22,
            "verse": 75,
            "text": "अल्लाह फ़रिश्तों में से संदेशवाहक चुनता और मनुष्यों में से भी। निश्चय ही अल्लाह सब कुछ सुनता, देखता है"
        },
        {
            "chapter": 22,
            "verse": 76,
            "text": "वह जानता है जो कुछ उनके आगे है और जो कुछ उनके पीछे है। और सारे मामले अल्लाह ही की ओर पलटते है"
        },
        {
            "chapter": 22,
            "verse": 77,
            "text": "ऐ ईमान लानेवालो! झुको और सजदा करो और अपने रब की बन्दही करो और भलाई करो, ताकि तुम्हें सफलता प्राप्त हो"
        },
        {
            "chapter": 22,
            "verse": 78,
            "text": "और परस्पर मिलकर जिहाद करो अल्लाह के मार्ग में, जैसा कि जिहाद का हक़ है। उसने तुम्हें चुन लिया है - और धर्म के मामले में तुमपर कोई तंगी और कठिनाई नहीं रखी। तुम्हारे बाप इबराहीम के पंथ को तुम्हारे लिए पसन्द किया। उसने इससे पहले तुम्हारा नाम मुस्लिम (आज्ञाकारी) रखा था और इस ध्येय से - ताकि रसूल तुमपर गवाह हो और तुम लोगों पर गवाह हो। अतः नमाज़ का आयोजन करो और ज़कात दो और अल्लाह को मज़बूती से पकड़े रहो। वही तुम्हारा संरक्षक है। तो क्या ही अच्छा संरक्षक है और क्या ही अच्छा सहायक"
        }
    ]
}
{
    "rukus": [
        {
            "chapter": 19,
            "verse": 16,
            "text": "और इस किताब में मरयम की चर्चा करो, जबकि वह अपने घरवालों से अलग होकर एक पूर्वी स्थान पर चली गई"
        },
        {
            "chapter": 19,
            "verse": 17,
            "text": "फिर उसने उनसे परदा कर लिया। तब हमने उसके पास अपनी रूह (फ़रिश्तेप) को भेजा और वह उसके सामने एक पूर्ण मनुष्य के रूप में प्रकट हुआ"
        },
        {
            "chapter": 19,
            "verse": 18,
            "text": "वह बोल उठी, \"मैं तुझसे बचने के लिए रहमान की पनाह माँगती हूँ; यदि तू (अल्लाह का) डर रखनेवाला है (तो यहाँ से हट जाएगा) ।"
        },
        {
            "chapter": 19,
            "verse": 19,
            "text": "उसने कहा, \"मैं तो केवल तेरे रब का भेजा हुआ हूँ, ताकि तुझे नेकी और भलाई से बढ़ा हुआ लड़का दूँ।"
        },
        {
            "chapter": 19,
            "verse": 20,
            "text": "वह बोली, \"मेरे कहाँ से लड़का होगा, जबकि मुझे किसी आदमी ने छुआ तक नही और न मैं कोई बदचलन हूँ"
        },
        {
            "chapter": 19,
            "verse": 21,
            "text": "उसने कहा, \"ऐसा ही होगा। रब ने कहा है कि यह मेरे लिए सहज है। और ऐसा इसलिए होगा (ताकि हम तुझे) और ताकि हम उसे लोगों के लिए एक निशानी बनाएँ और अपनी ओर से एक दयालुता। यह तो ऐसी बात है जिसका निर्णय हो चुका है।"
        },
        {
            "chapter": 19,
            "verse": 22,
            "text": "फिर उसे उस (बच्चे) का गर्भ रह गया और वह उसे लिए हुए एक दूर के स्थान पर अलग चली गई।"
        },
        {
            "chapter": 19,
            "verse": 23,
            "text": "अन्ततः प्रसव पीड़ा उसे एक खजूर के तने के पास ले आई। वह कहने लगी, \"क्या ही अच्छा होता कि मैं इससे पहले ही मर जाती और भूली-बिसरी हो गई होती"
        },
        {
            "chapter": 19,
            "verse": 24,
            "text": "उस समय उसे उसके नीचे से पुकारा, \"शोकाकुल न हो। तेरे रब ने तेरे नीचे एक स्रोत प्रवाहित कर रखा है।"
        },
        {
            "chapter": 19,
            "verse": 25,
            "text": "तू खजूर के उस वृक्ष के तने को पकड़कर अपनी ओर हिला। तेरे ऊपर ताज़ा पकी-पकी खजूरें टपक पड़ेगी"
        },
        {
            "chapter": 19,
            "verse": 26,
            "text": "अतः तू उसे खा और पी और आँखें ठंडी कर। फिर यदि तू किसी आदमी को देखे तो कह देना, मैंने तो रहमान के लिए रोज़े की मन्नत मानी है। इसलिए मैं आज किसी मनुष्य से न बोलूँगी।"
        },
        {
            "chapter": 19,
            "verse": 27,
            "text": "फिर वह उस बच्चे को लिए हुए अपनी क़ौम के लोगों के पास आई। वे बोले, \"ऐ मरयम, तूने तो बड़ा ही आश्चर्य का काम कर डाला"
        },
        {
            "chapter": 19,
            "verse": 28,
            "text": "हे हारून की बहन! न तो तेरा बाप ही कोई बुरा आदमी था और न तेरी माँ ही बदचलन थी।"
        },
        {
            "chapter": 19,
            "verse": 29,
            "text": "तब उसने उस (बच्चे) की ओर संकेत किया। वे कहने लगे, \"हम उससे कैसे बात करें जो पालने में पड़ा हुआ एक बच्चा है"
        },
        {
            "chapter": 19,
            "verse": 30,
            "text": "उसने कहा, \"मैं अल्लाह का बन्दा हूँ। उसने मुझे किताब दी और मुझे नबी बनाया"
        },
        {
            "chapter": 19,
            "verse": 31,
            "text": "और मुझे बरकतवाला किया जहाँ भी मैं रहूँ, और मुझे नमाज़ और ज़कात की ताकीद की, जब तक कि मैं जीवित रहूँ"
        },
        {
            "chapter": 19,
            "verse": 32,
            "text": "और अपनी माँ का हक़ अदा करनेवाला बनाया। और उसने मुझे सरकश और बेनसीब नहीं बनाया"
        },
        {
            "chapter": 19,
            "verse": 33,
            "text": "सलाम है मुझपर जिस दिन कि मैं पैदा हुआ और जिस दिन कि मैं मरूँ और जिस दिन कि जीवित करके उठाया जाऊँ"
        },
        {
            "chapter": 19,
            "verse": 34,
            "text": "सच्ची और पक्की बात की स्पष्ट से यह है कि मरयम का बेटा ईसा, जिसके विषय में वे सन्देह में पड़े हुए है"
        },
        {
            "chapter": 19,
            "verse": 35,
            "text": "अल्लाह ऐसा नहीं कि वह किसी को अपना बेटा बनाए। महान और उच्च है, वह! जब वह किसी चीज़ का फ़ैसला करता है तो बस उसे कह देता है, \"हो जा!\" तो वह हो जाती है।"
        },
        {
            "chapter": 19,
            "verse": 36,
            "text": "और निस्संदेह अल्लाह मेरा रब भी है और तुम्हारा रब भी। अतः तुम उसी की बन्दगी करो यही सीधा मार्ग है।"
        },
        {
            "chapter": 19,
            "verse": 37,
            "text": "किन्तु उनमें कितने ही गिरोहों ने पारस्परिक वैमनस्य के कारण विभेद किया, तो जिन लोगों ने इनकार किया उनके लिए बड़ी तबाही है एक बड़े दिन की उपस्थिति से"
        },
        {
            "chapter": 19,
            "verse": 38,
            "text": "भली-भाँति सुननेवाले और भली-भाँति देखनेवाले होंगे, जिस दिन वे हमारे समाने आएँगे! किन्तु आज ये ज़ालिम खुली गुमराही में पड़े हुए है"
        },
        {
            "chapter": 19,
            "verse": 39,
            "text": "उन्हें पश्चाताप के दिन से डराओ, जबकि मामले का फ़ैसला कर दिया जाएगा, और उनका हाल यह है कि वे ग़फ़लत में पड़े हुए है और वे ईमान नहीं ला रहे है"
        },
        {
            "chapter": 19,
            "verse": 40,
            "text": "धरती और जो भी उसके ऊपर है उसके वारिस हम ही रह जाएँगे और हमारी ही ओर उन्हें लौटना होगा"
        }
    ]
}
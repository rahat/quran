{
    "rukus": [
        {
            "chapter": 4,
            "verse": 97,
            "text": "जो लोग अपने-आप पर अत्याचार करते है, जब फ़रिश्ते उस दशा में उनके प्राण ग्रस्त कर लेते है, तो कहते है, \"तुम किस दशा में पड़े रहे?\" वे कहते है, \"हम धरती में निर्बल और बेबस थे।\" फ़रिश्ते कहते है, \"क्या अल्लाह की धरती विस्तृत न थी कि तुम उसमें घर-बार छोड़कर कहीं ओर चले जाते?\" तो ये वही लोग है जिनका ठिकाना जहन्नम है। - और वह बहुत ही बुरा ठिकाना है"
        },
        {
            "chapter": 4,
            "verse": 98,
            "text": "सिवाय उन बेबस पुरुषों, स्त्रियों और बच्चों के जिनके बस में कोई उपाय नहीं और न कोई राह पा रहे है"
        },
        {
            "chapter": 4,
            "verse": 99,
            "text": "तो सम्भव है कि अल्लाह ऐसे लोगों को छोड़ दे; क्योंकि अल्लाह छोड़ देनेवाला और बड़ा क्षमाशील है"
        },
        {
            "chapter": 4,
            "verse": 100,
            "text": "जो कोई अल्लाह के मार्ग में घरबार छोड़कर निकलेगा, वह धरती में शरण लेने की बहुत जगह और समाई पाएगा, और जो कोई अपने घर में सब कुछ छोड़कर अल्लाह और उसके रसूल की ओर निकले और उसकी मृत्यु हो जाए, तो उसका प्रतिदान अल्लाह के ज़िम्मे हो गया। अल्लाह बहुत क्षमाशील, दयावान है"
        }
    ]
}
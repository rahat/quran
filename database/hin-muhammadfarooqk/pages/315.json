{
    "pages": [
        {
            "chapter": 20,
            "verse": 52,
            "text": "कहा, \"उसका ज्ञान मेरे रब के पास एक किताब में सुरक्षित है। मेरा रब न चूकता है और न भूलता है।"
        },
        {
            "chapter": 20,
            "verse": 53,
            "text": "वही है जिसने तुम्हारे लिए धरती को पालना (बिछौना) बनाया और उसने तुम्हारे लिए रास्ते निकाले और आकाश से पानी उतारा। फिर हमने उसके द्वारा विभिन्न प्रकार के पेड़-पौधे निकाले"
        },
        {
            "chapter": 20,
            "verse": 54,
            "text": "खाओ और अपने चौपायों को भी चराओ! निस्संदेह इसमें बुद्धिमानों के लिए बहुत-सी निशानियाँ है"
        },
        {
            "chapter": 20,
            "verse": 55,
            "text": "उसी से हमने तुम्हें पैदा किया और उसी में हम तुम्हें लौटाते है और उसी से तुम्हें दूसरी बार निकालेंगे।"
        },
        {
            "chapter": 20,
            "verse": 56,
            "text": "और हमने फ़िरऔन को अपनी सब निशानियाँ दिखाई, किन्तु उसने झुठलाया और इनकार किया।"
        },
        {
            "chapter": 20,
            "verse": 57,
            "text": "उसने कहा, \"ऐ मूसा! क्या तू हमारे पास इसलिए आया है कि अपने जादू से हमको हमारे अपने भूभाग से निकाल दे"
        },
        {
            "chapter": 20,
            "verse": 58,
            "text": "अच्छा, हम भी तेरे पास ऐसा ही जादू लाते है। अब हमारे और अपने बीच एक निश्चित स्थान ठहरा ले, कोई बीच की जगह, न हम इसके विरुद्ध जाएँ और न तू।"
        },
        {
            "chapter": 20,
            "verse": 59,
            "text": "कहा, \"उत्सव का दिन तुम्हारे वादे का है और यह कि लोग दिन चढ़े इकट्ठे हो जाएँ।"
        },
        {
            "chapter": 20,
            "verse": 60,
            "text": "तब फ़िरऔन ने पलटकर अपने सारे हथकंडे जुटाए। और आ गया"
        },
        {
            "chapter": 20,
            "verse": 61,
            "text": "मूसा ने उन लोगों से कहा, \"तबाही है तुम्हारी; झूठ घड़कर अल्लाह पर न थोपो कि वह तुम्हें एक यातना से विनष्ट कर दे और झूठ जिस किसी ने भी घड़कर थोपा, वह असफल रहा।"
        },
        {
            "chapter": 20,
            "verse": 62,
            "text": "इसपर उन्होंने परस्पर बड़ा मतभेद किया औऱ और चुपके-चुपके कानाफूसी की"
        },
        {
            "chapter": 20,
            "verse": 63,
            "text": "कहने लगे, \"ये दोनों जादूगर है, चाहते है कि अपने जादू से तुम्हें तुम्हारे भूभाग से निकाल बाहर करें। और तुम्हारी उत्तम और उच्च प्रणाली को तहस-नहस करके रख दे।"
        },
        {
            "chapter": 20,
            "verse": 64,
            "text": "अतः तुम सब मिलकर अपना उपाय जुटा लो, फिर पंक्तिबद्ध होकर आओ। आज तो प्रभावी रहा, वही सफल है।"
        }
    ]
}
{
    "pages": [
        {
            "chapter": 73,
            "verse": 20,
            "text": "اے رسول (ص)) یقیناً آپ(ص) کا پروردگار جانتا ہے کہ آپ(ص) کبھی رات کی دو تہائی کے قریب، کبھی نصف شب اور کبھی ایک تہائی (نماز کیلئے) قیام کرتے ہیں اور ایک گروہ آپ کے ساتھیوں میں سے بھی اور اللہ ہی رات اور دن کا اندازہ ٹھہراتا ہے (انہیں چھوٹا بڑا کرتا ہے) وہ جانتا ہے کہ تم لوگ (اس) وقت پر پوری طرح حاوی نہیں ہو سکتے (شمار نہیں کر سکتے) تو اس نے تمہارے حال پر توجہ (مہربانی) فرمائی تو اب جتنا قرآن تم آسانی سے پڑھ سکتے ہو اتنا ہی پڑھ لیا کرو وہ یہ بھی جانتا ہے کہ تم میں کچھ بیمار ہوں گے اور کچھ ایسے بھی ہوں گے جو اللہ کے فضل (روزی) کی تلاش میں زمین میں سفر کریں گے اور دوسرے لوگ ایسے بھی ہوں گے جو اللہ کی راہ میں جہاد کریں گے پس اتنا قرآن پڑھو جتنا میسر ہو اور نماز قائم کرو (پابندی سے پڑھو) اور زکوٰۃ ادا کرو اور اللہ کو قرضۂ حسنہ دو اور تم لوگ جو کچھ بھلائی (نیک عمل) اپنے لئے آگے بھیجو گے اسے اللہ کے ہاں موجود پاؤ گے وہی تمہارے لئے بہتر ہے اس کا ثواب بہت بڑا ہے اور اللہ سے مغفرت طلب کرو بےشک اللہ بڑا بخشنے والا اوربڑا رحم کرنے والا ہے۔"
        },
        {
            "chapter": 74,
            "verse": 1,
            "text": "اے چادر اوڑھنے والے (رسول(ص))۔"
        },
        {
            "chapter": 74,
            "verse": 2,
            "text": "اٹھئے اور (لوگوں کو عذابِ الٰہی) سے ڈرائیے۔"
        },
        {
            "chapter": 74,
            "verse": 3,
            "text": "اور اپنے پروردگار کی بڑائی بیان کیجئے۔"
        },
        {
            "chapter": 74,
            "verse": 4,
            "text": "اور اپنے کپڑے پاک رکھئے۔"
        },
        {
            "chapter": 74,
            "verse": 5,
            "text": "اور (بتوں کی) نجاست سے دور رہیے۔"
        },
        {
            "chapter": 74,
            "verse": 6,
            "text": "اور (کسی پر) احسان نہ کیجئے زیادہ حاصل کرنے کیلئے۔"
        },
        {
            "chapter": 74,
            "verse": 7,
            "text": "اور اپنے پروردگار کیلئے صبر کیجئے۔"
        },
        {
            "chapter": 74,
            "verse": 8,
            "text": "اور جب صور پھونکا جائے گا۔"
        },
        {
            "chapter": 74,
            "verse": 9,
            "text": "تو وہ دن بڑا سخت دن ہوگا۔"
        },
        {
            "chapter": 74,
            "verse": 10,
            "text": "اور کافروں پر آسان نہ ہوگا۔"
        },
        {
            "chapter": 74,
            "verse": 11,
            "text": "مجھے اور اس شخص کو چھوڑ دیجئے جسے میں نے تنہا پیدا کیا۔"
        },
        {
            "chapter": 74,
            "verse": 12,
            "text": "اور اسے پھیلا ہوا (فراواں) مال و زر دیا۔"
        },
        {
            "chapter": 74,
            "verse": 13,
            "text": "اور پاس حاضر رہنے والے بیٹے دے۔"
        },
        {
            "chapter": 74,
            "verse": 14,
            "text": "اور اس کیلئے (سرداری کا) ہر قِسم کا سامان مہیا کیا۔"
        },
        {
            "chapter": 74,
            "verse": 15,
            "text": "پھر بھی وہ طمع رکھتا ہے کہ میں اسے زیادہ دوں۔"
        },
        {
            "chapter": 74,
            "verse": 16,
            "text": "ہرگز نہیں وہ تو ہماری آیتوں کا سخت مخالف ہے۔"
        },
        {
            "chapter": 74,
            "verse": 17,
            "text": "میں عنقریب (دوزخ کی) ایک سخت چڑھائی پر اسے چڑھا دوں گا۔"
        }
    ]
}
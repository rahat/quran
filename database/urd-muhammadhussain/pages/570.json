{
    "pages": [
        {
            "chapter": 70,
            "verse": 40,
            "text": "پس نہیں! میں قَسم کھاتا ہوں مشرقوں اور مغربوں کے پروردگار کی ہم پوری قدرت رکھتے ہیں۔"
        },
        {
            "chapter": 70,
            "verse": 41,
            "text": "اس بات پر کہ ہم ان لوگوں کے بدلے ان سے بہتر لے آئیں اور ہم (ایسا کرنے سے) عاجز نہیں ہیں۔"
        },
        {
            "chapter": 70,
            "verse": 42,
            "text": "تو آپ(ص) انہیں چھوڑئیے کہ وہ بےہودہ باتوں اور کھیل کود میں مشغول رہیں یہاں تک کہ وہ اپنے اس دن سے دوچار ہوں جس کا ان سے وعدہ وعید کیا جا رہا ہے۔"
        },
        {
            "chapter": 70,
            "verse": 43,
            "text": "جس دن وہ قبروں سے اس طرح جلدی جلدی نکلیں گے گویا (اپنے بتوں کے) استھانوں کی طرف دوڑ رہے ہیں۔"
        },
        {
            "chapter": 70,
            "verse": 44,
            "text": "ان کی آنکھیں جھکی ہوئی ہوں گی (اور) ان پر ذلت و رسوائی چھائی ہوگی۔ یہی وہ دن ہے جس کا ان سے وعدہ وعید کیا جاتا تھا۔"
        },
        {
            "chapter": 71,
            "verse": 1,
            "text": "بےشک ہم نے نوح(ع) کو ان کی قوم کی طرف بھیجا کہ اپنی قوم کو ڈراؤ۔ اس سے پہلے کہ ان پر دردناک عذاب آجائے۔"
        },
        {
            "chapter": 71,
            "verse": 2,
            "text": "(چنانچہ) انہوں نے کہا کہ اے میری قوم! میں تمہیں ایک کھلا ہوا ڈرانے والا ہوں۔"
        },
        {
            "chapter": 71,
            "verse": 3,
            "text": "کہ تم (صرف) اللہ کی عبادت کرو اور اس (کی مخالفت) سے ڈرو اور میری اطاعت کرو۔"
        },
        {
            "chapter": 71,
            "verse": 4,
            "text": "وہ (خدا) تمہارے (پہلے) گناہ بخش دے گا اور تمہیں ایک مقررہ مدت تک مہلت دے گا (باقی رکھے گا) بےشک جب اللہ کا مقررہ وقت آجاتا ہے تو پھر اسے مؤخر نہیں کیا جا سکتا کاش کہ تم (اس حقیقت کو) سمجھتے۔"
        },
        {
            "chapter": 71,
            "verse": 5,
            "text": "آپ(ع) (نوح(ع)) نے کہا اے مرے پروردگار میں نے اپنی قوم کو رات دن دعوت دی۔"
        },
        {
            "chapter": 71,
            "verse": 6,
            "text": "مگر میری دعوت نے ان کے فرار (گریز) میں اور بھی اضافہ کیا۔"
        },
        {
            "chapter": 71,
            "verse": 7,
            "text": "اور میں نے جب بھی انہیں دعوت دی کہ (وہ اس لائق ہوں کہ) تو انہیں بخش دے تو انہوں نے اپنی انگلیاں اپنے کانوں میں ٹھونس لیں اور اپنے کپڑے اپنے اوپر لپیٹ لئے اور (اپنی روش پر) اڑے رہے اور بڑا تکبر کرتے رہے۔"
        },
        {
            "chapter": 71,
            "verse": 8,
            "text": "پھر بھی میں نے ان کو بآوازِ بلند دعوت دی۔"
        },
        {
            "chapter": 71,
            "verse": 9,
            "text": "پھر میں نے انہیں (ہر طرح دعوت دی) کھلم کھلا بھی اور چپکے چپکے بھی۔"
        },
        {
            "chapter": 71,
            "verse": 10,
            "text": "(چنانچہ) میں نے (ان سے) کہا کہ اپنے پروردگار سے مغفرت طلب کرو وہ یقیناً بڑا بخشنے والا ہے۔"
        }
    ]
}
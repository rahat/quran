{
    "juzs": [
        {
            "chapter": 7,
            "verse": 88,
            "text": "سران قوم او كه سركشى كردند، گفتند اى شعيب! به يقين تو و كسانى را كه با تو ايمان آورده‌اند از شهر خود بيرون مى‌كنيم، مگر آن كه به آيين ما بازگرديد. گفت: حتى اگر دوست نداشته باشيم"
        },
        {
            "chapter": 7,
            "verse": 89,
            "text": "اگر پس از آن كه خدا ما را از آيين شما رهانيده، به آن بازگرديم، قطعا بر خدا دروغ بسته‌ايم، و ما را نسزد كه به آن بازگرديم، مگر آن كه خدا، پروردگار ما بخواهد. علم پروردگارمان همه چيز را فرا گرفته است. ما بر خدا توكل كرده‌ايم. بار الها! ميان ما و قومما"
        },
        {
            "chapter": 7,
            "verse": 90,
            "text": "مهتران قوم او كه كافر بودند گفتند: اگر از شعيب پيروى كنيد، در اين صورت بى‌ترديد زيانكار خواهيد شد"
        },
        {
            "chapter": 7,
            "verse": 91,
            "text": "پس زلزله آنها را در گرفت و صبحگاهان در خانه‌هاى خود در جاى مردند"
        },
        {
            "chapter": 7,
            "verse": 92,
            "text": "آنها كه شعيب را تكذيب كردند، گويى هرگز در آن ديار نبوده‌اند. آنها كه شعيب را تكذيب كردند، همانا زيانكاران بودند"
        },
        {
            "chapter": 7,
            "verse": 93,
            "text": "آن‌گاه [شعيب‌] از آنان روى گرداند و گفت: اى قوم من! حقيقت اين است كه من پيام‌هاى پروردگارم را به شما رساندم و اندرزتان دادم، پس چگونه بر قوم كافر تأسف بخورم"
        },
        {
            "chapter": 7,
            "verse": 94,
            "text": "و ما در هر [شهر و] ديارى كه پيامبرى فرستاديم، ساكنان آن را به سختى و بيمارى گرفتار كرديم تا مگر زارى كنند [و رو به خدا آرند]"
        },
        {
            "chapter": 7,
            "verse": 95,
            "text": "آن‌گاه به جاى محنت‌ها خوشى آورديم تا آن كه وضعشان خوب شد [باز متنبه نشدند] و گفتند: البته به پدران ما [هم از گردش روزگار] رنج و خوشى مى‌رسيد. پس ناگهان، در آن حال كه غافل بودند ايشان را بگرفتيم"
        },
        {
            "chapter": 7,
            "verse": 96,
            "text": "و اگر اهل شهرها ايمان آورده و تقوا پيشه مى‌كردند، بركاتى از آسمان و زمين به رويشان مى‌گشوديم، ولى آنها تكذيب كردند پس ما نيز ايشان را به سزاى آنچه مى‌كردند گرفتار ساختيم"
        },
        {
            "chapter": 7,
            "verse": 97,
            "text": "مگر مردم اين شهرها ايمنند كه عذاب ما شب هنگام زمانى كه در خوابند سراغشان بيايد"
        },
        {
            "chapter": 7,
            "verse": 98,
            "text": "و آيا مردم اين ديار ايمنند كه عذاب ما در روز روشن به سراغشان بيايد در حالى كه به بازى سرگرم‌اند"
        },
        {
            "chapter": 7,
            "verse": 99,
            "text": "مگر از مكر و تدبير خدا ايمن شده‌اند؟ كه جز زيانكاران از تدبير خدا ايمن ننشينند"
        },
        {
            "chapter": 7,
            "verse": 100,
            "text": "آيا براى آنان كه اين سرزمين را از پيشينيان به ارث برده‌اند روشن نكرده است كه اگر بخواهيم آنها را به سزاى گناهانشان عقوبت مى‌كنيم و بر دل‌هايشان مهر مى‌نهيم تا ديگر نشنوند"
        },
        {
            "chapter": 7,
            "verse": 101,
            "text": "اين شهرهاست كه ما خبرهاى آن را بر تو نقل مى‌كنيم. به حقيقت پيامبرانشان با حجت‌هاى روشن به سويشان آمدند، ولى آنها به آنچه قبلا تكذيب كرده بودند ايمان نمى‌آوردند. اين گونه خداوند بر دل‌هاى كافران مهر مى‌نهد"
        },
        {
            "chapter": 7,
            "verse": 102,
            "text": "و ما بيشترشان را پاى بند تعهد نيافتيم و جدّا بيشترشان را نافرمان يافتيم"
        },
        {
            "chapter": 7,
            "verse": 103,
            "text": "آن‌گاه از پس ايشان موسى را با آيات خويش به سوى فرعون و سران قومش فرستاديم، ولى در حق آن [آيات‌] ستم كردند. اينك بنگر كه عاقبت مفسدان چگونه گشت"
        },
        {
            "chapter": 7,
            "verse": 104,
            "text": "و موسى گفت: اى فرعون! بى‌ترديد من فرستاده‌اى از جانب پروردگار عالميانم"
        },
        {
            "chapter": 7,
            "verse": 105,
            "text": "شايسته است كه در باره‌ى خداوند جز حق نگويم. همانا براى شما معجزه‌اى از جانب پروردگارتان آورده‌ام، پس بنى اسرائيل را با من بفرست"
        },
        {
            "chapter": 7,
            "verse": 106,
            "text": "گفت: اگر راست مى‌گويى و معجزه‌اى آورده‌اى، آن را بياور"
        },
        {
            "chapter": 7,
            "verse": 107,
            "text": "پس عصاى خويش بيفكند كه در دم اژدهايى واقعى شد"
        },
        {
            "chapter": 7,
            "verse": 108,
            "text": "و دست خود [از گريبان‌] برآورد كه ناگه براى ناظران درخشان گرديد"
        },
        {
            "chapter": 7,
            "verse": 109,
            "text": "سران قوم فرعون گفتند: به راستى اين جادوگرى ماهر است"
        },
        {
            "chapter": 7,
            "verse": 110,
            "text": "مى‌خواهد شما را از سرزمينتان بيرون كند. اينك چه رأى مى‌دهيد"
        },
        {
            "chapter": 7,
            "verse": 111,
            "text": "گفتند: [كار] او و برادرش را به تأخير انداز، و مأموران جمع‌آورى را به شهرها بفرست"
        },
        {
            "chapter": 7,
            "verse": 112,
            "text": "تا هر چه ساحر ماهر است نزد تو آورند"
        },
        {
            "chapter": 7,
            "verse": 113,
            "text": "جادوگران به حضور فرعون آمدند. گفتند: اگر ما غالب شديم آيا حتما مزدى خواهيم داشت"
        },
        {
            "chapter": 7,
            "verse": 114,
            "text": "گفت: آرى، البته شما از مقربان خواهيد بود"
        },
        {
            "chapter": 7,
            "verse": 115,
            "text": "گفتند: اى موسى! تو اول مى‌افكنى يا ما بيفكنيم"
        },
        {
            "chapter": 7,
            "verse": 116,
            "text": "گفت: شما بيفكنيد. و چون افكندند، مردم را چشم بندى كردند و آنها را ترساندند و سحر بزرگى آوردند"
        },
        {
            "chapter": 7,
            "verse": 117,
            "text": "و به موسى وحى كرديم كه عصاى خويش بيفكن. پس همان دم ساخته‌هاى آنها را [يك به يك‌] مى‌بلعيد"
        },
        {
            "chapter": 7,
            "verse": 118,
            "text": "پس حقيقت ثابت شد و كارى كه مى‌كردند بر باد رفت"
        },
        {
            "chapter": 7,
            "verse": 119,
            "text": "اين جا بود كه شكست خوردند و با خوارى برگشتند"
        },
        {
            "chapter": 7,
            "verse": 120,
            "text": "و ساحران [بى‌اختيار] به سجده افتادند"
        },
        {
            "chapter": 7,
            "verse": 121,
            "text": "گفتند: ما به پروردگار عالميان ايمان آورديم"
        },
        {
            "chapter": 7,
            "verse": 122,
            "text": "پروردگار موسى و هارون"
        },
        {
            "chapter": 7,
            "verse": 123,
            "text": "فرعون گفت: پيش از آن كه به شما رخصت دهم به او ايمان آورديد؟! حتما اين توطئه‌اى است كه در شهر به راه انداخته‌ايد تا ساكنانش را از آن بيرون كنيد، پس به زودى خواهيد دانست"
        },
        {
            "chapter": 7,
            "verse": 124,
            "text": "حتما، و يقينا دست‌ها و پاهايتان را چپ و راست قطع مى‌كنم، آن‌گاه شما را جملگى به دار مى‌زنم"
        },
        {
            "chapter": 7,
            "verse": 125,
            "text": "گفتند: [هر چه مى‌خواهى بكن‌] ما به سوى پروردگارمان باز مى‌گرديم"
        },
        {
            "chapter": 7,
            "verse": 126,
            "text": "و تو از ما انتقام نمى‌گيرى مگر براى اين كه ما به آيات پروردگارمان- وقتى براى ما آمد- ايمان آورديم. بار الها! بر ما صبورى ببار و مسلمانمان بميران"
        },
        {
            "chapter": 7,
            "verse": 127,
            "text": "سران قوم فرعون گفتند: آيا موسى و قوم او را وا مى‌گذارى كه در زمين فساد كنند و تو و خدايانت را واگذارد؟ گفت: به زودى پسرانشان را مى‌كشيم و زنانشان را زنده مى‌گذاريم كه بى‌ترديد ما بر آنان تسلط داريم"
        },
        {
            "chapter": 7,
            "verse": 128,
            "text": "موسى به قوم خود گفت: از خداوند مدد بجوييد و استقامت ورزيد كه زمين از آن خداست، آن را به هر كس از بندگانش كه بخواهد به ارث مى‌دهد، و فرجام [نيكو] از آن پرهيزكاران است"
        },
        {
            "chapter": 7,
            "verse": 129,
            "text": "گفتند: پيش از آن كه سوى ما بيايى و بعد از آن كه آمدى همواره آزار شده‌ايم. [موسى‌] گفت: اميد است پروردگارتان دشمن شما را هلاك كند و شما را در [اين‌] سرزمين جانشين [آنان‌] گرداند تا ببيند چگونه عمل مى‌كنيد"
        },
        {
            "chapter": 7,
            "verse": 130,
            "text": "و به راستى فرعونيان را به خشكسالى و كاهش محصولات دچار كرديم تا به خود آيند"
        },
        {
            "chapter": 7,
            "verse": 131,
            "text": "و چون ناز و نعمت به آنها مى‌رسيد مى‌گفتند: اين حق ماست، و چون گزندى به ايشان مى‌رسيد، به موسى و پيروان او فال بد مى‌زدند. آگاه باش كه بخت بد آنها نزد خداست ولى اكثرشان نمى‌فهمند"
        },
        {
            "chapter": 7,
            "verse": 132,
            "text": "و گفتند: هرگاه كه معجزه‌اى براى ما بياورى كه به وسيله آن سحرمان كنى ما به تو ايمان نخواهيم آورد"
        },
        {
            "chapter": 7,
            "verse": 133,
            "text": "پس طوفان و ملخ و شپش و وزغ‌ها و خون را كه معجزاتى از هم جدا بودند برايشان فرستاديم، باز هم سركشى كردند و قومى بزهكار بودند"
        },
        {
            "chapter": 7,
            "verse": 134,
            "text": "و چون بلا بر آنها واقع شد، گفتند: اى موسى! پروردگار خويش را بدان عهدى كه با تو دارد براى ما بخوان كه: اگر عذاب را از ما بردارى قطعا به تو ايمان مى‌آوريم و حتما بنى اسرائيل را با تو مى‌فرستيم"
        },
        {
            "chapter": 7,
            "verse": 135,
            "text": "اما هنگامى كه عذاب را تا موعدى كه آنان به آن مى‌رسيدند از آنها برمى‌داشتيم، باز هم پيمان خود مى‌شكستند"
        },
        {
            "chapter": 7,
            "verse": 136,
            "text": "ما هم سر انجام از آنان انتقام گرفتيم و در دريا غرقشان ساختيم، چرا كه آيات ما را تكذيب كردند و از آن غفلت مى‌ورزيدند"
        },
        {
            "chapter": 7,
            "verse": 137,
            "text": "و به آن گروهى كه تضعيف مى‌شدند، مشرق‌ها و مغرب‌هاى [آن‌] سرزمين را كه بركت داده بوديم واگذاشتيم و وعده‌ى نيك پروردگار تو در حق بنى اسرائيل، به پاس صبوريشان تحقق يافت و آنچه را كه فرعون و قوم او مى‌ساختند و آنچه را كه بر مى‌افراشتند ويران كرديم"
        },
        {
            "chapter": 7,
            "verse": 138,
            "text": "و بنى اسرائيل را از دريا عبور داديم. پس [در راه‌] به قومى رسيدند كه بت‌هاى خويش را پرستش مى‌كردند. گفتند: اى موسى! براى ما نيز معبودى بساز چونان كه آنها معبودهايى دارند. گفت: به راستى شما قومى هستيد كه نادانى مى‌كنيد"
        },
        {
            "chapter": 7,
            "verse": 139,
            "text": "بى‌ترديد اينها [كه مى‌بينيد] كارشان بر باد است و آنچه مى‌كنند باطل است"
        },
        {
            "chapter": 7,
            "verse": 140,
            "text": "گفت: آيا غير از خدا معبودى براى شما بجويم در صورتى كه او شما را بر عالميان برترى داد"
        },
        {
            "chapter": 7,
            "verse": 141,
            "text": "و [فراموش نكنيد] هنگامى را كه شما را از فرعونيان نجات داديم. آنان شما را عذاب سختى مى‌كردند، پسرانتان را مى‌كشتند و زنانتان را زنده مى‌گذاشتند، و در اين [گرفتارى‌ها] از پروردگارتان امتحان بزرگى بود"
        },
        {
            "chapter": 7,
            "verse": 142,
            "text": "و با موسى سى شب وعده كرديم و آن را به ده شب ديگر كامل نموديم پس ميقات پروردگارش در چهل شب به سر آمد. و موسى به برادرش هارون گفت: ميان قوم من نايب من باش و به اصلاح [كارشان‌] پرداز و طريق مفسدان را پيروى مكن"
        },
        {
            "chapter": 7,
            "verse": 143,
            "text": "و چون موسى به وعده‌گاه ما آمد و پروردگارش با او سخن گفت، عرض كرد: بار الها! خود را به من بنماى كه تو را بنگرم. گفت: هرگز مرا نخواهى ديد، ليكن به اين كوه بنگر، پس اگر در جايش برقرار ماند مرا خواهى ديد، سپس همين كه پروردگار او بر كوه تجلّى كرد، آن را"
        },
        {
            "chapter": 7,
            "verse": 144,
            "text": "گفت: اى موسى! من تو را به رسالت‌هاى خويش و سخن گفتنم [با تو]، بر مردم برگزيدم، پس آنچه را به تو دادم بگير و از شاكران باش"
        },
        {
            "chapter": 7,
            "verse": 145,
            "text": "و براى وى در الواح از هرگونه اندرزى و شرحى براى هر چيز نوشتيم [و گفتيم:] پس آن را محكم بگير و قوم خود را فرمان ده كه بهترينش را به كار گيرند، و به زودى جايگاه فاسقان را به شما نشان خواهم داد"
        },
        {
            "chapter": 7,
            "verse": 146,
            "text": "و به زودى كسانى را كه در [اين‌] سرزمين به ناحق بزرگى مى‌كنند از آيات خود منصرف خواهم كرد. آنها اگر همه معجزه‌ها را هم ببينند به آن ايمان نمى‌آورند، و اگر راه رشد را ببينند آن را پيش نمى‌گيرند، و اگر راه ضلالت را ببينند آن را پيش مى‌گيرند. اين از آن"
        },
        {
            "chapter": 7,
            "verse": 147,
            "text": "و كسانى كه آيات ما و ديدار آخرت را تكذيب كردند، اعمالشان تباه است. آيا جز آنچه را كه عمل مى‌كردند كيفر مى‌بينند"
        },
        {
            "chapter": 7,
            "verse": 148,
            "text": "و قوم موسى در غياب او از زيورهاى خود تنديس گوساله‌اى ساختند كه صداى گاو داشت. مگر نمى‌ديدند كه با آنها سخن نمى‌گويد و به راهى هدايتشان نمى‌كند؟ آن را [معبود] گرفتند در حالى كه ستمكار بودند"
        },
        {
            "chapter": 7,
            "verse": 149,
            "text": "و چون پشيمان شدند و ديدند كه واقعا گمراه شده‌اند گفتند: اگر خدايمان بر ما رحم نياورد و ما را نيامرزد قطعا از زيانكاران خواهيم شد"
        },
        {
            "chapter": 7,
            "verse": 150,
            "text": "و چون موسى خشمناك و اندوهگين به نزد قوم خود بازگشت، گفت: پس از من بد جانشينانى برايم بوديد! آيا در باره‌ى امر پروردگار خويش [و تمديد ميعاد] عجله كرديد؟ و الواح را بينداخت و سر برادرش را گرفته به سوى خود مى‌كشيد. [هارون‌] گفت: اى پسر مادرم! اين قوم،"
        },
        {
            "chapter": 7,
            "verse": 151,
            "text": "[موسى‌] گفت: بار الها! من و برادرم را بيامرز و ما را در [پناه‌] رحمت خود در آور، و تو از همه مهربانان مهربان‌ترى"
        },
        {
            "chapter": 7,
            "verse": 152,
            "text": "همانا كسانى كه گوساله را پرستيدند به زودى خشمى از پروردگارشان و ذلتى در زندگى دنيا به آنان خواهد رسيد، و دروغسازان را اين گونه سزا مى‌دهيم"
        },
        {
            "chapter": 7,
            "verse": 153,
            "text": "و كسانى كه كارهاى بد كردند و پس از آن توبه آوردند و مؤمن شدند، قطعا پروردگار تو از پى آن آمرزنده و مهربان است"
        },
        {
            "chapter": 7,
            "verse": 154,
            "text": "و چون خشم موسى فرو نشست، الواح را برداشت، و در نوشته‌هاى آن براى خدا ترسان هدايت و رحمتى بود"
        },
        {
            "chapter": 7,
            "verse": 155,
            "text": "و موسى از ميان قوم خود هفتاد مرد براى وعده‌گاه ما برگزيد، و چون زلزله آنها را گرفت، گفت: پروردگارا! اگر مى‌خواستى آنها و مرا پيش از اين هلاك مى‌كردى. آيا ما را به خاطر آنچه سفيهان ما كرده‌اند هلاك مى‌كنى؟ اين جز امتحان تو نيست هر كه را خواهى بدان گم"
        },
        {
            "chapter": 7,
            "verse": 156,
            "text": "و در اين دنيا و در آخرت براى ما نيكى بنويس، كه ما به تو بازگشته‌ايم. گفت: عذاب خويش را به هر كه خواهم مى‌رسانم، و رحمتم همه چيز را فرا گرفته است. پس به زودى آن را براى كسانى كه تقوا پيشه‌اند و زكات مى‌دهند، و كسانى كه به آيات ما ايمان دارند، مقرر خو"
        },
        {
            "chapter": 7,
            "verse": 157,
            "text": "همان كسانى كه از اين رسول، پيامبر درس ناخوانده پيروى مى‌كنند كه [وصف‌] او را نزد خويش در تورات و انجيل مكتوب مى‌يابند، كه آنها را به كار پسنديده فرمان مى‌دهد و از كار ناپسند منع مى‌كند و پاكيزه‌ها را برايشان حلال و پليدى‌ها را بر آنان حرام مى‌كند،"
        },
        {
            "chapter": 7,
            "verse": 158,
            "text": "بگو: اى مردم! من فرستاده‌ى خدا به سوى همه شما هستم همان كه فرمانروايى آسمان‌ها و زمين از آن اوست. هيچ معبودى جز او نيست، زنده مى‌كند و مى‌ميراند. پس به خدا و رسول او، آن پيامبر امّى كه به خدا و كلمات او ايمان دارد، ايمان بياوريد و از او پيروى كنيد،"
        },
        {
            "chapter": 7,
            "verse": 159,
            "text": "و از قوم موسى گروهى هستند كه به حق هدايت مى‌كنند و به آن حكم مى‌دهند"
        },
        {
            "chapter": 7,
            "verse": 160,
            "text": "و آنان را به دوازده عشيره كه هر يك شاخه‌اى بود تقسيم كرديم، و به موسى آن‌گاه كه قومش از او آب خواستند وحى كرديم كه با عصايت به سنگ بزن. آن‌گاه از آن دوازده چشمه جوشيد كه هر گروهى آبخور خويش را بشناخت و ابر را سايبانشان نموديم و برايشان منّ و سلوى نا"
        },
        {
            "chapter": 7,
            "verse": 161,
            "text": "و آن‌گاه كه به ايشان گفته شد: در اين شهر مسكن گزينيد و در هر جا از آن خواستيد بخوريد و بگوييد: [بار الها!] گناهان ما را فرو ريز، و از اين دروازه فروتنانه وارد شويد تا گناهانتان را بيامرزيم و البته به پاداش نيكوكاران خواهيم افزود"
        },
        {
            "chapter": 7,
            "verse": 162,
            "text": "پس كسانى از آنها كه ستم كردند، سخن را به غير آنچه كه به آنها گفته شده بود تغيير دادند. پس ما به سزاى آن ستم‌ها كه مى‌كردند، از آسمان عذابى برايشان فرستاديم"
        },
        {
            "chapter": 7,
            "verse": 163,
            "text": "و از آنها در باره‌ى [ساكنان‌] شهرى كه در ساحل دريا بود سؤال كن، آنگاه كه در روز شنبه سنت مى‌شكستند چون روز شنبه ماهيان آنها روى آب ظاهر مى‌شدند و روزهاى غير شنبه به طرف آنها نمى‌آمدند. بدين‌سان ما آنان را به خاطر آن كه نافرمانى مى‌كردند آزمايش و گرف"
        },
        {
            "chapter": 7,
            "verse": 164,
            "text": "و آنگاه كه گروهى از ايشان [به نهى‌كنندگان از منكر] گفتند: چرا قومى را پند مى‌دهيد كه خداوند هلاك كننده يا عذاب كننده‌ى آنان به عذابى شديد است؟ گفتند: [پند دادن ما] براى اعتذار [و رفع مسئوليت‌] در پيشگاه پروردگارتان است و به اين اميد كه پرهيزكارى كنن"
        },
        {
            "chapter": 7,
            "verse": 165,
            "text": "و چون پندى را كه به ايشان داده شده بود از ياد بردند، ما نهى كنندگان از منكر را نجات داديم و ستمكاران را به عذاب بدى گرفتار نموديم، چرا كه نافرمانى مى‌كردند"
        },
        {
            "chapter": 7,
            "verse": 166,
            "text": "و چون در برابر آنچه از آن نهى شده بودند، سركشى كردند، به آنها گفتيم: بوزينگانى رانده شده باشيد"
        },
        {
            "chapter": 7,
            "verse": 167,
            "text": "و [ياد آر] آن‌گاه كه پروردگارت اعلام نمود تا روز قيامت بر يهوديان كسى را خواهد گماشت كه به آنها سخت‌ترين عذاب را بچشاند. قطعا پروردگار تو زود كيفر است و همو آمرزگار مهربان است"
        },
        {
            "chapter": 7,
            "verse": 168,
            "text": "و آنان را در زمين به صورت گروه‌هايى پراكنده ساختيم بعضى از آنان صالح و بعضى پايين‌ترند، و آنها را به خوشى‌ها و ناخوشى‌ها آزموديم، باشد كه [به راه حق‌] بازگردند"
        },
        {
            "chapter": 7,
            "verse": 169,
            "text": "آن‌گاه بعد از آنان نسلى به جايشان نشستند و وارث كتاب [آسمانى‌] شدند كه متاع دنياى پست را [به نامشروع‌]. مى‌گيرند و مى‌گويند: ما بخشيده خواهيم شد، و اگر متاع ديگرى همانند آن به ايشان برسد باز آن را مى‌گيرند. آيا از آنها در كتاب، كه محتواى آن را آموخت"
        },
        {
            "chapter": 7,
            "verse": 170,
            "text": "و كسانى كه به كتاب آسمانى تمسك مى‌جويند و نماز برپا مى‌دارند [بدانند كه‌] ما پاداش اصلاحگران را ضايع نخواهيم كرد"
        },
        {
            "chapter": 7,
            "verse": 171,
            "text": "و [ياد كن‌] هنگامى را كه كوه را كنديم و بالاى سرشان قرار داديم كه گويى سايبانى بود، و پنداشتند كه بر سرشان خواهد افتاد. [گفتيم:] آنچه به شما داده‌ايم با جدّيت بگيريد و محتواى آن را به خاطر بسپاريد، اميد كه پرهيزكار شويد"
        },
        {
            "chapter": 7,
            "verse": 172,
            "text": "و آن‌گاه كه پروردگار تو از پسران آدم، از پشت‌هايشان، نسل و نژاد آنها را برگرفت و آنها را بر خودشان گواه كرد كه: آيا من پروردگار شما نيستم؟ [آنها به زبان فطرت‌] گفتند: چرا! گواهى داديم. تا در روز رستاخيز نگوييد ما از آن غافل بوديم"
        },
        {
            "chapter": 7,
            "verse": 173,
            "text": "يا بگوييد: همانا پدران ما پيش از اين شرك آوردند و ما نسلى [دنباله‌رو] از پى ايشان بوديم، آيا ما را به سبب كارى كه باطل انديشان كرده‌اند مجازات مى‌كنى"
        },
        {
            "chapter": 7,
            "verse": 174,
            "text": "و اين گونه، آيات را [به روشنى‌] شرح مى‌دهيم، باشد كه [به راه حق‌] بازگردند"
        },
        {
            "chapter": 7,
            "verse": 175,
            "text": "و خبر آن كس (بلعم باعورا) را كه آيات خويش (اجابت دعا) را به او داده بوديم برايشان بخوان كه از آن عارى گشت، و شيطان در پى او افتاد پس از گمراهان شد"
        },
        {
            "chapter": 7,
            "verse": 176,
            "text": "و اگر مى‌خواستيم [مقام‌] وى را با اين آيات بالا مى‌برديم، ولى او به زمين دل بست و از هواى نفس خويش پيروى كرد. پس حكايت وى، حكايت سگ است كه اگر بر آن بتازى، زبان برآورد و اگر رهايش كنى باز هم زبان برآورد. اين حكايت قومى است كه آيات ما را تكذيب كردند"
        },
        {
            "chapter": 7,
            "verse": 177,
            "text": "زشت است حكايت قومى كه آيات ما را تكذيب نمودند و به خود ستم مى‌كردند"
        },
        {
            "chapter": 7,
            "verse": 178,
            "text": "هر كه را خدا هدايت كند، او هدايت يافته است و هر كه را گمراه كند، هم آنان زيانكارند"
        },
        {
            "chapter": 7,
            "verse": 179,
            "text": "همانا بسيارى از جنيان و آدميان را [گويى‌] براى دوزخ آفريده‌ايم، [چرا كه‌] دل‌هايى دارند كه با آن فهم نمى‌كنند و چشم‌هايى دارند كه با آن نمى‌بينند، و گوش‌هايى دارند كه با آن نمى‌شنوند. آنها چون چهارپايانند بلكه گمراه‌ترند، و آنان غافلانند"
        },
        {
            "chapter": 7,
            "verse": 180,
            "text": "و زيباترين نام‌ها به خداوند تعلق دارد، پس او را بدانها بخوانيد، و كسانى را كه در نام‌هاى او بى‌راهه مى‌روند واگذاريد كه به زودى به سزاى آنچه مى‌كردند خواهند رسيد"
        },
        {
            "chapter": 7,
            "verse": 181,
            "text": "و از كسانى كه بيافريديم گروهى هستند كه به حق هدايت مى‌كنند و به حق حكم مى‌دهند"
        },
        {
            "chapter": 7,
            "verse": 182,
            "text": "و كسانى كه آيات ما را تكذيب كردند، اندك اندك، از جايى كه خود نفهمند به دامشان مى‌كشيم"
        },
        {
            "chapter": 7,
            "verse": 183,
            "text": "و به آنها فرصت مى‌دهم، كه مكر و تدبير من بسى محكم است"
        },
        {
            "chapter": 7,
            "verse": 184,
            "text": "آيا فكر نكردند كه يارشان [پيامبر] جنونى ندارد؟ او جز هشدار دهنده‌اى آشكار نيست"
        },
        {
            "chapter": 7,
            "verse": 185,
            "text": "آيا در ملكوت آسمان‌ها و زمين و آنچه خدا آفريده ننگريستند، و اين كه شايد اجلشان نزديك شده باشد؟ پس به كدامين سخن، بعد از قرآن ايمان مى‌آورند"
        },
        {
            "chapter": 7,
            "verse": 186,
            "text": "هر كه را خدا گمراه كند، براى او هيچ راهبرى نيست، و آنها را در طغيانشان سرگردان رها مى‌كند"
        },
        {
            "chapter": 7,
            "verse": 187,
            "text": "از تو در باره‌ى قيامت مى‌پرسند كه چه وقت برپا مى‌شود؟ بگو: علم آن تنها نزد پروردگار من است و جز او آن را به موقع خود آشكار نمى‌سازد. [تحقق آن‌] در آسمان‌ها و زمين سنگين است و جز به طور ناگهانى به سراغتان نمى‌آيد. از تو چنان مى‌پرسند كه گويى تو از آ"
        },
        {
            "chapter": 7,
            "verse": 188,
            "text": "بگو: من مالك سود و زيان خود نيستم، مگر آنچه خدا خواسته باشد، و اگر غيب مى‌دانستم سود فراوانى مى‌اندوختم و هيچ زيانى به من نمى‌رسيد. من صرفا براى قومى كه ايمان مى‌آورند بيم‌رسان و بشارت دهنده‌ام"
        },
        {
            "chapter": 7,
            "verse": 189,
            "text": "اوست كه شما را از نفس واحدى آفريد و جفت وى را از او پديد آورد تا بدان آرام گيرد. پس چون با او بياميخت، بارى سبك گرفت و با آن مدتى سر كرد. و چون سنگين شد، هر دو از خداوند، پروردگار خويش خواستند كه: اگر فرزند شايسته‌اى به ما دهى قطعا از سپاسگزاران خوا"
        },
        {
            "chapter": 7,
            "verse": 190,
            "text": "اما هنگامى كه فرزند [سالم و] شايسته‌اى به آنها داد، براى خدا در موهبتى كه داده بود شريكانى قائل شدند، ولى خدا از آنچه شريك او مى‌كنند بالاتر است"
        },
        {
            "chapter": 7,
            "verse": 191,
            "text": "آيا موجوداتى را شريك او مى‌سازند كه چيزى نمى‌آفرينند و خود آفريده مى‌شوند"
        },
        {
            "chapter": 7,
            "verse": 192,
            "text": "و نه مى‌توانند آنها را يارى دهند و نه خودشان را يارى كنند"
        },
        {
            "chapter": 7,
            "verse": 193,
            "text": "و اگر آنها را به هدايت دعوت كنيد از شما پيروى نمى‌كنند. چه آنها را بخوانيد يا خاموش باشيد، بر شما يكسان است"
        },
        {
            "chapter": 7,
            "verse": 194,
            "text": "همانا كسانى را كه سواى خدا مى‌خوانيد بندگانى مانند شمايند. پس آنها را بخوانيد، و اگر راست مى‌گوييد بايد شما را پاسخ دهند"
        },
        {
            "chapter": 7,
            "verse": 195,
            "text": "آيا پاهايى دارند كه با آن راه روند؟ يا دست‌هايى دارند كه با آن كارى كنند؟ يا چشمانى دارند كه با آن ببينند؟ و يا گوش‌هايى دارند كه با آن بشنوند؟ بگو: شركاى خود را بخوانيد، سپس در حق من [هر چه مى‌توانيد] نيرنگ كنيد و مهلتم ندهيد"
        },
        {
            "chapter": 7,
            "verse": 196,
            "text": "بى‌ترديد سرپرست من خداوند است كه اين كتاب را نازل كرده و او شايستگان را سرپرستى مى‌كند"
        },
        {
            "chapter": 7,
            "verse": 197,
            "text": "و كسانى را كه به جاى او مى‌خوانيد، نه مى‌توانند شما را نصرت دهند و نه خودشان را يارى كنند"
        },
        {
            "chapter": 7,
            "verse": 198,
            "text": "و اگر آنها را به هدايت بخوانيد نمى‌شنوند، و مى‌بينى [مانند مجسمه‌] به سوى تو مى‌نگرند ولى نمى‌بينند"
        },
        {
            "chapter": 7,
            "verse": 199,
            "text": "عفو را پيشه كن و به نيكى فرمان ده و از نادان‌ها رخ برتاب"
        },
        {
            "chapter": 7,
            "verse": 200,
            "text": "و اگر از شيطان وسوسه‌اى تو را برانگيخت، به خداوند پناه ببر [كه‌] بى‌شك او شنواى داناست"
        },
        {
            "chapter": 7,
            "verse": 201,
            "text": "البته، هنگامى كه پرهيزكاران گرفتار وسوسه شيطانى شوند به ياد [خدا] مى‌افتند و ناگهان بينا و بصير مى‌شوند"
        },
        {
            "chapter": 7,
            "verse": 202,
            "text": "و [اما مشركان‌] برادرانشان [از شياطين‌] آنها را به ضلالت مى‌كشانند و هيچ كوتاهى نمى‌كنند"
        },
        {
            "chapter": 7,
            "verse": 203,
            "text": "و هرگاه براى آنان آيه‌اى نياورى، گويند: چرا [از پيش خود] آن را برنگزيدى؟ بگو: من فقط از چيزى پيروى مى‌كنم كه از پروردگارم به من وحى مى‌شود. اين [قرآن‌] روشنگرى‌هايى از پروردگار شما است و هدايت و رحمتى است براى قومى كه ايمان مى‌آورند"
        },
        {
            "chapter": 7,
            "verse": 204,
            "text": "و چون قرآن خوانده شود، به آن گوش [جان‌] بسپاريد و خاموش باشيد تا مشمول رحمت شويد"
        },
        {
            "chapter": 7,
            "verse": 205,
            "text": "و پروردگار خويش را در ضمير خود و به آرامى هر صبح و شام با خوف و زارى ياد كن و از غافلان مباش"
        },
        {
            "chapter": 7,
            "verse": 206,
            "text": "به يقين، كسانى كه نزد پروردگار تو [و در مقام قرب معنوى‌] هستند از بندگى او سر نتابند و تسبيحش گويند و براى او سجده كنند"
        },
        {
            "chapter": 8,
            "verse": 1,
            "text": "از تو در باره‌ى غنيمت‌ها مى‌پرسند، بگو: غنيمت‌ها از آن خدا و رسول است. پس از خدا پروا داريد و روابط خود را اصلاح كنيد و از خدا و رسولش اطاعت كنيد اگر مؤمن هستيد"
        },
        {
            "chapter": 8,
            "verse": 2,
            "text": "مؤمنان فقط آن كسانند كه چون ياد خدا شود دل‌هايشان ترسان شود و چون آيات او بر آنها تلاوت شود ايمانشان را بيفزايد و بر خداى خويش توكل كنند"
        },
        {
            "chapter": 8,
            "verse": 3,
            "text": "همانان كه نماز را برپا دارند و از آنچه روزيشان داده‌ايم انفاق كنند"
        },
        {
            "chapter": 8,
            "verse": 4,
            "text": "آنها مؤمن حقيقى هستند، و ايشان را نزد پروردگارشان منزلت‌ها و آمرزش و روزى كريمانه است"
        },
        {
            "chapter": 8,
            "verse": 5,
            "text": "همان گونه كه پروردگارت تو را [براى جنگ بدر] به حق از خانه‌ات بيرون فرستاد ولى گروهى از مؤمنان به شدت كراهت داشتند"
        },
        {
            "chapter": 8,
            "verse": 6,
            "text": "آنها پس از روشن شدن حق [و ضرورت جهاد] باز با تو در باره آن مجادله مى‌كنند گويى به سوى مرگ رانده مى‌شوند و خود مى‌نگرند"
        },
        {
            "chapter": 8,
            "verse": 7,
            "text": "و [فراموش نكنيد] آن زمان را كه خداوند به شما وعده مى‌داد كه يكى از آن دو گروه نصيب شماست، ولى شما دوست داشتيد [كاروان‌] غير مسلح نصيب شما گردد، و خدا مى‌خواست كه با سخنان خويش حق را پايدار سازد و ريشه كافران را بركند"
        },
        {
            "chapter": 8,
            "verse": 8,
            "text": "تا حق را تثبيت كند و باطل را زايل گرداند، هر چند مجرمان خوش نداشته باشند"
        },
        {
            "chapter": 8,
            "verse": 9,
            "text": "[ياد آوريد] هنگامى را كه از خداى خود كمك مى‌خواستيد، پس او دعاى شما را اجابت كرد كه من با هزار فرشته كه از پى يكديگر در آيند مددكار شمايم"
        },
        {
            "chapter": 8,
            "verse": 10,
            "text": "و خداوند آن را جز بشارتى براى شما قرار نداد، تا دل‌هاى شما به آن اطمينان يابد، و نصرت و پيروزى تنها از جانب خداست. [و] مسلما خداوند شكست‌ناپذير حكيم است"
        },
        {
            "chapter": 8,
            "verse": 11,
            "text": "و آن‌گاه كه شما را بدان خواب سبك كه امانى از جانب وى بود فرو مى‌پوشانيد، و از آسمان بارانى بر شما مى‌فرستاد كه با آن پاكتان كند و آلودگى شيطان را از شما بزدايد و دل‌هايتان را محكم و گام‌هايتان را بدان استوار سازد"
        },
        {
            "chapter": 8,
            "verse": 12,
            "text": "آن‌گاه كه پروردگارت به فرشتگان وحى مى‌كرد كه من با شمايم، پس مؤمنان را مقاومت بخشيد به زودى در دل‌هاى كافران هراس خواهم افكند، و فراز گردن‌ها [يشان‌] را بزنيد و سر انگشتانشان را قطع كنيد"
        },
        {
            "chapter": 8,
            "verse": 13,
            "text": "اين از آن روست كه آنها با خدا و رسول او به مخالفت برخاستند، و هر كه با خدا و رسولش به مخالفت برخيزد مسلما خداوند سخت كيفر است"
        },
        {
            "chapter": 8,
            "verse": 14,
            "text": "اينها [عقوبت‌] است پس آن را بچشيد و [بدانيد] كه براى كافران عذاب آتش است"
        },
        {
            "chapter": 8,
            "verse": 15,
            "text": "اى مؤمنان! هنگامى كه با انبوه كافران رو به رو شديد، هرگز به آنها پشت نكنيد"
        },
        {
            "chapter": 8,
            "verse": 16,
            "text": "و هر كس در آن هنگام به آنان پشت كند- مگر آن كه با هدف كناره‌جويى براى نبرد مجدد يا پيوستن به گروه [خودى‌] باشد- [چنين كسى‌] قطعا به خشم الهى گرفتار گشته و جايگاه او دوزخ است و بد سرنوشتى است"
        },
        {
            "chapter": 8,
            "verse": 17,
            "text": "اين شما نبوديد كه آنها را كشتيد بلكه خداوند آنها را كشت، و وقتى [ريگ‌ها را] انداختى اين تو نبودى كه انداختى بلكه خدا بود كه انداخت، تا مؤمنان را بدين وسيله به امتحان خوبى از جانب خود بيازمايد. همانا خداوند شنواى داناست"
        },
        {
            "chapter": 8,
            "verse": 18,
            "text": "[دليلش‌] اين بود، و اين كه خداوند سست كننده‌ى نقشه كافران است"
        },
        {
            "chapter": 8,
            "verse": 19,
            "text": "[اى مشركان!] اگر پيروزى مى‌خواهيد، اينك پيروزى به سراغ شما آمده [و اسلام پيروز شده است نه شما] و اگر [از كفر] باز ايستيد همان براى شما بهتر است، و اگر باز گرديد [ما هم‌] باز مى‌گرديم و سپاه شما هر چند انبوه باشد، هرگز از هيچ جهت شما را بى‌نياز نمى‌كن"
        },
        {
            "chapter": 8,
            "verse": 20,
            "text": "اى مؤمنان! از خدا و رسول او اطاعت كنيد و از او روى نگردانيد در حالى كه [سخنان او را] مى‌شنويد"
        },
        {
            "chapter": 8,
            "verse": 21,
            "text": "و مانند كسانى نباشيد كه گفتند شنيديم ولى نمى‌شنيدند"
        },
        {
            "chapter": 8,
            "verse": 22,
            "text": "به راستى بدترين جنبندگان نزد خداوند ناشنوايان گنگى هستند كه تعقل نمى‌كنند"
        },
        {
            "chapter": 8,
            "verse": 23,
            "text": "و اگر خداوند خيرى در آنها سراغ داشت گوششان را شنوا مى‌كرد، و اگر هم شنوا مى‌كرد باز با حال اعراض پشت مى‌كردند"
        },
        {
            "chapter": 8,
            "verse": 24,
            "text": "اى مؤمنان! نداى خدا و پيامبر را آن‌گاه كه شما را به پيامى حياتبخش مى‌خواند، اجابت كنيد، و بدانيد كه خدا ميان انسان و دل او حايل مى‌گردد [و همه چيز را مى‌داند] و به حضور او گرد آورده مى‌شويد"
        },
        {
            "chapter": 8,
            "verse": 25,
            "text": "و از فتنه‌اى بترسيد كه تنها دامن ستمگران شما را نمى‌گيرد، و بدانيد كه خداوند سخت كيفر است"
        },
        {
            "chapter": 8,
            "verse": 26,
            "text": "و [ياد كنيد] هنگامى را كه در [اين‌] سرزمين گروهى اندك و مستضعف بوديد و بيم آن داشتيد كه مردم شما را از ميان بردارند ولى او شما را پناه داد و به نصرت خويش ياريتان كرد و از نعمت‌هاى پاكيزه به شما روزى داد، باشد كه شاكر باشيد"
        },
        {
            "chapter": 8,
            "verse": 27,
            "text": "اى مؤمنان! به خدا و پيامبر خيانت نورزيد و دانسته به امانات خود خيانت نكنيد"
        },
        {
            "chapter": 8,
            "verse": 28,
            "text": "و بدانيد كه اموال و اولادتان [وسيله‌] آزمايش است و پاداش بزرگ نزد خداوند است"
        },
        {
            "chapter": 8,
            "verse": 29,
            "text": "اى مؤمنان! اگر از خداوند پروا كنيد، براى شما نيروى تشخيص حق از باطل قرار مى‌دهد و بدى‌هايتان را مى‌پوشاند و شما را مى‌آمرزد و خداوند صاحب بخشش بزرگ است"
        },
        {
            "chapter": 8,
            "verse": 30,
            "text": "و [يادآور] وقتى را كه كافران در حق تو نيرنگ مى‌كردند تا تو را در بند كشند يا بكشند يا بيرونت كنند، و آنها نيرنگ مى‌كردند و خدا هم نيرنگ مى‌كرد و خداوند از همه نيرنگ كنندگان ماهرتر است"
        },
        {
            "chapter": 8,
            "verse": 31,
            "text": "و چون آيات ما بر آنها تلاوت شود مى‌گويند: به خوبى شنيديم، اگر مى‌خواستيم ما نيز همانند آن را مى‌گفتيم، اين [قرآن‌] جز افسانه‌هاى پيشينيان نيست"
        },
        {
            "chapter": 8,
            "verse": 32,
            "text": "و [يادآر] هنگامى را كه گفتند: پروردگارا! اگر اين [كتاب‌] حق و از سوى توست، بر ما از آسمان سنگى ببار يا ما را عذاب دردناكى بياور"
        },
        {
            "chapter": 8,
            "verse": 33,
            "text": "و تا تو در ميان آنها هستى خدا بر آن نيست كه آنها را عذاب كند و تا آنها استغفار مى‌كنند خدا عذاب كننده‌ى آنها نيست"
        },
        {
            "chapter": 8,
            "verse": 34,
            "text": "و چرا خدا عذابشان نكند، در حالى كه مردم را از مسجد الحرام باز مى‌دارند در صورتى كه متوليان آن نبوده‌اند. متوليان مسجد جز پارسايان نمى‌باشند ولى اكثر آنان نمى‌فهمند"
        },
        {
            "chapter": 8,
            "verse": 35,
            "text": "و نماز ايشان در كنار خانه خدا جز سوت كشيدن و كف زدن نبود پس به سزاى انكارتان عذاب را بچشيد"
        },
        {
            "chapter": 8,
            "verse": 36,
            "text": "همانا كافران اموال خود را صرف مى‌كنند تا مردم را از راه خدا باز دارند و باز هم [در آينده‌] خرج خواهند كرد و عاقبت، حسرتى براى آنان خواهد گشت و سر انجام مغلوب مى‌شوند. و كسانى كه كافر شدند به سوى جهنم گردآورى خواهند شد"
        },
        {
            "chapter": 8,
            "verse": 37,
            "text": "تا خداوند ناپاك را از پاك جدا سازد، و ناپاك‌ها را روى هم گذارد و هم را انباشته كند و يكجا در دوزخ افكند. اينانند كه زيانكارانند"
        },
        {
            "chapter": 8,
            "verse": 38,
            "text": "به كافران بگو: اگر باز ايستند، گذشته آنها بخشوده خواهد شد، و اگر بازگردند سنت خدا در حق گذشتگان جارى شده است، [در باره‌ى آنها نيز جارى مى‌شود]"
        },
        {
            "chapter": 8,
            "verse": 39,
            "text": "و با آنها بجنگيد تا ديگر فتنه‌اى نباشد و دين يكسره از آن خدا گردد. پس اگر [از كفر] باز ايستادند، بى‌ترديد خداوند به آنچه انجام مى‌دهند بيناست"
        },
        {
            "chapter": 8,
            "verse": 40,
            "text": "و اگر روى گرداندند، بدانيد كه خداوند مولاى شماست. كه نيكو مولا و نيكو ياورى است"
        }
    ]
}
{
    "juzs": [
        {
            "chapter": 29,
            "verse": 46,
            "text": "و با اهل كتاب جز به شيوه‌اى كه بهتر است مجادله نكنيد، مگر كسانى از آنها كه ستم كردند، و بگوييد: به آنچه به سوى ما نازل شده و آنچه به سوى شما نازل گرديده، ايمان آورده‌ايم و خداى ما و خداى شما يكى است و ما تسليم اوييم"
        },
        {
            "chapter": 29,
            "verse": 47,
            "text": "و به همين ترتيب، كتاب [قرآن‌] را بر تو نازل كرديم. پس آنها كه به ايشان كتاب داده‌ايم، بدان ايمان مى‌آورند، و از آنان [كه مشركند] نيز كسانى به آن مى‌گروند، و آيات ما را جز كافران انكار نمى‌كنند"
        },
        {
            "chapter": 29,
            "verse": 48,
            "text": "و تو پيش از [نزول‌] آن هيچ كتابى را نمى‌خواندى و با دست خود آن را نمى‌نوشتى، و گر نه باطل‌انديشان قطعا [در باره‌ى قرآن‌] به شك مى‌افتادند"
        },
        {
            "chapter": 29,
            "verse": 49,
            "text": "بلكه آن آياتى روشن است كه در سينه دانشوران جاى دارد، و آيات ما را جز ستمكاران انكار نمى‌كنند"
        },
        {
            "chapter": 29,
            "verse": 50,
            "text": "و گفتند: چرا بر او از جانب پروردگارش [معجزات و] نشانه‌هايى نازل نشده است؟ بگو: جز اين نيست كه معجزات نزد خداست و من فقط هشدار دهنده‌ى آشكارم"
        },
        {
            "chapter": 29,
            "verse": 51,
            "text": "آيا ايشان را كافى نيست كه اين كتاب را كه بر آنها تلاوت مى‌شود بر تو نازل كرديم؟ بى‌گمان در اين [كار] براى مردمى كه ايمان مى‌آورند رحمت و يادآورى است"
        },
        {
            "chapter": 29,
            "verse": 52,
            "text": "بگو: كافى است كه خدا ميان من و شما شاهد باشد. آنچه را كه در آسمان‌ها و زمين است مى‌داند، و آنها كه به باطل گرويدند و به خدا كافر شدند، قطعا زيانكارند"
        },
        {
            "chapter": 29,
            "verse": 53,
            "text": "و از تو خواهان شتاب در عذابند. و اگر [آن را] موعد مقررى نبود، بى‌گمان عذاب بديشان مى‌رسيد، و البته بى‌آن كه خبردار شوند قطعا [عذاب‌] ناگهانى به سراغشان خواهد آمد"
        },
        {
            "chapter": 29,
            "verse": 54,
            "text": "از تو خواهان شتاب در عذابند، در حالى كه جهنم قطعا بر كافران احاطه دارد"
        },
        {
            "chapter": 29,
            "verse": 55,
            "text": "آن روز كه عذاب از بالاى سرشان و از زير پاهايشان آنها را فرا مى‌گيرد و [خدا] مى‌فرمايد: بچشيد [نتيجه‌] آنچه را كه مى‌كرديد"
        },
        {
            "chapter": 29,
            "verse": 56,
            "text": "اى بندگان من كه ايمان آورده‌ايد! همانا زمين من وسيع است پس تنها مرا بپرستيد [و تسليم فشار محيط نباشيد]"
        },
        {
            "chapter": 29,
            "verse": 57,
            "text": "هر كسى چشنده‌ى مرگ است، آن‌گاه به سوى ما بازگردانده مى‌شويد"
        },
        {
            "chapter": 29,
            "verse": 58,
            "text": "و كسانى كه ايمان آوردند و كارهاى شايسته كردند، قطعا آنها را در غرفه‌هايى از بهشت جاى مى‌دهيم كه از پاى درختانش نهرها جارى است، جاودانه در آن جا خواهند بود پاداش عمل كنندگان چه نيكوست"
        },
        {
            "chapter": 29,
            "verse": 59,
            "text": "همان كسانى كه صبورى كردند و بر پروردگارشان توكل مى‌كنند"
        },
        {
            "chapter": 29,
            "verse": 60,
            "text": "و چه بسيار جاندارانى كه [نمى‌توانند] روزى خود را حمل [يا ذخيره‌] كنند، خداست كه آنها و شما را روزى مى‌دهد، و او شنواى داناست"
        },
        {
            "chapter": 29,
            "verse": 61,
            "text": "و اگر از ايشان بپرسى: چه كسى آسمان‌ها و زمين را آفريد و خورشيد و ماه را مسخّر نمود؟ حتما خواهند گفت: خدا. پس به كجا بازگردانده مى‌شوند"
        },
        {
            "chapter": 29,
            "verse": 62,
            "text": "خدا براى هر يك از بندگانش كه بخواهد روزى را فراخ مى‌كند يا تنگ مى‌گرداند همانا خدا به هر چيزى داناست"
        },
        {
            "chapter": 29,
            "verse": 63,
            "text": "و اگر از آنها بپرسى: چه كسى از آسمان باران فرستاد و زمين را پس از مردگى‌اش بدان زنده كرد؟ حتما خواهند گفت: خدا. بگو: ستايش از آن خداست. با اين همه، بيشترشان نمى‌انديشند"
        },
        {
            "chapter": 29,
            "verse": 64,
            "text": "و زندگى اين دنيا جز سرگرمى و بازيچه نيست، و حيات حقيقى همانا سراى آخرت است اگر مى‌دانستند"
        },
        {
            "chapter": 29,
            "verse": 65,
            "text": "و هنگامى كه بر كشتى سوار مى‌شوند، خدا را با اخلاص در دين مى‌خوانند، و آن‌گاه كه نجاتشان داد و به خشكى آورد، به ناگاه همانها شرك مى‌ورزند"
        },
        {
            "chapter": 29,
            "verse": 66,
            "text": "آنچه را كه به آنها داده‌ايم انكار كنند و از آنچه مى‌خواهند برخوردار شوند، اما به زودى خواهند فهميد"
        },
        {
            "chapter": 29,
            "verse": 67,
            "text": "آيا نديدند كه ما [مكّه را] حرم امنى قرار داديم و حال آن كه مردم پيرامونشان ربوده مى‌شوند [و ناامنى دارند]؟ آيا به باطل ايمان مى‌آورند و به نعمت خدا كافر مى‌شوند"
        },
        {
            "chapter": 29,
            "verse": 68,
            "text": "و كيست ستمكارتر از آن كه بر خدا دروغ بندد يا حق را آن‌گاه كه به سوى او آمد تكذيب كند؟ آيا كافران را در جهنم جايگاهى نيست"
        },
        {
            "chapter": 29,
            "verse": 69,
            "text": "و كسانى كه در راه ما مجاهدت كنند، به يقين آنها را به راه‌هاى خود هدايت مى‌كنيم، و بى‌ترديد خدا با نيكوكاران است"
        },
        {
            "chapter": 30,
            "verse": 1,
            "text": "الف، لام، ميم"
        },
        {
            "chapter": 30,
            "verse": 2,
            "text": "روميان مغلوب شدند"
        },
        {
            "chapter": 30,
            "verse": 3,
            "text": "در نزديك‌ترين [نقطه اين‌] سرزمين، ولى آنها بعد از شكستشان، به زودى پيروز خواهند شد"
        },
        {
            "chapter": 30,
            "verse": 4,
            "text": "در ظرف چند سال. امر، امر خداست چه پيش [از پيروزى‌] و چه بعد [از پيروزى‌] و در آن روز مؤمنان شاد مى‌گردند"
        },
        {
            "chapter": 30,
            "verse": 5,
            "text": "به نصرت الهى. هر كه را خواهد يارى مى‌دهد، و اوست شكست ناپذير مهربان. در ظرف چند سال «بضع مدتى ميان سه و نه است». للّه الامر: حكم و فرمان از آن خداست. يومئذ: در آن روز. يفرح: شاد مى‌شود. يفرح المؤمنون بنصر اللّه: خوشحال مى‌شوند مؤمنان به خاطر يارى خدا"
        },
        {
            "chapter": 30,
            "verse": 6,
            "text": "وعده‌ى خداست. خدا وعده‌اش را خلاف نمى‌كند، و ليكن بيشتر مردم نمى‌دانند"
        },
        {
            "chapter": 30,
            "verse": 7,
            "text": "از زندگى دنيا ظاهرى را مى‌شناسند و آنها از آخرت بى‌خبرند"
        },
        {
            "chapter": 30,
            "verse": 8,
            "text": "آيا پيش خود نينديشيده‌اند كه خدا آسمان‌ها و زمين و آنچه را كه ميان آن دو است، جز به حق و تا سر آمدى معين، نيافريده است؟ و [با اين همه‌] بسيارى از مردم ملاقات پروردگارشان را سخت منكرند"
        },
        {
            "chapter": 30,
            "verse": 9,
            "text": "آيا در زمين نگرديدند تا ببينند عاقبت كسانى كه پيش از آنها بودند، چگونه شد؟ آنها بسى نيرومندتر از ايشان بودند، و زمين را زير و رو كردند و بيش از آنچه آنها آبادش كردند آن را آباد ساختند، و پيامبرانشان دلايل آشكار برايشان آوردند. بنابر اين خدا بر آن نبو"
        },
        {
            "chapter": 30,
            "verse": 10,
            "text": "آن‌گاه عاقبت كسانى كه زشتكارى كردند، اين شد كه آيات خدا را تكذيب كردند و آنها را به ريشخند مى‌گرفتند"
        },
        {
            "chapter": 30,
            "verse": 11,
            "text": "خداوند آفرينش را آغاز مى‌كند و سپس آن را باز مى‌گرداند و سپس شما به سوى او بازگردانده مى‌شويد"
        },
        {
            "chapter": 30,
            "verse": 12,
            "text": "و روزى كه قيامت برپا شود مجرمان [از همه جا] نااميد مى‌شوند"
        },
        {
            "chapter": 30,
            "verse": 13,
            "text": "و براى آنها از شريكانشان شفيعانى نخواهد بود و منكر شريكان خود مى‌شوند"
        },
        {
            "chapter": 30,
            "verse": 14,
            "text": "و روزى كه رستاخيز برپا شود، آن روز [بهشتيان و دوزخيان‌] از هم جدا مى‌شوند"
        },
        {
            "chapter": 30,
            "verse": 15,
            "text": "امّا كسانى كه ايمان آورده و كارهاى شايسته كردند، در گلستانى شادمان مى‌گردند"
        },
        {
            "chapter": 30,
            "verse": 16,
            "text": "و امّا كسانى كه كافر شده و آيات ما و ديدار آخرت را تكذيب كردند، همه در عذاب [الهى‌] احضار شدگانند"
        },
        {
            "chapter": 30,
            "verse": 17,
            "text": "پس حمد و ثنا براى خداست آن‌گاه كه به شامگاه مى‌رسيد و آن‌گاه كه صبح مى‌كنيد"
        },
        {
            "chapter": 30,
            "verse": 18,
            "text": "و ستايش از آن اوست در آسمان‌ها و زمين و شامگاهان و وقتى كه ظهر مى‌كنيد"
        },
        {
            "chapter": 30,
            "verse": 19,
            "text": "زنده را از مرده بيرون مى‌آورد و مرده را از زنده بيرون مى‌آورد، و زمين را بعد از مرگش زنده مى‌كند، و [شما نيز] اين گونه [از گورها] بيرون آورده مى‌شويد"
        },
        {
            "chapter": 30,
            "verse": 20,
            "text": "و از نشانه‌هاى او اين است كه شما را از خاك آفريد، سپس به ناگاه شما [به صورت‌] بشرى پراكنده مى‌شويد"
        },
        {
            "chapter": 30,
            "verse": 21,
            "text": "و از نشانه‌هاى او اين كه از خودتان همسرانى براى شما آفريد تا در كنارشان آرام گيريد، و ميانتان دوستى و مهربانى نهاد. آرى در اين [نعمت‌] براى مردمى كه مى‌انديشند نشانه‌هايى است"
        },
        {
            "chapter": 30,
            "verse": 22,
            "text": "و از نشانه‌هاى [قدرت‌] او آفرينش آسمان‌ها و زمين و اختلاف زبان‌ها و رنگ‌هاى شماست. قطعا در اين [امور] براى دانشوران نشانه‌هاست"
        },
        {
            "chapter": 30,
            "verse": 23,
            "text": "و از نشانه‌هاى [حكمت‌] او خواب شما در شب و روز و طلب [معاش‌] شما از فضل اوست. به راستى در اين، براى مردمى كه گوش شنوا دارند دلايلى است"
        },
        {
            "chapter": 30,
            "verse": 24,
            "text": "و از نشانه‌هاى او [اين كه‌] برق را براى بيم و اميد نشانتان مى‌دهد، و از آسمان باران مى‌فرستد و زمين را پس از مرگش بدان زنده مى‌كند. همانا در اين براى مردمى كه تعقّل مى‌كنند نشانه‌هاست"
        },
        {
            "chapter": 30,
            "verse": 25,
            "text": "و از نشانه‌هاى او اين است كه آسمان و زمين به امر او برپاست، سپس چون شما را با يك بار خواندن از زمين بخواند، در دم شما [از گورها] خارج مى‌شويد"
        },
        {
            "chapter": 30,
            "verse": 26,
            "text": "و هر كه در آسمان‌ها و زمين است از آن اوست، همه فرمانبردار اويند"
        },
        {
            "chapter": 30,
            "verse": 27,
            "text": "و اوست آن كس كه آفرينش را آغاز مى‌كند سپس آن را باز مى‌گرداند و اين [كار] براى او آسان‌تر است. و براى اوست صفت برتر در آسمان‌ها و زمين، و اوست شكست ناپذير حكيم"
        },
        {
            "chapter": 30,
            "verse": 28,
            "text": "[خداوند] براى شما از خودتان مثلى زده است: آيا از بردگانتان در اموالى كه روزيتان كرده‌ايم شريكانى هست تا در آن [اموال‌] با آنها برابر باشيد و همان طور كه [در تصرف مال‌] از يكديگر بيم داريد، از [تصرف و تعدى‌] آنها بترسيد [پس چگونه مملوك او را شريك وى م]"
        },
        {
            "chapter": 30,
            "verse": 29,
            "text": "بلكه ستم پيشگان بى‌هيچ دانشى از هوس‌هاى خود پيروى كردند. پس آن را كه خدا گمراه كرده، چه كسى هدايت مى‌كند؟ و آنها را هيچ ياورى نيست"
        },
        {
            "chapter": 30,
            "verse": 30,
            "text": "پس حق گرايانه، به سوى اين آيين روى آور، [با همان‌] فطرتى كه خدا مردم را بر آن سرشته است. تغييرى در آفرينش خدا نيست. آيين پايدار همين است و ليكن بيشتر مردم نمى‌دانند"
        },
        {
            "chapter": 30,
            "verse": 31,
            "text": "در حالى كه به سوى او [از مخالفت‌ها] بازگشت مى‌كنيد، [به او رو كنيد]، و از او پروا داريد و نماز را برپا كنيد و از مشركان نباشيد"
        },
        {
            "chapter": 30,
            "verse": 32,
            "text": "از آنها كه دين خود را قطعه قطعه كردند و فرقه‌هايى شدند [و تعجب اينجاست كه‌] هر فرقه‌اى بدانچه نزد خود دارند، دلخوشند"
        },
        {
            "chapter": 30,
            "verse": 33,
            "text": "و چون مردم را زيانى رسد، پروردگار خود را با حال انابه مى‌خوانند، و آن‌گاه كه از جانب خود رحمتى به آنها چشاند، به ناگاه دسته‌اى از ايشان به پروردگار خود شرك مى‌ورزند"
        },
        {
            "chapter": 30,
            "verse": 34,
            "text": "تا به آنچه بدانها عطا كرده‌ايم كفران ورزند. [بگو:] برخوردار شويد، امّا به زودى خواهيد فهميد"
        },
        {
            "chapter": 30,
            "verse": 35,
            "text": "آيا حجّتى بر آنها نازل كرده‌ايم كه در باره‌ى آنچه شرك مى‌آورند سخن مى‌گويد"
        },
        {
            "chapter": 30,
            "verse": 36,
            "text": "و چون به مردم رحمتى بچشانيم، بدان شاد مى‌گردند، و چون به [سزاى‌] آنچه دست‌هايشان پيش فرستاده زيانى به ايشان برسد، به ناگاه آنان [از رحمت حق‌] نوميد مى‌شوند"
        },
        {
            "chapter": 30,
            "verse": 37,
            "text": "آيا ندانسته‌اند كه [اين‌] خداست كه روزى را براى هر كه بخواهد فراخ مى‌كند يا تنگ مى‌گرداند؟ قطعا در اين [امر] براى مردمى كه ايمان مى‌آورند عبرت‌هاست"
        },
        {
            "chapter": 30,
            "verse": 38,
            "text": "پس حق خويشاوند و تنگدست و در راه مانده را ادا كن. اين [انفاق‌] براى كسانى كه خواهان خشنودى خدايند بهتر است، و چنين كسانى رستگارند"
        },
        {
            "chapter": 30,
            "verse": 39,
            "text": "و آنچه [به عنوان‌] ربا داده‌ايد تا در اموال مردم فزونى يابد، [بدانيد كه‌] نزد خدا زياد نمى‌شود [و بركتى ندارد]، ولى آنچه از زكات براى رضاى خدا مى‌دهيد، آنانند كه [مالشان را] چند برابر مى‌كنند"
        },
        {
            "chapter": 30,
            "verse": 40,
            "text": "خدا كسى است كه شما را آفريد، سپس به شما روزى داد، سپس شما را مى‌ميراند و پس از آن زنده مى‌كند. آيا در ميان شريكان شما كسى هست كه كارى از اين [قبيل‌] كند؟ منزّه است او، و فراتر است از آنچه [با وى‌] شريك مى‌كنند"
        },
        {
            "chapter": 30,
            "verse": 41,
            "text": "فساد و تباهى در خشكى و دريا به سبب آنچه دست‌هاى مردم [از گناهان‌] فراهم آورده پديدار گشت، تا [سزاى‌] بعضى از آنچه را كرده‌اند به آنان بچشاند، باشد كه [به حق‌] باز گردند"
        },
        {
            "chapter": 30,
            "verse": 42,
            "text": "بگو: در زمين بگرديد و بنگريد عاقبت گذشتگان كه بيشترشان مشرك بودند چگونه شد"
        },
        {
            "chapter": 30,
            "verse": 43,
            "text": "پس روى خود را به سوى اين آيين استوار، فرادار پيش از آن كه روزى فرا رسد كه از جانب خدا برگشتى ندارد، و در آن روز [مردم‌] به گروه‌هايى [بهشتى و دوزخى‌] تقسيم مى‌شوند"
        },
        {
            "chapter": 30,
            "verse": 44,
            "text": "هر كه كفر ورزد، كفرش به زيان اوست، و كسانى كه كار شايسته كنند، پس [فرجام نيك را] به سود خودشان آماده مى‌كنند"
        },
        {
            "chapter": 30,
            "verse": 45,
            "text": "تا كسانى را كه ايمان آوردند و كارهاى شايسته كردند از فضل خويش پاداش دهد همانا او كافران را دوست نمى‌دارد"
        },
        {
            "chapter": 30,
            "verse": 46,
            "text": "و از نشانه‌هاى او اين است كه بادها را بشارت دهنده مى‌فرستد، و تا بخشى از [باران‌] رحمتش را به شما بچشاند و تا كشتى‌ها به فرمان او روان شوند، و شما از فضل او [روزى‌] بجوييد، باشد كه شكرگزار باشيد"
        },
        {
            "chapter": 30,
            "verse": 47,
            "text": "و همانا پيش از تو فرستادگانى به سوى قومشان گسيل داشتيم، پس دلايل آشكار برايشان آوردند، آن‌گاه از كسانى كه مرتكب جرم شدند انتقام گرفتيم و نصرت مؤمنان حقى است بر عهده‌ى ما"
        },
        {
            "chapter": 30,
            "verse": 48,
            "text": "خداست كه بادها را مى‌فرستد، تا ابرى را حركت دهند، سپس آن را در آسمان آن‌گونه كه بخواهد مى‌گسترد و آن را قطعه‌هايى روى هم قرار مى‌دهد، سپس باران را مى‌بينى كه از لابه‌لاى آن بيرون مى‌آيد، و چون آن را به هر كس از بندگانش كه خواهد برساند، به ناگاه آنان"
        },
        {
            "chapter": 30,
            "verse": 49,
            "text": "و البته پيش از آن كه باران بر ايشان نازل گردد، [آرى‌] پيش از آن نااميد بودند"
        },
        {
            "chapter": 30,
            "verse": 50,
            "text": "پس به آثار رحمت خدا بنگر كه چگونه زمين را پس از مرگش زنده مى‌كند. به يقين چنين خدايى زنده كننده‌ى مردگان است و او بر هر چيزى تواناست"
        },
        {
            "chapter": 30,
            "verse": 51,
            "text": "و اگر بادى [آفت زا] بفرستيم و كشت خود را زرد شده ببينند، قطعا از آن پس [به جاى تنبّه‌] كافر مى‌شوند"
        },
        {
            "chapter": 30,
            "verse": 52,
            "text": "پس مسلما تو نمى‌توانى مردگان را شنوا كنى و نمى‌توانى دعوت [خود] را به گوش كرها برسانى هنگامى كه پشت كنند و برگردند"
        },
        {
            "chapter": 30,
            "verse": 53,
            "text": "و تو هدايت كننده‌ى كوردلان از گمراهى‌شان نتوانى بود. تو تنها كسانى را مى‌شنوانى كه به آيات ما ايمان مى‌آورند و خود [در برابر حق‌] تسليم‌اند"
        },
        {
            "chapter": 30,
            "verse": 54,
            "text": "خداست كه شما را از ناتوانى آفريد [كه ضعيف بوديد]، آن‌گاه پس از ناتوانى قوّت بخشيد، سپس بعد از قوّت، ناتوانى و پيرى داد. هر چه بخواهد مى‌آفريند و هموست داناى توانا"
        },
        {
            "chapter": 30,
            "verse": 55,
            "text": "و روزى كه رستاخيز بر پا شود، مجرمان سوگند خورند كه جز ساعتى توقف نكرده‌اند. [در دنيا هم‌] اين گونه به انحراف كشيده مى‌شدند"
        },
        {
            "chapter": 30,
            "verse": 56,
            "text": "و كسانى كه دانش و ايمان يافته‌اند، گويند: قطعا شما در مكتوب خدا تا روز رستاخيز به سر برده‌ايد، و اين همان روز رستاخيز است ولى شما نمى‌دانستيد"
        },
        {
            "chapter": 30,
            "verse": 57,
            "text": "پس در چنين روزى پوزش آنها كه ستم كردند سودى نبخشد و عذرخواهى‌شان را نپذيرند"
        },
        {
            "chapter": 30,
            "verse": 58,
            "text": "و به راستى در اين قرآن براى مردم از هر گونه مثلى آورديم. و اگر براى ايشان آيتى بياورى، آنان كه كافر شدند حتما خواهند گفت: شما بيهوده‌گويانى بيش نيستيد"
        },
        {
            "chapter": 30,
            "verse": 59,
            "text": "اين گونه، خدا بر دل‌هاى كسانى كه جاهلند مهر مى‌نهد"
        },
        {
            "chapter": 30,
            "verse": 60,
            "text": "پس صبر پيشه كن كه وعده‌ى خدا حق است، و زنهار كسانى كه [به وعده‌ى خدا] يقين ندارند، تو را به سبكسرى [و خود باختگى‌] وا ندارند"
        },
        {
            "chapter": 31,
            "verse": 1,
            "text": "الف، لام، ميم"
        },
        {
            "chapter": 31,
            "verse": 2,
            "text": "اينها آيات كتاب حكمت آموز است"
        },
        {
            "chapter": 31,
            "verse": 3,
            "text": "[كه‌] هدايت و رحمتى براى نيكوكاران است"
        },
        {
            "chapter": 31,
            "verse": 4,
            "text": "آنان كه نماز برپا مى‌دارند و زكات مى‌دهند و هم ايشانند كه به آخرت يقين دارند"
        },
        {
            "chapter": 31,
            "verse": 5,
            "text": "آنان بر هدايتى از جانب پروردگارشان استوارند و هم ايشان رستگارانند"
        },
        {
            "chapter": 31,
            "verse": 6,
            "text": "و برخى از مردم كسانى‌اند كه سخن بيهوده را مى‌خرند تا [مردم را] بى‌هيچ دانشى از راه خدا گمراه كنند و آيات الهى را به ريشخند گيرند براى آنان عذابى خوار كننده خواهد بود"
        },
        {
            "chapter": 31,
            "verse": 7,
            "text": "و چون آيات ما بر او تلاوت شود، با نخوت روى بر مى‌گرداند، چنان كه گويى آن را نشنيده است، گويى در دو گوش او سنگينى است. پس او را به عذابى دردناك بشارت ده"
        },
        {
            "chapter": 31,
            "verse": 8,
            "text": "بى‌ترديد كسانى كه ايمان آوردند و كارهاى شايسته كردند، باغ‌هاى پرنعمت [بهشت‌]، براى آنهاست"
        },
        {
            "chapter": 31,
            "verse": 9,
            "text": "كه در آن جاودان مى‌مانند وعده‌ى خدا حق است و اوست شكست ناپذير حكيم"
        },
        {
            "chapter": 31,
            "verse": 10,
            "text": "آسمان‌ها را بى‌هيچ ستونى كه آن را ببينيد خلق كرد، و در زمين كوه‌هاى استوار بيفكند تا شما را نجنباند. و در آن از هر گونه جنبنده‌اى منتشر ساخت. و از آسمان آبى فرستاديم و از هر نوع گياه پر بهره‌ى نيكو در آن رويانيديم"
        },
        {
            "chapter": 31,
            "verse": 11,
            "text": "اين آفرينش خداست. [اينك‌] به من نشان دهيد آنها كه غير اويند چه آفريده‌اند؟ [هيچ!] بلكه ستمگران در گمراهى آشكارند"
        },
        {
            "chapter": 31,
            "verse": 12,
            "text": "و البته لقمان را حكمت داديم كه: خدا را سپاس دار. و هر كه سپاس دارد، تنها به سود خود سپاس مى‌دارد، و هر كس كفران كند، البته خدا بى‌نياز ستوده است"
        },
        {
            "chapter": 31,
            "verse": 13,
            "text": "و هنگامى كه لقمان به پسر خود در حالى كه او را پند مى‌داد، گفت: اى پسرك من! به خدا شرك مورز كه به راستى شرك، ظلم بزرگى است"
        },
        {
            "chapter": 31,
            "verse": 14,
            "text": "و ما به انسان در حق پدر و مادرش سفارش كرديم مادرش او را با ضعف روزافزون حمل كرد، و دوران شيرخوارگى او در دو سال است. [سفارش كرديم‌] كه شكرگزار من و پدر و مادرت باش كه سر انجام [همه‌] به سوى من است"
        },
        {
            "chapter": 31,
            "verse": 15,
            "text": "و اگر آن دو سعى كنند كه تو چيزى را كه بدان علم ندارى شريك من انگارى، فرمان ايشان مبر، و در دنيا با آنها به نيكى معاشرت كن و راه كسى را پيروى كن كه به من روى مى‌آورد و [سر انجام‌]، بازگشت شما به سوى من است، پس شما را بدانچه مى‌كرديد آگاه مى‌سازم"
        },
        {
            "chapter": 31,
            "verse": 16,
            "text": "اى پسرك من! اگر [عمل تو] هموزن دانه خردلى و در درون صخره‌اى يا در آسمان‌ها يا در زمين باشد، خدا آن را مى‌آورد همانا خدا بس دقيق و آگاه است"
        },
        {
            "chapter": 31,
            "verse": 17,
            "text": "اى پسرك من! نماز را برپا دار و به معروف وادار و از منكر بازدار، و بر آسيبى كه [در اين راه‌] به تو رسد صبر كن. بى‌ترديد اين [صبورى‌] از كارهاى استوار است [كه اراده‌ى قوى مى‌خواهد]"
        },
        {
            "chapter": 31,
            "verse": 18,
            "text": "و از مردمان [به نخوت‌] رخ بر متاب، و در زمين به تكبر راه مرو، كه خدا هيچ خود پسند مغرورى را دوست نمى‌دارد"
        },
        {
            "chapter": 31,
            "verse": 19,
            "text": "و در راه رفتن خود ميانه‌رو باش، و از صداى خود بكاه، كه بدترين بانگ‌ها بانگ خران است"
        },
        {
            "chapter": 31,
            "verse": 20,
            "text": "آيا نديديد كه خدا آنچه را كه در آسمان‌ها و در زمين است مسخّر شما ساخته، و نعمت‌هاى آشكار و پنهان خود را بر شما كامل كرده است؟ [باز] برخى از مردم، بدون هيچ دانش و هدايت و كتاب روشنگرى در باره‌ى خدا مجادله مى‌كنند"
        },
        {
            "chapter": 31,
            "verse": 21,
            "text": "و چون به آنها گفته شود: آنچه را كه خدا نازل كرده پيروى كنيد، گويند: [نه،] بلكه از آنچه پدرانمان را بر آن يافته‌ايم پيروى مى‌كنيم. آيا هر چند شيطان آنها را به سوى عذاب شعله‌ور فرا خواند [باز هم از آنها پيروى مى‌كنند]"
        },
        {
            "chapter": 31,
            "verse": 22,
            "text": "و هر كس خود را در حالى كه نيكوكار باشد تسليم خدا كند، قطعا به محكم‌ترين دستاويز چنگ زده، و عاقبت كارها به سوى خداست"
        },
        {
            "chapter": 31,
            "verse": 23,
            "text": "و هر كس كفر ورزد، كفر او تو را غمگين نكند. بازگشتشان به سوى ماست، پس آنها را به [حقيقت‌] آنچه كرده‌اند آگاه خواهيم كرد. بى‌ترديد خدا به راز دل‌ها آگاه است"
        },
        {
            "chapter": 31,
            "verse": 24,
            "text": "اندكى برخوردارشان مى‌سازيم، سپس آنها را به عذابى شديد مى‌كشانيم"
        },
        {
            "chapter": 31,
            "verse": 25,
            "text": "و اگر از آنها بپرسى: چه كسى آسمان‌ها و زمين را آفريده است؟ مسلما خواهند گفت: خدا. بگو: ستايش از آن خداست، ولى بيشترشان نمى‌دانند"
        },
        {
            "chapter": 31,
            "verse": 26,
            "text": "آنچه در آسمان‌ها و زمين است از آن خداست. همانا خداست كه بى‌نياز ستوده است"
        },
        {
            "chapter": 31,
            "verse": 27,
            "text": "و اگر هر چه درخت در زمين است قلم بود و دريا [مركب و] هفت درياى ديگر به مدد آن مى‌آمد، [تا كلمات خدا را بنويسند] كلمات خدا پايان نمى‌پذيرفت، قطعا خداست كه شكست ناپذير حكيم است"
        },
        {
            "chapter": 31,
            "verse": 28,
            "text": "آفرينش و برانگيختن شما [در نزد ما] جز مانند [آفرينش‌] يك تن نيست. همانا خدا شنواى بيناست"
        },
        {
            "chapter": 31,
            "verse": 29,
            "text": "آيا نديدى كه خدا شب را در روز داخل مى‌كند [و شب بلند مى‌شود] و روز را در شب داخل مى‌كند [و روز بلند مى‌شود] و آفتاب و ماه را مسخّر ساخته و هر كدام تا زمان معينى [در مدارى‌] روانند و خدا به آنچه مى‌كنيد آگاه است"
        },
        {
            "chapter": 31,
            "verse": 30,
            "text": "اينها [همه‌] دليل آن است كه خداوند، همو حق است و غير از او هر چه مى‌خوانند باطل است و اين كه خدا بلند مرتبه بزرگ است"
        },
        {
            "chapter": 31,
            "verse": 31,
            "text": "آيا نديدى كه كشتى‌ها به نعمت خدا در دريا حركت مى‌كنند تا برخى از نشانه‌هاى [قدرت‌] خود را به شما نشان دهد؟ قطعا در اين [قدرت‌نمايى‌] براى هر شكيباى سپاسگزارى، نشانه‌هاست"
        },
        {
            "chapter": 31,
            "verse": 32,
            "text": "و هنگامى كه آنها (سرنشينان كشتى) را موجى مانند سايبان‌ها فرا گيرد، خدا را از روى اخلاص در دين [و بندگى‌] بخوانند، و چون به سوى خشكى نجاتشان داد، [تنها] برخى از آنها راه مستقيم را مى‌روند، و البتّه آيات ما را جز دغل‌هاى كفر پيشه انكار نمى‌كنند"
        },
        {
            "chapter": 31,
            "verse": 33,
            "text": "اى مردم! از پروردگارتان پروا كنيد و بترسيد از روزى كه نه پدرى از فرزندش دفع بلا كند و نه فرزندى از پدرش. به يقين وعده‌ى خدا حق است پس زندگى دنيا شما را نفريبد و آن فريبنده شما را به خدا مغرور نكند"
        },
        {
            "chapter": 31,
            "verse": 34,
            "text": "بى‌ترديد، خداست كه علم قيامت نزد اوست، و باران مى‌فرستد، و آنچه را كه در رحم‌هاست مى‌داند، و كسى نمى‌داند فردا چه به دست مى‌آورد، و كسى نمى‌داند به كدام سرزمين مى‌ميرد. در حقيقت، خدا داناى آگاه است"
        },
        {
            "chapter": 32,
            "verse": 1,
            "text": "الف، لام، ميم"
        },
        {
            "chapter": 32,
            "verse": 2,
            "text": "فرو فرستادن [اين‌] كتاب، كه هيچ [جاى‌] شكى در آن نيست از طرف پروردگار جهانيان است"
        },
        {
            "chapter": 32,
            "verse": 3,
            "text": "آيا مى‌گويند: [محمد] آن را به دروغ ساخته است؟ [نه‌]، بلكه آن حق است و از جانب پروردگار توست، تا مردمى را كه پيش از تو بيم دهنده‌اى برايشان نيامده هشدار دهى، اميد كه هدايت يابند"
        },
        {
            "chapter": 32,
            "verse": 4,
            "text": "خدا كسى است كه آسمان‌ها و زمين و آنچه را كه ميان آن دو است در شش روز آفريد، آن‌گاه بر عرش [قدرت‌] قرار گرفت، براى شما غير از او سرپرست و شفيعى نيست، پس آيا پند نمى‌گيريد"
        },
        {
            "chapter": 32,
            "verse": 5,
            "text": "امور [جهان‌] را از آسمان به سوى زمين تدبير مى‌كند، سپس [نتيجه آن‌] در روزى كه مقدار آن هزار سال از سال‌هايى است كه شما مى‌شمريد، به سوى او بالا مى‌رود [و دنيا پايان مى‌يابد]"
        },
        {
            "chapter": 32,
            "verse": 6,
            "text": "او داناى نهان و آشكار است، شكست ناپذير مهربان است"
        },
        {
            "chapter": 32,
            "verse": 7,
            "text": "همان كسى كه همه چيز را نيكو آفريد، و آفرينش انسان را از گل آغاز كرد"
        },
        {
            "chapter": 32,
            "verse": 8,
            "text": "سپس [تداوم‌] نسل او را از چكيده‌ى آبى حقير مقرّر كرد"
        },
        {
            "chapter": 32,
            "verse": 9,
            "text": "آن‌گاه [ساختار] او را تنظيم كرد، و از روح خويش در او دميد، و براى شما شنوايى و چشم‌ها و دل‌ها قرار داد، [ولى‌] اندكى سپاس مى‌گزاريد"
        },
        {
            "chapter": 32,
            "verse": 10,
            "text": "و گفتند: آيا وقتى [مرديم و] در زمين ناپديد شديم، در آفرينش تازه‌اى خواهيم شد؟ بلكه آنها به لقاى پروردگارشان كافرند"
        },
        {
            "chapter": 32,
            "verse": 11,
            "text": "بگو: فرشته مرگ كه بر شما گمارده شده، جانتان را مى‌ستاند، آن‌گاه به سوى پروردگارتان بازگردانده مى‌شويد"
        },
        {
            "chapter": 32,
            "verse": 12,
            "text": "و اگر مى‌ديدى هنگامى كه مجرمان در پيشگاه پروردگارشان سرها را به زير افكنده [مى‌گويند]: پروردگارا! [آنچه وعده كرده بودى‌] ديديم و شنيديم، پس ما را بازگردان تا كار شايسته كنيم، كه اينك ما به يقين رسيده‌ايم"
        },
        {
            "chapter": 32,
            "verse": 13,
            "text": "و اگر مى‌خواستيم، به هر كسى [از روى جبر] هدايتش را مى‌داديم، ليكن اين سخن از جانب من حتمى شده است كه به يقين جهنم را از همه جنّيان و آدميان [كه به اختيار خود خلاف مى‌كنند] آكنده سازم"
        },
        {
            "chapter": 32,
            "verse": 14,
            "text": "پس به [سزاى‌] آن كه ديدار اين روزتان را از ياد برديد [عذاب را] بچشيد. ما نيز شما را از ياد برده‌ايم، و بچشيد عذاب هميشگى را به خاطر اعمالى كه انجام مى‌داديد"
        },
        {
            "chapter": 32,
            "verse": 15,
            "text": "تنها كسانى به آيات ما مى‌گروند كه چون آن را به ايشان يادآورى كنند، به حال سجده مى‌افتند و به ستايش پروردگارشان تسبيح مى‌گويند و آنها بزرگى نمى‌فروشند"
        },
        {
            "chapter": 32,
            "verse": 16,
            "text": "از بسترهاى خواب [براى عبادت شب‌] پهلو تهى مى‌كنند و پروردگارشان را با خوف و رجا مى‌خوانند و از آنچه روزيشان كرده‌ايم انفاق مى‌كنند"
        },
        {
            "chapter": 32,
            "verse": 17,
            "text": "پس هيچ كس نمى‌داند چه چيزى از روشنى چشم‌ها به پاداش آنچه انجام مى‌دادند برايشان نهفته شده است"
        },
        {
            "chapter": 32,
            "verse": 18,
            "text": "پس آيا كسى كه مؤمن است مانند كسى است كه نافرمان است؟ برابر نيستند"
        },
        {
            "chapter": 32,
            "verse": 19,
            "text": "اما كسانى كه ايمان آوردند و كارهاى شايسته كردند، ايشان را براى پذيرايى، به خاطر آنچه انجام مى‌دادند منزلگاه‌هاى بهشت است"
        },
        {
            "chapter": 32,
            "verse": 20,
            "text": "و اما كسانى كه نافرمانى كردند، جايگاهشان آتش است. هر بار كه بخواهند از آن بيرون بيايند به درون آن بازگردانده مى‌شوند و به آنها گفته مى‌شود: بچشيد عذاب آتشى را كه دروغش مى‌پنداشتيد"
        },
        {
            "chapter": 32,
            "verse": 21,
            "text": "و قطعا پيش از عذاب بزرگ‌تر، از عذاب نزديك‌تر [اين دنيا] به آنها مى‌چشانيم، شايد كه آنها [به خدا] بازگردند"
        },
        {
            "chapter": 32,
            "verse": 22,
            "text": "و كيست ظالم‌تر از آن كس كه به آيات پروردگارش توجه داده شود و آن‌گاه از آن روى بگرداند؟ قطعا ما از مجرمان انتقام خواهيم گرفت"
        },
        {
            "chapter": 32,
            "verse": 23,
            "text": "و به راستى [ما] به موسى كتاب داديم پس در ديدار با او ترديد مكن و آن [كتاب‌] را راهنماى بنى اسرائيل قرار داديم"
        },
        {
            "chapter": 32,
            "verse": 24,
            "text": "و نظر به اين كه شكيبايى كردند و به آيات ما يقين داشتند از آنها پيشوايانى قرار داديم كه به فرمان ما [مردم را] هدايت مى‌كردند"
        },
        {
            "chapter": 32,
            "verse": 25,
            "text": "البته پروردگار تو خودش روز قيامت در آنچه اختلاف مى‌كردند، ميانشان داورى خواهد نمود"
        },
        {
            "chapter": 32,
            "verse": 26,
            "text": "آيا آنها را راه ننمود كه چه بسيار نسل‌ها را پيش از آنها نابود كرديم كه [اينان‌] در خانه‌هاى [ويران شده‌ى‌] آنها راه مى‌روند؟ قطعا در اين [امر] عبرت‌هاست. آيا نمى‌شنوند"
        },
        {
            "chapter": 32,
            "verse": 27,
            "text": "آيا ننگريستند كه ما باران را به سوى زمين باير مى‌رانيم و بدان كشتزارى را بر مى‌آوريم كه دام‌هايشان و خودشان از آن مى‌خورند؟ آيا نمى‌بينند"
        },
        {
            "chapter": 32,
            "verse": 28,
            "text": "و مى‌گويند: اين پيروزى [شما] كى خواهد بود اگر راست مى‌گوييد"
        },
        {
            "chapter": 32,
            "verse": 29,
            "text": "بگو: روز فتح، ايمان كسانى كه كافر شدند سودى نمى‌دهد و مهلت داده نمى‌شوند"
        },
        {
            "chapter": 32,
            "verse": 30,
            "text": "پس، از ايشان روى برتاب و منتظر باش كه آنها نيز در انتظارند"
        },
        {
            "chapter": 33,
            "verse": 1,
            "text": "اى پيامبر! از خدا بترس و كافران و منافقان را اطاعت مكن. بى‌ترديد خداوند داناى حكيم است"
        },
        {
            "chapter": 33,
            "verse": 2,
            "text": "و آنچه را كه از جانب پروردگارت به تو وحى مى‌شود، پيروى كن. به يقين خداوند به آنچه مى‌كنيد آگاه است"
        },
        {
            "chapter": 33,
            "verse": 3,
            "text": "و بر خدا توكّل كن، و همين بس كه خدا نگهبان [تو] است"
        },
        {
            "chapter": 33,
            "verse": 4,
            "text": "خداوند براى هيچ مردى در درونش دو دل ننهاده است، و آن زنانتان را كه ظهار مى‌كنيد [و آنها را مادران خود مى‌خوانيد در واقع‌] مادران شما نگردانيده، و پسر خواندگانتان را پسران [واقعى‌] شما قرار نداده است. اين، گفتار شما با دهان [و زبانتان‌] است، ولى خدا حق"
        },
        {
            "chapter": 33,
            "verse": 5,
            "text": "آنها (پسر خواندگان) را به [نام‌] پدرانشان بخوانيد، كه اين نزد خدا منصفانه‌تر است، و اگر پدرانشان را نمى‌شناسيد، پس برادران دينى و دوستان شمايند، [آنها را به نام برادر يا دوست خطاب كنيد.] و بر شما در آنچه اشتباه كرده‌ايد گناهى نيست، ولى در آنچه دل‌هايت"
        },
        {
            "chapter": 33,
            "verse": 6,
            "text": "پيامبر نسبت به مؤمنان از خودشان مقدم‌تر است و همسرانش [در حكم‌] مادران ايشانند. و خويشاوندان طبق كتاب خدا، از مؤمنان و مهاجران نسبت به يكديگر [در ارث‌] اولويت و تقدّم دارند، مگر آن كه بخواهيد به دوستان خود نيكى كنيد [و سهمى از مال خود را برايشان وصيت]"
        },
        {
            "chapter": 33,
            "verse": 7,
            "text": "و [ياد كن‌] هنگامى را كه از پيامبران پيمان گرفتيم و از تو و از نوح و ابراهيم و موسى و عيسى بن مريم، و از [همه‌] آنان پيمانى استوار گرفتيم [كه در تكليف رسالت كوتاهى نكنند]"
        },
        {
            "chapter": 33,
            "verse": 8,
            "text": "تا [خدا] راستگويان را از صدقشان سؤال كند، و براى كافران عذابى دردناك آماده كرده است"
        },
        {
            "chapter": 33,
            "verse": 9,
            "text": "اى كسانى كه ايمان آورده‌ايد! نعمت خدا بر خودتان را ياد كنيد، آن‌گاه كه شما را لشكرهايى [در بدر] آمدند، پس بر سر آنان تندبادى و لشكرهايى كه آنها را نمى‌ديديد فرستاديم، و خدا به آنچه مى‌كنيد ناظر است"
        },
        {
            "chapter": 33,
            "verse": 10,
            "text": "[ياد كنيد] آن‌گاه كه از بالا و پايين [شهر] تان بر شما تاختند، و آن‌گاه كه چشم‌ها خيره شد و جان‌ها به گلوگاه رسيد و به خدا گمان‌هاى گوناگون مى‌برديد"
        },
        {
            "chapter": 33,
            "verse": 11,
            "text": "آن جا بود كه مؤمنان امتحان شدند و سخت تكان خوردند"
        },
        {
            "chapter": 33,
            "verse": 12,
            "text": "و هنگامى كه منافقان و كسانى كه در دل‌هايشان بيمارى است مى‌گفتند: خدا و فرستاده‌اش جز فريب به ما وعده ندادند"
        },
        {
            "chapter": 33,
            "verse": 13,
            "text": "و آن‌گاه كه گروهى از آنان گفتند: اى مردم مدينه! ديگر براى شما جاى ماندن نيست، پس [از جبهه‌] برگرديد. و گروهى از آنها از پيامبر اجازه مى‌خواستند و مى‌گفتند: خانه‌هاى ما بى‌حفاظ است، در حالى كه بى‌حفاظ نبود و جز فرار قصدى نداشتند"
        },
        {
            "chapter": 33,
            "verse": 14,
            "text": "و اگر از اطراف [مدينه به وسيله كفار] مورد هجوم واقع مى‌شدند، سپس از آنها فتنه‌گرى [و بازگشت به شرك‌] خواسته مى‌شد، حتما آن را مى‌پذيرفتند، و جز اندك زمانى در آن درنگ نمى‌كردند"
        },
        {
            "chapter": 33,
            "verse": 15,
            "text": "در حالى كه آنها پيش از اين با خدا پيمان بسته بودند كه پشت [به دشمن‌] نكنند، و پيمان خدا همواره بازخواست شدنى است"
        },
        {
            "chapter": 33,
            "verse": 16,
            "text": "بگو: اگر از مرگ يا كشته شدن بگريزيد، اين گريز اصلا سودى به حال شما نخواهد داشت و در آن صورت جز اندكى [از زندگى‌] برخوردار نخواهيد شد"
        },
        {
            "chapter": 33,
            "verse": 17,
            "text": "بگو: چه كسى مى‌تواند در برابر خدا از شما حمايت كند اگر او براى شما بدى بخواهد يا رحمت بخواهد؟ و آنان غير از خدا براى خود يار و ياورى نخواهند، يافت"
        },
        {
            "chapter": 33,
            "verse": 18,
            "text": "همانا خدا كسانى از شما را كه از جنگ باز مى‌داشتند و كسانى را كه به برادرانشان مى‌گفتند: به سوى ما بياييد [و به جنگ نرويد]، به خوبى مى‌شناسد و جز اندكى به جنگ تن در نمى‌دهند"
        },
        {
            "chapter": 33,
            "verse": 19,
            "text": "[آنها در همه چيز] بر شما بخيلند، و هنگامى كه بيم [جنگ‌] پيش آيد، آنها را مى‌بينى كه به تو مى‌نگرند و چشمانشان [از ترس در حدقه‌] مى‌گردد، مثل كسى كه از مرگ بيهوش شده باشد، و چون ترس برطرف شد، شما را به خاطر حرص مال با زبان‌هاى تند [و نيش‌دار در باره‌]"
        },
        {
            "chapter": 33,
            "verse": 20,
            "text": "مى‌پندارند كه احزاب [هنوز از اطراف مدينه‌] نرفته‌اند و اگر احزاب بيايند، [از ترس آنها] دوست دارند كاش در ميان باديه‌نشين‌ها بودند [و پنهان مى‌شدند] و از اخبار [جنگ‌] شما مى‌پرسيدند، و اگر در ميان شما هم بودند جز اندكى پيكار نمى‌كردند"
        },
        {
            "chapter": 33,
            "verse": 21,
            "text": "قطعا براى شما در [رفتار] رسول خدا سرمشقى نيكوست، براى كسى كه به خدا و روز واپسين اميد دارد و خدا را فراوان ياد مى‌كند"
        },
        {
            "chapter": 33,
            "verse": 22,
            "text": "[امّا] وقتى مؤمنان احزاب را ديدند، گفتند: اين همان چيزى است كه خدا و فرستاده‌اش به ما وعده دادند و خدا و رسولش راست گفتند، و جز بر ايمان و تسليم‌شان نيفزود"
        },
        {
            "chapter": 33,
            "verse": 23,
            "text": "از مؤمنان مردانى هستند كه به آنچه با خدا عهد بستند صادقانه وفا كردند، پس برخى از آنها نذر خود را ادا كرده [به شهادت رسيدند] و برخى از آنها در [همين‌] انتظارند و هرگز پيمان خود را تغيير ندادند"
        },
        {
            "chapter": 33,
            "verse": 24,
            "text": "تا خدا راستگويان را به خاطر راستى‌شان پاداش دهد، و منافقان را اگر بخواهد عذاب كند يا توبه‌شان را بپذيرد كه خدا آمرزنده‌ى مهربان است"
        },
        {
            "chapter": 33,
            "verse": 25,
            "text": "و خدا كافران خشمگين را دفع كرد، بى‌آن كه به غنيمتى رسيده باشند و خداوند مؤمنان را از جنگ كفايت كرد [و پيروزيشان داد] و خدا قوى شكست ناپذير است"
        },
        {
            "chapter": 33,
            "verse": 26,
            "text": "و كسانى از اهل كتاب را كه با [احزاب‌] همپشتى كرده بودند، از دژهايشان به زير آورد و در دل‌هايشان هراس افكند كه گروهى را مى‌كشتيد و گروهى را اسير مى‌كرديد"
        },
        {
            "chapter": 33,
            "verse": 27,
            "text": "و زمينشان و خانه‌ها و اموالشان و سرزمينى را كه در آن پا نگذاشته بوديد، به ارث شما در آورد، و خدا بر هر چيزى تواناست"
        },
        {
            "chapter": 33,
            "verse": 28,
            "text": "اى پيامبر! به همسرانت بگو: اگر خواهان زندگى دنيا و زينت آن هستيد، بياييد تا برخوردارتان كنم و به خوشى و نيكى رهايتان سازم"
        },
        {
            "chapter": 33,
            "verse": 29,
            "text": "و اگر خواستار خدا و فرستاده‌ى وى و سراى آخرتيد، به راستى خدا براى نيكوكاران شما پاداش بزرگى مهيا كرده است"
        },
        {
            "chapter": 33,
            "verse": 30,
            "text": "اى همسران پيامبر! هر كس از شما مبادرت به كار زشت آشكارى كند، عذابش دو چندان خواهد بود و اين بر خداوند آسان است"
        }
    ]
}
{
    "juzs": [
        {
            "chapter": 17,
            "verse": 1,
            "text": "منزّه است آن كه بنده‌ى خود را شبى از مسجد الحرام به سوى مسجد الأقصى كه حومه آن را بركت داده‌ايم سير داد، تا آيات خويش را به او بنماييم كه همانا او شنواى بيناست"
        },
        {
            "chapter": 17,
            "verse": 2,
            "text": "و به موسى كتاب داديم و آن را براى بنى اسرائيل وسيله هدايت ساختيم كه زنهار غير من و كيل و سرپرست نگيريد"
        },
        {
            "chapter": 17,
            "verse": 3,
            "text": "[شما] نسل كسانى هستيد كه آنها را [در كشتى‌] با نوح برداشتيم. به راستى او بنده‌اى شكرگزار بود"
        },
        {
            "chapter": 17,
            "verse": 4,
            "text": "و به بنى اسرائيل در آن كتاب اعلام كرديم كه بى‌گمان دوبار در زمين فساد خواهيد كرد و به طغيان بزرگى دست خواهيد زد"
        },
        {
            "chapter": 17,
            "verse": 5,
            "text": "پس آن‌گاه كه وعده‌ى اولين آن دو فرا رسيد، بندگانى از خود را كه جنگاورانى نيرومندند بر شما برانگيزيم تا [براى تعقيب شما] داخل خانه‌ها را جست جو كنند، و اين وعده انجام شدنى است"
        },
        {
            "chapter": 17,
            "verse": 6,
            "text": "آن‌گاه دوباره غلبه بر آنها را به شما بازگردانيم و شما را با اموال و پسران يارى دهيم و تعداد نفرات شما را بيشتر كنيم"
        },
        {
            "chapter": 17,
            "verse": 7,
            "text": "[حال‌] اگر نيكى كنيد، به خود نيكى كرده‌ايد و اگر بدى كنيد به خود بد كرده‌ايد، پس وقتى وعده‌ى [كيفر] بعدى فرا رسد [چنان بر شما بتازند] كه از اندوه صورتتان را زشت گردانند و وارد مسجد [الاقصى‌] شوند، چنان كه بار اول داخل شده بودند و به هر چه دست يابند يك"
        },
        {
            "chapter": 17,
            "verse": 8,
            "text": "[اگر توبه كرديد] اميد است كه پروردگارتان بر شما رحمت آورد، و اگر [به فساد] باز گشتيد ما نيز باز مى‌گرديم. و دوزخ را براى كافران زندان قرار داده‌ايم"
        },
        {
            "chapter": 17,
            "verse": 9,
            "text": "بى‌ترديد، اين قرآن به آيين كه استوارتر است راه مى‌نمايد و به آن مؤمنانى كه كارهاى شايسته مى‌كنند مژده مى‌دهد كه پاداشى بزرگ برايشان خواهد بود"
        },
        {
            "chapter": 17,
            "verse": 10,
            "text": "و براى كسانى كه به آخرت ايمان نمى‌آورند عذابى دردناك آماده كرده‌ايم"
        },
        {
            "chapter": 17,
            "verse": 11,
            "text": "و آدمى [بدون فكر] بدى را همان گونه مى‌طلبد كه نيكى را مى‌طلبد، و انسان همواره شتابزده است"
        },
        {
            "chapter": 17,
            "verse": 12,
            "text": "و شب و روز را دو نشانه قرار داديم، پس نشانه شب را محو [و تيره‌] كرديم و نشانه روز را ظاهر و روشن قرار داديم تا از پروردگارتان روزى بطلبيد و شمار سال‌ها و حساب [اوقات‌] را بدانيد، و هر چيزى را به طور كامل توضيح داديم"
        },
        {
            "chapter": 17,
            "verse": 13,
            "text": "و كارنامه هر انسانى را به گردنش آويخته‌ايم، و روز قيامت براى او نامه‌اى كه آن را گشوده مى‌بيند بيرون مى‌آوريم"
        },
        {
            "chapter": 17,
            "verse": 14,
            "text": "[گفته شود] نامه‌ات را بخوان. كافى است كه امروز خود حسابرس خويش باشى"
        },
        {
            "chapter": 17,
            "verse": 15,
            "text": "هر كه به راه آيد، تنها به سود خود به راه آمده، و هر كه بيراهه رود تنها به ضرر خود بيراهه رفته است و هيچ حمل كننده‌اى بار گناه ديگرى را بر نمى‌دارد، و ما عذاب كننده نبوده‌ايم تا وقتى كه رسولى بفرستيم"
        },
        {
            "chapter": 17,
            "verse": 16,
            "text": "و چون بخواهيم شهرى را هلاك كنيم خوشگذران‌هاى آن را وا مى‌داريم [و آزاد مى‌گذاريم‌] تا در آن فسق و فساد كنند پس عذاب الهى بر آن محقق مى‌گردد و آن را به طور كامل فرو مى‌كوبيم"
        },
        {
            "chapter": 17,
            "verse": 17,
            "text": "و چه بسيار نسل‌هايى را پس از نوح هلاك نموديم، و همين بس كه پروردگار تو به گناهان بندگانش آگاه و بيناست"
        },
        {
            "chapter": 17,
            "verse": 18,
            "text": "هر كس خواهان دنياى زود گذر است، به زودى هر كه را خواهيم نصيبى از آن مى‌دهيم، سپس جهنم را برايش مقرّر مى‌كنيم تا نكوهيده و مطرود در آن وارد شود"
        },
        {
            "chapter": 17,
            "verse": 19,
            "text": "و هر كس آخرت خواهد و با سعى لازم براى آن بكوشد- در حالى كه مؤمن باشد- آنانند كه از سعيشان قدردانى خواهد شد"
        },
        {
            "chapter": 17,
            "verse": 20,
            "text": "همه را، اين گروه و آن گروه را از عطاى پروردگارت مدد مى‌بخشيم، و عطاى پروردگار تو از كسى منع نشده است"
        },
        {
            "chapter": 17,
            "verse": 21,
            "text": "بنگر كه چگونه بعضى‌شان را بر بعضى ديگر برترى داديم، و البته آخرت به لحاظ درجات، عظيم‌تر و از نظر برترى، بزرگ‌تر است"
        },
        {
            "chapter": 17,
            "verse": 22,
            "text": "با خدا معبود ديگرى قرار مده كه نكوهيده و وانهاده فرو نشينى"
        },
        {
            "chapter": 17,
            "verse": 23,
            "text": "و پروردگار تو مقرر داشته كه جز او را نپرستيد و با پدر و مادر احسان كنيد. اگر يكى از آن دو يا هر دو در كنار تو به پيرى رسند، به آنها اف مگو! و آنها را به خشونت مران و با آنها كريمانه سخن بگوى"
        },
        {
            "chapter": 17,
            "verse": 24,
            "text": "و از سر مهربانى بال فروتنى بر آنان بگستر و بگو: پروردگارا! آنها را رحمت آور، چنان كه مرا در كودكى پرورش دادند"
        },
        {
            "chapter": 17,
            "verse": 25,
            "text": "پروردگارتان بهتر مى‌داند كه در ضمير شما چيست. اگر اهل صلاح باشيد، قطعا او آمرزنده‌ى توبه كاران است"
        },
        {
            "chapter": 17,
            "verse": 26,
            "text": "و حق خويشاوند و تنگدست و به راه مانده را بده و ولخرجى و اسراف مكن"
        },
        {
            "chapter": 17,
            "verse": 27,
            "text": "چرا كه اسرافكاران برادران شياطينند، و شيطان در برابر خداى خويش كفر پيشه است"
        },
        {
            "chapter": 17,
            "verse": 28,
            "text": "و اگر به اميد رحمت [و وسعت رزق‌] از جانب پروردگارت، از [انفاق‌] به آنها روى مى‌گردانى، پس با ايشان سخنى نرم گوى"
        },
        {
            "chapter": 17,
            "verse": 29,
            "text": "نه دستت را [به خسّت‌] به گردن خويش ببند و نه [به سخاوت‌] يكباره بگشاى كه ملامت زده و حسرت خورده بمانى"
        },
        {
            "chapter": 17,
            "verse": 30,
            "text": "بى‌ترديد، خداى تو روزى را براى هر كه خواهد گشايش دهد يا تنگ گيرد همانا او به بندگان خويش آگاه و بيناست"
        },
        {
            "chapter": 17,
            "verse": 31,
            "text": "و فرزندانتان را از بيم تنگدستى نكشيد، ما آنها و شما را روزى مى‌دهيم. قطعا كشتن آنها خطايى بزرگ است"
        },
        {
            "chapter": 17,
            "verse": 32,
            "text": "و به زنا نزديك مشويد به درستى كه آن فحشا و راهى بد است"
        },
        {
            "chapter": 17,
            "verse": 33,
            "text": "و كسى را كه خداوند [كشتن وى را] حرام كرده نكشيد جز به حق، و هر كس به ستم كشته شود، به ولىّ او تسلطى داده‌ايم، پس او نبايد در [مكافات‌] قتل زياده‌روى كند، همانا او حمايت شده است"
        },
        {
            "chapter": 17,
            "verse": 34,
            "text": "و به مال يتيم نزديك نشويد مگر به طريقى كه بهتر است، تا آن‌گاه كه به حدّ بلوغش برسد، و به پيمان وفا كنيد كه پيمان بازخواست شدنى است"
        },
        {
            "chapter": 17,
            "verse": 35,
            "text": "و چون پيمانه كنيد پيمانه را تمام دهيد و با ترازوى درست وزن كنيد، كه اين بهتر و سر انجامش نيكوتر است"
        },
        {
            "chapter": 17,
            "verse": 36,
            "text": "و چيزى را كه بدان علم ندارى پيروى مكن، همانا گوش و چشم و قلب، همه آنها مورد سؤال واقع خواهند شد"
        },
        {
            "chapter": 17,
            "verse": 37,
            "text": "و در روى زمين به نخوت راه مرو، تو هرگز زمين را نخواهى شكافت و در بلندى به كوه‌ها نخواهى رسيد"
        },
        {
            "chapter": 17,
            "verse": 38,
            "text": "همه اينها گناهش نزد پروردگارت ناخوشايند است"
        },
        {
            "chapter": 17,
            "verse": 39,
            "text": "اينها از جمله حكمت‌هايى است كه پروردگارت به تو وحى كرده است، پس با خدا معبود ديگرى قرار مده كه ملامت زده و مطرود در جهنم افكنده مى‌شوى"
        },
        {
            "chapter": 17,
            "verse": 40,
            "text": "آيا پروردگارتان پسران را خاص شما كرده و خود از فرشتگان دخترانى اختيار نموده است؟ حقّا كه شما سخنى بس بزرگ بر زبان مى‌آوريد"
        },
        {
            "chapter": 17,
            "verse": 41,
            "text": "و به تحقيق ما در اين قرآن [حقايق را] گونه‌گون بيان كرديم تا پند گيرند، امّا آنها را جز رميدن نمى‌افزايد"
        },
        {
            "chapter": 17,
            "verse": 42,
            "text": "بگو: اگر با او چنان كه مى‌گويند خدايان ديگرى بود، در آن صورت حتما به سوى صاحب عرش راهى مى‌جستند [تا قدرت را به دست گيرند]"
        },
        {
            "chapter": 17,
            "verse": 43,
            "text": "او پاك و منزّه است و از آنچه مى‌گويند بسى برتر است"
        },
        {
            "chapter": 17,
            "verse": 44,
            "text": "آسمان‌هاى هفتگانه و زمين و هر كس در آنهاست او را تسبيح مى‌گويند، و هيچ موجودى نيست مگر اين كه به ستايش او تسبيح مى‌گويد، ولى شما تسبيحشان را نمى‌فهميد. به راستى كه او بردبار و آمرزنده است"
        },
        {
            "chapter": 17,
            "verse": 45,
            "text": "و چون قرآن بخوانى، ميان تو و كسانى كه به آخرت ايمان نمى‌آورند حجابى نامرئى قرار مى‌دهيم"
        },
        {
            "chapter": 17,
            "verse": 46,
            "text": "و بر دل‌هايشان پرده‌ها نهاده‌ايم تا آن را نفهمند، و در گوش‌هايشان سنگينى. و هنگامى كه در قرآن پروردگار خود را به يگانگى ياد كنى با نفرت پشت مى‌كنند"
        },
        {
            "chapter": 17,
            "verse": 47,
            "text": "هنگامى كه به تو گوش مى‌سپارند ما بهتر مى‌دانيم به چه منظور گوش مى‌دهند، و نيز آن‌گاه كه نجوا مى‌كنند وقتى كه ستمگران مى‌گويند: شما جز مردى افسون شده را پيروى نمى‌كنيد"
        },
        {
            "chapter": 17,
            "verse": 48,
            "text": "ببين چگونه براى تو مثل‌ها زدند و گمراه شدند، در نتيجه راه به جايى نتوانند برد"
        },
        {
            "chapter": 17,
            "verse": 49,
            "text": "و گفتند: آيا وقتى ما استخوان و خاك شديم، دگر بار به آفرينش تازه‌اى زنده خواهيم شد"
        },
        {
            "chapter": 17,
            "verse": 50,
            "text": "بگو: سنگ باشيد يا آهن"
        },
        {
            "chapter": 17,
            "verse": 51,
            "text": "يا هر مخلوقى از آنچه در خاطر شما بزرگ مى‌نمايد [بالاخره برانگيخته خواهيد شد]. باز خواهند گفت: چه كسى ما را باز مى‌گرداند؟ بگو: همان كس كه بار اول شما را آفريد. پس سرهايشان را به سويت تكان داده خواهند گفت: آن در چه زمانى خواهد بود؟ بگو: شايد نزديك باش"
        },
        {
            "chapter": 17,
            "verse": 52,
            "text": "روزى كه شما را فرا مى‌خواند، پس با ستايش او اجابتش مى‌كنيد، و مى‌پنداريد كه جز اندكى [در دنيا] توقف نكرده‌ايد"
        },
        {
            "chapter": 17,
            "verse": 53,
            "text": "و به بندگان من بگو سخنى را كه بهتر است بگويند، كه شيطان ميانشان را به هم مى‌زند، به راستى كه شيطان براى آدمى دشمنى آشكار است"
        },
        {
            "chapter": 17,
            "verse": 54,
            "text": "پروردگارتان به شما داناتر است، اگر بخواهد رحمتتان مى‌كند يا اگر بخواهد عذابتان مى‌كند، و ما تو را بر آنان و كيل نفرستاده‌ايم"
        },
        {
            "chapter": 17,
            "verse": 55,
            "text": "و پروردگار تو به [احوال‌] هر كس كه در آسمان‌ها و زمين است داناتر است. و به تحقيق بعضى از انبيا را بر بعضى برترى بخشيديم، و به داود زبور داديم"
        },
        {
            "chapter": 17,
            "verse": 56,
            "text": "بگو: كسانى را كه به جاى او [معبود خود] پنداشته‌ايد بخوانيد، ولى آنها نمى‌توانند از شما دفع زيان كنند و نه تغيير دهند"
        },
        {
            "chapter": 17,
            "verse": 57,
            "text": "آن كسانى را كه ايشان مى‌خوانند [مانند ملائكه و غيره‌] خود به سوى خدايشان وسيله مى‌جويند كه كدامشان به او نزديك‌ترند؟ و به رحمت خدا اميدوارند و از عذابش مى‌ترسند همانا عذاب پروردگارت حذر كردنى است"
        },
        {
            "chapter": 17,
            "verse": 58,
            "text": "و هيچ شهرى نيست جز اين كه ما آن را [در صورت نافرمانى‌] پيش از روز قيامت به هلاكت مى‌رسانيم يا به عذابى سخت گرفتار مى‌سازيم. اين [عقوبت‌] در كتاب الهى به قلم رفته است"
        },
        {
            "chapter": 17,
            "verse": 59,
            "text": "و [چيزى‌] ما را از فرستادن معجزات [درخواستى مشركان‌] باز نداشت جز اين كه پيشينيان، آن را دروغ پنداشتند و ما به قوم ثمود آن ماده شتر را به عنوان يك حجت روشن داديم ولى به آن ستم كردند، و ما معجزه‌ها را صرفا براى بيم دادن مى‌فرستيم"
        },
        {
            "chapter": 17,
            "verse": 60,
            "text": "و آن‌گاه كه به تو گفتيم: به راستى پروردگارت بر مردم احاطه دارد، و خوابى را كه به تو نمايانديم و نيز آن درخت نفرين شده در قرآن را صرفا براى امتحان مردم قرار داديم، و ما آنها را مى‌ترسانيم اما آنها را جز سركشى بزرگ نمى‌افزايد"
        },
        {
            "chapter": 17,
            "verse": 61,
            "text": "و هنگامى كه به فرشتگان گفتيم: براى آدم سجده كنيد. پس همه سجده كردند، جز ابليس كه گفت: آيا كسى را كه از گل آفريده‌اى سجده كنم"
        },
        {
            "chapter": 17,
            "verse": 62,
            "text": "گفت: به من بگو، آيا اين همان است كه بر من برترى دادى؟ اگر تا روز قيامت مهلتم دهى، قطعا نسل او را افسار مى‌زنم جز اندكى را"
        },
        {
            "chapter": 17,
            "verse": 63,
            "text": "گفت: برو، هر كس از آنان تو را پيروى كند، مسلما جهنم سزايتان خواهد بود كه سزايى تمام است"
        },
        {
            "chapter": 17,
            "verse": 64,
            "text": "و از ايشان هر كه را توانستى به آواى خود تحريك كن و با سواران و پيادگانت بر آنها بتاز، و با آنها در اموال و اولاد شريك شو، و به ايشان وعده بده، ولى شيطان جز از روى فريب به آنها وعده نمى‌دهد"
        },
        {
            "chapter": 17,
            "verse": 65,
            "text": "به يقين، تو را بر بندگان [صالح‌] من تسلطى نيست، و كفالت پروردگارت بس است"
        },
        {
            "chapter": 17,
            "verse": 66,
            "text": "پروردگار شما كسى است كه كشتى را در دريا براى شما به حركت در مى‌آورد تا از فضل او روزى بجوييد همانا او همواره به شما مهربان است"
        },
        {
            "chapter": 17,
            "verse": 67,
            "text": "و چون در دريا به شما خطرى برسد، آن كه را مى‌خوانيد گم مى‌شود جز او، و چون خدا شما را به سوى خشكى نجات داد روى مى‌گردانيد و انسان بسيار ناسپاس است"
        },
        {
            "chapter": 17,
            "verse": 68,
            "text": "مگر ايمن شده‌ايد از اين كه شما را در كنار خشكى به زمين فرود برد يا بر شما طوفانى از سنگريزه‌ها بفرستد كه براى خود مدافعى نيابيد"
        },
        {
            "chapter": 17,
            "verse": 69,
            "text": "يا مگر ايمن شده‌ايد از اين كه بار ديگر شما را به دريا بازگرداند و تندبادى شكننده بر شما بفرستد و به سزاى كفرتان شما را غرق كند، آن‌گاه براى نجات خود در برابر ما پى‌گيرى كننده نيابيد"
        },
        {
            "chapter": 17,
            "verse": 70,
            "text": "و به راستى ما فرزندان آدم را گرامى داشتيم و آنها را در خشكى و دريا سير داديم و از نعمت‌هاى پاكيزه روزى بخشيديم و آنها را بر بسيارى از مخلوقات خود برترى داديم، برترى كامل"
        },
        {
            "chapter": 17,
            "verse": 71,
            "text": "روزى كه هر گروهى را با امامشان فرا مى‌خوانيم، پس هر كه نامه او به دست راستش داده شود آنها نامه‌ى خود را مى‌خوانند و ذرّه‌اى به آنها ستم نمى‌رود"
        },
        {
            "chapter": 17,
            "verse": 72,
            "text": "و هر كه در اين دنيا كور [دل‌] باشد در آخرت هم كور و گمراه‌تر خواهد بود"
        },
        {
            "chapter": 17,
            "verse": 73,
            "text": "و همانا نزديك بود در آنچه به تو وحى كرده‌ايم تو را متزلزل كنند كه غير آن را به ما منسوب دارى كه در آن صورت تو را به دوستى مى‌گرفتند"
        },
        {
            "chapter": 17,
            "verse": 74,
            "text": "و اگر استوارت نكرده بوديم همانا نزديك بود كمى به سوى آنها متمايل شوى"
        },
        {
            "chapter": 17,
            "verse": 75,
            "text": "در آن صورت حتما تو را دو چندان [در اين‌] زندگى و دو چندان را [بعد از] مرگ عذاب مى‌چشانديم، آن‌گاه در برابر ما براى خود ياورى نمى‌يافتى"
        },
        {
            "chapter": 17,
            "verse": 76,
            "text": "و همانا نزديك بود تو را از اين سرزمين بركنند تا تو را از آن بيرون برانند، و هرگاه چنين مى‌كردند آنها پس از تو جز اندك زمانى باقى نمى‌ماندند"
        },
        {
            "chapter": 17,
            "verse": 77,
            "text": "[مانند] سنت [ما در حمايت‌] پيامبرانى كه پيش از تو فرستاديم، و براى سنت و قانون ما تغييرى نخواهى يافت"
        },
        {
            "chapter": 17,
            "verse": 78,
            "text": "نماز را از زوال آفتاب تا نهايت تاريكى شب برپادار، و نيز نماز صبح را، كه نماز صبح مشهود [فرشتگان‌] است"
        },
        {
            "chapter": 17,
            "verse": 79,
            "text": "و پاسى از شب را زنده بدار كه نافله‌اى مخصوص تو است، باشد كه پروردگارت تو را به مقامى ستوده برساند"
        },
        {
            "chapter": 17,
            "verse": 80,
            "text": "و بگو: پروردگارا! مرا در هر كارى به درستى وارد كن و به درستى خارج ساز، و از جانب خود برايم حجتى يارى بخش پديد آور"
        },
        {
            "chapter": 17,
            "verse": 81,
            "text": "و بگو: حق آمد و باطل نابود شد. بى‌شك باطل نابود شدنى است"
        },
        {
            "chapter": 17,
            "verse": 82,
            "text": "و از قرآن آنچه را براى مؤمنان شفا و رحمت است نازل مى‌كنيم، ولى ستمگران را جز زيان نمى‌افزايد"
        },
        {
            "chapter": 17,
            "verse": 83,
            "text": "و چون به انسان نعمت ارزانى داريم روى مى‌گرداند و دورى مى‌گزيند، و چون به وى بدى رسد نوميد مى‌گردد"
        },
        {
            "chapter": 17,
            "verse": 84,
            "text": "بگو: هر كس بر حسب ساختار روحى خود عمل مى‌كند، و پروردگار شما بهتر مى‌داند چه كسى راه يافته‌تر است"
        },
        {
            "chapter": 17,
            "verse": 85,
            "text": "و از تو در باره‌ى روح مى‌پرسند، بگو: روح از [عالم بالا و] فرمان خداى من است و شما از علم جز اندكى داده نشده‌ايد"
        },
        {
            "chapter": 17,
            "verse": 86,
            "text": "و اگر مى‌خواستيم، قطعا آنچه را به تو وحى كرده‌ايم مى‌برديم، آن‌گاه در باره‌ى آن براى خويش در برابر ما مدافعى نمى‌يافتى"
        },
        {
            "chapter": 17,
            "verse": 87,
            "text": "مگر به رحمتى از جانب پروردگارت كه تفضل او در حق تو بزرگ است"
        },
        {
            "chapter": 17,
            "verse": 88,
            "text": "بگو: اگر همه انس و جن فراهم آيند كه نظير اين قرآن را بياورند نمى‌توانند مانند آن را بياورند، هر چند آنها پشتيبان يكديگر باشند"
        },
        {
            "chapter": 17,
            "verse": 89,
            "text": "بى‌شك ما در اين قرآن براى مردم از هر گونه مثل و نمونه آورديم اما بيشتر مردم ابا كرده، جز كفر و انكار [اظهار] نداشتند"
        },
        {
            "chapter": 17,
            "verse": 90,
            "text": "و گفتند: ما هرگز به تو ايمان نخواهيم آورد تا آن كه از زمين چشمه‌اى براى ما بجوشانى"
        },
        {
            "chapter": 17,
            "verse": 91,
            "text": "يا باغى از خرما و انگور داشته باشى كه از لابه‌لاى آن به فراوانى نهرها جارى سازى"
        },
        {
            "chapter": 17,
            "verse": 92,
            "text": "يا چنان كه ادعا مى‌كنى آسمان را پاره پاره بر سر ما بيفكنى يا خدا و فرشتگان را در برابر ما حاضر آورى"
        },
        {
            "chapter": 17,
            "verse": 93,
            "text": "يا براى تو خانه‌اى زرّين باشد يا به آسمان بالا روى، و البته بالا رفتن تو را هم باور نخواهيم كرد مگر اين كه بر ما نوشته‌اى نازل كنى كه آن را بخوانيم. بگو: پاك است پروردگار من! آيا من جز بشرى فرستاده [شده‌] هستم"
        },
        {
            "chapter": 17,
            "verse": 94,
            "text": "و مانع ايمان آوردن مردم- هنگامى كه هدايت سويشان آمد- جز اين نبود كه گفتند: آيا خداوند بشرى را به رسالت مبعوث كرده است؟"
        },
        {
            "chapter": 17,
            "verse": 95,
            "text": "بگو: اگر در روى زمين فرشتگانى بودند كه آسوده خاطر راه مى‌رفتند، البته بر آنها نيز از آسمان فرشته‌اى را به عنوان پيامبر مى‌فرستاديم"
        },
        {
            "chapter": 17,
            "verse": 96,
            "text": "بگو: همين بس كه خداوند ميان من و شما گواه است، همانا او به حال بندگانش آگاه و بيناست"
        },
        {
            "chapter": 17,
            "verse": 97,
            "text": "و هر كه را خدا هدايت كند رهيافته اوست، و هر كه را گمراه كند جز خدا برايشان سرپرستى نخواهى يافت، و روز قيامت آنها را به رو افتاده و چشم بسته و لال و كر محشور مى‌كنيم. جايگاهشان دوزخ است كه هر دم آتش آن فرو نشيند، شراره‌اى تازه برايشان مى‌افزاييم"
        },
        {
            "chapter": 17,
            "verse": 98,
            "text": "سزايشان همين است، چرا كه آنها آيات ما را انكار كردند و گفتند: آيا وقتى ما استخوان و خاك شديم باز در آفرينشى جديد زنده خواهيم شد"
        },
        {
            "chapter": 17,
            "verse": 99,
            "text": "آيا ندانسته‌اند خدايى كه آسمان‌ها و زمين را آفريده قادر است همانند آنها را بيافريند و براى آنها اجلى معين كرده است كه شكى در آن نيست؟ ولى ستمگران، سر باز زده، جز كفر و انكار [نخواستند]"
        },
        {
            "chapter": 17,
            "verse": 100,
            "text": "بگو: اگر شما مالك گنج‌هاى رحمت پروردگار من بوديد، در آن صورت از بيم هزينه كردن قطعا امساك مى‌كرديد، و آدمى همواره بخيل است"
        },
        {
            "chapter": 17,
            "verse": 101,
            "text": "و همانا ما به موسى نه معجزه‌ى آشكار داديم- پس از بنى اسرائيل بپرس- آن‌گاه كه موسى نزد آنها آمد و فرعون به او گفت: اى موسى! من جدّا تو را جادو شده مى‌پندارم"
        },
        {
            "chapter": 17,
            "verse": 102,
            "text": "گفت: تو نيك مى‌دانى كه اين آيات را كه مايه بينش‌هاست جز پروردگار آسمان‌ها و زمين نازل نكرده است، و راستى اى فرعون! من تو را هلاك شده مى‌پندارم"
        },
        {
            "chapter": 17,
            "verse": 103,
            "text": "پس فرعون تصميم گرفت تا آنها را از سرزمين مصر بيرون كند و ما، او و هر كه را با وى بود همه را غرق كرديم"
        },
        {
            "chapter": 17,
            "verse": 104,
            "text": "و پس از او به بنى اسرائيل گفتيم: در اين سرزمين ساكن شويد، پس وقتى وعده‌ى آخرت فرا رسيد همه شما را با هم مى‌آوريم"
        },
        {
            "chapter": 17,
            "verse": 105,
            "text": "و آن [قرآن‌] را به حق نازل كرديم و به حق هم نازل شد، و تو را جز بشارت دهنده و بيم رسان نفرستاديم"
        },
        {
            "chapter": 17,
            "verse": 106,
            "text": "و قرآنى كه بخش بخش بر تو نازل كرديم تا آن را بر مردم آرام آرام بخوانى و آن را به تدريج نازل كرديم"
        },
        {
            "chapter": 17,
            "verse": 107,
            "text": "بگو: خواه به آن ايمان بياوريد خواه نياوريد، بى‌گمان كسانى كه پيش از آن علم داده شده‌اند هنگامى كه اين كتاب بر آنها تلاوت شود سجده‌كنان بر چانه‌ها به خاك افتند"
        },
        {
            "chapter": 17,
            "verse": 108,
            "text": "و مى‌گويند: منزه است پروردگار ما، كه وعده‌ى پروردگارمان قطعا انجام شدنى است"
        },
        {
            "chapter": 17,
            "verse": 109,
            "text": "و گريه كنان بر چانه‌ها به خاك افتند و خشوعشان افزون شود"
        },
        {
            "chapter": 17,
            "verse": 110,
            "text": "بگو: اللّه را بخوانيد يا رحمان را بخوانيد، هر كدام را خوانديد بهترين نام‌ها براى اوست، و نمازت را زياد بلند يا خيلى آهسته نخوان و ميان آن دو راهى معتدل برگير"
        },
        {
            "chapter": 17,
            "verse": 111,
            "text": "و بگو: ستايش خداى را كه نه فرزندى گرفته و نه در فرمانروايى شريكى دارد و نه از زبونى او را ياورى بوده، و او را به بزرگداشتى تمام بزرگ دار"
        },
        {
            "chapter": 18,
            "verse": 1,
            "text": "ستايش خداى را كه اين كتاب [آسمانى‌] را بر بنده‌ى خود نازل كرد و هيچ گونه انحرافى در آن ننهاد"
        },
        {
            "chapter": 18,
            "verse": 2,
            "text": "[كتابى‌] راست و درست، تا به عقوبتى سخت از نزد خود هشدار دهد و مؤمنان را كه كارهاى شايسته مى‌كنند نويد بخشد كه ايشان را پاداشى نيكوست"
        },
        {
            "chapter": 18,
            "verse": 3,
            "text": "كه جاودانه در آن خواهند بود"
        },
        {
            "chapter": 18,
            "verse": 4,
            "text": "و تا كسانى را كه گفتند: خداوند فرزندى گرفته است، هشدار دهد"
        },
        {
            "chapter": 18,
            "verse": 5,
            "text": "نه آنان و نه پدرانشان به اين [گفتار] دانشى ندارند. سخن بزرگى است كه از دهانشان بيرون مى‌آيد. [و] جز دروغ نمى‌گويند"
        },
        {
            "chapter": 18,
            "verse": 6,
            "text": "چه بسا تو از پى [اعراض‌] آنها، اگر به اين گفتار ايمان نياورند، خود را از اندوه هلاك كنى"
        },
        {
            "chapter": 18,
            "verse": 7,
            "text": "همانا ما آنچه را كه بر زمين است زينتى براى آن قرار داديم تا امتحانشان كنيم كه كدام يك از ايشان بهتر عمل مى‌كنند"
        },
        {
            "chapter": 18,
            "verse": 8,
            "text": "و ما [سر انجام‌] آنچه را كه بر روى زمين است قطعا بيابانى خشك و باير خواهيم كرد"
        },
        {
            "chapter": 18,
            "verse": 9,
            "text": "آيا پنداشته‌اى كه اصحاب كهف و سنگ نوشته از آيات عجيب ما بودند"
        },
        {
            "chapter": 18,
            "verse": 10,
            "text": "آن‌گاه كه آن جوانان به سوى غار پناه بردند و گفتند: پروردگارا! ما را از جانب خود رحمتى عطا كن و در كارمان براى ما رشد و تعالى فراهم ساز"
        },
        {
            "chapter": 18,
            "verse": 11,
            "text": "پس در آن غار ساليانى چند بر گوش‌هايشان [پرده‌ى خواب‌] زديم"
        },
        {
            "chapter": 18,
            "verse": 12,
            "text": "آن‌گاه آنها را برانگيختيم تا معلوم داريم كدام يك از آن دو گروه مدت ماندنشان را بهتر حساب مى‌كنند"
        },
        {
            "chapter": 18,
            "verse": 13,
            "text": "ما خبرشان را به حق بر تو حكايت مى‌كنيم. آنها جوانانى بودند كه به پروردگار خود ايمان آوردند و ما نيز بر هدايتشان افزوديم"
        },
        {
            "chapter": 18,
            "verse": 14,
            "text": "و بر دل‌هايشان قوت بخشيديم آن‌گاه كه [در مقابل مشركان‌] قيام كردند و گفتند: پروردگار ما پروردگار آسمان‌ها و زمين است، غير او هرگز معبودى را نخواهيم خواند كه در اين صورت حتما ناحق گفته‌ايم"
        },
        {
            "chapter": 18,
            "verse": 15,
            "text": "اينان قوم ما هستند كه غير او معبودانى اختيار كرده‌اند، چرا بر [الوهيت‌] آنها دليل روشنى نمى‌آورند؟ پس كيست ظالم‌تر از كسى كه بر خدا دروغ ببندد"
        },
        {
            "chapter": 18,
            "verse": 16,
            "text": "و چون از آنها و از آنچه جز خدا مى‌پرستند كناره گرفتيد، پس به غار پناه جوييد تا پروردگارتان از رحمت خود بر شما بگسترد و براى شما در كارتان گشايشى فراهم سازد"
        },
        {
            "chapter": 18,
            "verse": 17,
            "text": "و خورشيد را مى‌بينى كه وقتى طلوع مى‌كند از غارشان به سمت راست ميل مى‌كند، و چون غروب مى‌كند از سمت چپشان مى‌گذرد و آنها در جايى فراخ از آن غار بودند. اين از نشانه‌هاى قدرت خداست. هر كه را خدا هدايت كند، او هدايت يافته است و هر كه را گمراه كند هرگز بر"
        },
        {
            "chapter": 18,
            "verse": 18,
            "text": "و آنان را بيدار مى‌پنداشتى، در حالى كه خفته بودند. و آنها را به پهلوى راست و چپ مى‌گردانديم، و سگشان بر آستانه غار دو دست خود را گشاده بود. اگر بر آنها مشرف مى‌شدى، [و از نزديك مى‌ديدى‌]، بى‌ترديد به آنها پشت كرده مى‌گريختى و وجودت از بيمشان آكنده مى"
        },
        {
            "chapter": 18,
            "verse": 19,
            "text": "و اين چنين آنان را برانگيختم تا ميان خود از يكديگر پرستش كنند. يكى از آنها گفت: چه مدت [اين جا] مانده‌ايد؟ گفتند: روزى يا مقدارى از روز مانده‌ايم. [سر انجام‌] گفتند: پروردگارتان بهتر مى‌داند چه مدت مانده‌ايد. اينك يكى از خودتان را با اين پولتان به شه"
        },
        {
            "chapter": 18,
            "verse": 20,
            "text": "چرا كه آنها اگر بر شما دست يابند سنگسارتان مى‌كنند يا شما را به كيش خود باز مى‌گردانند و در آن صورت هرگز رستگار نخواهيد شد"
        },
        {
            "chapter": 18,
            "verse": 21,
            "text": "و بدين‌سان [اهل شهر را] بر آنها واقف كرديم تا بدانند كه وعده‌ى خدا راست است و در [وقوع‌] قيامت ترديدى نيست و اين هنگامى بود كه [مردم‌] در ميان خود در باره‌ى امر [معاد] مناقشه داشتند پس [مشركان‌] گفتند: بر آنها بنايى بسازيد [تا كسى از آنها آگاه نشود]"
        },
        {
            "chapter": 18,
            "verse": 22,
            "text": "به زودى خواهند گفت: سه تن بودند و چهارمى‌شان سگشان بود، و مى‌گويند: پنج تن بودند و ششمى‌شان سگشان- تيرى به ناپيدا [مى‌زنند]- و مى‌گويند: هفت تن بودند و هشتمى‌شان سگشان بود. بگو: پروردگارم به وعده آنها آگاه‌تر است و جز شمار اندكى تعداد آنها را نمى‌دان"
        },
        {
            "chapter": 18,
            "verse": 23,
            "text": "و هيچ وقت در باره‌ى كارى مگوى كه فردا چنين مى‌كنم"
        },
        {
            "chapter": 18,
            "verse": 24,
            "text": "مگر آن كه [بگويى:] اگر خدا خواهد. و وقتى فراموش كردى، پروردگار خويش را ياد كن و بگو: اميد است خدايم مرا به چيزى كه به صواب نزديك‌تر از اين باشد، هدايت كند"
        },
        {
            "chapter": 18,
            "verse": 25,
            "text": "و سيصد سال در غارشان درنگ كردند و نه سال نيز افزودند"
        },
        {
            "chapter": 18,
            "verse": 26,
            "text": "بگو: خدا به مدتى كه درنگ كردند آگاه‌تر است. غيب آسمان‌ها و زمين خاص اوست. راستى، چه بينا و شنواست! آنان را جز او سرپرستى نيست، و او در حكم خود كسى را شريك نمى‌سازد"
        },
        {
            "chapter": 18,
            "verse": 27,
            "text": "و از كتاب پروردگارت آنچه را كه به تو وحى شده است تلاوت كن. كلمات او را تغيير دهنده‌اى نيست، و هرگز جز او پشت و پناهى نخواهى يافت"
        },
        {
            "chapter": 18,
            "verse": 28,
            "text": "و با كسانى كه پروردگارشان را صبح و شام مى‌خوانند و خشنودى او را مى‌جويند شكيبايى كن، و براى تجمل زندگى دنيا چشم از ايشان بر مگير، و از آن كس كه قلبش را از ياد خودمان غافل ساخته‌ايم و از پى هواى نفس خود مى‌رود و اساس كارش بر تجاوز است اطاعت مكن"
        },
        {
            "chapter": 18,
            "verse": 29,
            "text": "و بگو: [سخن‌] حق از پروردگار شماست، پس هر كه خواهد ايمان بياورد و هر كه خواهد كافر شود، كه ما براى ستمگران آتشى آماده كرده‌ايم كه سراپرده‌هاى آن ايشان را احاطه كند و اگر فريادرسى خواهند، به آبى چون مس گداخته كه چهره‌ها را بريان مى‌كند فريادرسى شوند،"
        },
        {
            "chapter": 18,
            "verse": 30,
            "text": "بى‌ترديد، كسانى كه ايمان آوردند و كارهاى شايسته كردند، ما پاداش كسى را كه نيكوكارى كرده است ضايع نمى‌كنيم"
        },
        {
            "chapter": 18,
            "verse": 31,
            "text": "آنانند كه بهشت‌هاى ابدى مخصوص ايشان است كه از زير [قصرها] شان نهرها جارى است. در آن جا با دستبندهاى زرّين آراسته مى‌شوند و جامه‌هاى سبز از حرير نازك و حرير ضخيم مى‌پوشند، در حالى كه بر تخت‌ها تكيه زده‌اند. خوش پاداش و نيكو استراحتگاهى است"
        },
        {
            "chapter": 18,
            "verse": 32,
            "text": "و براى آنها [داستان‌] دو مردى را مثل بزن كه به يكى از آنها دو باغ انگور داديم و پيرامون آنها را با درختان خرما پوشانديم و ميان آنها كشتزارى پديد آورديم"
        },
        {
            "chapter": 18,
            "verse": 33,
            "text": "هر دو باغ محصول خود را بى‌هيچ كم و كاست مى‌داد و ميان آن دو نهرى جارى ساختيم"
        },
        {
            "chapter": 18,
            "verse": 34,
            "text": "و او را محصولات [گوناگون‌] بود. پس به دوست خود كه با او گفت و گو مى‌كرد گفت: من به مال از تو بيشتر و به افراد از تو نيرومندترم"
        },
        {
            "chapter": 18,
            "verse": 35,
            "text": "و او در حالى كه ستمكار به نفس خويش بود [مغرورانه‌] به باغ خود در آمد و گفت: گمان ندارم كه اين [باغ‌] هرگز زوال پذيرد"
        },
        {
            "chapter": 18,
            "verse": 36,
            "text": "و گمان ندارم كه قيامت برپا شود، و اگر هم به نزد پروردگارم بازگردانده شوم، قطعا جايگاهى بهتر از اين خواهم يافت"
        },
        {
            "chapter": 18,
            "verse": 37,
            "text": "رفيقش كه با او گفت و گو مى‌كرد به وى گفت: آيا به كسى كه تو را از خاك و سپس از نطفه آفريد، آن‌گاه تو را به صورت مردى بياراست كافر شدى؟"
        },
        {
            "chapter": 18,
            "verse": 38,
            "text": "امّا من [مى‌گويم‌]: اللّه پروردگار من است و هيچ كس را شريك پروردگار خويش نمى‌سازم"
        },
        {
            "chapter": 18,
            "verse": 39,
            "text": "و چرا وقتى داخل باغت شدى نگفتى: هر چه خدا خواهد [همان شود] و هيچ نيرويى جز به تأييد خدا نيست؟ اگر مرا به مال و فرزند كمتر از خود مى‌بينى"
        },
        {
            "chapter": 18,
            "verse": 40,
            "text": "اميد است كه پروردگارم بهتر از باغ تو را به من دهد، و بر آن باغ آفتى از آسمان بفرستد تا به زمينى باير و بى‌گياه بدل شود"
        },
        {
            "chapter": 18,
            "verse": 41,
            "text": "يا آب آن در زمين فرو رود كه هرگز نتوانى آن را به دست آورى"
        },
        {
            "chapter": 18,
            "verse": 42,
            "text": "و [سر انجام‌] ميوه‌هايش نابود شد. آن‌گاه براى آنچه در باغ هزينه كرده بود، دست حسرت بر دست مى‌ساييد در حالى كه همه داربست‌ها و در و ديوار آن فرو ريخته بود و [به حسرت‌] مى‌گفت: اى كاش كسى را شريك پروردگار خود نساخته بودم"
        },
        {
            "chapter": 18,
            "verse": 43,
            "text": "و گروهى نداشت كه او را در برابر خدا يارى دهند و خود نيز قدرت دفاع نداشت"
        },
        {
            "chapter": 18,
            "verse": 44,
            "text": "آن جا ثابت شد كه حاكميت از آن خداى حق است. او در پاداش دادن بهتر و در فرجام نيكوتر است"
        },
        {
            "chapter": 18,
            "verse": 45,
            "text": "و برايشان زندگى دنيا را مثل بزن كه مانند آبى است كه آن را از آسمان فرستاديم، پس گياه زمين با آن در آميخت [و سرسبز شد] و آن‌گاه خشكيد كه بادها آن را به هر سو مى‌پراكند، و خدا بر هر چيزى قادر است"
        },
        {
            "chapter": 18,
            "verse": 46,
            "text": "مال و فرزندان زينت زندگى دنيايند، و نيكى‌هاى ماندگار، ثوابش نزد پروردگار تو بهتر و اميد بخش‌تر است"
        },
        {
            "chapter": 18,
            "verse": 47,
            "text": "و روزى كه كوه‌ها را به حركت در آوريم، و زمين را صاف و هموار بينى، و آنان را گرد آوريم و هيچ يك از آنها را فروگذار نكنيم"
        },
        {
            "chapter": 18,
            "verse": 48,
            "text": "و همه در يك صف به [پيشگاه‌] پروردگارت عرضه شوند [و به آنها گفته شود:] اكنون نزد ما [تنها] آمده‌ايد همان گونه كه اول بار شما را آفريديم، ولى گمان مى‌كرديد كه هرگز براى شما موعد [ديدار] نخواهيم نهاد"
        },
        {
            "chapter": 18,
            "verse": 49,
            "text": "و كارنامه‌ها را در ميان گذارند، آن‌گاه مجرمان را از آنچه در آن است هراسان بينى، و گويند: اى واى بر ما! اين چه كارنامه‌اى است كه هيچ [كار] كوچك و بزرگى را وانگذاشته مگر اين كه آن را برشمرده است! و آنان كرده‌هاى خويش را آماده مى‌يابند، و پروردگار تو ب"
        },
        {
            "chapter": 18,
            "verse": 50,
            "text": "و آن‌گاه كه به فرشتگان گفتيم: براى آدم سجده كنيد. پس همه سجده كردند، جز ابليس كه از جنيان بود و از فرمان پروردگارش سر بتافت. آيا با اين حال او و ذريه‌اش را به جاى من اولياى خود مى‌گيريد و حال آن كه آنها دشمن شمايند؟ ستمكاران [شيطان را] بد جانشينى [ب]"
        },
        {
            "chapter": 18,
            "verse": 51,
            "text": "آنها را نه در آفرينش آسمان‌ها و زمين شاهد ساختم و نه در آفرينش خودشان، و من آن نيستم كه گمراه كنندگان را دستيار خود گيرم"
        },
        {
            "chapter": 18,
            "verse": 52,
            "text": "و روزى كه خدا فرمايد: آنهايى را كه مى‌پنداشتيد شريكان منند [به يارى خود] ندا دهيد. پس آنها را ندا دهند ولى اجابتشان نكنند، و ما ميان آنها كانون مهلكه‌اى قرار داده‌ايم [كه از هم جدا افتند]"
        },
        {
            "chapter": 18,
            "verse": 53,
            "text": "و گناهكاران آتش دوزخ را مى‌بينند و در مى‌يابند كه در آن افتادنى هستند، و از آن راه گريزى نمى‌يابند"
        },
        {
            "chapter": 18,
            "verse": 54,
            "text": "و به راستى در اين قرآن براى مردم از هر گونه مثلى آورديم، ولى انسان بيش از هر چيزى، جدال كننده است"
        },
        {
            "chapter": 18,
            "verse": 55,
            "text": "و چيزى مانع مردم نشد از اين كه وقتى هدايت به سويشان آمد ايمان بياورند و از پروردگارشان آمرزش بخواهند جز اين كه همان بلاها بر سرشان بيايد كه بر پيشينيان آمد يا عذاب رويارويشان درآيد [تا به خود آيند]"
        },
        {
            "chapter": 18,
            "verse": 56,
            "text": "و ما پيامبران را جز مژده دهندگان و بيم‌رسانان نمى‌فرستيم. و كسانى كه كافر شدند به باطل مجادله مى‌كنند تا به وسيله آن حق را پايمال كنند. [آنها] آيات من و آنچه را بدان بيم داده شده‌اند به ريشخند گرفتند"
        },
        {
            "chapter": 18,
            "verse": 57,
            "text": "كيست ظالم‌تر از كسى كه آيات پروردگارش به وى تذكر داده شود و او اعراض كند و آنچه را كه پيش فرستاده از ياد ببرد؟ ما بر دل‌هاى آنان پوشش‌هايى [از قساوت‌] قرار داديم كه آن (قرآن) را نفهمند و در گوش‌هايشان سنگينى نهاديم. و اگر به سوى هدايت دعوتشان كنى، د"
        },
        {
            "chapter": 18,
            "verse": 58,
            "text": "و پروردگار تو آمرزنده و صاحب رحمت است. اگر مردم را به عملشان مى‌گرفت، حتما عذاب را زودتر به آنها مى‌رسانيد، ولى براى آنها موعدى است كه هرگز از آن گريزى نمى‌يابند"
        },
        {
            "chapter": 18,
            "verse": 59,
            "text": "و مردم آن شهرها را چون بيدادگرى كردند هلاك كرديم و براى هلاكتشان موعدى نهاديم"
        },
        {
            "chapter": 18,
            "verse": 60,
            "text": "و هنگامى كه موسى به جوان [همراه‌] خود گفت: همچنان خواهم رفت تا به محل تلاقى دو دريا برسم، هر چند مدتى طولانى به راه خود ادامه دهم"
        },
        {
            "chapter": 18,
            "verse": 61,
            "text": "پس چون به محل تلاقى آن دو دريا رسيدند، ماهى خود را [كه براى تغذيه بود] فراموش كردند، پس [ماهى‌] راه خود را در دريا پيش گرفت"
        },
        {
            "chapter": 18,
            "verse": 62,
            "text": "و چون از آن جا گذشتند، موسى به جوان همراه خود گفت: غذايمان را بياور كه راستى ما از اين سفر خستگى بسيار ديديم"
        },
        {
            "chapter": 18,
            "verse": 63,
            "text": "گفت: آيا به ياد دارى؟ وقتى كنار آن صخره جا گرفته بوديم، من [به آب افتادن‌] ماهى را فراموش كردم [كه با تو بگويم‌] و جز شيطان فراموشم نساخت از اين كه يادآور آن شوم، و ماهى به طور عجيبى راه خود را در دريا پيش گرفت"
        },
        {
            "chapter": 18,
            "verse": 64,
            "text": "گفت: اين همان [جايگاه خضر] است كه به دنبالش بوديم، آن‌گاه پى‌جويانه ردّ پاى خود را گرفتند و برگشتند"
        },
        {
            "chapter": 18,
            "verse": 65,
            "text": "تا اين كه [خضر] بنده‌اى از بندگان ما را يافتند كه از جانب خود به او رحمتى عطا كرده و از نزد خود به او دانشى آموخته بوديم"
        },
        {
            "chapter": 18,
            "verse": 66,
            "text": "موسى به او گفت: آيا از پى تو بيايم تا از حكمتى كه تعليم شده‌اى به من بياموزى"
        },
        {
            "chapter": 18,
            "verse": 67,
            "text": "گفت: تو هرگز نمى‌توانى همراه من شكيبايى كنى"
        },
        {
            "chapter": 18,
            "verse": 68,
            "text": "و چگونه مى‌توانى امرى را كه به اسرارش احاطه ندارى تحمّل كنى"
        },
        {
            "chapter": 18,
            "verse": 69,
            "text": "گفت: اگر خدا خواهد شكيبا خواهى يافت و در هيچ كارى تو را نافرمانى نخواهم كرد"
        },
        {
            "chapter": 18,
            "verse": 70,
            "text": "گفت: پس اگر از پى من آمدى، از چيزى سؤال مكن تا خود از آن با تو سخن آغاز كنم"
        },
        {
            "chapter": 18,
            "verse": 71,
            "text": "پس به راه افتادند، تا وقتى كه سوار كشتى شدند [خضر] آن را سوراخ كرد. موسى گفت: آيا كشتى را سوراخ كردى تا سرنشينانش را غرق كنى؟ واقعا به كار ناروايى مبادرت كردى"
        },
        {
            "chapter": 18,
            "verse": 72,
            "text": "گفت: آيا نگفتم كه تو هرگز نمى‌توانى همراه من شكيبايى كنى"
        },
        {
            "chapter": 18,
            "verse": 73,
            "text": "موسى گفت: به سبب آنچه فراموش كردم مرا مؤاخذه مكن و در كارم بر من سخت مگير"
        },
        {
            "chapter": 18,
            "verse": 74,
            "text": "پس برفتند تا به نوجوانى برخوردند، پس [خضر] او را كشت. موسى گفت: آيا بى‌گناهى را بى‌آن كه كسى را كشته باشد كشتى؟ واقعا كار منكرى مرتكب شدى"
        }
    ]
}
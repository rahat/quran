{
    "juzs": [
        {
            "chapter": 41,
            "verse": 47,
            "text": "علم قيامت تنها به او باز مى‌گردد، و ميوه‌ها از غلاف‌هايشان بيرون نمى‌آيند و هيچ ماده‌اى باردار نمى‌شود و نمى‌زايد مگر با علم و آگاهى او. و روزى كه آنها را ندا دهد: شريكان من [كه مى‌پنداشتيد] كجايند؟ گويند: به تو اعلام مى‌كنيم كه از ما هيچ كس [بر شري]"
        },
        {
            "chapter": 41,
            "verse": 48,
            "text": "و آنچه پيش از اين [به خدايى‌] مى‌خواندند، از ايشان ناپديد مى‌شود، و در مى‌يابند كه آنها را هيچ راه فرارى نيست"
        },
        {
            "chapter": 41,
            "verse": 49,
            "text": "انسان از درخواست خير خسته نمى‌شود، و اگر بدى به او رسد، بسيار مأيوس و دلسرد مى‌گردد"
        },
        {
            "chapter": 41,
            "verse": 50,
            "text": "و اگر پس از رنجى كه به او رسيده، از جانب خود رحمتى به او بچشانيم، قطعا خواهد گفت: اين حق من است، و نپندارم كه رستاخيز برپا شود و اگر به سوى پروردگارم بازگردانده شوم، حتما [منزلتى‌] خوش‌تر نزد او برايم خواهد بود. پس بدون شك كافران را از آنچه انجام داد"
        },
        {
            "chapter": 41,
            "verse": 51,
            "text": "و هرگاه به انسان نعمت ارزانى داشتيم، روى برتافت و خود را [از بندگى خدا] كنار كشيد، و هرگاه آسيبى بدو رسيد دعاى دور و درازى داشت"
        },
        {
            "chapter": 41,
            "verse": 52,
            "text": "بگو: به من خبر دهيد، اگر [قرآن‌] از نزد خدا باشد و آن‌گاه شما آن را انكار كنيد، كيست گمراه‌تر از آن كه در مخالفت سختى [با آن‌] است"
        },
        {
            "chapter": 41,
            "verse": 53,
            "text": "زودا كه آيات قدرت خود را در اطراف [جهان‌] و در جانشان به آنها بنماييم، تا برايشان روشن گردد كه او حق است. آيا كافى نيست كه پروردگار تو بر همه چيز شاهد است"
        },
        {
            "chapter": 41,
            "verse": 54,
            "text": "آگاه باش كه آنها از ديدار پروردگارشان در ترديدند. آگاه باش كه مسلما او به همه چيز احاطه دارد"
        },
        {
            "chapter": 42,
            "verse": 1,
            "text": "حا، ميم"
        },
        {
            "chapter": 42,
            "verse": 2,
            "text": "عين، سين، قاف"
        },
        {
            "chapter": 42,
            "verse": 3,
            "text": "اين گونه خداوند مقتدر حكيم به تو و به كسانى كه پيش از تو بودند وحى مى‌كند"
        },
        {
            "chapter": 42,
            "verse": 4,
            "text": "آنچه در آسمان‌ها و آنچه در زمين است از آن اوست، و او بلند مرتبه و بزرگ است"
        },
        {
            "chapter": 42,
            "verse": 5,
            "text": "نزديك است آسمان‌ها [به خاطر عظمت وحى‌] از فراز يكديگر بشكافند و فرشتگان به حمد پروردگارشان تسبيح مى‌گويند و براى كسانى كه در زمينند آمرزش مى‌طلبند. آگاه باش كه بى‌شك خداست كه آمرزنده‌ى مهربان است"
        },
        {
            "chapter": 42,
            "verse": 6,
            "text": "و خدا مراقب كسانى است كه جز او را ولى و سرپرست گرفتند و تو بر آنها و كيل نيستى"
        },
        {
            "chapter": 42,
            "verse": 7,
            "text": "و بدين سان قرآن عربى را به تو وحى كرديم تا اهل مكه و هر كه را پيرامون آن است بيم دهى و از روز گرد آمدن [خلق‌] كه ترديدى در آن نيست بترسانى كه گروهى در بهشت و گروهى در دوزخند"
        },
        {
            "chapter": 42,
            "verse": 8,
            "text": "و اگر خدا مى‌خواست، قطعا آنها را يك امت قرار مى‌داد [و همه را به اجبار هدايت مى‌كرد] ليكن او [آنها را مختار ساخت تا] هر كه را بخواهد به رحمت خويش درآورد، و ستمگران را هيچ ولىّ و ياورى نيست"
        },
        {
            "chapter": 42,
            "verse": 9,
            "text": "آيا به جاى او سرپرستانى براى خود گرفته‌اند؟ خداست كه ولىّ [حقيقى‌] است، و اوست كه مردگان را زنده مى‌كند و هموست كه بر هر چيزى تواناست"
        },
        {
            "chapter": 42,
            "verse": 10,
            "text": "و در باره‌ى هر چه اختلاف كرديد، حكمش با خداست. اين خداى يكتا است كه پروردگار من است بر او توكل كرده‌ام و به او روى مى‌آورم"
        },
        {
            "chapter": 42,
            "verse": 11,
            "text": "خالق آسمان‌ها و زمين است. از خودتان براى شما زوج‌هايى پديد آورد، و از چهارپايان نيز جفت‌ها بيافريد. شما را در اين [زوجيت‌] تكثير مى‌كند. چيزى همانند او نيست، و اوست شنواى بينا"
        },
        {
            "chapter": 42,
            "verse": 12,
            "text": "كليدهاى آسمان‌ها و زمين از آن اوست. براى هر كس بخواهد روزى را گشايش مى‌دهد يا تنگ مى‌گيرد. همانا او به هر چيزى آگاه است"
        },
        {
            "chapter": 42,
            "verse": 13,
            "text": "براى شما از [احكام‌] دين همان را تشريع كرد كه به نوح توصيه كرده بود، و [نيز] آنچه را به تو وحى كرديم و آنچه را كه به ابراهيم و موسى و عيسى توصيه نموديم كه دين را برپا داريد و در آن تفرقه نكنيد. بر مشركان آنچه بدان دعوتشان مى‌كنى، گران است [و از توحي]"
        },
        {
            "chapter": 42,
            "verse": 14,
            "text": "و آنها اختلاف نكردند مگر پس از آن كه علم برايشان آمد [آن هم‌] به صرف حسد [و برترى جويى‌] كه ميانشان بود. و اگر سخنى از پروردگارت بر اين نگذشته بود كه تا مدتى معين [مهلت داده شوند] قطعا ميانشان حكم [به هلاك‌] مى‌شد. و كسانى كه بعد از آنها كتاب [تورات‌]"
        },
        {
            "chapter": 42,
            "verse": 15,
            "text": "پس براى اين [دين اسلام‌] دعوت كن، و همان گونه كه دستور يافته‌اى پايدارى كن و از هوس‌هاى آنها پيروى مكن و بگو: [من‌] به هر كتابى كه خدا نازل كرده ايمان آورده‌ام و مأمور شده‌ام ميان شما به عدالت حكم كنم. خداوند [يگانه‌] پروردگار ما و پروردگار شماست. اع"
        },
        {
            "chapter": 42,
            "verse": 16,
            "text": "و كسانى كه در باره‌ى خدا [و دين او] پس از آن كه [دعوت او] پذيرفته شد مجادله مى‌كنند، حجت آنها نزد پروردگارشان باطل است، و خشمى [از خدا] برايشان است و براى آنها عذابى سخت خواهد بود"
        },
        {
            "chapter": 42,
            "verse": 17,
            "text": "خدا كسى است كه كتاب و ترازو [ى اعمال و ايمان‌] را به حق نازل كرد، و تو چه مى‌دانى شايد قيامت نزديك باشد"
        },
        {
            "chapter": 42,
            "verse": 18,
            "text": "كسانى كه به آن ايمان ندارند شتاب در آمدن آن را مى‌خواهند، و كسانى كه ايمان آورده‌اند، از آن در هراسند و مى‌دانند كه آن حق است. آگاه باش كسانى كه در مورد قيامت جدال مى‌كنند سخت در گمراهى [پرت و] دورى هستند"
        },
        {
            "chapter": 42,
            "verse": 19,
            "text": "خدا نسبت به بندگانش لطف دارد، هر كه را بخواهد روزى مى‌دهد و اوست نيرومند شكست ناپذير"
        },
        {
            "chapter": 42,
            "verse": 20,
            "text": "هر كه كشت آخرت را بخواهد، براى وى در كشتش مى‌افزاييم و كسى كه تنها كشت اين دنيا را طلب كند به او از آن مى‌دهيم ولى در آخرت او را هيچ نصيبى نيست"
        },
        {
            "chapter": 42,
            "verse": 21,
            "text": "آيا براى آنها معبودهايى است كه برايشان از دين چيزى را كه خدا بدان رخصت نداده تشريع كرده‌اند؟ و اگر نبود آن سخن قطعى [مهلت‌] مسلما ميان آنها [به هلاكت‌] حكم مى‌شد و البته براى ظالمان عذابى دردناك است"
        },
        {
            "chapter": 42,
            "verse": 22,
            "text": "[آن روز] ظالمان را مى‌بينى كه از آنچه كسب كرده‌اند بيمناكند و همان بر آنها واقع مى‌شود، و كسانى كه ايمان آورده و كارهاى شايسته كرده‌اند، در باغ‌هاى بهشتند. براى آنها هر چه بخواهند نزد پروردگارشان موجود است. اين همان تفضل بزرگ است"
        },
        {
            "chapter": 42,
            "verse": 23,
            "text": "اين همان [پاداشى‌] است كه خدا بندگان خود را كه ايمان آورده و كارهاى شايسته كرده‌اند [بدان‌] مژده مى‌دهد. بگو: من بر اين [رسالت‌] مزدى از شما نمى‌خواهم مگر محبت و دوستى خويشان [و اهل بيت‌] را. و هر كس نيكى كسب كند براى او در آن نيكى مى‌افزاييم. بى‌ترد"
        },
        {
            "chapter": 42,
            "verse": 24,
            "text": "آيا مى‌گويند بر خدا دروغ بسته؟ پس اگر خدا بخواهد بر دلت مهر مى‌نهد [تا نتوانى خلاف بگويى‌]، و خدا باطل را محو و حق را با سخنان خويش استوار مى‌گرداند. بى‌ترديد او به راز دل‌ها آگاه است"
        },
        {
            "chapter": 42,
            "verse": 25,
            "text": "و او كسى است كه توبه را از بندگان خود مى‌پذيرد و از بدى‌ها در مى‌گذرد و هر چه مى‌كنيد مى‌داند"
        },
        {
            "chapter": 42,
            "verse": 26,
            "text": "و [دعاى‌] كسانى را كه ايمان آورده و كارهاى شايسته كرده‌اند اجابت مى‌كند و از فضل خويش به آنها زياده مى‌دهد، ولى كافران را عذابى سخت خواهد بود"
        },
        {
            "chapter": 42,
            "verse": 27,
            "text": "و اگر خدا روزى را براى بندگانش وسعت مى‌داد، مسلما در زمين سر به عصيان بر مى‌داشتند، و ليكن به اندازه‌اى كه مى‌خواهد نازل مى‌كند. به راستى او به [حال‌] بندگانش آگاه و بيناست"
        },
        {
            "chapter": 42,
            "verse": 28,
            "text": "و اوست خدايى كه پس از نوميدى‌شان باران مى‌فرستد و رحمت خويش را [بر همه‌جا] مى‌گسترد، و سرپرست ستوده اوست"
        },
        {
            "chapter": 42,
            "verse": 29,
            "text": "و از نشانه‌هاى [قدرت‌] او آفرينش آسمان‌ها و زمين و آنچه از [انواع‌] جنبندگان در ميان آن دو پخش نموده است، و او هرگاه بخواهد برگردآوردن آنها قادر است"
        },
        {
            "chapter": 42,
            "verse": 30,
            "text": "و هر مصيبتى به شما برسد به سبب دستاورد خود شماست و [خدا] از بسيارى [گناهان‌] در مى‌گذرد"
        },
        {
            "chapter": 42,
            "verse": 31,
            "text": "و شما در زمين عاجز كننده [ى خدا] نيستيد و جز خدا شما را سرپرست و ياورى نيست"
        },
        {
            "chapter": 42,
            "verse": 32,
            "text": "و از نشانه‌هاى [قدرت‌] او كشتى‌هايى است چون كوه‌ها كه در دريا روانند"
        },
        {
            "chapter": 42,
            "verse": 33,
            "text": "اگر بخواهد باد را ساكن مى‌گرداند تا [كشتى‌ها] بر روى آب متوقف بمانند. قطعا در اين [امر] صابران شكر پيشه را عبرت‌هاست"
        },
        {
            "chapter": 42,
            "verse": 34,
            "text": "يا آنها را به سزاى [برخى از] آنچه مرتكب شده‌اند هلاكشان مى‌كند و از بسيارى در مى‌گذرد"
        },
        {
            "chapter": 42,
            "verse": 35,
            "text": "و تا آنان كه در آيات ما مجادله مى‌كنند بدانند كه ايشان را هيچ گريزى نيست"
        },
        {
            "chapter": 42,
            "verse": 36,
            "text": "و آنچه به شما داده شده متاع زندگى دنياست، و آنچه نزد خداست براى آنها كه ايمان آورده‌اند و بر خداى خود توكل مى‌كنند بهتر و پايدارتر است"
        },
        {
            "chapter": 42,
            "verse": 37,
            "text": "و [و نيز براى‌] كسانى كه از گناهان بزرگ و زشتكارى‌ها اجتناب مى‌كنند و چون به خشم آمدند در مى‌گذرند"
        },
        {
            "chapter": 42,
            "verse": 38,
            "text": "و كسانى كه دعوت پروردگارشان را اجابت كردند و نماز برپا داشتند و كارشان در ميانشان [بر پايه‌] مشورت است و از آنچه روزيشان كرده‌ايم انفاق مى‌كنند"
        },
        {
            "chapter": 42,
            "verse": 39,
            "text": "و آنان كه چون ستمى به آنها رسد [تسليم ظالم نمى‌شوند و بر ضد آنها] يارى مى‌جويند"
        },
        {
            "chapter": 42,
            "verse": 40,
            "text": "و سزاى بدى، بدى همانند آن است. پس هر كه در گذرد و اصلاح كند، پاداش او بر خداست. همانا ظالمان را دوست نمى‌دارد"
        },
        {
            "chapter": 42,
            "verse": 41,
            "text": "و البته هر كه بعد از مظلوم شدنش يارى جويد [و انتقام گيرد] چنين كسانى هيچ راه [ملامتى‌] بر ايشان نيست"
        },
        {
            "chapter": 42,
            "verse": 42,
            "text": "راه [ملامت‌] تنها بر كسانى است كه به مردم ظلم مى‌كنند و در زمين به ناحق سر به طغيان بر مى‌دارند، اينانند كه برايشان عذاب دردناكى است"
        },
        {
            "chapter": 42,
            "verse": 43,
            "text": "و البته هر كه صبورى و گذشت پيشه كرد، مسلما اين از كارهاى استوار و مهم است"
        },
        {
            "chapter": 42,
            "verse": 44,
            "text": "و هر كه را خدا بى‌راه گذارد، از آن پس او را غير از خدا يار و ياورى نخواهد بود. و ظالمان را مى‌بينى كه چون عذاب را ببينند گويند: آيا راهى براى بازگشتن [به دنيا] وجود دارد"
        },
        {
            "chapter": 42,
            "verse": 45,
            "text": "و آنان را مى‌بينى كه بر آن [آتش‌] عرضه مى‌شوند، در حالى كه از ذلت و زبونى فروتن شده و زير چشمى مى‌نگرند، و كسانى كه ايمان آورده‌اند گويند: همانا زيانكاران [واقعى‌] كسانى هستند كه روز قيامت خويشتن و كسان خود را دچار زيان كردند. آگاه باش كه ظالمان [آن]"
        },
        {
            "chapter": 42,
            "verse": 46,
            "text": "و براى آنها دوستان و ياورانى نخواهد بود كه ايشان را در مقابل خدا يارى كنند. و هر كه را خدا بى‌راه گذارد، هيچ راه [نجاتى‌] براى او نخواهد بود"
        },
        {
            "chapter": 42,
            "verse": 47,
            "text": "[دعوت‌] پروردگارتان را اجابت كنيد پيش از آن كه روزى فرا رسد كه از جانب خدا بازگشتى براى [تحقق‌] آن نيست. آن روز براى شما نه پناهگاهى است و نه برايتان [مجال‌] انكار و دفاعى"
        },
        {
            "chapter": 42,
            "verse": 48,
            "text": "پس اگر روى برتافتند، ما تو را نفرستاديم كه نگهبانشان باشى. بر تو جز تبليغ [رسالت، چيزى‌] نيست. و به راستى ما چون به انسان رحمتى از جانب خود بچشانيم، بدان شاد [و سرمست‌] گردد، و اگر به سزاى كارى كه پيش فرستاده‌اند بديشان گزندى رسد [اين جاست كه‌] انسا"
        },
        {
            "chapter": 42,
            "verse": 49,
            "text": "فرمانروايى آسمان‌ها و زمين از آن اوست، هر چه بخواهد مى‌آفريند، به هر كه خواهد دخترانى مى‌بخشد و هر كه را خواهد پسرانى مى‌دهد"
        },
        {
            "chapter": 42,
            "verse": 50,
            "text": "يا [اگر بخواهد] آنها را پسران و دختران [هر دو را] مى‌دهد، و هر كه را بخواهد نازا مى‌كند. به راستى او داناى تواناست"
        },
        {
            "chapter": 42,
            "verse": 51,
            "text": "و هيچ بشرى را نرسد كه خدا با او سخن بگويد جز [از راه‌] وحى يا از فراسوى حجابى، يا رسولى بفرستد كه به اذن او هر چه بخواهد وحى كند. همانا او والا مقام حكيم است"
        },
        {
            "chapter": 42,
            "verse": 52,
            "text": "و همين گونه ما روحى از امر خود را [به صورت قرآن‌] به تو وحى كرديم، [و گر نه‌] تو نمى‌دانستى كتاب چيست و ايمان كدام است؟ ولى ما آن را نورى ساختيم كه هر يك از بندگان خود را كه بخواهيم به وسيله آن هدايت مى‌كنيم، و بى‌ترديد تو [مردم را] به راه راست هداي"
        },
        {
            "chapter": 42,
            "verse": 53,
            "text": "راه خدايى كه آنچه در آسمان‌ها و آنچه در زمين است از آن اوست. آگاه باش كه كارها به خدا باز مى‌گردد"
        },
        {
            "chapter": 43,
            "verse": 1,
            "text": "حا، ميم"
        },
        {
            "chapter": 43,
            "verse": 2,
            "text": "سوگند به [اين‌] كتاب روشنگر"
        },
        {
            "chapter": 43,
            "verse": 3,
            "text": "همانا ما آن را قرآنى عربى كرديم، باشد كه تعقل كنيد"
        },
        {
            "chapter": 43,
            "verse": 4,
            "text": "و همانا آن در امّ الكتاب (لوح محفوظ) نزد ما تحقيقا متعالى و پرحكمت است"
        },
        {
            "chapter": 43,
            "verse": 5,
            "text": "آيا به سبب اين كه شما قومى گزافكاريد، قرآن را از شما باز مى‌گيريم [و از هدايت شما منصرف شويم؟]"
        },
        {
            "chapter": 43,
            "verse": 6,
            "text": "و چه بسيار پيامبرانى كه در ميان گذشتگان فرستاديم"
        },
        {
            "chapter": 43,
            "verse": 7,
            "text": "و هيچ پيامبرى سوى ايشان نمى‌آمد مگر اين كه او را استهزا مى‌كردند"
        },
        {
            "chapter": 43,
            "verse": 8,
            "text": "پس نيرومندتر از آنها را به هلاكت رسانديم و داستان [هلاكت‌] پيشينيان گذشت"
        },
        {
            "chapter": 43,
            "verse": 9,
            "text": "و اگر از آنها بپرسى: آسمان‌ها و زمين را چه كسى آفريد؟ قطعا مى‌گويند: آنها را آن قادر آگاه آفريد"
        },
        {
            "chapter": 43,
            "verse": 10,
            "text": "آن كسى كه زمين را بسترى براى شما گردانيد و براى شما در آن راه‌ها پديد آورد تا شما راه يابيد"
        },
        {
            "chapter": 43,
            "verse": 11,
            "text": "و آن كسى كه از آسمان آبى به اندازه فرستاد پس به وسيله آن سرزمين مرده را زنده كرديم، به همين صورت [از قبرها] بيرون آورده مى‌شويد"
        },
        {
            "chapter": 43,
            "verse": 12,
            "text": "خدايى كه همه جفت‌ها [حيوانات و غيره‌] را آفريد و براى شما كشتى‌ها و چهارپايان را كه بر آنها سوار مى‌شويد پديد آورد"
        },
        {
            "chapter": 43,
            "verse": 13,
            "text": "تا بر پشت آنها قرار گيريد، پس چون بر آنها برنشستيد، نعمت پروردگار خود را ياد كنيد و بگوييد: پاك است خدايى كه اينها را مسخر ما كرد و [گر نه‌] ما را توان [تسخير] آنها نبود"
        },
        {
            "chapter": 43,
            "verse": 14,
            "text": "و بى‌ترديد ما به سوى پروردگارمان باز خواهيم گشت"
        },
        {
            "chapter": 43,
            "verse": 15,
            "text": "و براى او از ميان بندگانش جزئى [چون فرزند] قرار دادند. به راستى كه انسان آشكارا ناسپاس است"
        },
        {
            "chapter": 43,
            "verse": 16,
            "text": "آيا از آنچه مى‌آفريند، خود دختران را برگرفته و شما را به [داشتن‌] پسران برگزيده است"
        },
        {
            "chapter": 43,
            "verse": 17,
            "text": "ولى هنگامى كه به يكى از آنها مژده‌ى [تولد] همان چيزى داده شود كه به خداى رحمان نسبت داده، چهره‌اش سياه مى‌گردد در حالى كه خشم و تأسف خود را فرو مى‌خورد"
        },
        {
            "chapter": 43,
            "verse": 18,
            "text": "آيا آن كسى كه در [لابه‌لاى‌] پيرايه و زيور پرورش مى‌يابد (دختر) و به هنگام جدال قدرت تبيين ندارد [فرزند خداست‌]"
        },
        {
            "chapter": 43,
            "verse": 19,
            "text": "و فرشتگانى را كه بندگان رحمانند، مؤنث پنداشتند. آيا در آفرينش آنها حضور داشته‌اند؟ زودا كه گواهى ايشان نوشته شود و بازخواست شوند"
        },
        {
            "chapter": 43,
            "verse": 20,
            "text": "و گفتند: اگر خداى رحمان مى‌خواست، آنها را نمى‌پرستيديم. آنان به اين [سخن‌] علم ندارند و جز دروغ نمى‌گويند"
        },
        {
            "chapter": 43,
            "verse": 21,
            "text": "آيا [ما] پيش از اين كتابى به آنها داده‌ايم، كه بدان تمسك مى‌جويند"
        },
        {
            "chapter": 43,
            "verse": 22,
            "text": "بلكه گفتند: ما پدران خود را بر آيينى يافته‌ايم و ما بر آثار ايشان هدايت شده‌ايم"
        },
        {
            "chapter": 43,
            "verse": 23,
            "text": "و همچنين پيش از تو در هيچ شهرى هشدار دهنده‌اى نفرستاديم مگر آن كه خوشگذران‌هاى آن گفتند: ما پدران خود را بر آيينى يافته‌ايم و ما به آثار آنها اقتدا مى‌كنيم"
        },
        {
            "chapter": 43,
            "verse": 24,
            "text": "[پيامبرشان‌] گفت: حتى اگر براى شما چيزى بياورم كه از آنچه پدران خود را بر آن يافته‌ايد، هدايت كننده‌تر باشد [باز هم از آنها پيروى مى‌كنيد] گفتند: ما [نسبت‌] به آنچه بدان فرستاده شده‌ايد كافريم"
        },
        {
            "chapter": 43,
            "verse": 25,
            "text": "پس، از آنها انتقام گرفتيم پس بنگر كه عاقبت تكذيب كنندگان چگونه شد"
        },
        {
            "chapter": 43,
            "verse": 26,
            "text": "و [ياد كن‌] هنگامى را كه ابراهيم به پدر و قوم خود گفت: من واقعا از آنچه مى‌پرستيد بيزارم"
        },
        {
            "chapter": 43,
            "verse": 27,
            "text": "مگر آن كس كه مرا آفريد كه البته او به زودى مرا هدايت خواهد كرد"
        },
        {
            "chapter": 43,
            "verse": 28,
            "text": "و اين [سخن يكتاپرستى‌] را در نسل او سخنى ماندگار قرار داد، باشد كه [به سوى خدا] بازگردند"
        },
        {
            "chapter": 43,
            "verse": 29,
            "text": "بلكه اينان و پدرانشان را برخوردار كردم تا اين كه حق و فرستاده‌اى روشنگر به سويشان آمد"
        },
        {
            "chapter": 43,
            "verse": 30,
            "text": "و چون حق به سويشان آمد گفتند: اين افسون است و ما بدان كافريم"
        },
        {
            "chapter": 43,
            "verse": 31,
            "text": "و گفتند: چرا اين قرآن بر مردى بزرگ از آن دو قريه [مكه و طائف‌] نازل نشده است"
        },
        {
            "chapter": 43,
            "verse": 32,
            "text": "مگر رحمت پروردگار تو را آنها تقسيم مى‌كنند؟ اين ماييم كه معيشت آنها را در زندگى دنيا ميانشان تقسيم كرده‌ايم، و بعضى از آنها را بر بعضى مراتبى برترى داديم تا يكديگر را به خدمت گيرند [و چرخه زندگى بگردد]، و رحمت پروردگار تو از آنچه مى‌اندوزند بهتر است"
        },
        {
            "chapter": 43,
            "verse": 33,
            "text": "و اگر بيم آن نبود كه مردم [در انكار خدا] يك امت گردند، قطعا سقف خانه‌هاى كسانى را كه به [خداى‌] رحمان كافر مى‌شوند، از نقره مى‌كرديم و بر آنها نردبان‌ها مى‌نهاديم كه از آن بالا روند"
        },
        {
            "chapter": 43,
            "verse": 34,
            "text": "و براى خانه‌هايشان نيز درها و تخت‌هايى [سيمين مى‌ساختيم‌] كه بر آنها تكيه زنند"
        },
        {
            "chapter": 43,
            "verse": 35,
            "text": "و زر و زيورهايى [ديگر نيز]، ولى اينها همه جز كالاى زندگى دنيا نيست، و آخرت نزد پروردگار تو از آن پرهيزكاران است"
        },
        {
            "chapter": 43,
            "verse": 36,
            "text": "و هر كه از ياد [خداى‌] رحمان دل بگرداند، شيطانى بر او مى‌گماريم كه همدم او گردد"
        },
        {
            "chapter": 43,
            "verse": 37,
            "text": "و مسلما آن [شيطان‌] ها ايشان را از راه باز مى‌دارند ولى آنها مى‌پندارند كه هدايت يافتگانند"
        },
        {
            "chapter": 43,
            "verse": 38,
            "text": "تا آن‌گاه كه او [با همدم خود] به حضور ما آيد، [به شيطان خود] گويد: اى كاش ميان من و تو فاصله مشرق و مغرب مى‌بود. پس چه بد همنشينى بودى"
        },
        {
            "chapter": 43,
            "verse": 39,
            "text": "و چون ستم كرديد، اين كه شما امروز در عذاب مشتركيد، شما را هرگز سودى نخواهد بخشيد"
        },
        {
            "chapter": 43,
            "verse": 40,
            "text": "پس آيا تو مى‌توانى كران را شنوا كنى يا كوردلان و كسانى را كه در ضلالتى آشكارند هدايت كنى"
        },
        {
            "chapter": 43,
            "verse": 41,
            "text": "پس اگر ما تو را [از دنيا] ببريم، قطعا از آنها انتقام مى‌گيريم"
        },
        {
            "chapter": 43,
            "verse": 42,
            "text": "يا آنچه را به ايشان وعده داده‌ايم به تو نشان مى‌دهيم، چرا كه ما بر آنان تواناييم"
        },
        {
            "chapter": 43,
            "verse": 43,
            "text": "پس به آنچه به تو وحى شده تمسك جوى كه تو بر راهى راست هستى"
        },
        {
            "chapter": 43,
            "verse": 44,
            "text": "و بى‌گمان اين [قرآن‌] براى تو و براى قوم تو تذكرى است، و به زودى [در مورد آن‌] بازخواست خواهيد شد"
        },
        {
            "chapter": 43,
            "verse": 45,
            "text": "و از رسولان ما كه پيش از تو فرستاديم بپرس: آيا در برابر [خداى‌] رحمان خدايانى قرار داده‌ايم كه عبادت شوند"
        },
        {
            "chapter": 43,
            "verse": 46,
            "text": "و به راستى موسى را با آيات خويش به سوى فرعون و بزرگانش فرستاديم، پس گفت: من فرستاده‌ى پروردگار جهانيانم"
        },
        {
            "chapter": 43,
            "verse": 47,
            "text": "پس چون آيات ما را براى آنها آورد، به ناگاه آنها به آن [آيات از روى تمسخر] مى‌خنديدند"
        },
        {
            "chapter": 43,
            "verse": 48,
            "text": "و ما هيچ معجزه‌اى به آنها نشان نداديم مگر آن كه از مشابهش عظيم‌تر بود، و آنها را به عذاب گرفتار كرديم تا مگر باز گردند"
        },
        {
            "chapter": 43,
            "verse": 49,
            "text": "و گفتند: اى افسونگر! پروردگار خود را به آن عهدى كه با تو كرده براى ما بخوان [كه اين عذاب را از ما بردارد] كه ما حتما هدايت پذير خواهيم بود"
        },
        {
            "chapter": 43,
            "verse": 50,
            "text": "پس هنگامى كه عذاب را از آنها برداشتيم به ناگاه ايشان پيمان مى‌شكستند"
        },
        {
            "chapter": 43,
            "verse": 51,
            "text": "و فرعون در ميان مردمش بانگ برآورد [و گفت:] اى قوم من! آيا حكومت مصر و اين نهرها كه از زير [كاخ‌هاى‌] من جارى است از آن من نيست؟ آيا نمى‌بينيد"
        },
        {
            "chapter": 43,
            "verse": 52,
            "text": "بلكه من از اين مردى كه بى‌مقدار است و قادر بر بيان نيست بهترم"
        },
        {
            "chapter": 43,
            "verse": 53,
            "text": "پس چرا بر او دستبندهاى زرين [از جانب خدا] افكنده نشده يا فرشتگان همراه وى نيامده‌اند"
        },
        {
            "chapter": 43,
            "verse": 54,
            "text": "پس قوم خود را سبك مغز گردانيد در نتيجه اطاعتش كردند، مسلما آنها مردمى نافرمان بودند"
        },
        {
            "chapter": 43,
            "verse": 55,
            "text": "و چون ما را به خشم آوردند از آنها انتقام گرفتيم و همگى‌شان را غرق كرديم"
        },
        {
            "chapter": 43,
            "verse": 56,
            "text": "پس آنها را پيشينيانى [براى كفر و فسق‌] و عبرتى براى آيندگان قرار داديم"
        },
        {
            "chapter": 43,
            "verse": 57,
            "text": "و هنگامى كه [تولد] پسر مريم [براى قدرت خدا] مثل زده شد، به ناگاه قوم تو از آن سخن [به تمسخر و خنده‌] سرو صدا راه انداختند"
        },
        {
            "chapter": 43,
            "verse": 58,
            "text": "و گفتند: آيا معبودهاى ما بهترند يا او؟ [اگر معبودهاى ما در آتشند او نيز به دليل معبود واقع شدن در آتش است‌]. اين [مثل‌] را براى تو نزدند مگر از روى ستيزه‌جويى، بلكه آنها مردمى ستيزه جويند"
        },
        {
            "chapter": 43,
            "verse": 59,
            "text": "او جز بنده‌اى كه موهبتش داديم و او را براى بنى اسرائيل سرمشق و نمونه ساختيم نيست"
        },
        {
            "chapter": 43,
            "verse": 60,
            "text": "و اگر مى‌خواستيم، البته به جاى شما فرشتگانى قرار مى‌داديم كه در زمين جانشين [شما] شوند"
        },
        {
            "chapter": 43,
            "verse": 61,
            "text": "و همانا وجود او (عيسى) دانشى براى [فهم‌] رستاخيز است، پس زنهار در آن ترديد نكنيد و از من پيروى كنيد كه راه راست اين است"
        },
        {
            "chapter": 43,
            "verse": 62,
            "text": "و شيطان شما را از راه باز ندارد، چرا كه او دشمن آشكار شماست"
        },
        {
            "chapter": 43,
            "verse": 63,
            "text": "و هنگامى كه عيسى دلايل روشن [براى آنها] آورد گفت: همانا براى شما حكمت آورده‌ام و [آمده‌ام‌] تا برخى چيزها را كه در آن اختلاف مى‌كنيد برايتان بيان كنم، پس از خدا بترسيد و از من اطاعت كنيد"
        },
        {
            "chapter": 43,
            "verse": 64,
            "text": "بى‌ترديد خداوند [يكتا]، همو پروردگار من و پروردگار شماست، پس [تنها] او را بپرستيد كه راه راست همين است"
        },
        {
            "chapter": 43,
            "verse": 65,
            "text": "پس گروه‌ها از ميان خودشان [در باره‌ى مسيح‌] اختلاف كردند. پس واى بر كسانى كه ستم كردند از عذاب روزى دردناك"
        },
        {
            "chapter": 43,
            "verse": 66,
            "text": "آيا جز رستاخيز را چشم به راهند كه ناگهان به سراغشان آيد در حالى كه بى‌خبرند"
        },
        {
            "chapter": 43,
            "verse": 67,
            "text": "در آن روز دوستان، بعضى دشمن بعضى ديگرند، مگر پرهيزگاران"
        },
        {
            "chapter": 43,
            "verse": 68,
            "text": "اى بندگان من! امروز بر شما بيمى نيست و شما غمگين نخواهيد شد"
        },
        {
            "chapter": 43,
            "verse": 69,
            "text": "همان كسانى كه به آيات ما ايمان آوردند و تسليم بودند"
        },
        {
            "chapter": 43,
            "verse": 70,
            "text": "شما و همسرانتان شادمانه داخل بهشت شويد"
        },
        {
            "chapter": 43,
            "verse": 71,
            "text": "كاسه‌هاى زرين و سبوهايى برگرد آنها مى‌گردانند و در آن جا هر چه دلخواه آنهاست و مايه لذت ديدگان است وجود دارد، و شما در آن جا جاودانه خواهيد بود"
        },
        {
            "chapter": 43,
            "verse": 72,
            "text": "و اين همان بهشتى است كه به [پاداش‌] آنچه مى‌كرديد وارث آن شده‌ايد"
        },
        {
            "chapter": 43,
            "verse": 73,
            "text": "در آن جا براى شما ميوه‌هاى فراوان است كه از آن مى‌خوريد"
        },
        {
            "chapter": 43,
            "verse": 74,
            "text": "همانا مجرمان در عذاب جهنم ماندگارند"
        },
        {
            "chapter": 43,
            "verse": 75,
            "text": "[عذاب‌] از آنها كاسته نمى‌شود و ايشان در آن جا نااميدند"
        },
        {
            "chapter": 43,
            "verse": 76,
            "text": "و ما بر آنها ستم نكرديم بلكه خودشان ستمكار بودند"
        },
        {
            "chapter": 43,
            "verse": 77,
            "text": "و فرياد برآورند: اى مالك! پروردگارت مى‌بايست جان ما را بستاند. او گويد: شما [همچنان‌] ماندگاريد"
        },
        {
            "chapter": 43,
            "verse": 78,
            "text": "همانا حقيقت را برايتان آورديم، ليكن بيشتر شما حقيقت را خوش نداشتيد"
        },
        {
            "chapter": 43,
            "verse": 79,
            "text": "بلكه در كار [مخالفت با حق‌] اصرار ورزيدند، ما [نيز بر كيفرشان‌] اصرار مى‌ورزيم"
        },
        {
            "chapter": 43,
            "verse": 80,
            "text": "آيا مى‌پندارند كه ما راز آنها و نجوايشان را نمى‌شنويم؟ چرا [مى‌شنويم‌] و رسولان ما نزد آنها مى‌نويسند"
        },
        {
            "chapter": 43,
            "verse": 81,
            "text": "بگو: اگر [خداى‌] رحمان را فرزندى باشد، خود من نخستين پرستندگانم [و بايد او را بپرستم‌]"
        },
        {
            "chapter": 43,
            "verse": 82,
            "text": "منزّه است پروردگار آسمان‌ها و زمين، صاحب عرش، از آنچه وصف مى‌كنند"
        },
        {
            "chapter": 43,
            "verse": 83,
            "text": "پس آنها را رها كن تا به [همان سخنان‌] باطل مشغول باشند و بازى كنند تا آن روزى را كه بدان وعده داده مى‌شوند ديدار كنند"
        },
        {
            "chapter": 43,
            "verse": 84,
            "text": "و اوست كه در آسمان معبود و در زمين معبود است، و هموست كه حكيم داناست"
        },
        {
            "chapter": 43,
            "verse": 85,
            "text": "و پرخير و پاينده است كسى كه فرمانروايى آسمان‌ها و زمين و آنچه ميان آنهاست از آن اوست، و علم قيامت نزد اوست و به سوى او بازگردانده مى‌شويد"
        },
        {
            "chapter": 43,
            "verse": 86,
            "text": "و كسانى را كه به جاى او مى‌خوانند اختيار شفاعت ندارند، مگر كسانى كه از روى علم، به حق گواهى داده [و موحد] باشند"
        },
        {
            "chapter": 43,
            "verse": 87,
            "text": "و اگر از آنها بپرسى چه كسى آنها را آفريد؟ مسلما خواهند گفت: خدا. پس چگونه [از بندگى او] بازگردانده مى‌شوند"
        },
        {
            "chapter": 43,
            "verse": 88,
            "text": "و گفته پيامبر [اين است:] اى پروردگار من! اينها گروهى هستند كه ايمان نمى‌آورند"
        },
        {
            "chapter": 43,
            "verse": 89,
            "text": "[و گفته شود:] پس از آنها صرف نظر كن و بگو: به سلامت! پس زودا كه بدانند"
        },
        {
            "chapter": 44,
            "verse": 1,
            "text": "حا، ميم"
        },
        {
            "chapter": 44,
            "verse": 2,
            "text": "سوگند به [اين‌] كتاب روشنگر"
        },
        {
            "chapter": 44,
            "verse": 3,
            "text": "همانا ما آن را در شبى مبارك نازل كرديم، كه ما [همواره‌] بيم دهنده بوده‌ايم"
        },
        {
            "chapter": 44,
            "verse": 4,
            "text": "در آن [شب‌] هر كار حكيمانه‌اى از هم جدا و تدبير مى‌گردد"
        },
        {
            "chapter": 44,
            "verse": 5,
            "text": "امرى از جانب ماست، همانا ما فرستنده‌ى [پيامبران‌] بوده‌ايم"
        },
        {
            "chapter": 44,
            "verse": 6,
            "text": "[اينها] به خاطر رحمتى از پروردگار توست كه او شنواى داناست"
        },
        {
            "chapter": 44,
            "verse": 7,
            "text": "همان پروردگار آسمان‌ها و زمين و آنچه ميان آن دو است، اگر اهل يقين باشيد"
        },
        {
            "chapter": 44,
            "verse": 8,
            "text": "خدايى جز او نيست، زنده مى‌كند و مى‌ميراند پروردگار شما و پروردگار پدران پيشين شماست"
        },
        {
            "chapter": 44,
            "verse": 9,
            "text": "ولى آنها در شكّند، و [با حقايق‌] بازى مى‌كنند"
        },
        {
            "chapter": 44,
            "verse": 10,
            "text": "پس در انتظار روزى باش كه آسمان، دودى نمايان بياورد"
        },
        {
            "chapter": 44,
            "verse": 11,
            "text": "كه مردم را فرو مى‌پوشد، اين عذابى پردرد است"
        },
        {
            "chapter": 44,
            "verse": 12,
            "text": "[مى‌گويند:] پروردگارا! اين عذاب را از ما دور كن كه ما [اينك‌] مؤمنيم"
        },
        {
            "chapter": 44,
            "verse": 13,
            "text": "اين پندگيرى كجا به سودشان است و حال آن كه پيامبرى روشنگر براى آنها آمد [و پند نگرفتند]"
        },
        {
            "chapter": 44,
            "verse": 14,
            "text": "آن‌گاه از او اعراض كردند و گفتند: تعليم يافته‌اى ديوانه است"
        },
        {
            "chapter": 44,
            "verse": 15,
            "text": "[اينك‌] ما عذاب را اندك زمانى برمى‌داريم، [ولى‌] شما [باز به كارهاى خود] باز مى‌گرديد"
        },
        {
            "chapter": 44,
            "verse": 16,
            "text": "روزى كه با بزرگ‌ترين قدرت [كافران را] بگيريم همانا ما انتقام گيرنده‌ايم"
        },
        {
            "chapter": 44,
            "verse": 17,
            "text": "و البته پيش از آنها نيز قوم فرعون را بيازموديم و پيامبرى بزرگوار برايشان آمد"
        },
        {
            "chapter": 44,
            "verse": 18,
            "text": "كه [به آنها گفت:] بندگان خدا را به من تسليم كنيد، همانا من براى شما پيامبرى امينم"
        },
        {
            "chapter": 44,
            "verse": 19,
            "text": "و اين كه بر خدا گردنكشى نكنيد كه من براى شما حجتى آشكار آورده‌ام"
        },
        {
            "chapter": 44,
            "verse": 20,
            "text": "و همانا من به پروردگار خود و پروردگار شما پناه مى‌برم از اين كه سنگسارم كنيد"
        },
        {
            "chapter": 44,
            "verse": 21,
            "text": "و اگر به من ايمان نمى‌آوريد، پس از من كناره گيريد"
        },
        {
            "chapter": 44,
            "verse": 22,
            "text": "پس پروردگار خود را بخواند كه: اينها مردمى گناهكارند"
        },
        {
            "chapter": 44,
            "verse": 23,
            "text": "پس [گفتيم:] بندگان مرا شبانه حركت بده، كه شما مورد تعقيب خواهيد بود"
        },
        {
            "chapter": 44,
            "verse": 24,
            "text": "و دريا را آرام پشت سر بگذار كه آنها سپاهى غرق شدنى هستند"
        },
        {
            "chapter": 44,
            "verse": 25,
            "text": "چه بسيار باغ‌ها و چشمه‌سارانى كه بر جاى گذاشتند"
        },
        {
            "chapter": 44,
            "verse": 26,
            "text": "و كشتزارها و جايگاه‌هاى نيكو"
        },
        {
            "chapter": 44,
            "verse": 27,
            "text": "و نعمتى كه در آن شادكام بودند"
        },
        {
            "chapter": 44,
            "verse": 28,
            "text": "آرى اين گونه بود، و ما [همه‌] آنها را به قومى ديگر ميراث داديم"
        },
        {
            "chapter": 44,
            "verse": 29,
            "text": "آن‌گاه نه آسمان به حال آنها گريست و نه زمين، و نه مهلتى به آنها داده شد"
        },
        {
            "chapter": 44,
            "verse": 30,
            "text": "و به راستى فرزندان اسرائيل را از عذاب خفت‌بار نجات داديم"
        },
        {
            "chapter": 44,
            "verse": 31,
            "text": "از [ظلم‌] فرعون كه او برترى جويى از اسرافكاران بود"
        },
        {
            "chapter": 44,
            "verse": 32,
            "text": "و همانا آنها را از روى علم بر مردم جهان برگزيديم"
        },
        {
            "chapter": 44,
            "verse": 33,
            "text": "و آنها را از آيات و معجزات چيزى عطا كرديم كه در آن امتحانى آشكار بود"
        },
        {
            "chapter": 44,
            "verse": 34,
            "text": "البته اين [كافران‌] حتما خواهند گفت"
        },
        {
            "chapter": 44,
            "verse": 35,
            "text": "پايان كار جز همين مرگ نخستين نيست و ما زنده شدنى نيستيم"
        },
        {
            "chapter": 44,
            "verse": 36,
            "text": "پس پدران ما را باز آوريد اگر راست مى‌گوييد"
        },
        {
            "chapter": 44,
            "verse": 37,
            "text": "آيا ايشان بهترند يا قوم «تبع» و كسانى كه پيش از آنها بودند؟ آنها را نابود كرديم، [زيرا] آنان مجرم بودند"
        },
        {
            "chapter": 44,
            "verse": 38,
            "text": "و ما آسمان‌ها و زمين و آنچه را كه ميان آن دو است به بازى نيافريديم"
        },
        {
            "chapter": 44,
            "verse": 39,
            "text": "ما آنها را جز به حق نيافريديم، ولى بيشترشان نمى‌دانند"
        },
        {
            "chapter": 44,
            "verse": 40,
            "text": "به يقين، روز جدايى وعده‌گاه همه آنهاست"
        },
        {
            "chapter": 44,
            "verse": 41,
            "text": "روزى كه نه هيچ دوستى از دوست [خود] مشكلى را دفع مى‌كند و نه ايشان يارى مى‌شوند"
        },
        {
            "chapter": 44,
            "verse": 42,
            "text": "مگر كسى كه خدا به او رحم كند، همانا او مقتدر مهربان است"
        },
        {
            "chapter": 44,
            "verse": 43,
            "text": "مسلما درخت زقوم"
        },
        {
            "chapter": 44,
            "verse": 44,
            "text": "خوراك گناه پيشه است"
        },
        {
            "chapter": 44,
            "verse": 45,
            "text": "مانند مس گداخته است كه در شكم‌ها مى‌جوشد"
        },
        {
            "chapter": 44,
            "verse": 46,
            "text": "مانند جوشيدن آب جوشان"
        },
        {
            "chapter": 44,
            "verse": 47,
            "text": "[ندا آيد:] او را بگيريد و به ميان دوزخ بكشانيد"
        },
        {
            "chapter": 44,
            "verse": 48,
            "text": "آن‌گاه روى سرش از عذاب آب جوشان بريزيد"
        },
        {
            "chapter": 44,
            "verse": 49,
            "text": "بچش كه تو [به خيال خود] همان نيرومند گرامى هستى"
        },
        {
            "chapter": 44,
            "verse": 50,
            "text": "البته اين همان است كه به آن شك مى‌كرديد"
        },
        {
            "chapter": 44,
            "verse": 51,
            "text": "بى‌گمان، پرهيزگاران در جايگاه امنى هستند"
        },
        {
            "chapter": 44,
            "verse": 52,
            "text": "در باغ‌ها و چشمه‌سارها"
        },
        {
            "chapter": 44,
            "verse": 53,
            "text": "حرير نازك و حرير ضخيم مى‌پوشند [و] روياروى هم [مى‌نشينند]"
        },
        {
            "chapter": 44,
            "verse": 54,
            "text": "[آرى‌] اين گونه است و حور العين را به همسرى‌شان در مى‌آوريم"
        },
        {
            "chapter": 44,
            "verse": 55,
            "text": "در آن جا هر ميوه‌اى را [كه بخواهند] آسوده خاطر مى‌طلبند"
        },
        {
            "chapter": 44,
            "verse": 56,
            "text": "در آن جا مرگ را نخواهند چشيد، جز همان مرگ نخستين را [كه چشيده‌اند]، و آنها را از عذاب دوزخ نگاه مى‌دارد"
        },
        {
            "chapter": 44,
            "verse": 57,
            "text": "[اين‌] تفضلى است از جانب پروردگار تو، اين همان كاميابى بزرگ است"
        },
        {
            "chapter": 44,
            "verse": 58,
            "text": "پس جز اين نيست كه اين [قرآن‌] را به زبان تو آسان ساختيم، باشد كه پند گيرند"
        },
        {
            "chapter": 44,
            "verse": 59,
            "text": "پس منتظر باش كه آنها [نيز] منتظرند"
        },
        {
            "chapter": 45,
            "verse": 1,
            "text": "حا، ميم"
        },
        {
            "chapter": 45,
            "verse": 2,
            "text": "فرو فرستادن [اين‌] كتاب از جانب خداى شكست ناپذير حكيم است"
        },
        {
            "chapter": 45,
            "verse": 3,
            "text": "به راستى در آسمان‌ها و زمين براى مؤمنان نشانه‌هايى [عبرت آموز] هست"
        },
        {
            "chapter": 45,
            "verse": 4,
            "text": "و در آفرينش خودتان و آنچه از جنبندگان مى‌پراكند براى مردمى كه يقين دارند نشانه‌هاست"
        },
        {
            "chapter": 45,
            "verse": 5,
            "text": "و در آمد و شد شب و روز و رزقى كه خدا از آسمان نازل كرده و زمين را پس از مرگش بدان زنده ساخته و در گرداندن بادها براى مردمى كه مى‌انديشند نشانه‌هاست"
        },
        {
            "chapter": 45,
            "verse": 6,
            "text": "اينها آيات الهى است كه آنها را به درستى بر تو مى‌خوانيم، پس بعد از خدا و آيات او به كدام سخن ايمان مى‌آورند"
        },
        {
            "chapter": 45,
            "verse": 7,
            "text": "واى بر هر دروغزن گناه پيشه"
        },
        {
            "chapter": 45,
            "verse": 8,
            "text": "[كه‌] آيات خدا را كه بر او خوانده مى‌شود مى‌شنود، سپس به گردنكشى پاى مى‌فشارد، چنان كه گويى آن را نشنيده است، پس او را به عذابى دردآور بشارت ده"
        },
        {
            "chapter": 45,
            "verse": 9,
            "text": "و چون به چيزى از آيات ما آگاه شود آن را به ريشخند مى‌گيرد. اينان عذابى خفت‌بار برايشان خواهد بود"
        },
        {
            "chapter": 45,
            "verse": 10,
            "text": "از پشت سرشان دوزخ است، و آنچه را كه به دست آورده و آن دوستانى را كه غير از خدا اختيار نموده‌اند به كارشان نمى‌آيد و براى ايشان عذابى بزرگ است"
        },
        {
            "chapter": 45,
            "verse": 11,
            "text": "اين يك رهنمود است، و كسانى كه آيات پروردگارشان را انكار كردند برايشان عذاب دردناك از شكنجه و اضطراب است"
        },
        {
            "chapter": 45,
            "verse": 12,
            "text": "خدا كسى است كه دريا را مسخر شما كرد تا كشتى‌ها در آن به فرمان او حركت كنند و تا از فضل او طلب [معيشت‌] كنيد و باشد كه شكر گزاريد"
        },
        {
            "chapter": 45,
            "verse": 13,
            "text": "و آنچه را در آسمان‌ها و آنچه را در زمين است مسخر شما كرد كه همه از اوست. قطعا در اين [امر] براى مردمى كه مى‌انديشند نشانه‌هاست"
        },
        {
            "chapter": 45,
            "verse": 14,
            "text": "به كسانى كه ايمان آورده‌اند بگو تا از كسانى كه روزهاى [سخت و ناگوار] الهى را باور ندارند در گذرند، تا [خدا] قومى را بدانچه مى‌كردند جزا دهد"
        },
        {
            "chapter": 45,
            "verse": 15,
            "text": "هر كه كارى شايسته كند، به سود خود اوست و هر كه بدى كند به زيانش مى‌باشد، سپس به سوى پروردگارتان بازگردانده مى‌شويد"
        },
        {
            "chapter": 45,
            "verse": 16,
            "text": "ما بنى اسرائيل را كتاب و حكومت و نبوت داديم و از پاكيزه‌ها روزيشان كرديم و آنها را بر جهانيان برترى داديم"
        },
        {
            "chapter": 45,
            "verse": 17,
            "text": "و دلايل روشنى در امر [دين‌] به آنها عطا كرديم پس ايشان اختلاف نكردند مگر بعد از آن كه علم برايشان آمد [آن هم‌] به خاطر حسد و رقابتى كه ميان خودشان بود. قطعا پروردگار تو روز قيامت ميان آنها در آنچه بر سرش اختلاف مى‌كردند حكم خواهد كرد"
        },
        {
            "chapter": 45,
            "verse": 18,
            "text": "سپس تو را بر شريعتى كه از امر [خدا] است قرار داديم، پس از آن پيروى كن و از هوس‌هاى كسانى كه نمى‌دانند پيروى مكن"
        },
        {
            "chapter": 45,
            "verse": 19,
            "text": "آنها هرگز در برابر خدا از تو حمايتى نتوانند كرد، و همانا ستمگران يار و ياور يكديگرند و خدا ياور پرهيزكاران است"
        },
        {
            "chapter": 45,
            "verse": 20,
            "text": "اين [كتاب مايه‌ى‌] بصيرت‌هايى براى مردم است و براى قومى كه يقين آورند هدايت و رحمتى است"
        },
        {
            "chapter": 45,
            "verse": 21,
            "text": "آيا كسانى كه مرتكب زشتى‌ها شدند پنداشته‌اند كه آنها را مانند كسانى قرار مى‌دهيم كه ايمان آوردند و كارهاى شايسته كردند [و] حيات و مماتشان يكسان است؟ بد قضاوتى دارند"
        },
        {
            "chapter": 45,
            "verse": 22,
            "text": "و خدا آسمان‌ها و زمين را به حق آفريد و تا هر كسى به موجب آنچه به دست آورده جزا داده شود و به آنها ستم نمى‌شود"
        },
        {
            "chapter": 45,
            "verse": 23,
            "text": "پس آيا ديدى كسى را كه هواى خويش را معبود خود قرار داده و خدا او را از روى علم [به اين كه پذيراى هدايت نبود] گمراه ساخته و بر گوش و دلش مهر زده و بر ديده‌اش پرده نهاده است؟ آيا پس از خدا چه كسى او را هدايت خواهد كرد؟ آيا متذكر نمى‌شويد"
        },
        {
            "chapter": 45,
            "verse": 24,
            "text": "و گفتند: جز زندگى دنيوى ما هيچ نيست مى‌ميريم و زنده مى‌شويم و ما را جز طبيعت هلاك نمى‌كند، آنان را به اين [مطلب‌] هيچ دانشى نيست و جز اين نيست كه گمان مى‌كنند"
        },
        {
            "chapter": 45,
            "verse": 25,
            "text": "و چون آيات روشن ما بر آنها خوانده شود، دليلشان جز اين نيست كه مى‌گويند: پدران ما را [زنده‌] بياوريد اگر راست مى‌گوييد"
        },
        {
            "chapter": 45,
            "verse": 26,
            "text": "بگو: خداست كه شما را زنده مى‌كند، سپس مى‌ميراند، آن‌گاه به روز رستاخيز كه ترديدى در آن نيست گرد مى‌آورد، ولى بيشتر مردم [اين را] نمى‌دانند"
        },
        {
            "chapter": 45,
            "verse": 27,
            "text": "و فرمانروايى آسمان‌ها و زمين از آن خداست، و روزى كه رستاخيز برپا شود، در چنين روزى باطل‌انديشان زيان مى‌كنند"
        },
        {
            "chapter": 45,
            "verse": 28,
            "text": "و هر امتى را به زانو درآمده مى‌بينى. هر امتى به سوى كتاب خويش خوانده مى‌شود [و گفته شود:] امروز سزاى آنچه را كه مى‌كرديد مى‌بينيد"
        },
        {
            "chapter": 45,
            "verse": 29,
            "text": "اين نامه ماست كه بر ضد شما به حق سخن مى‌گويد. همانا ما از آنچه مى‌كرديد نسخه بر مى‌داشتيم"
        },
        {
            "chapter": 45,
            "verse": 30,
            "text": "و اما كسانى كه ايمان آوردند و كارهاى شايسته كردند، پروردگارشان آنها را در [جوار] رحمت خود در مى‌آورد. اين همان كاميابى آشكار است"
        },
        {
            "chapter": 45,
            "verse": 31,
            "text": "و اما كسانى كه كافر شدند [به آنان گفته شود:] مگر آيات من بر شما خوانده نمى‌شد و گردنكشى كرديد و مردمى گناهكار بوديد"
        },
        {
            "chapter": 45,
            "verse": 32,
            "text": "و چون گفته مى‌شد كه وعده‌ى خدا راست است و در قيامت شكى نيست، مى‌گفتيد: ما نمى‌دانيم قيامت چيست و [آن را] جز گمانى نمى‌پنداريم و ما به يقين نرسيده‌ايم"
        },
        {
            "chapter": 45,
            "verse": 33,
            "text": "و [حقيقت‌] بدى‌هايى كه كرده‌اند براى آنها ظاهر مى‌شود و آنچه را كه بدان ريشخند مى‌كردند ايشان را فرا مى‌گيرد"
        },
        {
            "chapter": 45,
            "verse": 34,
            "text": "و به آنها گفته شود: امروز شما را فراموش مى‌كنيم، همان گونه كه شما ديدار امروزتان را فراموش كرديد، و جايگاه شما آتش است و براى شما هيچ ياورى نخواهد بود"
        },
        {
            "chapter": 45,
            "verse": 35,
            "text": "اين بدان سبب است كه شما آيات خدا را به ريشخند گرفتيد و زندگى دنيا فريبتان داد پس امروز نه از اين [آتش‌] بيرون آورده شوند و نه عذرشان پذيرفته گردد"
        },
        {
            "chapter": 45,
            "verse": 36,
            "text": "پس حمد و سپاس از آن خداست كه پروردگار آسمان‌ها و پروردگار زمين و پروردگار جهانيان است"
        },
        {
            "chapter": 45,
            "verse": 37,
            "text": "و كبريايى و عظمت در آسمان‌ها و زمين، از آن اوست و اوست شكست ناپذير حكيم"
        }
    ]
}
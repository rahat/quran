{
    "rukus": [
        {
            "chapter": 72,
            "verse": 1,
            "text": "De: “Mənə vəhy olundu ki, cinlərdən bir dəstə Quranı dinlədikdən sonra öz tayfalarına qayıdıb dedilər: “Həqiqətən, biz heyrətamiz bir Quran dinlədik"
        },
        {
            "chapter": 72,
            "verse": 2,
            "text": "O, doğru yola yönəldir. Biz ona inandıq və bundan sonra əsla kimsəni Rəbbimizə şərik qoşmayacağıq"
        },
        {
            "chapter": 72,
            "verse": 3,
            "text": "Doğrudan da, Rəbbimizin əzəməti çox yüksəkdir. O, nə zövcə, nə də övlad sahibi olmamışdır"
        },
        {
            "chapter": 72,
            "verse": 4,
            "text": "Bizim səfehimiz İblis Allaha qarşı hədsiz yalanlar danışır"
        },
        {
            "chapter": 72,
            "verse": 5,
            "text": "Biz zənnə qapılaraq düşünürdük ki, insanlar da, cinlər də Allaha iftira atmazlar"
        },
        {
            "chapter": 72,
            "verse": 6,
            "text": "Həqiqətən, insanlardan bəziləri cinlərin bəzilərinə sığınırdılar. Bu isə onların azğınlığını artırırdı"
        },
        {
            "chapter": 72,
            "verse": 7,
            "text": "Onlar da siz zənn etdiyiniz kimi, elə düşünürdülər ki, Allah ölənləri diriltməyəcəkdir"
        },
        {
            "chapter": 72,
            "verse": 8,
            "text": "Biz səmaya qalxdıqda onun sərt gözətçilər və yandırıb-yaxan alovlarla dolu olduğunun şahidi olduq"
        },
        {
            "chapter": 72,
            "verse": 9,
            "text": "Biz əvvəllər gizlicə qulaq asmaq üçün göyün bəzi sahələrində oturardıq. Amma kim bunu indi etmək istəsə, o, pusquda gözləyən yandırıcı alova rast gələr"
        },
        {
            "chapter": 72,
            "verse": 10,
            "text": "Biz bilmirik, bununla yerdəkilərə pislik etmək qəsd edilmişdir, yoxsa Rəbbi onları doğru yola yönəltmək istəmişdir"
        },
        {
            "chapter": 72,
            "verse": 11,
            "text": "Əlbəttə, aramızda xeyirxah əməl sahibləri də, onlar kimi olmayanlar da var. Biz ayrı-ayrı yollar tutmuşuq"
        },
        {
            "chapter": 72,
            "verse": 12,
            "text": "Biz yəqin etdik ki, yer üzündə Allahdan yaxa qurtara bilmərik. Göyə qaçmalı olsaq da Onun əzabından yayına bilməyəcəyik"
        },
        {
            "chapter": 72,
            "verse": 13,
            "text": "Biz doğru yolu göstərən rəhbəri eşitdiyimiz zaman ona iman gətirdik. Rəbbinə iman gətirən, nə savabının azalmasından, nə də haqsızlığa uğramaqdan qorxmaz"
        },
        {
            "chapter": 72,
            "verse": 14,
            "text": "Sözsüz ki, bizlərdən müsəlmanlar da var, doğru yoldan sapanlar da. Müsəlman olan şəxslər doğru yol tutanlardır"
        },
        {
            "chapter": 72,
            "verse": 15,
            "text": "Doğru yoldan sapanlar Cəhənnəm üçün odun olacaqlar”"
        },
        {
            "chapter": 72,
            "verse": 16,
            "text": "Əgər onlar o yolda sabit qalsaydılar, Biz onlara bol-bol su verərdik"
        },
        {
            "chapter": 72,
            "verse": 17,
            "text": "Belə edərdik ki, bununla onları sınayaq. Kim öz Rəbbinin zikrindən üz döndərərsə, O, həmin şəxsi şiddətli bir əzaba məruz qoyar"
        },
        {
            "chapter": 72,
            "verse": 18,
            "text": "Şübhəsiz ki, məscidlər Allahındır. Allahdan başqa heç kəsə dua etməyin"
        },
        {
            "chapter": 72,
            "verse": 19,
            "text": "Allahın qulu qalxıb Allaha dua etdikdə cinlər az qala onun dövrəsində bir-birinə keçib çəpər yaradırdılar"
        }
    ]
}
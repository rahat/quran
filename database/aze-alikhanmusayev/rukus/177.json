{
    "rukus": [
        {
            "chapter": 10,
            "verse": 54,
            "text": "Əgər zalım olan hər kəs yer üzündə olanların hamısına sahib olsaydı, mütləq onu əzabdan qurtarmaq üçün fidyə verərdi. Onlar əzabı gördükdə dərindən peşman olarlar. Onların arasında ədalətlə hökm verilər və onlara zülm edilməz"
        },
        {
            "chapter": 10,
            "verse": 55,
            "text": "Bilin ki, göylərdə və yerdə olanların hamısı Allahındır. Bilin ki, Allahın vədi haqdır, lakin onların çoxu bunu bilmir"
        },
        {
            "chapter": 10,
            "verse": 56,
            "text": "O, həm dirildir, həm də öldürür. Siz yalnız Ona qaytarılacaqsınız"
        },
        {
            "chapter": 10,
            "verse": 57,
            "text": "Ey insanlar! Rəbbinizdən sizə bir öyüd-nəsihət, kökslərdə olana bir şəfa, möminlərə doğru yol göstəricisi və mərhəmət gəlmişdir"
        },
        {
            "chapter": 10,
            "verse": 58,
            "text": "De: “Bunlar Allahın lütfü və mərhəməti sayəsindədir!” Qoy onlar buna sevinsinlər. Bu ki, onların yığdıqlarından daha xeyirlidir"
        },
        {
            "chapter": 10,
            "verse": 59,
            "text": "De: “Allahın sizə nazil etdiyi ruzi barədə söyləyin görüm, onun bir qismini haram, bir qismini isə halal saydınız”. De: “Allahmı sizə izin verdi, yoxsa Allaha iftira yaxırsınız?”"
        },
        {
            "chapter": 10,
            "verse": 60,
            "text": "Allaha qarşı yalan uyduranların Qiyamət günü barədə fikirləri nədir? Həqiqətən, Allah insanlara qarşı lütfkardır, lakin onların çoxu şükür etmir"
        }
    ]
}
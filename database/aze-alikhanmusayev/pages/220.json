{
    "pages": [
        {
            "chapter": 10,
            "verse": 98,
            "text": "Əzab gəldiyi an, Yunusun qövmündən başqa, iman gətirib imanı özünə fayda verən bir məmləkət əhli olubmu? Yunusun qövmü iman gətirəndə onlardan dünya həyatında rüsvayçılıq əzabını sovuşdurduq və onlara müəyyən vaxta qədər fani nemətlərdən faydalanmaq imkanı verdik"
        },
        {
            "chapter": 10,
            "verse": 99,
            "text": "Əgər Rəbbin istəsəydi, yer üzündə olanların hamısı iman gətirərdi. İnsanları mömin olmağa sənmi məcbur edəcəksən"
        },
        {
            "chapter": 10,
            "verse": 100,
            "text": "Allahın icazəsi olmadan heç kəs iman gətirə bilməz. Allah anlamayanları qəzəbə uğradar"
        },
        {
            "chapter": 10,
            "verse": 101,
            "text": "De: “Görün göylərdə və yerdə nələr var”. Lakin iman gətirməyən adamlara dəlillər və xəbərdarlıqlar heç bir fayda vermir"
        },
        {
            "chapter": 10,
            "verse": 102,
            "text": "Yoxsa onlar özlərindən əvvəl gəlib-gedənlərə üz vermiş əzablı günlərin bənzərinimi gözləyirlər? De: “Gözləyin! Şübhəsiz ki, mən də sizinlə birlikdə gözləyənlərdənəm”"
        },
        {
            "chapter": 10,
            "verse": 103,
            "text": "Sonra elçilərimizi və möminləri xilas edərik. Möminləri xilas etmək Bizə vacibdir"
        },
        {
            "chapter": 10,
            "verse": 104,
            "text": "De: “Ey insanlar! Dinimə şəkk edirsinizsə, bilin ki, mən Allahdan başqa tapındıqlarınıza deyil, canınızı alacaq Allaha ibadət edirəm. Mənə möminlərdən olmaq əmr edilmişdir”"
        },
        {
            "chapter": 10,
            "verse": 105,
            "text": "Sən hənif olaraq üzünü dinə tərəf çevir və müşriklərdən olma"
        },
        {
            "chapter": 10,
            "verse": 106,
            "text": "Allahı qoyub, sənə nə bir fayda, nə də bir zərər verə bilməyən şeylərə yalvarma. Əgər belə etsən, sözsüz ki, zalımlardan olarsan"
        }
    ]
}
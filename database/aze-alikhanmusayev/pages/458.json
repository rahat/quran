{
    "pages": [
        {
            "chapter": 38,
            "verse": 84,
            "text": "Allah dedi: “Budur haqq! Mən yalnız haqqı deyirəm"
        },
        {
            "chapter": 38,
            "verse": 85,
            "text": "Mən Cəhənnəmi səninlə və sənə tabe olanların hamısı ilə dolduracağam!”"
        },
        {
            "chapter": 38,
            "verse": 86,
            "text": "De: “Mən buna görə sizdən heç bir mükafat istəmirəm və mən özümdən bir şey uydurmağa çalışmıram"
        },
        {
            "chapter": 38,
            "verse": 87,
            "text": "Bu Quran aləmlərə ancaq xatırlatmadır"
        },
        {
            "chapter": 38,
            "verse": 88,
            "text": "Siz onun verdiyi xəbəri bir vaxtdan sonra mütləq biləcəksiniz!”"
        },
        {
            "chapter": 39,
            "verse": 1,
            "text": "Bu Kitab Qüdrətli və Müdrik Allahdan nazil edilmişdir"
        },
        {
            "chapter": 39,
            "verse": 2,
            "text": "Biz Kitabı sənə bir həqiqət kimi nazil etmişik. Sən də, dinin yalnız Allaha məxsus olduğuna iman gətirərək, Ona ibadət et"
        },
        {
            "chapter": 39,
            "verse": 3,
            "text": "Doğrusu, əsl din ancaq Allaha məxsusdur. Allahı qoyub başqalarını özlərinə dost tutanlar: “Biz, onlara ancaq bizi Allaha daha çox yaxınlaşdırsınlar deyə ibadət edirik”– deyirlər. Əlbəttə ki, Allah ziddiyyətə düşdükləri şeylər barəsində onların arasında Öz hökmünü verəcəkdir. Şübhəsiz ki, Allah yalançı və kafirləri doğru yola yönəltməz"
        },
        {
            "chapter": 39,
            "verse": 4,
            "text": "Allah övlad götürmək fikrində olsaydı, xəlq etdiklərindən hər hansı birini seçərdi. O, pakdır, müqəddəsdir. O, Tək olan, hər şeyə Qalib gələn Allahdır"
        },
        {
            "chapter": 39,
            "verse": 5,
            "text": "O, göyləri və yeri bir həqiqət kimi yaratmışdır. O, gecəni gündüzə bürüyür, gündüzü də gecəyə bürüyür. O, günəşi və ayı ram etdi. Onların hər biri müəyyən olunmuş vaxtadək hərəkət edir. O, Qüdrətlidir, Bağışlayandır"
        }
    ]
}
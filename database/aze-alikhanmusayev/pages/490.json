{
    "pages": [
        {
            "chapter": 43,
            "verse": 11,
            "text": "Göydən lazım olduğu qədər su endirildi. Biz onunla ölü bir diyarı diriltdik. Siz də beləcə dirildilib çıxarılacaqsınız"
        },
        {
            "chapter": 43,
            "verse": 12,
            "text": "O, bütün canlıları və bitkiləri cüt yaratdı. Mindiyiniz gəmiləri və heyvanları yaratdı ki"
        },
        {
            "chapter": 43,
            "verse": 13,
            "text": "onların belinə, yaxud göyərtəsinə qalxıb yerləşdiyiniz zaman Rəbbinizin nemətini yada salıb deyəsiniz: “Bunu bizə ram edən Allah pakdır, müqəddəsdir. Yoxsa bizim ona gücümüz çatmazdı"
        },
        {
            "chapter": 43,
            "verse": 14,
            "text": "Şübhəsiz ki, biz Rəbbimizə qayıdacağıq”"
        },
        {
            "chapter": 43,
            "verse": 15,
            "text": "Müşriklər Allahın qullarından bəzisini Onun bir hissəsi qəbul etdilər (Ona övladlar və şəriklər qoşdular). Həqiqətən, insan açıq-aydın nankordur"
        },
        {
            "chapter": 43,
            "verse": 16,
            "text": "Yoxsa Allah yaratdıqlarından qızları Özünə götürüb oğlanları sizin üçün seçmişdir"
        },
        {
            "chapter": 43,
            "verse": 17,
            "text": "Onlardan birinə, Mərhəmətli Allaha aid etdikləri qız uşağı ilə müjdə verilsə, hirsindən üzü qapqara qaralar"
        },
        {
            "chapter": 43,
            "verse": 18,
            "text": "Onlar zinət içində böyüdülən və çəkişmə zamanı aydın danışa bilməyən qızlarınımı Allaha isnad edirlər"
        },
        {
            "chapter": 43,
            "verse": 19,
            "text": "Onlar Mərhəmətli Allahın qulları olan mələkləri qız hesab etdilər. Məgər onlar mələklərin yaradılışının şahidi olublar? Onların bu şahidliyi yazılacaq və buna görə cavab verməli olacaqlar"
        },
        {
            "chapter": 43,
            "verse": 20,
            "text": "Onlar dedilər: “Əgər Mərhəmətli Allah istəsəydi, biz onlara ibadət etməzdik!” Onların bu haqda heç bir biliyi yoxdur. Onlar ancaq yalan danışarlar"
        },
        {
            "chapter": 43,
            "verse": 21,
            "text": "Bəlkə onlara bundan əvvəl kitab vermişik və onlar da ona istinad edirlər"
        },
        {
            "chapter": 43,
            "verse": 22,
            "text": "Xeyr! Müşriklər: “Biz atalarımızı bu yolda gördük və biz də onların yolunu tutub gedəcəyik!”– deyirlər"
        }
    ]
}
{
    "pages": [
        {
            "chapter": 29,
            "verse": 53,
            "text": "Onlar səndən əzabın tez gəlməsini istəyirlər. Əgər artıq müəyyən etdiyimiz bir vaxt olmasaydı, əzab onlara gələrdi. O əzab onlara qəflətən, özləri də hiss etmədən gələcəkdir"
        },
        {
            "chapter": 29,
            "verse": 54,
            "text": "Onlar səndən əzabın tez gəlməsini istəyirlər. Şübhəsiz ki, Cəhənnəm kafirləri bürüyəcəkdir"
        },
        {
            "chapter": 29,
            "verse": 55,
            "text": "O gün əzab onları başlarının üstündən və ayaqlarının altından əhatə edəcəkdir. Allah deyəcəkdir: “Etdiyiniz əməllərin cəzasını dadın!”"
        },
        {
            "chapter": 29,
            "verse": 56,
            "text": "Ey mömin qullarım! Şübhəsiz ki, Mənim bu yerim genişdir. Elə isə yalnız Mənə ibadət edin"
        },
        {
            "chapter": 29,
            "verse": 57,
            "text": "Hər kəs ölümü dadacaqdır. Sonra da Bizə qaytarılacaqsınız"
        },
        {
            "chapter": 29,
            "verse": 58,
            "text": "İman gətirib xeyirxah işlər görənləri ağacları altından çaylar axan Cənnətdəki otaqlarda yerləşdirəcəyik. Onlar əbədi olaraq orada qalacaqlar. Yaxşı əməl sahiblərinin mükafatı necə də gözəldir"
        },
        {
            "chapter": 29,
            "verse": 59,
            "text": "O kəslər ki, səbirli olmuş və yalnız öz Rəbbinə təvəkkül etmişlər"
        },
        {
            "chapter": 29,
            "verse": 60,
            "text": "Neçə-neçə canlılar vardır ki, ruzisini öz yanında daşıya bilmir. Onların da, sizin də ruzinizi Allah verir. O, Eşidəndir, Biləndir"
        },
        {
            "chapter": 29,
            "verse": 61,
            "text": "Əgər sən onlardan: “Göyləri və yeri yaradan, günəşi və ayı ram edən kimdir?”– deyə soruşsan, onlar mütləq: “Allahdır!”– deyəcəklər. Onlar necə də haqdan döndərilirlər"
        },
        {
            "chapter": 29,
            "verse": 62,
            "text": "Allah Öz qullarından istədiyinin ruzisini bol edər, istədiyininkini də azaldar. Şübhəsiz ki, Allah hər şeyi bilir"
        },
        {
            "chapter": 29,
            "verse": 63,
            "text": "Əgər sən onlardan: “Göydən yağış nazil edib onunla yeri quruduqdan sonra canlandıran kimdir?”– deyə soruşsan, onlar mütləq: “Allahdır!”– deyəcəklər. De: “Həmd olsun Allaha!” Lakin onların çoxu bunu başa düşmür"
        }
    ]
}
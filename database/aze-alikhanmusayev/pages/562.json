{
    "pages": [
        {
            "chapter": 67,
            "verse": 1,
            "text": "Mülk Əlində Olan Allah nə qədər xeyirxahdır. O hər şeyə qadirdir"
        },
        {
            "chapter": 67,
            "verse": 2,
            "text": "Əməl baxımından hansınızın daha yaxşı olduğunuzu sınamaq üçün ölümü və həyatı yaradan Odur. O, Qüdrətlidir, Bağışlayandır"
        },
        {
            "chapter": 67,
            "verse": 3,
            "text": "Yeddi göyü təbəqələr şəklində quran Odur. Sən Mərhəmətli Allahın yaratdığında qətiyyən bir uyuşmazlıq tapmazsan. Bir başını qaldırıb göyə diqqət yetir, heç onda bir çat görürsənmi"
        },
        {
            "chapter": 67,
            "verse": 4,
            "text": "Sonra göz gəzdirib təkrar bax. Göz zəlil və yorğun halda özünə tərəf dönəcəkdir"
        },
        {
            "chapter": 67,
            "verse": 5,
            "text": "Biz sizə yaxın olan göyü ulduzlarla bəzədik və onları şeytanlara atılan alovlar etdik. Biz onlar üçün yandırıb-yaxan od əzabı hazırlamışıq"
        },
        {
            "chapter": 67,
            "verse": 6,
            "text": "Rəbbinə qarşı çıxanlar Cəhənnəm əzabına düçar olacaqlar. Ora nə pis dönüş yeridir"
        },
        {
            "chapter": 67,
            "verse": 7,
            "text": "Onlar oraya vasil ediləndə onun dəhşətli uğultuyla qaynadığını eşidəcəklər"
        },
        {
            "chapter": 67,
            "verse": 8,
            "text": "Cəhənnəm, qəzəbindən az qala parçalansın. Hər dəfə bir dəstə oraya atılarkən Cəhənnəmin gözətçiləri onlardan soruşacaqlar: “Məgər sizə xəbərdarlıq edən bir peyğəmbər gəlməmişdi?”"
        },
        {
            "chapter": 67,
            "verse": 9,
            "text": "Onlar deyəcəklər: “Əlbəttə, bizə qorxudan bir peyğəmbər gəlmişdi. Amma biz onu yalançı sayıb: “Allah heç bir şey nazil etməyib, siz də ancaq böyük bir azğınlıq içindəsiniz”– demişdik"
        },
        {
            "chapter": 67,
            "verse": 10,
            "text": "Onlar deyəcəklər: “Əgər biz dinləsəydik və ya anlasaydıq alov şölələri saçan od sakinlərinin içində olmazdıq!”"
        },
        {
            "chapter": 67,
            "verse": 11,
            "text": "Onlar öz günahlarını etiraf edəcəklər. Rədd olsun alovlu od sakinləri"
        },
        {
            "chapter": 67,
            "verse": 12,
            "text": "Həqiqətən, öz Rəbbindən Onu görmədikləri halda qorxanlar üçün bağışlanma və böyük bir mükafat vardır"
        }
    ]
}
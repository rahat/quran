{
    "pages": [
        {
            "chapter": 43,
            "verse": 23,
            "text": "Biz səndən əvvəl hansı bir şəhərə xəbərdarlıq edən bir peyğəmbər göndərdiksə, onun cah-calal içində yaşayan sakinləri: “Biz atalarımızı bu yolda gördük və biz də onların yolunu tutub gedəcəyik!”– dedilər"
        },
        {
            "chapter": 43,
            "verse": 24,
            "text": "Peyğəmbər dedi: “Əgər sizə atalarınızın tutduğu o yoldan daha doğrusunu göstərsəm necə?” Onlar dedilər: “Biz sizinlə göndərilənləri inkar edirik”"
        },
        {
            "chapter": 43,
            "verse": 25,
            "text": "Biz də onlardan intiqam aldıq. Bir gör haqqı yalan sayanların aqibəti necə oldu"
        },
        {
            "chapter": 43,
            "verse": 26,
            "text": "Bir zaman İbrahim öz atasına və qövmünə demişdi: “Mən sizin ibadət etdiklərinizdən uzağam"
        },
        {
            "chapter": 43,
            "verse": 27,
            "text": "Yalnız məni yaradandan başqa! Şübhəsiz ki, O məni doğru yola yönəldəcəkdir”"
        },
        {
            "chapter": 43,
            "verse": 28,
            "text": "O bunu (“lə ilahə illəllah” kəlməsini) öz nəsli arasında daimi qalacaq bir kəlmə etdi ki, bəlkə doğru yola qayıtsınlar"
        },
        {
            "chapter": 43,
            "verse": 29,
            "text": "Doğrusu, Mən bunlara da, atalarına da haqq və onu bəyan edən bir elçi gələnədək dolanışıq nəsib etdim"
        },
        {
            "chapter": 43,
            "verse": 30,
            "text": "Onlara haqq gəldikdə isə: “Bu, sehrdir, biz ona inanmırıq!”– dedilər"
        },
        {
            "chapter": 43,
            "verse": 31,
            "text": "Onlar dedilər: “Nə üçün bu Quran iki şəhərdən (Məkkədən və ya Taifdən) olan böyük bir adama nazil edilmədi?”"
        },
        {
            "chapter": 43,
            "verse": 32,
            "text": "Sənin Rəbbinin mərhəmətini onlarmı bölüşdürürlər? Biz dünya həyatında onların dolanışıqlarını aralarında bölüşdürdük. Biri digərini öz yanına işçi götürsün deyə, bəzilərinin dərəcələrini digərlərindən üstün etdik. Sənin Rəbbinin mərhəməti onların yığdıqlarından daha xeyirlidir"
        },
        {
            "chapter": 43,
            "verse": 33,
            "text": "Əgər insanların kafirlik zəminində birləşmiş vahid bir ümmətə çevrilmək təhlükəsi olmasaydı, Mərhəmətli Allahı inkar edənlərin evlərinin tavanlarını və çıxdıqları nərdivanları da gümüşdən edərdik"
        }
    ]
}
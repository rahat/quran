{
    "pages": [
        {
            "chapter": 73,
            "verse": 20,
            "text": "Həqiqətən, Rəbbin bilir ki, sən və səninlə olan insanların bir qismi bəzən gecənin üçdə ikisindən az, bəzən yarısını, bəzən də üçdə birini ibadət üçün durursunuz. Gecə və gündüzü Allah ölçüb müəyyənləşdirir. O, sizin bunları hesablamaqda çətinlik çəkəcəyinizi nəzərə alaraq, tövbələrinizi qəbul etdi. Elə isə namaz qılarkən Qurandan sizə asan gələni oxuyun! O bilir ki, bəziləriniz xəstə olacaq, digərləriniz Allahın mərhəmətindən ruzi əldə etmək məqsədilə müxtəlif yerlərə səfərə çıxacaq, bir qisminiz də Allah yolunda vuruşacaqdır. Buna görə namaz qılarkən Qurandan sizə asan olanı oxuyun! Namaz qılın, zəkatınızı ödəyin və Allaha gözəl bir borc verin. Bu dünyada qabaqcadan özünüzə hansı xeyirli əməlləri tədarük etsəniz, Allah yanında onun daha xeyirlisi ilə və daha böyük mükafatla əvəz olunduğunu görəcəksiniz. Elə isə Allahdan sizi əfv etməsini istəyin! Şübhəsiz ki, Allah Bağışlayandır, Rəhmlidir"
        },
        {
            "chapter": 74,
            "verse": 1,
            "text": "Ey libasına bürünüb örtünmüş peyğəmbər"
        },
        {
            "chapter": 74,
            "verse": 2,
            "text": "Qalx və insanları xəbərdar et"
        },
        {
            "chapter": 74,
            "verse": 3,
            "text": "Təkcə Rəbbini uca tut"
        },
        {
            "chapter": 74,
            "verse": 4,
            "text": "Geyimini təmiz saxla"
        },
        {
            "chapter": 74,
            "verse": 5,
            "text": "Pis şeyləri tərk et"
        },
        {
            "chapter": 74,
            "verse": 6,
            "text": "Yaxşılığı təmənna məqsədilə etmə"
        },
        {
            "chapter": 74,
            "verse": 7,
            "text": "Rəbbin üçün səbir et"
        },
        {
            "chapter": 74,
            "verse": 8,
            "text": "Sur üfürülərkən –"
        },
        {
            "chapter": 74,
            "verse": 9,
            "text": "Çətin bir gün olacaq"
        },
        {
            "chapter": 74,
            "verse": 10,
            "text": "Həmin gün kafirlərə asan olmayacaqdır"
        },
        {
            "chapter": 74,
            "verse": 11,
            "text": "Məni yaratdığım kimsə ilə tək burax"
        },
        {
            "chapter": 74,
            "verse": 12,
            "text": "Mən ona bolluca var-dövlət bağışladım"
        },
        {
            "chapter": 74,
            "verse": 13,
            "text": "qayğısına qalan oğullar verdim"
        },
        {
            "chapter": 74,
            "verse": 14,
            "text": "və onu hər cür imkanlarla təmin etdim"
        },
        {
            "chapter": 74,
            "verse": 15,
            "text": "Bunlara baxmayaraq, o, yenə də əlavə etməyimi arzulayır"
        },
        {
            "chapter": 74,
            "verse": 16,
            "text": "Xeyr! Çünki o, ayələrimizi inadla inkar edir"
        },
        {
            "chapter": 74,
            "verse": 17,
            "text": "Mən onu sərt bir yoxuşa sürükləyəcəyəm"
        }
    ]
}
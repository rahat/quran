{
    "pages": [
        {
            "chapter": 45,
            "verse": 33,
            "text": "Onların etdikləri pis əməllər özlərinin qarşısına çıxacaq, istehza etdikləri əzab onları bürüyəcək"
        },
        {
            "chapter": 45,
            "verse": 34,
            "text": "və onlara deyiləcəkdir: “Siz bu gününüzlə qarşılaşacağınızı unutduğunuz kimi, Biz də bu gün sizi unudacağıq. Sizin sığınacaq yeriniz Cəhənnəmdir. Sizin köməkçiləriniz də olmayacaqdır"
        },
        {
            "chapter": 45,
            "verse": 35,
            "text": "Bu ona görədir ki, siz Allahın ayələrini məsxərəyə qoyurdunuz və dünya həyatı sizi aldatmışdı”. Bu gün onlar oradan çıxarılmayacaq və onlardan tövbə etmələri tələb olunmayacaqdır"
        },
        {
            "chapter": 45,
            "verse": 36,
            "text": "Göylərin Rəbbi, yerin Rəbbi və aləmlərin Rəbbi olan Allaha həmd olsun"
        },
        {
            "chapter": 45,
            "verse": 37,
            "text": "Göylərdə və yerdə böyüklük yalnız Ona məxsusdur. O, Qüdrətlidir, Müdrikdir"
        },
        {
            "chapter": 46,
            "verse": 1,
            "text": "Ha. Mim"
        },
        {
            "chapter": 46,
            "verse": 2,
            "text": "Bu Kitab Qüdrətli, Müdrik Allah tərəfindən nazil edilmişdir"
        },
        {
            "chapter": 46,
            "verse": 3,
            "text": "Biz göyləri, yeri və onların arasında olanları ancaq bir həqiqət kimi və məlum bir zaman kəsimi üçün yaratdıq. Kafirlər isə xəbərdar edildikləri şeylərdən üz döndərdilər"
        },
        {
            "chapter": 46,
            "verse": 4,
            "text": "De: “Bir deyin görək, sizin Allahdan başqa tapındıqlarınız yer üzündə nə yaratmışlar? Yoxsa onların göylərin yaradılmasında bir şərikliyi var? Əgər doğru danışanlarsınızsa, mənə bundan əvvəl nazil olmuş bir kitab və ya elmdən qalan bir əsər gətirin”"
        },
        {
            "chapter": 46,
            "verse": 5,
            "text": "Allahı qoyub Qiyamət gününədək özünə cavab verə bilməyən əşyalara yalvaran kimsədən daha çox azmış kim ola bilər? Halbuki o bütlər onların yalvarışından xəbərsizdirlər"
        }
    ]
}
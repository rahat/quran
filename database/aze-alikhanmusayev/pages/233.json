{
    "pages": [
        {
            "chapter": 11,
            "verse": 98,
            "text": "Firon Qiyamət günü öz qövmünün qabağına düşüb onları Oda aparacaq. Girəcəkləri yer nə pis yerdir"
        },
        {
            "chapter": 11,
            "verse": 99,
            "text": "Onları həm burada, həm də Qiyamət günündə lənət təqib edəcəkdir. Onlara verilən pay nə pis paydır"
        },
        {
            "chapter": 11,
            "verse": 100,
            "text": "Bu, sənə söylədiyimiz məmləkətlər haqqında hekayətlərin bəzisidir. Onlardan izi qalanı da vardır, yerlə-yeksan olanı da"
        },
        {
            "chapter": 11,
            "verse": 101,
            "text": "Biz onlara zülm etmədik, lakin onlar özləri özlərinə zülm etdilər. Rəbbinin əmri gəldikdə Allahdan başqa çağırdıqları bütlər onları heç nədən qurtara bilmədilər. Bütlər onların ancaq tələfatını artırdı"
        },
        {
            "chapter": 11,
            "verse": 102,
            "text": "Rəbbin, haqsızlıq edən məmləkətləri yaxaladığı zaman belə yaxalayır. Onun yaxalaması həqiqətən də, üzücüdür, şiddətlidir"
        },
        {
            "chapter": 11,
            "verse": 103,
            "text": "Həqiqətən, bunlarda axirət əzabından qorxanlar üçün bir ibrət vardır. Bu, insanların bir yerə toplanacağı bir gündür. Bu həm də hamının şahid olacağı bir gündür"
        },
        {
            "chapter": 11,
            "verse": 104,
            "text": "Biz onu sadəcə müəyyən olunmuş vaxtadək təxirə salmışıq"
        },
        {
            "chapter": 11,
            "verse": 105,
            "text": "Qiyamət gəldiyi gün Allahın izni olmadan heç kəs danışa bilməz. Onlardan kimi bədbəxt, kimi də xoşbəxt olacaq"
        },
        {
            "chapter": 11,
            "verse": 106,
            "text": "Bədbəxtlərə gəlincə, onlar Od içərisində qalacaqlar. Onlar orada bağıracaq və zarıyacaqlar"
        },
        {
            "chapter": 11,
            "verse": 107,
            "text": "Rəbbinin istədiyi istisna olmaqla, göylər və yer durduqca onlar orada əbədi qalacaqlar. Həqiqətən, Rəbbin istədiyini edəndir"
        },
        {
            "chapter": 11,
            "verse": 108,
            "text": "Xoşbəxtlərə gəldikdə isə, onlar Cənnətdə olacaqlar. Rəbbinin istədiyi istisna olmaqla, göylər və yer durduqca onlar orada əbədi qalacaqlar. Bu, tükənməz bir sovqatdır"
        }
    ]
}
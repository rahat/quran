{
    "chapter": [
        {
            "chapter": 76,
            "verse": 1,
            "text": "Doğrudanmı insanın heç kimə məlum olmadığı bir dövr hələ də ötüb keçməmişdir"
        },
        {
            "chapter": 76,
            "verse": 2,
            "text": "İnsanı qarışdırılmış nütfədən yaradaraq onu sınaqdan keçirmək məqsədilə eşidən və görən etdik"
        },
        {
            "chapter": 76,
            "verse": 3,
            "text": "Şübhəsiz ki, Biz ona yol göstərdik! Fərqi yoxdur, ya şükür etsin, ya da naşükür olsun"
        },
        {
            "chapter": 76,
            "verse": 4,
            "text": "Doğrudan da, kafirlərdən ötrü zəncirlər, buxovlar və alovsaçan od hazırlamışıq"
        },
        {
            "chapter": 76,
            "verse": 5,
            "text": "Sözsüz ki, itaətkarlar kafur qatılmış şərabla dolu badələrdən nuş edəcəklər"
        },
        {
            "chapter": 76,
            "verse": 6,
            "text": "Bu elə bir bulaqdır ki, Allahın qulları ondan doyunca içər və onun mənsəbini istədikləri səmtə yönəldərlər"
        },
        {
            "chapter": 76,
            "verse": 7,
            "text": "Onlar vəd etdikləri nəziri verər və dəhşəti hər yeri sarsıdacaq gündən qorxarlar"
        },
        {
            "chapter": 76,
            "verse": 8,
            "text": "Onlar özlərinin istədikləri şeylərdən kasıba, yetimə və əsirə də verərlər"
        },
        {
            "chapter": 76,
            "verse": 9,
            "text": "və deyərlər: “Biz sizi yalnız Allahın Üzü xatirinə yedirdirik və sizdən nə əvəzini, nə də minnətdarlıq gözləyirik"
        },
        {
            "chapter": 76,
            "verse": 10,
            "text": "Əslində, biz, Rəbbimizdən gələ bilən çox kəskin və ağır bir gündən ehtiyat edirik!”"
        },
        {
            "chapter": 76,
            "verse": 11,
            "text": "Bunun əvəzində Allah da onları həmin günün şərindən qoruyar və onlara gözəllik və sevinc nəsib edər"
        },
        {
            "chapter": 76,
            "verse": 12,
            "text": "onlara səbir etdiklərinə görə Cənnəti bəxş edər və orada geyəcəkləri ipəklə mükafatlandırar"
        },
        {
            "chapter": 76,
            "verse": 13,
            "text": "Onlar orada taxtlar üzərində mütəkkələrə dirsəklənəcək və orada nə günəş, nə də şaxta görməyəcəklər"
        },
        {
            "chapter": 76,
            "verse": 14,
            "text": "Cənnət ağaclarının kölgələri özləri onlara yaxınlaşacaq, meyvələri də tam onların ixtiyarına veriləcək"
        },
        {
            "chapter": 76,
            "verse": 15,
            "text": "Onların ətrafına təamlarla dolu gümüşdən hazırlanmış qablar və büllur qədəhlər dolandırılacaq"
        },
        {
            "chapter": 76,
            "verse": 16,
            "text": "Gümüşdən olan elə büllur qədəhlər ki, xidmətçilər onları cənnətdəkilərin içmək istədikləri həcmdə hazırlamışlar"
        },
        {
            "chapter": 76,
            "verse": 17,
            "text": "Orada onlara zəncəfil qatılmış şərab badəsi içirdiləcək"
        },
        {
            "chapter": 76,
            "verse": 18,
            "text": "Bu elə bir bulaqdandır ki, o, Cənnətdə Səlsəbil adlanır"
        },
        {
            "chapter": 76,
            "verse": 19,
            "text": "Onların ətrafında həmişə gənc olan xidmətçi cavanlar dolanacaqlar. Onları gördükdə səpələnmiş mirvari dənələri olduqlarını sanarsan"
        },
        {
            "chapter": 76,
            "verse": 20,
            "text": "Cənnətdə hara baxsan nemət və əzəmətli səltənət nişanəsi görərsən"
        },
        {
            "chapter": 76,
            "verse": 21,
            "text": "Onlar əyinlərinə taftadan və atlazdan yaşıl paltarlar geyəcəklər. Onların qoluna gümüş bilərziklər bağlanacaq. Onların Rəbbi onlara tərtəmiz şərab içirdəcəkdir"
        },
        {
            "chapter": 76,
            "verse": 22,
            "text": "Onlara deyiləcəkdir: “Həqiqətən, bu sizə bir hədiyyədir və səyiniz təşəkkürə layiqdir”"
        },
        {
            "chapter": 76,
            "verse": 23,
            "text": "Biz Quranı sənə hissə-hissə aramla nazil etdik"
        },
        {
            "chapter": 76,
            "verse": 24,
            "text": "Belə ki, Rəbbinin qərar verəcəyinə qədər səbir et və onlardan heç bir günahkara və ya nankora itaət etmə"
        },
        {
            "chapter": 76,
            "verse": 25,
            "text": "Səhər-axşam Rəbbinin adını zikr et"
        },
        {
            "chapter": 76,
            "verse": 26,
            "text": "Gecənin bir hissəsində Ona səcdə et və gecədə uzun müddət Onun şəninə təriflər de"
        },
        {
            "chapter": 76,
            "verse": 27,
            "text": "Əsl həqiqətdə, bunlar ötəri dünyanı üstün tutaraq qarşılarındakı ağır günü görməməzliyə vururlar"
        },
        {
            "chapter": 76,
            "verse": 28,
            "text": "Biz onları yaratdıq və xilqətini möhkəmlətdik. Əgər istəsək, onları özlərinə bənzərləri ilə dəyişdirərik"
        },
        {
            "chapter": 76,
            "verse": 29,
            "text": "Həqiqətən, bu bir ibrətdir. İstəyən, Rəbbinə doğru aparan bir yol tutar"
        },
        {
            "chapter": 76,
            "verse": 30,
            "text": "Amma Allah istəməyincə, siz istəyə bilməzsiniz! Həqiqətən, Allah Biləndir, Müdrikdir"
        },
        {
            "chapter": 76,
            "verse": 31,
            "text": "O, istədiyini Öz mərhəmətinə qovuşdurar. Zalımlara isə, O, ağrılı-acılı əzab hazırlamışdır"
        }
    ]
}
{
    "maqras": [
        {
            "chapter": 41,
            "verse": 47,
            "text": "O Saat haqqında bilgi yalnız Ona məxsusdur. Onun xəbəri olmadan heç bir meyvə toxumundan cücərib çıxmaz, heç bir dişi hamilə olmaz və daşıdığı yükü (bətnindəkini) yerə qoymaz. O gün Allah onları çağırıb: “Şəriklərim haradadır?”– deyəcəkdir. Onlar da: “Biz Sənə bildirdik ki, aramızda heç bir şahid yoxdur!”– deyəcəklər"
        },
        {
            "chapter": 41,
            "verse": 48,
            "text": "Əvvəllər tapındıqları bütlər onları qoyub gedəcək və onlar özləri üçün bir qurtuluş yeri olmadığını yəqin edəcəklər"
        },
        {
            "chapter": 41,
            "verse": 49,
            "text": "İnsan özünə xeyir diləməkdən usanmaz. Lakin ona bir pislik dəysə, məyus olub ümidini itirər"
        },
        {
            "chapter": 41,
            "verse": 50,
            "text": "Başına gələn bəladan sonra Özümüzdən ona bir mərhəmət daddırsaq, mütləq deyər: “Bu mənim haqqımdır və Mən o Saatın gələcəyini güman etmirəm. Rəbbimə qaytarılsam belə, Onun yanında mənim üçün ən gözəl nemət hazırlanar!” Biz kafirlərə nə etdiklərini mütləq xəbər verəcək və onlara hökmən ağır bir əzab daddıracağıq"
        },
        {
            "chapter": 41,
            "verse": 51,
            "text": "İnsana nemət verdiyimiz zaman üz çevirib haqdan uzaq durar. Ona bir pislik toxunduqda isə uzun-uzadı yalvarıb-yaxarar"
        },
        {
            "chapter": 41,
            "verse": 52,
            "text": "De: “Bir deyin görək, əgər Quran Allah tərəfindəndirsə, sonra da siz onu inkar edirsinizsə, bunu necə başa düşmək olar?! Elə isə haqdan uzaq bir ayrılıq içində olan kəsdən daha çox azmış kim ola bilər"
        },
        {
            "chapter": 41,
            "verse": 53,
            "text": "Quranın haqq olduğu onlara aydın olana qədər, Biz dəlillərimizi onlara həm kainatda, həm də onların özlərində mütləq göstərəcəyik. Məgər Rəbbinin hər şeyə şahid olması kifayət deyil"
        },
        {
            "chapter": 41,
            "verse": 54,
            "text": "Doğrudan da, onlar öz Rəbbi ilə qarşılaşacaqlarına şübhə edirlər. Həqiqətən, O, hər şeyi əhatə edir"
        },
        {
            "chapter": 42,
            "verse": 1,
            "text": "Ha. Mim"
        },
        {
            "chapter": 42,
            "verse": 2,
            "text": "Ayn. Sin. Qaf"
        },
        {
            "chapter": 42,
            "verse": 3,
            "text": "Qüdrətli və Müdrik olan Allah sənə və səndən əvvəlkilərə belə vəhy edir"
        },
        {
            "chapter": 42,
            "verse": 4,
            "text": "Göylərdə və yerdə nə varsa, Ona məxsusdur. O, Ucadır, Uludur"
        },
        {
            "chapter": 42,
            "verse": 5,
            "text": "Sanki göylərin bir-birinin üstündən çatlayıb yarılmasına az qalır. Mələklər də Rəbbinə həmd ilə təriflər deyir və yerdəkilər üçün bağışlanma diləyirlər. Həqiqətən, Allah Bağışlayandır, Rəhmlidir"
        },
        {
            "chapter": 42,
            "verse": 6,
            "text": "Allahdan başqası ilə dostluq edənlərə Allah Özü nəzarət edir. Sən onların mühafizəçisi deyilsən"
        },
        {
            "chapter": 42,
            "verse": 7,
            "text": "Beləliklə, Biz sənə ərəbcə Quran vəhy etdik ki, şəhərlər anası (Məkkə) əhlini və onun ətrafındakıları xəbərdar edəsən və barəsində heç bir şübhə doğurmayan məhşər gününü yadlarına salasan. İnsanların bir qismi Cənnətdə, digər qismi isə Odda olacaqdır"
        },
        {
            "chapter": 42,
            "verse": 8,
            "text": "Əgər Allah istəsəydi, onları vahid bir ümmət edərdi. Lakin O, Öz mərhəmətinə istədiyini qovuşdurur. Zalımların isə nə bir himayəçisi olar, nə də bir yardımçısı"
        },
        {
            "chapter": 42,
            "verse": 9,
            "text": "Onlar özlərinə Allahdan başqa himayəçilər götürdülər. Hərçənd ki, Himayədar ancaq Allahdır. O, ölüləri dirildir. O, hər şeyə qadirdir"
        },
        {
            "chapter": 42,
            "verse": 10,
            "text": "İxtilafa düşdüyünüz şeylər barəsində hökm vermək ancaq Allaha aiddir. Bu mənim Rəbbim olan Allahdır. Mən yalnız Ona təvəkkül edir və yalnız Ona üz tuturam"
        },
        {
            "chapter": 42,
            "verse": 11,
            "text": "Allah göyləri və yeri Yaradandır. O sizin üçün özünüzdən zövcələr, heyvanlardan da cütlər yaratdı. O sizi bu yolla çoxaldır. Onun heç bir bənzəri yoxdur. O, Eşidəndir, Görəndir"
        },
        {
            "chapter": 42,
            "verse": 12,
            "text": "Göylərin və yerin açarları Ona məxsusdur. O, istədiyinin ruzisini bol edər, istədiyininkini də azaldar. O, hər şeyi Biləndir"
        }
    ]
}
{
    "maqras": [
        {
            "chapter": 10,
            "verse": 71,
            "text": "Onlara Nuhun əhvalatını oxu. Bir zaman o, öz qövmünə demişdi: “Ey qövmüm! Əgər aranızda qalmağım və Allahın ayələrini xatırlatmağım sizə ağır gəlirsə, mən Allaha təvəkkül edirəm. Allaha qoşduğunuz şəriklərlə birləşib sözü bir yerə qoyun, sonra da işinizi aşkarda görün. Bundan sonra mənə qarşı bacardığınızı edin və mənə möhlət verməyin"
        },
        {
            "chapter": 10,
            "verse": 72,
            "text": "Əgər üz çevirsəniz, bilin ki, mən sizdən heç bir mükafat istəmirəm. Mənim mükafatım ancaq Allahdadır. Mənə müsəlmanlardan olmaq əmr edilmişdir”"
        },
        {
            "chapter": 10,
            "verse": 73,
            "text": "Onlar onu yalançı hesab etdilər. Biz də onu və onunla birlikdə gəmidə olanları xilas etdik, onları yer üzünə xələflər təyin etdik. Ayələrimizi yalan hesab edənləri isə suda batırdıq. Bir gör qorxudulanların aqibəti necə oldu"
        },
        {
            "chapter": 10,
            "verse": 74,
            "text": "Sonra onun arxasınca elçiləri öz ümmətlərinə göndərdik. Elçilər onlara açıq-aydın dəlillər gətirdilər. Onlar isə öncə yalan hesab etdiklərinə iman gətirmədilər. Biz həddi aşanların qəlblərini beləcə möhürləyirik"
        },
        {
            "chapter": 10,
            "verse": 75,
            "text": "Sonra onların arxasınca Musanı və Harunu Firona və onun əyanlarına açıq-aydın dəlillərimizlə elçi göndərdik, lakin onlar təkəbbürlük göstərdilər. Onlar günahkar bir tayfa idilər"
        },
        {
            "chapter": 10,
            "verse": 76,
            "text": "Onlara Bizim tərəfimizdən haqq gəldikdə: “Şübhəsiz ki, bu, açıq-aydın bir sehrdir!”– dedilər"
        },
        {
            "chapter": 10,
            "verse": 77,
            "text": "Musa dedi: “Əcəba, sizə haqq gəldikdə: “Bu sehrdirmi?”- deyirsiniz? Halbuki sehrbazlar uğur qazanmazlar”"
        },
        {
            "chapter": 10,
            "verse": 78,
            "text": "Onlar dedilər: “Gəlmisiniz ki, bizi atalarımızın tutduğu yoldan döndərəsiniz və yer üzündə böyüklük etmək ikinizə qalsın? Biz sizə iman gətirən deyilik”"
        },
        {
            "chapter": 10,
            "verse": 79,
            "text": "Firon dedi: “Bütün bilikli sehrbazları yanıma gətirin!”"
        },
        {
            "chapter": 10,
            "verse": 80,
            "text": "Sehrbazlar gəldikdə Musa onlara dedi: “Nə atacaqsınızsa, atın!”"
        },
        {
            "chapter": 10,
            "verse": 81,
            "text": "Onlar əllərindəki ipləri və dəyənəkləri atdıqda Musa dedi: “Sizin gördüyünüz iş sehrdir. Həqiqətən, Allah onu boşa çıxaracaq. Çünki Allah fitnə-fəsad törədənlərin işini düzəltməz”"
        },
        {
            "chapter": 10,
            "verse": 82,
            "text": "Günahkarlar istəməsələr də Allah Öz kəlmələri ilə haqqı bərqərar edəcək"
        },
        {
            "chapter": 10,
            "verse": 83,
            "text": "Firon və onun əyanları tərəfindən özlərinə işgəncə veriləcəyindən qorxaraq Musaya öz qövmündən yalnız azsaylı bir nəsil iman gətirdi. Həqiqətən də, Firon yer üzündə qəddar hakim və həddi aşanlardan idi"
        },
        {
            "chapter": 10,
            "verse": 84,
            "text": "Musa dedi: “Ey qövmüm! Əgər Allaha iman gətirmişsinizsə və müsəlman olmuşsunuzsa, Ona təvəkkül edin!”"
        },
        {
            "chapter": 10,
            "verse": 85,
            "text": "Onlar dedilər: “Biz ancaq Allaha təvəkkül edirik. Ey Rəbbimiz! Bizi zalım qövmün əlində sınağa çəkmə"
        },
        {
            "chapter": 10,
            "verse": 86,
            "text": "Və bizi Öz mərhəmətinlə kafir qövmün əlindən qurtar!”"
        },
        {
            "chapter": 10,
            "verse": 87,
            "text": "Biz Musaya və onun qardaşına: “Camaatınız üçün Misirdə evlər hazırlayın, evlərinizi namazgah edin və namaz qılın. Möminləri müjdələ!”– deyə vəhy etdik"
        },
        {
            "chapter": 10,
            "verse": 88,
            "text": "Musa dedi: “Ey Rəbbimiz! Sən Firona və onun əyanlarına dünya həyatında zinət və mal-dövlət bəxş etdin. Ey Rəbbimiz! Onlar insanları Sənin yolundan sapdırırlar. Ey Rəbbimiz! Onların mal-dövlətini məhv et və qəlbini sərtləşdir ki, ağrılı-acılı əzabı görməyincə iman gətirməsinlər”"
        },
        {
            "chapter": 10,
            "verse": 89,
            "text": "Allah dedi: “Hər ikinizin duası qəbul olundu. Dəvətinizdə möhkəm olun və nadanların yoluna uymayın!”"
        }
    ]
}
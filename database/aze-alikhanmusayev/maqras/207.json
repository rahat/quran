{
    "maqras": [
        {
            "chapter": 49,
            "verse": 14,
            "text": "Bədəvilər: “Biz iman gətirdik!”– dedilər. De: “Siz qəlbən iman gətirmədiniz! Ancaq: “Biz müsəlman olduq!”– deyin. İman sizin qəlblərinizə hələ daxil olmamışdır. Əgər Allaha və Onun Elçisinə itaət etsəniz, O sizin əməllərinizdən heç bir şey əskiltməz. Şübhəsiz ki, Allah Bağışlayandır, Rəhmlidir!”"
        },
        {
            "chapter": 49,
            "verse": 15,
            "text": "Möminlər ancaq Allaha və Onun Elçisinə iman gətirən, sonra heç bir şəkk-şübhəyə düşməyən, Allah yolunda malları və canları ilə cihad edənlərdir! İmanlarında sadiq olanlar da məhz onlardır"
        },
        {
            "chapter": 49,
            "verse": 16,
            "text": "De: “Siz dininizi Allahamı öyrədirsiniz?” Halbuki Allah göylərdə olanları da, yerdə olanları da bilir. Allah hər şeyi bilir"
        },
        {
            "chapter": 49,
            "verse": 17,
            "text": "Onlar müsəlman olduqlarına görə sənə minnət qoyurlar. De: “Müsəlman olmusunuz deyə mənə minnət qoymayın! Əgər doğru danışanlarsınızsa, bilin ki, əslində Allah sizi imana gətirməklə sizə mərhəmət göstərmişdir!”"
        },
        {
            "chapter": 49,
            "verse": 18,
            "text": "Şübhəsiz ki, Allah göylərin də, yerin də qeybini bilir. Allah sizin nə etdiklərinizi görür"
        },
        {
            "chapter": 50,
            "verse": 1,
            "text": "Qaf. Şərəfli Qurana and olsun"
        },
        {
            "chapter": 50,
            "verse": 2,
            "text": "Onlara öz aralarından xəbərdarlıq edən bir peyğəmbər gəlməsinə təəccüb edən kafirlər dedilər: “Bu çox qəribə bir şeydir"
        },
        {
            "chapter": 50,
            "verse": 3,
            "text": "Məgər biz ölüb torpağa qarışdıqdan sonra yenidən diriləcəyik? Bu, əlçatmaz bir qayıdışdır!”"
        },
        {
            "chapter": 50,
            "verse": 4,
            "text": "Həqiqətən, Biz yerin onlardan nəyi alıb əskiltdiyini bilirik. Bizdə hər şeyi qoruyan bir Kitab (Lövhi-məhfuz) vardır"
        },
        {
            "chapter": 50,
            "verse": 5,
            "text": "Lakin həqiqət onlara məlum olduqda onu yalan hesab etdilər. İndi onlar çaşqın vəziyyətdədirlər"
        },
        {
            "chapter": 50,
            "verse": 6,
            "text": "Məgər onlar başları üstündəki göyə baxıb onu necə yaratdığımızı və necə bəzədiyimizi görmürlərmi? Orada heç bir yarıq da yoxdur"
        },
        {
            "chapter": 50,
            "verse": 7,
            "text": "Biz yeri döşədik, orada möhkəm dağlar yerləşdirdik və gözoxşayan bitkilərin hər növündən yetişdirdik"
        },
        {
            "chapter": 50,
            "verse": 8,
            "text": "Bunu, Allaha üz tutan hər bir qul üçün ibrət və öyüd-nəsihət olsun deyə belə etdik"
        },
        {
            "chapter": 50,
            "verse": 9,
            "text": "Biz göydən bərəkətli su endirdik, onunla bağlar və biçilən taxıl dənələri bitirdik"
        },
        {
            "chapter": 50,
            "verse": 10,
            "text": "Eləcə də meyvələri salxım-salxım asılmış hündür xurma ağacları bitirdik"
        },
        {
            "chapter": 50,
            "verse": 11,
            "text": "Qullara ruzi olsun deyə belə etdik! Biz onunla ölü bir məmləkəti diriltdik. Dirilib qəbirdən çıxmaq da belədir"
        },
        {
            "chapter": 50,
            "verse": 12,
            "text": "Onlardan əvvəl Nuh qövmü, Rəss əhli, Səmud tayfası elçiləri yalançı saydı"
        },
        {
            "chapter": 50,
            "verse": 13,
            "text": "Ad qövmü, Firon xalqı, Lut tayfası"
        },
        {
            "chapter": 50,
            "verse": 14,
            "text": "Əykə əhli və Tubba qövmü – bunların hamısı elçiləri yalançı saydı və Mənim təhdidim gerçəkləşdi"
        },
        {
            "chapter": 50,
            "verse": 15,
            "text": "Məgər Biz ilk yaradılışdan zəiflədikmi? Xeyr! Onlar yeni yaradılış olan dirilmə barəsində şübhə içindədirlər"
        },
        {
            "chapter": 50,
            "verse": 16,
            "text": "İnsanı Biz yaratdıq və nəfsinin ona nəyi vəsvəsə etdiyini də bilirik. Biz ona şah damarından da yaxınıq"
        },
        {
            "chapter": 50,
            "verse": 17,
            "text": "Sağında və solunda iki mələk oturub onun əməllərini qeydə alır"
        },
        {
            "chapter": 50,
            "verse": 18,
            "text": "Dediyi elə bir söz yoxdur ki, onu yazmaq üçün yanında hazır durmuş gözətçi olmasın"
        },
        {
            "chapter": 50,
            "verse": 19,
            "text": "Ölüm bihuşluğu həqiqətən gələcəkdir. Ey insan! Bu sənin uzaq qaçdığın şeydir"
        },
        {
            "chapter": 50,
            "verse": 20,
            "text": "Sur üfürüləcəkdir. Bu, vəd olunmuş təhdid günüdür"
        },
        {
            "chapter": 50,
            "verse": 21,
            "text": "Hər kəs onu qova-qova məhşərə gətirənlə və bir də əməllərinə şahidlik edənlə birlikdə gələcəkdir"
        },
        {
            "chapter": 50,
            "verse": 22,
            "text": "Sən bunun (bu günün) haqqında qəflət içində idin. Amma Biz pərdəni sənin üzündən qaldırdıq. Sən bu gün çox yaxşı görürsən!”"
        },
        {
            "chapter": 50,
            "verse": 23,
            "text": "Yoldaşı (şahid mələk) deyəcəkdir: “Bu yanımdakı hazırdır!”"
        },
        {
            "chapter": 50,
            "verse": 24,
            "text": "Allah əmr edib deyəcək: “Atın Cəhənnəmə hər bir inadcıl kafiri"
        },
        {
            "chapter": 50,
            "verse": 25,
            "text": "xeyrə mane olanı, azğınlaşıb həddi aşanı, şübhə edəni"
        },
        {
            "chapter": 50,
            "verse": 26,
            "text": "başqa bir məbudu Allaha tay tutanı. Atın onu şiddətli əzabın içinə!”"
        }
    ]
}
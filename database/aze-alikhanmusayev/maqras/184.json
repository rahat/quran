{
    "maqras": [
        {
            "chapter": 39,
            "verse": 8,
            "text": "İnsana bir zərər toxunduqda Rəbbinə üz tutub təkcə Ona yalvarır. Sonra Allah Özündən insana bir nemət verəndə o, əvvəlcə kimə yalvardığını unudur və insanları Allahın yolundan çıxartmaq məqsədilə Ona şəriklər qoşur. De: “Küfrünlə bu dünyada bir az dolan. Şübhəsiz ki, sən Cəhənnəm sakinlərindənsən!”"
        },
        {
            "chapter": 39,
            "verse": 9,
            "text": "Məgər gecə saatlarını səcdə edərək və ayaq üstə duraraq ibadət içində keçirən, axirətdən çəkinən və Rəbbinin rəhmətinə ümid bəsləyən kimsə kafirlə eynidirmi? De: “Heç bilənlərlə bilməyənlər eyni ola bilərmi? Bundan ancaq ağıl sahibləri düşünüb ibrət alarlar”"
        },
        {
            "chapter": 39,
            "verse": 10,
            "text": "Qullarıma Mənim bu Sözümü de: “Ey Mənim iman gətirən qullarım! Rəbbinizdən qorxun! Bu dünyada yaxşılıq edənləri yaxşılıq (Cənnət) gözləyir. Allahın yaratdığı yer üzü genişdir. Yalnız səbir edənlərə mükafatları hesabsız veriləcəkdir”"
        },
        {
            "chapter": 39,
            "verse": 11,
            "text": "De: “Mənə, dini yalnız Allaha məxsus edərək, Ona ibadət etmək əmr olunmuşdur"
        },
        {
            "chapter": 39,
            "verse": 12,
            "text": "Mənə həm də müsəlmanların birincisi olmaq əmr olunmuşdur”"
        },
        {
            "chapter": 39,
            "verse": 13,
            "text": "De: “Rəbbimə asi olsam, o əzəmətli günün əzabından qorxaram”"
        },
        {
            "chapter": 39,
            "verse": 14,
            "text": "De: “Mən dinimi məhz Allaha məxsus edərək yalnız Ona ibadət edirəm"
        },
        {
            "chapter": 39,
            "verse": 15,
            "text": "Siz də Ondan başqa istədiyinizə ibadət edin”. De: “Şübhəsiz ki, ziyan çəkənlər Qiyamət günü özlərini və ailələrini ziyana uğradanlardır. Açıq-aşkar ziyan da elə budur!”"
        },
        {
            "chapter": 39,
            "verse": 16,
            "text": "Onların üstündə də oddan təbəqələr, altında da oddan təbəqələr olacaqdır. Allah Öz qullarını bununla qorxudur. Ey qullarım! Məndən qorxun"
        },
        {
            "chapter": 39,
            "verse": 17,
            "text": "Tağuta ibadət etməkdən çəkinib Allaha üz tutanlara müjdə vardır. Qullarımı müjdələ"
        },
        {
            "chapter": 39,
            "verse": 18,
            "text": "O kəslər ki, sözə qulaq asıb onun ən yaxşısına tabe olurlar, onlar Allahın doğru yola yönəltdiyi şəxslərdir. Ağıl sahibləri də məhz onlardır"
        },
        {
            "chapter": 39,
            "verse": 19,
            "text": "Haqqında əzab sözü gerçəkləşmiş kimsəni və Cəhənnəmdə olacaq kəsi sənmi xilas edəcəksən"
        },
        {
            "chapter": 39,
            "verse": 20,
            "text": "Lakin Rəbbindən qorxanları üst-üstə tikilmiş, altından çaylar axan otaqlar gözləyir. Bu, Allahın vədidir. Allah vədinə xilaf çıxmaz"
        },
        {
            "chapter": 39,
            "verse": 21,
            "text": "Məgər Allahın göydən yağmur endirib onu yer üzündəki çeşmələrə axıtdığını görmürsənmi? Sonra Allah onunla müxtəlif rəngli əkinlər yetişdirir. Sonra onlar quruyur və sən onları saralmış görürsən. Sonra da Allah onları çör-çöpə döndərir. Həqiqətən, bunda ağıl sahibləri üçün ibrət vardır"
        },
        {
            "chapter": 39,
            "verse": 22,
            "text": "Məgər Allahın, köksünü İslam üçün açdığı və Rəbbinin nura yönəltdiyi şəxs kafirlə eyni ola bilərmi? Qəlbi Allahın Zikrinə qarşı sərt olanların vay halına! Onlar həqiqətən azğınlıq içindədirlər"
        },
        {
            "chapter": 39,
            "verse": 23,
            "text": "Allah Sözün ən gözəlini – ayələri bir-birinə bənzəyən və təkrarlanan Kitab kimi nazil etdi. Rəbbindən qorxanların ondan dəriləri ürpəşər. Sonra isə Allahı yad etməklə dəriləri və qəlbləri yumşalır. Bu, Allahın hidayətidir. Onunla istədiyini doğru yola yönəldir. Allahın zəlalətə saldığı şəxsə isə yol göstərən olmaz"
        },
        {
            "chapter": 39,
            "verse": 24,
            "text": "Qiyamət gününün dəhşətli əzabından üzü ilə qorunan kəs möminlə eynidirmi? Zalımlara: “Qazandığınızı dadın!”– deyilər"
        },
        {
            "chapter": 39,
            "verse": 25,
            "text": "Onlardan əvvəlkilər də peyğəmbərləri yalançı saymışdılar və buna görə əzab da onlara gözləmədikləri yerdən gəldi"
        },
        {
            "chapter": 39,
            "verse": 26,
            "text": "Allah onlara dünya həyatında rüsvayçılığı daddırdı. Axirət əzabı isə daha böyükdür. Kaş ki, biləydilər"
        },
        {
            "chapter": 39,
            "verse": 27,
            "text": "Biz bu Quranda insanlar üçün hər cür məsəllər çəkdik ki, bəlkə, düşünüb dərk edələr"
        },
        {
            "chapter": 39,
            "verse": 28,
            "text": "Biz onlara heç bir qüsuru olmayan, ərəbcə Quran nazil etdik ki, bəlkə Allahdan qorxsunlar"
        },
        {
            "chapter": 39,
            "verse": 29,
            "text": "Allah bir-biri ilə çəkişən bir neçə şərikli ağası olan kişi ilə tək bir ağası olan kişini məsəl çəkir. Onlar məsəlcə eyni ola bilərmi? Həmd Allaha məxsusdur, lakin onların əksəriyyəti bunu bilmir"
        },
        {
            "chapter": 39,
            "verse": 30,
            "text": "Əslində, sən də öləcəksən, onlar da öləcəklər"
        },
        {
            "chapter": 39,
            "verse": 31,
            "text": "Sonra siz Qiyamət günü Rəbbinizin yanında mübahisə edəcəksiniz"
        }
    ]
}
{
    "manzils": [
        {
            "chapter": 17,
            "verse": 1,
            "text": "Dəlillərimizdən bəzisini ona (Peyğəmbərə) göstərmək üçün Öz qulunu gecə vaxtı Məscidulharamdan ətrafına xeyir-bərəkət verdiyimiz Məsciduləqsaya aparan Allah pak və müqəddəsdir. Həqiqətən, O, Eşidəndir, Görəndir"
        },
        {
            "chapter": 17,
            "verse": 2,
            "text": "Biz Musaya Kitab verdik və İsrail oğullarına: “Məndən başqasını özünüzə himayədar götürməyin!”– deyə onu (o Kitabı) doğru yol göstəricisi etdik"
        },
        {
            "chapter": 17,
            "verse": 3,
            "text": "Ey Nuhla birlikdə gəmidə daşıdıqlarımızın nəsli! Nuh doğrudan da, Bizə minnətdar olan bir qul idi"
        },
        {
            "chapter": 17,
            "verse": 4,
            "text": "Biz Kitabda İsrail oğullarına: “Siz yer üzündə iki dəfə fəsad törədəcəksiniz və olduqca təkəbbür göstərəcəksiniz”– deyə xəbər verdik"
        },
        {
            "chapter": 17,
            "verse": 5,
            "text": "İki fəsaddan birincisinin vaxtı gəldiyi zaman üstünüzə qüvvətli qullarımızı göndərdik. Onlar yurdunuzda gəzib dolaşıb sizi axtarırdılar. Bu, yerinə yetirilmiş bir vəd idi"
        },
        {
            "chapter": 17,
            "verse": 6,
            "text": "Sonra sizə onların üzərində yenidən qələbə qazandırdıq, var-dövlət və oğullarla sizə yardım etdik və sizin sayınızı çoxaltdıq"
        },
        {
            "chapter": 17,
            "verse": 7,
            "text": "Yaxşılıq etsəniz, özünüzə yaxşılıq etmiş, pislik etsəniz öz əleyhinizə etmiş olursunuz. Sonuncu vədin vaxtı gələndə, üzünüzü qara etsinlər, birinci dəfə Qüdsdəki məscidə girdikləri kimi yenə də ora girsinlər və ələ keçirdikləri hər şeyi darmadağın etsinlər deyə düşmənlərinizi üstünüzə göndərdik"
        },
        {
            "chapter": 17,
            "verse": 8,
            "text": "Ola bilsin ki, Rəbbiniz sizə rəhm etsin. Əgər siz fəsad törətməyə qayıtsanız, Biz də sizi cəzalandırmağa qayıdarıq. Biz Cəhənnəmi kafirlər üçün bir zindan etdik"
        },
        {
            "chapter": 17,
            "verse": 9,
            "text": "Həqiqətən, bu Quran insanları ən doğru yola yönəldir və yaxşı işlər görən möminlərə, özləri üçün böyük mükafat olacağı ilə müjdə verir"
        },
        {
            "chapter": 17,
            "verse": 10,
            "text": "Axirətə iman gətirməyənlər üçün isə ağrılı-acılı bir əzab hazırlamışıq"
        },
        {
            "chapter": 17,
            "verse": 11,
            "text": "İnsan özünə xeyir dilədiyi kimi, şər də diləyir. Doğrusu, insan tələsəndir"
        },
        {
            "chapter": 17,
            "verse": 12,
            "text": "Biz gecə və gündüzü iki əlamət etdik. Rəbbinizdən lütf diləyəsiniz, illərin sayını və hesabı biləsiniz deyə gecənin əlamətini silib gündüzün işıqlı əlamətini gətirdik. Biz hər şeyi təfsilatı ilə izah etdik"
        },
        {
            "chapter": 17,
            "verse": 13,
            "text": "Biz hər bir insanın əməlini öz boynundan asdıq. Qiyamət günü isə açıq vəziyyətdə qarşısına qoyulan kitabı ona göstərəcəyik"
        },
        {
            "chapter": 17,
            "verse": 14,
            "text": "Kitabını oxu! Bu gün sənə özün-özünü hesaba çəkməyin yetər"
        },
        {
            "chapter": 17,
            "verse": 15,
            "text": "Kim doğru yolla getsə, xeyri onun özünə olar, kim azğınlığa düşsə, ziyanı da onun öz əleyhinə olar. Heç bir günahkar başqasının günahını daşımaz. Biz elçi göndərməmiş heç kəsə əzab vermirdik"
        },
        {
            "chapter": 17,
            "verse": 16,
            "text": "Biz bir məmləkəti məhv etmək istədikdə onun cah-calal içində yaşayan sakinlərinə Allaha itaət etməyi əmr edirdik. Onlar isə orada günah işlər görürdülər. Beləcə, onun (o məmləkətin) barəsindəki söz gerçək oldu və Biz onu yerlə yeksan etdik"
        },
        {
            "chapter": 17,
            "verse": 17,
            "text": "Biz Nuhdan sonra neçə-neçə nəsilləri məhv etdik. Rəbbinin, qullarının günahlarını bilməsi və görməsi kifayətdir"
        },
        {
            "chapter": 17,
            "verse": 18,
            "text": "Kim gəldi-gedər dünyanı istəsə, orada ona – dilədiyimiz kimsəyə istədiyimiz şeyləri dərhal verərik. Sonra isə onu qınanmış və Allahın rəhmətindən qovulmuş halda girəcəyi Cəhənnəmə atarıq"
        },
        {
            "chapter": 17,
            "verse": 19,
            "text": "Kim də Axirəti istəsə, mömin olaraq bütün qəlbi ilə ona can atsa, onların səyi məmnuniyyətlə qəbul olunar"
        },
        {
            "chapter": 17,
            "verse": 20,
            "text": "Biz hamıya – onlara da, bunlara da Rəbbinin nemətindən veririk. Rəbbinin neməti heç kəsə qadağan deyildir"
        },
        {
            "chapter": 17,
            "verse": 21,
            "text": "Bax gör dünyada onların birini digərindən necə üstün etdik. Axirətdə isə daha böyük dərəcələr və daha böyük üstünlüklər vardır"
        },
        {
            "chapter": 17,
            "verse": 22,
            "text": "Allahla yanaşı başqa məbuda ibadət etmə, yoxsa zəlil və tənha qalarsan"
        },
        {
            "chapter": 17,
            "verse": 23,
            "text": "Rəbbin yalnız Ona ibadət etməyi və ata-ana ilə yaxşı davranmağı buyurmuşdur. Əgər onların biri və ya hər ikisi sənin yanında qocalıq yaşına dolarsa, onlara: \"Uf!\" belə demə, üstlərinə qışqırma və onlara xoş söz söylə"
        },
        {
            "chapter": 17,
            "verse": 24,
            "text": "Onların hər ikisinə rəhm edərək təvazökarlıq qanadının altına al və: “Ey Rəbbim! Onlar məni körpəliyimdən tərbiyə edib böyütdükləri kimi, Sən də onlara rəhm et!”– de"
        },
        {
            "chapter": 17,
            "verse": 25,
            "text": "Rəbbiniz ürəklərinizdə olanları çox yaxşı bilir. Əgər əməlisaleh olsanız, bilin ki, həqiqətən də, O, tövbə edənləri Bağışlayandır"
        },
        {
            "chapter": 17,
            "verse": 26,
            "text": "Qohum-əqrəbaya da, yoxsula da, müsafirə də haqqını ver. Lakin malını lazım olmayan yerə sərf etmə"
        },
        {
            "chapter": 17,
            "verse": 27,
            "text": "Həqiqətən, israfçılar şeytanların qardaşlarıdır. Şeytan isə Rəbbinə qarşı nankordur"
        },
        {
            "chapter": 17,
            "verse": 28,
            "text": "Əgər sən Rəbbindən dilədiyin mərhəməti umaraq onların üzünə baxmırsansa (imkanın olmadığı üçün onlara bir şey verə bilmirsənsə), onda onlara xoş söz de"
        },
        {
            "chapter": 17,
            "verse": 29,
            "text": "Əlini nə qoynunda gizlət, nə də onu büsbütün aç (nə xəsis ol, nə də israfçı). Yoxsa qınanmış və peşman vəziyyətdə qalarsan"
        },
        {
            "chapter": 17,
            "verse": 30,
            "text": "Həqiqətən, Rəbbin istədiyinin ruzisini bol edər, istədiyininkini də azaldar. Şübhəsiz ki, O, Öz qullarını tanıyır və görür"
        },
        {
            "chapter": 17,
            "verse": 31,
            "text": "Yoxsulluq qorxusundan uşaqlarınızı öldürməyin. Axı onların da, sizin də ruzinizi Biz veririk. Onları öldürmək, həqiqətən də, böyük günahdır"
        },
        {
            "chapter": 17,
            "verse": 32,
            "text": "Zinaya yaxınlaşmayın. Çünki bu, iyrənc bir əməl və murdar bir yoldur"
        },
        {
            "chapter": 17,
            "verse": 33,
            "text": "Allahın, öldürülməsini haram buyurduğu şəxsi haqsız yerə öldürməyin. Kim haqsız yerə öldürülmüşsə, artıq onun varisinə ixtiyar vermişik (istəsə bağışlayar, istəsə qisas tələb edər, istəsə də qanbahası alar). Lakin o da qisas aldıqda həddi aşmamalıdır. Çünki ona artıq kömək olunmuşdur"
        },
        {
            "chapter": 17,
            "verse": 34,
            "text": "Yetim həddi-büluğa çatana qədər, – xeyirxahlıq (qoruyub saxlamaq və artırmaq məqsədilə istifadə etmək) istisna olmaqla, – onun malına yaxınlaşmayın! Əhdə vəfa edin. Çünki hər kəs əhd barəsində sorğu-sual olunacaqdır"
        },
        {
            "chapter": 17,
            "verse": 35,
            "text": "Ölçdükdə ölçüyə tam riayət edin, çəkdikdə düzgün tərəzi ilə çəkin. Bu, daha xeyirli və nəticə baxımından daha yaxşıdır"
        },
        {
            "chapter": 17,
            "verse": 36,
            "text": "Haqqında məlumatın olmadığı bir işin dalınca getmə. Çünki qulaq, göz və ürək – bunların hamısı sahibinin əməlləri barəsində sorğu-sual olunacaqdır"
        },
        {
            "chapter": 17,
            "verse": 37,
            "text": "Yer üzündə təkəbbürlə gəzmə. Çünki sən nə yeri yara bilər, nə də yüksələrək dağlara çata bilərsən"
        },
        {
            "chapter": 17,
            "verse": 38,
            "text": "Bütün bu qadağan edilmiş pis əməllər, Rəbbinin xoşuna gəlməyən şeylərdir"
        },
        {
            "chapter": 17,
            "verse": 39,
            "text": "Bunlar Rəbbinin sənə vəhy etdiyi hikmətdəndir. Allahla yanaşı başqa məbuda ibadət etmə, yoxsa qınanmış və qovulmuş halda Cəhənnəmə atılarsan"
        },
        {
            "chapter": 17,
            "verse": 40,
            "text": "Doğrudanmı Rəbbiniz oğlanları sizin üçün seçib, Özünə isə mələklərdən qızlar götürüb?! Siz, həqiqətən də, olduqca yaramaz söz danışırsınız"
        },
        {
            "chapter": 17,
            "verse": 41,
            "text": "Biz bu Quranda dinin ehkamlarını izah etdik ki, onlar düşünüb ibrət alsınlar. Lakin bu onların yalnız nifrətini artırır"
        },
        {
            "chapter": 17,
            "verse": 42,
            "text": "De: “Əgər müşriklərin söylədikləri kimi Allahla yanaşı başqa məbudlar olsaydı, onlar Ərş Sahibinin yanına çatmaq üçün yol axtarardılar”"
        },
        {
            "chapter": 17,
            "verse": 43,
            "text": "Allah müşriklərin söylədiklərindən çox uzaq və çox ucadır"
        },
        {
            "chapter": 17,
            "verse": 44,
            "text": "Yeddi göy, yer və onlarda olanlar Ona təriflər deyir. Elə bir şey yoxdur ki, həmd ilə Ona tərif deməsin, lakin siz onların tərifini anlamazsınız. Həqiqətən, O, Həlimdir, Bağışlayandır"
        },
        {
            "chapter": 17,
            "verse": 45,
            "text": "Sən Quran oxuduğun zaman səninlə Axirətə inanmayanların arasına gözəgörünməz pərdə çəkdik"
        },
        {
            "chapter": 17,
            "verse": 46,
            "text": "Quranı anlamasınlar deyə, Biz onların qəlbinə örtüklər çəkdik, qulaqlarına da tıxac vurduq. Sən Quranda Rəbbinin Tək Allah olduğunu yada saldığın zaman onlar bu dəvətə nifrət edərək arxalarını çevirib gedərlər"
        },
        {
            "chapter": 17,
            "verse": 47,
            "text": "Onlar səni dinlədikləri zaman nəyə qulaq asdıqlarını və öz aralarında xəlvətcə söhbət edərkən o zalımların: “Siz ancaq sehrlənmiş bir adama uyursunuz”– dediklərini Biz çox yaxşı bilirik"
        },
        {
            "chapter": 17,
            "verse": 48,
            "text": "Gör sənin üçün necə pis məsəllər çəkdilər. Onlar azdılar və artıq doğru yolu tapa bilməyəcəklər"
        },
        {
            "chapter": 17,
            "verse": 49,
            "text": "Onlar deyirlər: “Biz sür-sümük və toz halına düşdüyümüz zaman yeni bir məxluq kimi dirildiləcəyikmi?”"
        },
        {
            "chapter": 17,
            "verse": 50,
            "text": "De: “İstər daş olun, istər dəmir"
        },
        {
            "chapter": 17,
            "verse": 51,
            "text": "və ya sizə nəhəng görünən bir məxluq olun, yenə də Allah sizi diriltməyə qadirdir”. Onlar deyəcəklər: “Bizi həyata kim qaytaracaq?” De: “İlk dəfə sizi yaradan!” Onlar istehza ilə başlarını yırğalayıb: “Bəs bu nə vaxt olacaqdır?”– deyəcəklər. De: “Bəlkə də, yaxın zamanda oldu!”"
        },
        {
            "chapter": 17,
            "verse": 52,
            "text": "O gün Allah sizi çağıracaq. Siz də Ona həmd edərək çağırışına cavab verəcək və dünyada çox az qaldığınızı güman edəcəksiniz"
        },
        {
            "chapter": 17,
            "verse": 53,
            "text": "Qullarıma de ki, ən gözəl sözləri danışsınlar. Çünki şeytan onların arasına ədavət sala bilər. Həqiqətən, şeytan insanın açıq-aydın düşmənidir"
        },
        {
            "chapter": 17,
            "verse": 54,
            "text": "Rəbbiniz sizi çox yaxşı tanıyır. İstəsə, sizə rəhm edər, istəsə, sizə əzab verər. Biz səni onlara qoruyan göndərməmişik"
        },
        {
            "chapter": 17,
            "verse": 55,
            "text": "Rəbbiniz göylərdə və yerdə olanları çox yaxşı tanıyır. Biz peyğəmbərlərin bəzisini digərlərindən üstün etdik və Davuda Zəbur verdik"
        },
        {
            "chapter": 17,
            "verse": 56,
            "text": "De: “Allahdan başqa məbud saydıqlarınızı çağırın. Onlar bəlanı sizdən nə uzaqlaşdırmağa, nə də onu başqasına yönəltməyə qadir deyillər”"
        },
        {
            "chapter": 17,
            "verse": 57,
            "text": "Onların yalvardıqları məbudların özləri də Rəbbinə – hansı daha yaxın olacaq deyə vəsilə axtarırlar, Onun rəhmətini umurlar, əzabından qorxurlar. Həqiqətən, Rəbbinin əzabından qorunmaq gərəkdir"
        },
        {
            "chapter": 17,
            "verse": 58,
            "text": "Elə bir məmləkət yoxdur ki, Qiyamət günündən əvvəl Biz onu məhv etməyək və ya onu şiddətli əzaba düçar etməyək. Bu, Kitabda yazılmışdır"
        },
        {
            "chapter": 17,
            "verse": 59,
            "text": "Bizim möcüzələr göndərməkdən vaz keçməyimizə səbəb ancaq əvvəlkilərin onları yalan hesab etmələri idi. Səmud tayfasına açıq-aydın möcüzə kimi bir dişi dəvə verdik, lakin onlar ona zülm etdilər. Biz möcüzələri yalnız qorxutmaq üçün göndəririk"
        },
        {
            "chapter": 17,
            "verse": 60,
            "text": "Bir zaman Biz sənə: “Rəbbin insanları əhatə etmişdir”– demişdik. Meracda sənə göstərdiyimiz mənzərəni və Quranda lənətlənmiş ağacı insanlar üçün yalnız bir imtahan etdik. Biz onları qorxuduruq, bu isə onlarda ancaq böyük bir azğınlığı daha da artırır"
        },
        {
            "chapter": 17,
            "verse": 61,
            "text": "Bir zaman mələklərə: “Adəmə səcdə edin!”– demişdik. İblisdən başqa hamısı səcdə etdi. O dedi: “Mən Sənin palçıqdan yaratdığınamı səcdə edəcəyəm?!”"
        },
        {
            "chapter": 17,
            "verse": 62,
            "text": "İblis dedi: “Məndən üstün tutduğuna bir bax! Əgər Qiyamət gününə qədər mənə möhlət versən, az bir qismindən başqa onun bütün nəslini özümə ram edəcəyəm”"
        },
        {
            "chapter": 17,
            "verse": 63,
            "text": "Allah buyurdu: “Çıx get! Onlardan kim sənə uysa, tam bir əvəz kimi cəzanız Cəhənnəm olacaqdır"
        },
        {
            "chapter": 17,
            "verse": 64,
            "text": "Onlardan gücün çatdığı kimsələri səsinlə günaha təhrik et, atlı və piyadanı onların üstünə yerit, mallarına və övladlarına şərik ol, onlara vədlər ver. Şübhəsiz ki, şeytan onlara ancaq yalan vədlər verər"
        },
        {
            "chapter": 17,
            "verse": 65,
            "text": "Əslində, Mənim ixlaslı qullarım üzərində sənin hökmranlığın olmayacaqdır. Qoruyan olaraq Rəbbin yetər”"
        },
        {
            "chapter": 17,
            "verse": 66,
            "text": "Lütfünə nail olasınız deyə dənizdə gəmiləri sizin üçün hərəkətə gətirən Rəbbinizdir. Həqiqətən, O sizə qarşı rəhmlidir"
        },
        {
            "chapter": 17,
            "verse": 67,
            "text": "Sizə dənizdə bir fəlakət üz verdiyi zaman Ondan başqa tapındıqlarınız sizdən uzaqlaşar. O sizi xilas edib quruya çıxartdıqda isə üz döndərirsiniz. Həqiqətən, insan nankordur"
        },
        {
            "chapter": 17,
            "verse": 68,
            "text": "Allahın sizi quruda yerə batırmayacağına, yaxud üstünüzə daş-kəsəkli tufan göndərməyəcəyinə əminsinizmi? Sonra sizi qoruyan da tapa bilməzsiniz"
        },
        {
            "chapter": 17,
            "verse": 69,
            "text": "Yoxsa sizi bir daha dənizə qaytarıb üstünüzə qasırğa göndərməyəcəyinə və kafir olduğunuza görə dənizdə sizi batırmayacağına əminsiniz? Sonra buna görə Bizdən intiqam alan bir nəfər belə tapa bilməzsiniz"
        },
        {
            "chapter": 17,
            "verse": 70,
            "text": "Biz Adəm oğullarını hörmətli etdik, onları quruda və dənizdə minik üstündə daşıdıq, onlara pak ruzilər verdik və onları yaratdıqlarımızın çoxundan xeyli üstün elədik"
        },
        {
            "chapter": 17,
            "verse": 71,
            "text": "O gün bütün insanları öz başçıları ilə birlikdə çağıracağıq. O zaman kitabı sağ əlinə verilən kimsələr öz kitablarını sevinclə oxuyacaq və onlara xurma çəyirdəyindəki lif qədər zülm edilməyəcəkdir"
        },
        {
            "chapter": 17,
            "verse": 72,
            "text": "Bu dünyada kor olan kəs axirətdə də kor olacaq və üstəlik haqq yoldan daha çox azacaqdır"
        },
        {
            "chapter": 17,
            "verse": 73,
            "text": "Müşriklər səni, sənə vəhy etdiyimizdən az qala döndərəcəkdilər ki, Qurandan başqa bir şeyi Bizə aid edəsən. Belə olduğu halda onlar səni özlərinə dost tutacaqdılar"
        },
        {
            "chapter": 17,
            "verse": 74,
            "text": "Əgər Biz səni dinində sabit saxlamasaydıq, əlbəttə, azca da olsa onlara meyl edəcəkdin"
        },
        {
            "chapter": 17,
            "verse": 75,
            "text": "Belə olacağı təqdirdə sənə həyatın və ölümün əzabını ikiqat daddırardıq. Sonra Bizə qarşı özünə bir köməkçi də tapa bilməzdin"
        },
        {
            "chapter": 17,
            "verse": 76,
            "text": "Müşriklər az qala səni bu torpaqdan sıxışdırıb çıxaracaqdılar. Lakin səni qovduqdan sonra özləri də orada ancaq az bir müddət qala bilərdilər"
        },
        {
            "chapter": 17,
            "verse": 77,
            "text": "Səndən əvvəl göndərdiyimiz elçilərə qarşı da belə davranmışlar. Sən Bizim qayda-qanunlarımızda heç bir dəyişiklik tapa bilməzsən"
        },
        {
            "chapter": 17,
            "verse": 78,
            "text": "Gün batmağa meyl edəndən gecənin qaranlığınadək bəlli vaxtlarda namaz qıl və sübh çağı Quran oxu (fəcr namazını da qıl)! Çünki sübh çağı oxunan Quranın şahidləri olur"
        },
        {
            "chapter": 17,
            "verse": 79,
            "text": "Gecənin bir vaxtı oyanıb sənə əlavə buyrulmuş təhəccüd namazında Quran oxu. Ola bilsin ki, buna görə Rəbbin səni tərifəlayiq bir məqama yüksəltsin"
        },
        {
            "chapter": 17,
            "verse": 80,
            "text": "De: “Ey Rəbbim! Məni daxil olacağım yerə yaxşılıqla daxil et; məni çıxacağım yerdən də yaxşılıqla çıxart. Öz tərəfindən mənə yardım edən bir dəlil ver”"
        },
        {
            "chapter": 17,
            "verse": 81,
            "text": "De: “Haqq gəldi, batil puç olub getdi. Həqiqətən də, batil puçluğa məhkumdur!”"
        },
        {
            "chapter": 17,
            "verse": 82,
            "text": "Biz Quranda möminlər üçün şəfa və mərhəmət olan ayələr nazil edirik. Bu ayələr zalımların ancaq ziyanını artırır"
        },
        {
            "chapter": 17,
            "verse": 83,
            "text": "İnsana nemət verdiyimiz zaman anlamayaraq üz çevirib uzaq durar. Ona bir zərər toxunduqda isə məyus olar"
        },
        {
            "chapter": 17,
            "verse": 84,
            "text": "De: “Hər kəs öz xasiyyətinə görə iş görər. Rəbbiniz isə kimin doğru yolda olduğunu daha yaxşı bilir”"
        },
        {
            "chapter": 17,
            "verse": 85,
            "text": "Səndən ruh haqqında soruşurlar. De: “Ruh Rəbbimin əmrindəndir. Sizə yalnız az bir bilik verilmişdir”"
        },
        {
            "chapter": 17,
            "verse": 86,
            "text": "Əgər istəsəydik, sənə vəhy etdiyimizi qəlbindən silib aparardıq. Sonra bundan dolayı Bizə qarşı özünə himayəçi tapa bilməzdin"
        },
        {
            "chapter": 17,
            "verse": 87,
            "text": "Ancaq Rəbbinin mərhəməti sayəsində bunu etmədik. Doğrudan da, Onun sənə olan lütfü böyükdür"
        },
        {
            "chapter": 17,
            "verse": 88,
            "text": "De: “Əgər insanlar və cinlər bu Qurana bənzər bir şey gətirmək üçün bir yerə toplaşıb, bir-birinə kömək etsələr belə ona bənzərini gətirə bilməzlər”"
        },
        {
            "chapter": 17,
            "verse": 89,
            "text": "Biz bu Quranda insanlar üçün hər cür məsəli müfəssəl izah etdik. Lakin insanların çoxu yalnız küfrü seçdi"
        },
        {
            "chapter": 17,
            "verse": 90,
            "text": "Onlar dedilər: “Bizə yerdən bir bulaq çıxarmayınca sənə iman gətirməyəcəyik"
        },
        {
            "chapter": 17,
            "verse": 91,
            "text": "və ya ortasından şırıl-şırıl çaylar axıdacağın xurma və üzüm bağın olmayınca"
        },
        {
            "chapter": 17,
            "verse": 92,
            "text": "yaxud, iddia etdiyin kimi, göyü parça-parça üstümüzə yağdırmayınca; və ya Allahı və mələkləri qarşımıza gətirməyincə"
        },
        {
            "chapter": 17,
            "verse": 93,
            "text": "yaxud qızıldan bir evin olmayınca; və ya göyə qalxmayınca biz sənə inanmayacağıq. Əgər bizə oxuyacağımız bir kitab endirməsən, göyə qalxmağına da inanmayacağıq”. De: “Rəbbim pak və müqəddəsdir! Mən isə yalnız elçi göndərilmiş bir insanam”"
        },
        {
            "chapter": 17,
            "verse": 94,
            "text": "İnsanlara doğru yol göstəricisi gəldiyi zaman onların iman gətirməsinə ancaq: “Allah bir insanımı elçi göndərdi?”– demələri mane oldu"
        },
        {
            "chapter": 17,
            "verse": 95,
            "text": "De: “Əgər yer üzündə arxayın gəzib dolaşanlar mələklər olsaydı, əlbəttə, onlara göydən bir mələk elçi göndərərdik”"
        },
        {
            "chapter": 17,
            "verse": 96,
            "text": "De: “Mənimlə sizin aranızda Allahın şahid olması yetər. Həqiqətən, O, qullarından Xəbərdardır, nə etdiklərini Görəndir”"
        },
        {
            "chapter": 17,
            "verse": 97,
            "text": "Allah kimi doğru yola yönəldirsə, o, doğru yoldadır. Kimi azdırırsa, onlara Ondan başqa dostlar tapa bilməzsən. Qiyamət günü Biz onları kor, lal və kar olduqları halda üzü üstə bir yerə toplayacağıq. Onların sığınacaqları yer Cəhənnəmdir. Onun alovu azaldıqca onlar üçün alovu artıracağıq"
        },
        {
            "chapter": 17,
            "verse": 98,
            "text": "Bu, ayələrimizi inkar etdiklərinə və: “Məgər biz sür-sümük və ovuntu olduğumuz halda yeni bir məxluq olaraq dirildiləcəyik?”– dediklərinə görə onların cəzasıdır"
        },
        {
            "chapter": 17,
            "verse": 99,
            "text": "Məgər onlar görmürlər ki, göyləri və yeri yaradan Allah onlar kimisini də yaratmağa qadirdir? Allah onlar üçün elə bir əcəl müəyyən etmişdir ki, ona heç bir şəkk-şübhə yoxdur. Zalımlar isə küfrdən başqa bir şey qəbul etmədilər"
        },
        {
            "chapter": 17,
            "verse": 100,
            "text": "De: “Əgər siz Rəbbimin rəhmət xəzinələrinə sahib olsaydınız belə, yenə də onun xərclənib tükənməsindən qorxaraq xəsislik edərdiniz. Çünki insan xəsisdir”"
        },
        {
            "chapter": 17,
            "verse": 101,
            "text": "Biz Musaya doqquz aşkar möcüzə verdik. İsrail oğullarından soruş; Musa onların yanına gəldikdə Firon ona: “Ey Musa! Mən sənin ovsunlandığını zənn edirəm”– demişdi"
        },
        {
            "chapter": 17,
            "verse": 102,
            "text": "Musa dedi: “Sən artıq bilirsən ki, bunları yalnız göylərin və yerin Rəbbi, açıq-aşkar möcüzə olaraq endirdi. Mən isə, ey Firon, sənin məhv olacağını yəqin bilirəm”"
        },
        {
            "chapter": 17,
            "verse": 103,
            "text": "Firon onları bu yerdən qovub çıxartmaq istədi. Biz isə onu və onunla birlikdə olanların hamısını dənizdə batırdıq"
        },
        {
            "chapter": 17,
            "verse": 104,
            "text": "Bundan sonra İsrail oğullarına: “Bu yerdə yaşayın! Axirət vədi gəlib yetişdiyi zaman sizin hamınızı məhşərə gətirəcəyik”– dedik"
        },
        {
            "chapter": 17,
            "verse": 105,
            "text": "Biz Quranı haqq olaraq nazil etdik, o da haqq olaraq nazil oldu. Səni də ancaq müjdə verən və xəbərdar edən bir elçi kimi göndərdik"
        },
        {
            "chapter": 17,
            "verse": 106,
            "text": "Quranı insanlara aramla oxuyasan deyə, Biz onu hissələrə ayırıb tədriclə nazil etdik"
        },
        {
            "chapter": 17,
            "verse": 107,
            "text": "De: “İstər ona inanın, istərsə də inanmayın. Doğrudan da, ondan əvvəl özlərinə elm verilmiş kimsələrə, ayələr oxunduğu zaman üzüstə səcdəyə qapanır"
        },
        {
            "chapter": 17,
            "verse": 108,
            "text": "və: “Rəbbimiz pak və müqəddəsdir! Rəbbimizin vədi mütləq yerinə yetəcəkdir!”– deyirlər"
        },
        {
            "chapter": 17,
            "verse": 109,
            "text": "Onlar üzüqoylu düşüb ağlayır və bu ayələr onların itaətini artırır"
        },
        {
            "chapter": 17,
            "verse": 110,
            "text": "De: “İstər Allah deyib çağırın, istərsə də Mərhəmətli deyib çağırın. Necə çağırsanız da, hər halda ən gözəl adlar Ona məxsusdur”. Namazını nə uca səslə, nə də pıçıltı ilə qıl. Bunların arasında orta bir yol tut"
        },
        {
            "chapter": 17,
            "verse": 111,
            "text": "De: “Özünə heç bir övlad götürməyən, mülkündə heç bir şəriki olmayan, aciz qalmamaqdan ötrü Özünə kömək edəcək heç bir dosta möhtac olmayan Allaha həmd olsun!” Onu tərifləyərək uca tut"
        },
        {
            "chapter": 18,
            "verse": 1,
            "text": "Kitabı Öz quluna nazil edən və onda heç bir nöqsana yol verməyən Allaha həmd olsun"
        },
        {
            "chapter": 18,
            "verse": 2,
            "text": "Allah, Öz tərəfindən gələcək şiddətli bir əzabla günahkarları qorxutmaq, yaxşı işlər görən möminləri gözəl mükafata nail olacaqları ilə müjdələmək üçün bu Kitabı dopdoğru şəkildə nazil etdi"
        },
        {
            "chapter": 18,
            "verse": 3,
            "text": "Möminlər orada əbədi qalacaqlar"
        },
        {
            "chapter": 18,
            "verse": 4,
            "text": "Kitabı həm də: “Allah Özünə övlad götürmüşdür!”– deyənləri qorxutmaq üçün nazil etdi"
        },
        {
            "chapter": 18,
            "verse": 5,
            "text": "Bu haqda nə onların, nə də atalarının heç bir biliyi yoxdur. Ağızlarından çıxan söz necə də ağırdır. Onlar yalandan başqa bir şey danışmırlar"
        },
        {
            "chapter": 18,
            "verse": 6,
            "text": "Onlar bu Kitaba inanmırlar deyə, arxalarınca kədərlənib özünü həlakmı edəcəksən"
        },
        {
            "chapter": 18,
            "verse": 7,
            "text": "Biz yer üzündə olan bütün şeyləri ona bəzək etdik ki, insanlardan hansının əməlcə daha gözəl olduğunu sınaqdan keçirək"
        },
        {
            "chapter": 18,
            "verse": 8,
            "text": "Biz yer üzündə olan hər şeyi lazım gələrsə, məhv edib qupquru bir torpağa döndərərik"
        },
        {
            "chapter": 18,
            "verse": 9,
            "text": "Yoxsa sən mağara və Rəqim əhlinin möcüzələrimizdən ən qəribəsi olduğunumu güman edirsən"
        },
        {
            "chapter": 18,
            "verse": 10,
            "text": "Bir zaman gənclər mağaraya sığınıb: “Ey Rəbbimiz! Bizə Öz tərəfindən mərhəmət bəxş et və işimizdə bizə düz yol göstər!”– demişdilər"
        },
        {
            "chapter": 18,
            "verse": 11,
            "text": "Biz mağarada onların qulaqlarını illərlə qapalı saxladıq (onları yuxuya verdik)"
        },
        {
            "chapter": 18,
            "verse": 12,
            "text": "Sonra iki dəstədən hansının onların mağarada qaldıqları müddəti daha düzgün hesabladıqlarını bilmək üçün onları oyatdıq"
        },
        {
            "chapter": 18,
            "verse": 13,
            "text": "Biz onların əhvalatını sənə olmuş bir həqiqət kimi söyləyirik. Onlar Rəbbinə iman gətirmiş gənclər idi. Biz də onların hidayətini artırdıq"
        },
        {
            "chapter": 18,
            "verse": 14,
            "text": "Onlar kafir hökmdarın qarşısında durub: “Rəbbimiz göylərin və yerin Rəbbidir. Biz heç vaxt Ondan başqa məbuda ibadət etməyəcəyik. Əks halda olduqca böyük bir küfr danışmış olarıq!”– deyərkən onların qəlbinə qüvvət verdik"
        },
        {
            "chapter": 18,
            "verse": 15,
            "text": "Cavanlardan biri o birilərinə dedi: “Bizim bu xalqımız Allahdan başqa məbudlar qəbul etdi. Bəs nə üçün onlar buna aid (bütlərə dair) bir dəlil gətirmədilər? Allaha qarşı yalan uydurandan daha zalım kim ola bilər"
        },
        {
            "chapter": 18,
            "verse": 16,
            "text": "Madam ki, siz onları və Allahdan savayı ibadət etdiklərini tərk etdiniz, onda mağaraya sığının ki, Rəbbiniz sizə Öz mərhəmətini geniş etsin və işinizdə sizin üçün fayda hazırlasın"
        },
        {
            "chapter": 18,
            "verse": 17,
            "text": "Orada olsaydın günəşin doğduğu zaman onların mağarasının sağ tərəfinə yönəldiyini, batdığı zaman isə onlardan uzaqlaşıb sol tərəfə addadığını, onların da mağaranın içində geniş bir yerdə yerləşdiklərini görərdin. Bu, Allahın dəlillərindəndir. Allah kimi doğru yola yönəldərsə, o, doğru yoldadır. Kimi də azdırarsa, ona doğru yolu göstərən bir yaxın adam tapa bilməzsən"
        },
        {
            "chapter": 18,
            "verse": 18,
            "text": "Onlar yatmış ikən sən onları oyaq hesab edərdin. Biz onları sağa-sola çevirirdik. Onların iti isə girəcəkdə qabaq pəncələrini uzadıb yatmışdı. Əgər sən onları görsəydin, dönüb onlardan qaçardın və dəhşət səni bürüyərdi"
        },
        {
            "chapter": 18,
            "verse": 19,
            "text": "Beləcə onları oyatdıq ki, nə baş verdiyini bir-birindən soruşub öyrənsinlər. Onlardan biri: “Burada nə qədər qaldınız?”– dedi. Bəziləri: “Bir gün yaxud günün bir hissəsi qədər qaldıq”– dedilər. Digərləri də dedilər: “Qaldığınız müddəti Rəbbiniz daha yaxşı bilir. Birinizi bu gümüş pulunuzla şəhərə göndərin. Qoy baxsın ən təmiz yemək hansıdırsa, ondan sizə azuqə gətirsin. Amma ehtiyatlı olsun və sizin barənizdə heç kəsi duyuq salmasın"
        },
        {
            "chapter": 18,
            "verse": 20,
            "text": "Çünki onlar sizi tapsalar ya sizi daşqalaq edər, ya da öz dinlərinə döndərərlər. Onda siz heç vaxt nicat tapa bilməzsiniz!”"
        },
        {
            "chapter": 18,
            "verse": 21,
            "text": "Beləcə, insanları onların halından xəbərdar etdik ki, Allahın vədinin həqiqət olduğunu və o Saatın gələcəyinə şübhə olmadığını bilsinlər. O zaman möminlər və kafirlər öz aralarında onların işi barəsində mübahisə edirdilər. Bəziləri: “Onların üstündə bir bina tikin. Rəbbi onların halını daha yaxşı bilir!”– dedilər. Mübahisədə üstün gələnlər isə: “Onların məzarı üstündə mütləq bir məscid tikəcəyik!”– dedilər"
        },
        {
            "chapter": 18,
            "verse": 22,
            "text": "Bəziləri: “Onlar üçdür, dördüncüsü köpəkləridir!”– deyəcəklər. Digərləri isə “Onlar beşdir, altıncısı köpəkləridir!”– deyəcəklər. Bununla da qeyb haqqında təxmini fikir yürüdəcəklər. Bəziləri də: “Onlar yeddidir, səkkizincisi köpəkləridir!”– deyəcəklər. De: “Onların sayını Rəbbim daha yaxşı bilir. İnsanlardan bunu bilən çox azdır!” Mağara əhli barədə açıq mübahisə et (ayələrə əsaslan) və kitab əhlinin heç birindən onlar barədə bir şey soruşma"
        },
        {
            "chapter": 18,
            "verse": 23,
            "text": "Heç bir şey barəsində: “Mən onu sabah edəcəyəm!”– demə"
        },
        {
            "chapter": 18,
            "verse": 24,
            "text": "Ancaq: “Əgər Allah istəsə!” (“inşallah”– de!) Unutduğun zaman Rəbbini yada salıb: “Ola bilsin ki, Rəbbim məni haqqa bundan daha yaxın olan bir yola yönəltsin”– de"
        },
        {
            "chapter": 18,
            "verse": 25,
            "text": "Onlar mağarada üç yüz il, üstəlik doqquz il də qaldılar"
        },
        {
            "chapter": 18,
            "verse": 26,
            "text": "De: “Onların nə qədər qaldıqlarını Allah daha yaxşı bilir. Göylərin və yerin qeybi ancaq Ona məxsusdur. O, necə gözəl görür, necə də yaxşı eşidir! Onların Ondan başqa heç bir himayədarı yoxdur. O, Öz mülkünə heç kəsi şərik etməz!”"
        },
        {
            "chapter": 18,
            "verse": 27,
            "text": "Rəbbinin Kitabından sənə vəhy olunanları oxu. Onun kəlmələrini heç kəs dəyişdirə bilməz. Ondan başqa heç bir sığınacaq tapa bilməzsən"
        },
        {
            "chapter": 18,
            "verse": 28,
            "text": "Səhər və axşam çağı Rəbbinin Üzünü diləyərək Ona dua edənlərlə birlikdə özünü səbirli apar. Dünyanın bərbəzəyini istəyərək nəzərlərini yoxsullardan çevirmə. Qəlbini Bizi anmaqdan xəbərsiz etdiyimiz, nəfsinin istəklərinə uyan və işləri səmərəsiz olan bir kimsəyə itaət etmə"
        },
        {
            "chapter": 18,
            "verse": 29,
            "text": "De: “Haqq Rəbbiniz tərəfindəndir. Kim istəyir inansın, kim də istəyir inanmasın”. Biz zalımlar üçün elə bir Od hazırlamışıq ki, onun divarları onları əhatə edəcəkdir. Onlar kömək dilədikdə əridilmiş metal kimi üzlərini qovuran bir su ilə kömək ediləcəkdir. Nə pis içkidir! Nə pis məskəndir"
        },
        {
            "chapter": 18,
            "verse": 30,
            "text": "İman gətirib yaxşı əməllər edənlərə gəlincə, Biz yaxşı işlər görənlərin mükafatını puç etmərik"
        },
        {
            "chapter": 18,
            "verse": 31,
            "text": "Məhz onlar üçün ağacları altından çaylar axan Ədn bağları hazırlanmışdır. Onlar orada qızıl bilərziklərlə bəzədiləcək, taftadan və atlazdan yaşıl paltarlar geyəcək və orada taxtların üstündə dirsəklənəcəklər. Nə gözəl mükafat, necə də gözəl məskəndir"
        },
        {
            "chapter": 18,
            "verse": 32,
            "text": "Onlara iki kişinin əhvalatını misal çək. Bunların birinə iki üzüm bağı verib onları xurmalıqlarla əhatə etdik və aralarında əkin saldıq"
        },
        {
            "chapter": 18,
            "verse": 33,
            "text": "Hər iki bağ öz barını verdi və bu bardan heç bir şey əskilmədi. Biz də onların arasından bir çay axıtdıq"
        },
        {
            "chapter": 18,
            "verse": 34,
            "text": "Onun başqa sərvəti də var idi. O öz mömin yoldaşı ilə söhbət edərkən ona: “Mən sərvətcə səndən daha zəngin və adamlarıma görə səndən daha qüvvətliyəm!”– dedi"
        },
        {
            "chapter": 18,
            "verse": 35,
            "text": "O özünə zülm edərək bağına daxil olub dedi: “Bunun nə vaxtsa yox ola biləcəyini düşünmürəm"
        },
        {
            "chapter": 18,
            "verse": 36,
            "text": "O Saatın gələcəyini də zənn etmirəm. Rəbbimin yanına qaytarılmalı olsam, sözsüz ki, bundan daha firavan bir həyat qismətim olacaq!”"
        },
        {
            "chapter": 18,
            "verse": 37,
            "text": "Onunla söhbət edən yoldaşı isə dedi: “Səni torpaqdan, sonra nütfədən yaratmış, daha sonra səni kişi qiyafəsinə salmış Rəbbinə küfrmü edirsən"
        },
        {
            "chapter": 18,
            "verse": 38,
            "text": "Lakin Allah mənim Rəbbimdir və mən heç kəsi Rəbbimə şərik qoşmaram"
        },
        {
            "chapter": 18,
            "verse": 39,
            "text": "Bağına girdiyin zaman: “Maşallah (Allahın istədiyidir)! Qüvvət yalnız Allaha məxsusdur!”– deməli deyildinmi? Əgər var-dövlətcə və övladca məni özündən kasıb sayırsansa"
        },
        {
            "chapter": 18,
            "verse": 40,
            "text": "ola bilsin ki, Rəbbim mənə sənin bağından daha yaxşısını versin, sənin bağına isə göydən bir bəla göndərsin və o, hamar bir yerə dönsün"
        },
        {
            "chapter": 18,
            "verse": 41,
            "text": "Yaxud suyu çəkilib getsin və bir də onu axtarıb tapa bilməyəsən!”"
        },
        {
            "chapter": 18,
            "verse": 42,
            "text": "Beləcə, onun bağının məhsulu bir anda məhv edildi. O, bağını belə görüb ora qoyduğu xərcə görə peşmançılıq çəkməyə və əllərini bir-birinə vurmağa başladı. Bağın talvarları belə darmadağın olub yerə yıxılmışdı. O dedi: “Kaş Rəbbimə heç kəsi şərik qoşmayaydım!”"
        },
        {
            "chapter": 18,
            "verse": 43,
            "text": "Allahdan başqa ona yardım edə biləcək dostlar yox idi və o da öz-özünə kömək edə bilməzdi"
        },
        {
            "chapter": 18,
            "verse": 44,
            "text": "Belə hallarda kömək etmək ancaq Haqq olan Allaha məxsusdur. Ən yaxşı mükafat verən və ən gözəl aqibət nəsib edən Odur"
        },
        {
            "chapter": 18,
            "verse": 45,
            "text": "Onlara dünya həyatını misal çək. Bu dünya həyatı göydən göndərdiyimiz yağışa oxşar. Yerdəki bitkilər onunla qarışıb yetişər, sonra isə küləyin sovurub apardığı quru çör-çöpə dönər. Allah hər şeyə qadirdir"
        },
        {
            "chapter": 18,
            "verse": 46,
            "text": "Var-dövlət və övladlar dünya həyatının bərbəzəyidir. Əbədi qalan yaxşı əməllər isə Rəbbinin yanında savab və ümid baxımından daha əfzəldir"
        },
        {
            "chapter": 18,
            "verse": 47,
            "text": "O gün Biz dağları hərəkətə gətirəcəyik. O vaxt yerin dümdüz olduğunu görəcəksən. Biz hamını bir yerə toplayacaq, onlardan heç birini kənara buraxmayacağıq"
        },
        {
            "chapter": 18,
            "verse": 48,
            "text": "Onlar Rəbbinin hüzurunda səf-səf duracaqlar. Biz deyəcəyik: “Hüzurumuza sizi ilk dəfə yaratdığımız kimi gəldiniz. Amma siz elə güman edirdiniz ki, Biz sizə müəyyən bir vaxt təyin etməyəcəyik”"
        },
        {
            "chapter": 18,
            "verse": 49,
            "text": "Hər kəsin kitabı qarşısına qoyulacaq və sən günahkarların orada yazılmış olanlardan qorxduqlarını görəcəksən. Onlar deyəcəklər: “Vay halımıza! Bu necə bir kitab imiş! O nə bir kiçik, nə də bir böyük günahı buraxmadan hamısını sayıb yazmışdır!” Onlar etdikləri əməlləri öz qarşılarında görəcəklər. Rəbbin heç kəsə haqsızlıq etməz"
        },
        {
            "chapter": 18,
            "verse": 50,
            "text": "Bir zaman Biz mələklərə: “Adəmə səcdə edin!”– demişdik. İblisdən başqa hamısı səcdə etdi. İblis cinlərdən idi. O, Rəbbinin əmrinə boyun əymədi. Onlar sizin düşməniniz olduğu halda, siz Məni qoyub onu və onun nəslini özünüzə dostmu tutursunuz? Zalımlar üçün bu necə də yarıtmaz mübadilədir"
        },
        {
            "chapter": 18,
            "verse": 51,
            "text": "Mən onları nə göylərin və yerin yaradılışına, nə də özlərinin yaradılışına şahid etmədim. Mən başqalarını yoldan çıxaranları Özümə köməkçi tutmuram"
        },
        {
            "chapter": 18,
            "verse": 52,
            "text": "O gün Allah müşriklərə: “İddia etdiyiniz şəriklərimi çağırın!”– deyəcək. Müşriklər onları çağıracaq, lakin onlar cavab verməyəcəklər. Biz müşriklərlə bütlərin arasına həlak edici bir yarğan salarıq"
        },
        {
            "chapter": 18,
            "verse": 53,
            "text": "Günahkarlar atəşi görən kimi oraya düşəcəklərini yəqin edəcək və oradan qaçmağa bir yer tapa bilməyəcəklər"
        },
        {
            "chapter": 18,
            "verse": 54,
            "text": "Biz bu Quranda insanlar üçün hər cür məsəli ətraflı izah etdik. İnsan isə ən çox mübahisə edəndir"
        },
        {
            "chapter": 18,
            "verse": 55,
            "text": "İnsanlara doğru yol göstəricisi gəldiyi zaman onların iman gətirmələrinə və Rəbbindən bağışlanma diləmələrinə səbəb yalnız əvvəlkilərin başına gələnlərin onların da başına gəlməsini, yaxud da gözləri görə-görə əzabın gəlib onlara yetişməsini gözləmələri mane oldu"
        },
        {
            "chapter": 18,
            "verse": 56,
            "text": "Biz elçiləri yalnız müjdə verənlər və xəbərdarlıq edənlər kimi göndəririk. Kafirlər isə batil dəlilləri ilə haqqı aradan qaldırmaq üçün mübahisə edirlər. Onlar Mənim ayələrimə və xəbərdar olunduqları şeylərə istehza edirlər"
        },
        {
            "chapter": 18,
            "verse": 57,
            "text": "Rəbbinin ayələri yadına salınarkən onlardan üz döndərən, əvvəlcə öz əlləri ilə etdikləri günahlarını unudan adamdan daha zalım kim ola bilər? Quranı anlamasınlar deyə, Biz onların qəlbinə örtüklər çəkdik, qulaqlarına da tıxac vurduq. Sən onları doğru yola çağırsan da, onlar heç vaxt doğru yola gəlməzlər"
        },
        {
            "chapter": 18,
            "verse": 58,
            "text": "Rəbbin Bağışlayandır, mərhəmət sahibidir. Əgər Allah onları qazandıqları günahlara görə cəzalandırsaydı, onların əzabını tezləşdirərdi. Lakin onların öz vaxtı vardır. Əzab gələcəyi vaxt onlar heç bir sığınacaq tapa bilməyəcəklər"
        },
        {
            "chapter": 18,
            "verse": 59,
            "text": "Budur haqsızlıq etdikləri zaman məhv etdiyimiz məmləkətlər. Biz onları məhv etmək üçün vaxt müəyyən etmişdik"
        },
        {
            "chapter": 18,
            "verse": 60,
            "text": "Bir zaman Musa öz xidmətçisinə belə demişdi: “Mən iki dənizin qovuşduğu yerə çatana qədər yaxud uzun illər sərf edənə qədər səfərimə davam edəcəyəm”"
        },
        {
            "chapter": 18,
            "verse": 61,
            "text": "Hər ikisi o dənizlərin qovuşduğu yerə gəlib çatdıqda özləri ilə götürdükləri balığı unutdular. Balıq isə dənizdə suyun altı ilə yol alıb getdi"
        },
        {
            "chapter": 18,
            "verse": 62,
            "text": "Onlar dənizlərin qovuşduğu yerdən çıxıb getdikdə Musa öz xidmətçisinə: “Nahar yeməyimizi gətir. Biz bu səfərimizdə lap əldən düşdük”– dedi"
        },
        {
            "chapter": 18,
            "verse": 63,
            "text": "Xidmətçi dedi: “Qayanın yanında gizləndiyimiz vaxt yadına gəlirmi? O zaman mən balığı unutdum. Doğrusu, onu xatırlamağı mənə yalnız şeytan unutdurdu. Balıq dirilib qəribə bir şəkildə dənizdə yol tutub getmişdir”"
        },
        {
            "chapter": 18,
            "verse": 64,
            "text": "Musa: “Elə istədiyimiz də bu idi!”– dedi. Sonra onlar öz ləpirlərinin izinə düşüb geri qayıtdılar"
        },
        {
            "chapter": 18,
            "verse": 65,
            "text": "Onlar orada Öz tərəfimizdən mərhəmət bəxş etdiyimiz və elm öyrətdiyimiz qullarımızdan birinə rast gəldilər"
        },
        {
            "chapter": 18,
            "verse": 66,
            "text": "Musa ona dedi: “Sənə öyrədilmiş doğru yolu göstərən elmdən mənə öyrətmək şərtilə sənin arxanca gələ bilərəmmi?”"
        },
        {
            "chapter": 18,
            "verse": 67,
            "text": "Xızır dedi: “Doğrusu, sən mənim yanımda səbir edə bilməzsən"
        },
        {
            "chapter": 18,
            "verse": 68,
            "text": "Axı sən səbəbini bilmədiyin bir şeyə necə səbir edə bilərsən?”"
        },
        {
            "chapter": 18,
            "verse": 69,
            "text": "Musa dedi: “İnşallah, səbirli olduğumu görəcəksən. Sənin heç bir əmrindən çıxmayacağam”"
        },
        {
            "chapter": 18,
            "verse": 70,
            "text": "Xızır dedi: “Əgər mənə tabe olacaqsansa, özüm sənə bir xəbər bildirməyincə məndən heç bir şey haqqında soruşma”"
        },
        {
            "chapter": 18,
            "verse": 71,
            "text": "Sonra hər ikisi yola düzəlib getdilər. Nəhayət gəlib gəmiyə mindikləri zaman Xızır onu deşdi. Musa dedi: “Sən gəmidə olanları suya qərq etmək üçünmü onu deşdin? Doğrusu, günahı böyük olan bir iş gördün”"
        },
        {
            "chapter": 18,
            "verse": 72,
            "text": "Xızır dedi: “Mən demədimmi ki, sən mənim yanımda səbir edə bilməzsən?”"
        },
        {
            "chapter": 18,
            "verse": 73,
            "text": "Musa dedi: “Unutduğum bir şeydən ötrü məni qınama və öz işimdə məni çətinliyə salma!”"
        },
        {
            "chapter": 18,
            "verse": 74,
            "text": "Yenə yola düzəldilər. Nəhayət, bir oğlan uşağı ilə rastlaşdıqda Xızır onu öldürdü. Musa dedi: “Heç kəsi öldürməyən günahsız bir canamı qəsd etdin? Doğrusu, çox pis bir iş tutdun”"
        },
        {
            "chapter": 18,
            "verse": 75,
            "text": "Xızır dedi: “Sənə demədimmi ki, mənim yanımda səbir edə bilməzsən?”"
        },
        {
            "chapter": 18,
            "verse": 76,
            "text": "Musa dedi: “Əgər bundan sonra səndən bir şey barəsində soruşsam, daha mənə yoldaş olma. Sən artıq mənim diləyəcəyim sonuncu üzrxahlığa çatdın”"
        },
        {
            "chapter": 18,
            "verse": 77,
            "text": "Yenə yola düzəldilər. Nəhayət, bir kənd əhlinin yanına gəlib camaatdan yeməyə bir şey istədilər. Camaat onları yeməyə qonaq etmək istəmədi. Onlar orada dağılmaq istəyən bir divar gördülər. Xızır onu düzəltdi. Musa dedi: “Əgər istəsəydin, bunun müqabilində zəhmət haqqı alardın”"
        },
        {
            "chapter": 18,
            "verse": 78,
            "text": "Xızır dedi: “Bu, mənimlə sənin aranda ayrılıqdır. Səbir edə bilmədiyin şeylərin yozumunu sənə xəbər verəcəyəm"
        },
        {
            "chapter": 18,
            "verse": 79,
            "text": "Gəmiyə gəlincə, o, dənizdə çalışan kasıb adamlara məxsus idi. Mənim onu korlamağımın səbəbi, onların önündə hər bir yararlı gəmini zorla ələ keçirən hökmdarın olması idi"
        },
        {
            "chapter": 18,
            "verse": 80,
            "text": "Oğlan uşağına gəldikdə, onun ata-anası mömin idilər. Biz uşağın böyüyəndə onları azğınlığa və küfrə sürükləməsindən qorxduq"
        },
        {
            "chapter": 18,
            "verse": 81,
            "text": "Biz istədik ki, onların Rəbbi onun əvəzində onlara ondan daha təmiz və daha mərhəmətli olan başqa bir övlad versin"
        },
        {
            "chapter": 18,
            "verse": 82,
            "text": "Divara gəldikdə isə, o, şəhərdəki iki yetim oğlanın idi. Altında onlara məxsus bir xəzinə vardı. Onların atası əməlisaleh adam olmuşdur. Rəbbin onların həddi-buluğa çatmalarını və Rəbbindən bir mərhəmət olaraq öz xəzinələrini tapıb çıxartmalarını istədi. Mən bunları öz ixtiyarımla etmirdim. Sənin səbir edə bilmədiyin şeylərin yozumu budur!”"
        },
        {
            "chapter": 18,
            "verse": 83,
            "text": "Səndən Zülqərneyn barəsində soruşurlar. De: “Onun barəsində sizə bir əhvalat danışacağam”"
        },
        {
            "chapter": 18,
            "verse": 84,
            "text": "Həqiqətən, Biz ona yer üzündə hökmranlıq verdik və hər şeyin yolunu ona öyrətdik"
        },
        {
            "chapter": 18,
            "verse": 85,
            "text": "O, yer üzündə gəzib dolaşmaq üçün səfərə çıxdı"
        },
        {
            "chapter": 18,
            "verse": 86,
            "text": "Nəhayət, günəşin batdığı yerə gəlib çatdıqda onu qara palçıqlı bir çeşmədə batan gördü. Zülqərneyn onun yanında bir tayfaya rast gəldi. Biz buyurduq: “Ey Zülqərneyn! Sən ya onları cəzalandırmalı, ya da onlarla yaxşı rəftar etməlisən!”"
        },
        {
            "chapter": 18,
            "verse": 87,
            "text": "O dedi: “Haqsızlıq edəni cəzalandıracağıq. Sonra o, Rəbbinə qaytarılacaqdır. O da ona ağır bir əzab verəcəkdir"
        },
        {
            "chapter": 18,
            "verse": 88,
            "text": "İman gətirib yaxşı iş görən kimsəyə isə ən gözəl mükafat veriləcəkdir. Biz ona əmrimizdən asan olanı buyuracağıq”"
        },
        {
            "chapter": 18,
            "verse": 89,
            "text": "Sonra o, yoluna davam etdi"
        },
        {
            "chapter": 18,
            "verse": 90,
            "text": "Nəhayət, günəşin doğduğu yerə çatdıqda onu elə bir qövm üzərində doğan gördü ki, onlar üçün günəşə qarşı heç bir örtük yaratmamışdıq"
        },
        {
            "chapter": 18,
            "verse": 91,
            "text": "Bax belə! Biz onun başına gələnlərin hamısından xəbərdarıq"
        },
        {
            "chapter": 18,
            "verse": 92,
            "text": "Sonra o, yenə yoluna davam etdi"
        },
        {
            "chapter": 18,
            "verse": 93,
            "text": "Nəhayət, iki dağ arasına gəlib çatdıqda onların ön tərəfində az qala söz anlamayan bir tayfaya rast gəldi"
        },
        {
            "chapter": 18,
            "verse": 94,
            "text": "Onlar dedilər: “Ey Zülqərneyn! Yəcuc və Məcuc tayfaları yer üzündə fitnə-fəsad törədirlər. Bəlkə biz sənə xərac verək, sən də bizimlə onlar arasında bir sədd düzəldəsən?”"
        },
        {
            "chapter": 18,
            "verse": 95,
            "text": "O dedi: “Rəbbimin mənə əta etdiyi mülk daha yaxşıdır. Gəlin öz qüvvənizlə mənə kömək edin, mən də sizinlə onlar arasında möhkəm bir sədd çəkim"
        },
        {
            "chapter": 18,
            "verse": 96,
            "text": "Mənə dəmir parçaları gətirin!” Nəhayət, dağın iki yamacı arasını dəmir parçaları ilə doldurduqda: “Körükləyin!”– dedi. Dəmir közərən kimi: “Gətirin mənə, onun üstünə ərimiş mis töküm!”– dedi"
        },
        {
            "chapter": 18,
            "verse": 97,
            "text": "Yəcuc və Məcuc tayfaları nə səddin üstünə çıxa bildilər, nə də onu dəlib keçə bildilər"
        },
        {
            "chapter": 18,
            "verse": 98,
            "text": "Zülqərneyn dedi: “Bu, Rəbbimdən olan bir mərhəmətdir. Rəbbimin vədi gəldikdə isə onu yerlə yeksan edəcəkdir. Rəbbimin vədi həqiqətdir”"
        },
        {
            "chapter": 18,
            "verse": 99,
            "text": "O gün Yəcuc və Məcuc tayfalarını axışıb bir-birinə qarışmış halda buraxarıq. Sur üfürülən kimi məxluqatın hamısını bir yerə toplayarıq"
        },
        {
            "chapter": 18,
            "verse": 100,
            "text": "O gün Biz Cəhənnəmi kafirlərə aşkar göstərərik"
        },
        {
            "chapter": 18,
            "verse": 101,
            "text": "O kəslərə ki, gözlərinə Məni anmamaq üçün pərdə çəkmişdilər, özləri də eşidə bilmirdilər"
        },
        {
            "chapter": 18,
            "verse": 102,
            "text": "Olmaya, kafirlər Məni qoyub qullarımı özlərinə dost tutacaqlarını güman edirdilər? Həqiqətən, Biz Cəhənnəmi kafirlər üçün mənzil hazırlamışıq"
        },
        {
            "chapter": 18,
            "verse": 103,
            "text": "De: “Sizə əməlləri baxımından ən çox ziyana uğrayanlar barəsində xəbər verimmi"
        },
        {
            "chapter": 18,
            "verse": 104,
            "text": "O kəslər haqqında ki, onların dünya həyatındakı səyləri boşa çıxmışdır. Çünki onlar özlüyündə yaxşı işlər gördükləri gümanında idilər"
        },
        {
            "chapter": 18,
            "verse": 105,
            "text": "Onlar Rəbbinin ayələrini və Onunla qarşılaşacaqlarını inkar edən, buna görə də bütün əməlləri boşa çıxan kimsələrdir. Odur ki, Qiyamət günü Biz onlara əhəmiyyət verməyəcəyik”"
        },
        {
            "chapter": 18,
            "verse": 106,
            "text": "Kafir olduqlarına, ayələrimi və elçilərimi lağlağıya qoyduqlarına görə onların cəzası Cəhənnəmdir"
        },
        {
            "chapter": 18,
            "verse": 107,
            "text": "İman gətirib xeyirxah əməllər işləyənlərin məskəni isə Firdovs bağları olacaqdır"
        },
        {
            "chapter": 18,
            "verse": 108,
            "text": "Onlar orada əbədi qalacaq, oranı başqa bir yerə dəyişmək istəməyəcəklər"
        },
        {
            "chapter": 18,
            "verse": 109,
            "text": "De: “Əgər Rəbbimin Sözlərini yazmaq üçün dəniz mürəkkəb olsaydı və bir o qədər də ona əlavə etsəydik belə, Rəbbimin Sözləri qurtarmadan öncə dənizin suyu qurtarardı”"
        },
        {
            "chapter": 18,
            "verse": 110,
            "text": "De: “Mən də sizin kimi bir insanam. Mənə vəhy olunur ki, sizin məbudunuz Tək olan İlahdır. Kim Rəbbi ilə qarşılaşacağına ümid bəsləyirsə, yaxşı işlər görsün və icra etdiyi ibadətlərində Rəbbinə heç kəsi şərik qoşmasın!”"
        },
        {
            "chapter": 19,
            "verse": 1,
            "text": "Kəf. Ha. Yə. Ayn. Sad"
        },
        {
            "chapter": 19,
            "verse": 2,
            "text": "Bu sənin Rəbbinin Öz qulu Zəkəriyyaya göstərdiyi mərhəmətinin yada salınmasıdır"
        },
        {
            "chapter": 19,
            "verse": 3,
            "text": "Bir zaman Zəkəriyya Rəbbinə gizlicə dua edib"
        },
        {
            "chapter": 19,
            "verse": 4,
            "text": "demişdi: “Ey Rəbbim! Artıq sümüklərim zəifləmiş, başım da ağappaq ağarmışdır. Ey Rəbbim! Sənə etdiyim dua sayəsində heç vaxt bədbəxt olmamışam"
        },
        {
            "chapter": 19,
            "verse": 5,
            "text": "Mən özümdən sonra gələn qohumlarımdan dinə etinasız yanaşacaqlarından qorxuram. Zövcəm də sonsuzdur. Mənə Öz tərəfindən elə bir övlad bəxş et ki"
        },
        {
            "chapter": 19,
            "verse": 6,
            "text": "o həm mənə, həm də Yaqub nəslinə varis olsun. Ey Rəbbim! Elə et ki, o Sənin razılığını qazanmış olsun!”"
        },
        {
            "chapter": 19,
            "verse": 7,
            "text": "Ona belə vəhy olundu: “Ey Zəkəriyya! Səni Yəhya adlı bir oğulla müjdələyirik. Biz bu adı ondan öncə kimsəyə qoymamışıq!”"
        },
        {
            "chapter": 19,
            "verse": 8,
            "text": "O dedi: “Ey Rəbbim! Zövcəm sonsuz bir qadın ikən, özüm də qocalığın son həddində olduğum halda necə mənim övladım ola bilər?”"
        },
        {
            "chapter": 19,
            "verse": 9,
            "text": "Mələk dedi: «Bu, belədir, lakin Rəbbin buyurdu: “Bu Mənim üçün asandır. Axı əvvəlcə sənin özünü də sən heç bir şey deyilkən xəlq etmişdim!”»"
        },
        {
            "chapter": 19,
            "verse": 10,
            "text": "O dedi: “Ey Rəbbim! Mənim üçün bir əlamət müəyyən et”. Allah buyurdu: “Əlamətin budur ki, sən sağlam ikən üç gecə adamlarla danışmayacaqsan!”"
        },
        {
            "chapter": 19,
            "verse": 11,
            "text": "O, mehrabdan öz qövmünün qarşısına çıxıb onlara işarə ilə başa saldı ki: “Səhər-axşam Allaha təriflər deyin!”"
        },
        {
            "chapter": 19,
            "verse": 12,
            "text": "Yəhyaya da: “Ey Yəhya! Kitabdan möhkəm yapış!”– deyə vəhy etdik. Biz ona uşaq ikən hikmət bəxş etdik"
        },
        {
            "chapter": 19,
            "verse": 13,
            "text": "Üstəlik Öz tərəfimizdən bir şəfqət və paklıq da bəxş etdik. O, müttəqi idi"
        },
        {
            "chapter": 19,
            "verse": 14,
            "text": "Həm də ata-anasına qarşı qayğıkeş idi; lovğa və asi deyildi"
        },
        {
            "chapter": 19,
            "verse": 15,
            "text": "Doğulduğu gün də, öləcəyi gün də, yenidən dirildiləcəyi gün də ona salam olsun"
        },
        {
            "chapter": 19,
            "verse": 16,
            "text": "Kitabda Məryəmi də yada sal. O zaman o, ailəsindən ayrılıb şərq tərəfdə olan bir yerə çəkilmiş"
        },
        {
            "chapter": 19,
            "verse": 17,
            "text": "və ibadət vaxtı onlardan gizlənmək üçün pərdə tutmuşdu. Biz Öz Ruhumuzu (Cəbraili) onun yanına göndərdik. O, Məryəmin qarşısında kamil bir insan surətində peyda oldu"
        },
        {
            "chapter": 19,
            "verse": 18,
            "text": "Məryəm dedi: “Mən səndən Mərhəmətli Allaha sığınıram! Əgər müttəqisənsə, mənə toxunma”"
        },
        {
            "chapter": 19,
            "verse": 19,
            "text": "Mələk dedi: “Mən sənə ancaq pak bir oğlan bəxş etmək üçün Rəbbinin elçisiyəm”"
        },
        {
            "chapter": 19,
            "verse": 20,
            "text": "Məryəm dedi: “Mənə bir insan toxunmadığı və özüm də zinakar olmadığım halda, necə mənim övladım ola bilər?”"
        },
        {
            "chapter": 19,
            "verse": 21,
            "text": "Mələk dedi: «Bu belədir, lakin Rəbbin buyurdu: “Bu, Mənim üçün asandır. Biz onu insanlar üçün bir möcüzə və Öz tərəfimizdən bir mərhəmət edəcəyik. Bu, hökmü verilmiş bir işdir”»"
        },
        {
            "chapter": 19,
            "verse": 22,
            "text": "Məryəm uşağa qaldı və bətnindəki ilə birlikdə gedib uzaq bir yerə çəkildi"
        },
        {
            "chapter": 19,
            "verse": 23,
            "text": "Doğuş sancıları onu bir xurma ağacının gövdəsinə söykənməyə vadar etdi. O dedi: “Kaş bundan əvvəl öləydim və bir dəfəlik unudulaydım!”"
        },
        {
            "chapter": 19,
            "verse": 24,
            "text": "Məryəmin aşağı tərəfindən (İsa və ya Cəbrail) onu səsləyib dedi: “Qəm yemə, Rəbbin sənin ayağının altından bir bulaq axıtdı"
        },
        {
            "chapter": 19,
            "verse": 25,
            "text": "Xurma ağacının gövdəsini özünə tərəf silkələ ki, üstünə yetişmiş, təzə xurma tökülsün"
        },
        {
            "chapter": 19,
            "verse": 26,
            "text": "Ye, iç, gözün aydın olsun! Əgər insanlardan kimisə görsən, de: “Mən Mərhəmətli Allaha oruc tutmağı nəzir etmişəm. Odur ki, bu gün heç kimlə danışmayacağam”»"
        },
        {
            "chapter": 19,
            "verse": 27,
            "text": "Məryəm körpəni qucağına alıb öz tayfasının yanına gətirdi. Onlar dedilər: “Ey Məryəm! Sən yaramaz (və ya görünməmiş) bir iş tutmusan"
        },
        {
            "chapter": 19,
            "verse": 28,
            "text": "Ey Harunun bacısı! Atan pis kişi, anan da pozğun deyildi”"
        },
        {
            "chapter": 19,
            "verse": 29,
            "text": "Məryəm ona işarə etdi. Onlar dedilər: “Beşikdə olan körpə ilə necə danışaq?”"
        },
        {
            "chapter": 19,
            "verse": 30,
            "text": "Körpə dil açıb dedi: “Həqiqətən də, mən Allahın quluyam! O mənə Kitab verdi və məni peyğəmbər etdi"
        },
        {
            "chapter": 19,
            "verse": 31,
            "text": "Harada oluramsa olum, məni mübarək etdi və nə qədər ki sağam, mənə namaz qılıb zəkat verməyi əmr etdi"
        },
        {
            "chapter": 19,
            "verse": 32,
            "text": "Həm də məni anama qarşı qayğıkeş etdi; məni lovğa və bədbəxt etmədi"
        },
        {
            "chapter": 19,
            "verse": 33,
            "text": "Doğulduğum gün də, öləcəyim gün də, yenidən dirildiləcəyim gün də mənə salam olsun!”"
        },
        {
            "chapter": 19,
            "verse": 34,
            "text": "Barəsində şübhəyə düşdükləri haqq söz olan Məryəm oğlu İsa budur"
        },
        {
            "chapter": 19,
            "verse": 35,
            "text": "Allaha övlad götürmək yaraşmaz. O, pak və müqəddəsdir! O, bir işin olmasını istədikdə ona ancaq “Ol!”– deyər, o da dərhal olar"
        },
        {
            "chapter": 19,
            "verse": 36,
            "text": "İsa dedi: “Həqiqətən, Allah həm mənim Rəbbim, həm də sizin Rəbbinizdir. Elə isə yalnız Ona ibadət edin! Düz yol da budur”"
        },
        {
            "chapter": 19,
            "verse": 37,
            "text": "Sonra firqələrin arasında ziddiyyət düşdü. Böyük günü görəcək kafirlərin vay halına"
        },
        {
            "chapter": 19,
            "verse": 38,
            "text": "Onlar Bizim hüzurumuza gələcəkləri gün necə yaxşı eşidəcək, necə də yaxşı görəcəklər! Lakin zalımlar bu gün açıq-aydın azğınlıq içindədirlər"
        },
        {
            "chapter": 19,
            "verse": 39,
            "text": "Sən onları işin bitmiş olacağı peşmançılıq günü ilə qorxut! İndi onlar hələ qəflətdədirlər və iman gətirmirlər"
        },
        {
            "chapter": 19,
            "verse": 40,
            "text": "Şübhəsiz ki, yerə və onun üstündə qalanlara təkcə biz sahib çıxacağıq. Onların qayıdışı Bizə olacaqdır"
        },
        {
            "chapter": 19,
            "verse": 41,
            "text": "Kitabda İbrahimi də xatırla! Həqiqətən, o, sadiq insan və peyğəmbər idi"
        },
        {
            "chapter": 19,
            "verse": 42,
            "text": "Bir zaman o, atasına demişdi: “Atacan! Nə üçün eşitməyən, görməyən və sənə heç bir faydası olmayan bir şeyə sitayiş edirsən"
        },
        {
            "chapter": 19,
            "verse": 43,
            "text": "Atacan! Həqiqətən, sənə gəlməyən bir elm mənə gəlmişdir. Arxamca gəl ki, səni doğru yola yönəldim"
        },
        {
            "chapter": 19,
            "verse": 44,
            "text": "Atacan! Şeytana ibadət etmə! Həqiqətən, şeytan Mərhəmətli Allaha çox asi oldu"
        },
        {
            "chapter": 19,
            "verse": 45,
            "text": "Atacan! Qorxuram ki, Mərhəmətli Allahdan sənə bir əzab toxunsun və beləcə, şeytana yoldaş olasan”"
        },
        {
            "chapter": 19,
            "verse": 46,
            "text": "Atası dedi: “Sən mənim məbudlarımdan üzmü çevirirsən, ey İbrahim!? Əgər buna son qoymasan, səni mütləq daşqalaq edəcəyəm. Uzun müddət məndən uzaq ol!”"
        },
        {
            "chapter": 19,
            "verse": 47,
            "text": "İbrahim dedi: “Sənə salam olsun! Mən Rəbbimdən sənin üçün bağışlanma diləyəcəyəm. Həqiqətən, O mənə qarşı çox lütfkardır"
        },
        {
            "chapter": 19,
            "verse": 48,
            "text": "Mən sizi və Allahdan başqa sitayiş etdiyiniz bütləri tərk edir və öz Rəbbimə dua edirəm. Ola bilsin ki, mən Rəbbimə dua etməklə heç vaxt bədbəxt olmayım”"
        },
        {
            "chapter": 19,
            "verse": 49,
            "text": "İbrahim onları və onların Allahdan başqa yalvardıqlarını tərk etdiyi zaman Biz ona İshaqı və Yaqubu bəxş etdik. Biz onların hər ikisini peyğəmbər etdik"
        },
        {
            "chapter": 19,
            "verse": 50,
            "text": "Biz onlara öz mərhəmətimizdən əta etdik və gələcək nəsillər həmişə yada salsın deyə onlara yaxşı ad qismət elədik"
        },
        {
            "chapter": 19,
            "verse": 51,
            "text": "Kitabda Musanı da xatırla! Həqiqətən o, seçilmiş bir elçi və peyğəmbər idi"
        },
        {
            "chapter": 19,
            "verse": 52,
            "text": "Biz Musanı sağ tərəfindəki dağın yaxınlığından çağırdıq və onunla danışıb onu özümüzə yaxın etdik"
        },
        {
            "chapter": 19,
            "verse": 53,
            "text": "Biz Öz mərhəmətimizdən ona qardaşı Harunu da bir peyğəmbər olaraq bəxş etdik"
        },
        {
            "chapter": 19,
            "verse": 54,
            "text": "Kitabda İsmaili də xatırla! Həqiqətən, o öz vədinə sadiq idi. O, bir elçi və peyğəmbər idi"
        },
        {
            "chapter": 19,
            "verse": 55,
            "text": "O öz ailəsinə namaz qılmağı, zəkat verməyi əmr edirdi. O, Rəbbinin rizasını qazanmışdı"
        },
        {
            "chapter": 19,
            "verse": 56,
            "text": "Kitabda İdrisi də xatırla! Həqiqətən, o, düz danışan adam və bir peyğəmbər idi"
        },
        {
            "chapter": 19,
            "verse": 57,
            "text": "Biz onu yüksək bir məqama ucaltdıq"
        },
        {
            "chapter": 19,
            "verse": 58,
            "text": "Onlar Allahın nemət bəxş etdiyi peyğəmbərlərdən, Adəmin və Nuhla birlikdə gəmidə daşıdığımız kimsələrin nəslindən, İbrahimin və İsrailin nəslindən seçib haqq yola yönəltdiyimiz kimsələrdəndir. Onlar özlərinə Mərhəmətli Allahın ayələri oxunduğu zaman səcdəyə qapanıb ağlayanlardır"
        },
        {
            "chapter": 19,
            "verse": 59,
            "text": "Onların arxasınca namazı buraxıb şəhvətə uyan bir nəsil gəldi. Onlar ziyana uğrayacaqlar"
        },
        {
            "chapter": 19,
            "verse": 60,
            "text": "Ancaq Allaha tövbə edib iman gətirənlər və xeyirxahlıq edənlərdən başqa! Onlar Cənnətə daxil olacaq və heç bir haqsızlığa məruz qalmayacaqlar"
        },
        {
            "chapter": 19,
            "verse": 61,
            "text": "Bu Cənnət Mərhəmətli Allahın Öz qullarına vəd etdiyi və onların görmədikləri Ədn bağlarıdır. Onun vədi mütləq yerinə yetəcəkdir"
        },
        {
            "chapter": 19,
            "verse": 62,
            "text": "Onlar orada boş sözlər deyil, ancaq: “Salam!” eşidəcəklər. Orada səhər-axşam onların ruzisi olacaqdır"
        },
        {
            "chapter": 19,
            "verse": 63,
            "text": "Qullarımızdan olan müttəqilər üçün miras edəcəyimiz Cənnət budur"
        },
        {
            "chapter": 19,
            "verse": 64,
            "text": "Mələklər dedi: “Biz dünyaya ancaq sənin Rəbbinin əmri ilə enirik. Önümüzdə, arxamızda və onların arasında nə varsa, Ona məxsusdur. Rəbbin unudan deyildir”"
        },
        {
            "chapter": 19,
            "verse": 65,
            "text": "O, göylərin, yerin və onların arasında olanların Rəbbidir! Elə isə yalnız Ona ibadət et və Ona ibadətdə səbirli ol! Heç Ona oxşarını tanıyırsanmı"
        },
        {
            "chapter": 19,
            "verse": 66,
            "text": "İnsan soruşar: “Doğrudanmı mən öldükdən sonra qəbirdən diri çıxardılacağam?”"
        },
        {
            "chapter": 19,
            "verse": 67,
            "text": "Məgər insan ilk əvvəl onu heç bir şey deyilkən yaratdığımızı xatırlamırmı"
        },
        {
            "chapter": 19,
            "verse": 68,
            "text": "Rəbbinə and olsun ki, Biz onları şeytanlarla birlikdə bir yerə toplayacaq, sonra da onları diz üstə çökmüş halda Cəhənnəmin ətrafına yerləşdirəcəyik"
        },
        {
            "chapter": 19,
            "verse": 69,
            "text": "Sonra hər firqədən Mərhəmətli Allaha ən çox asi olanı çıxardacağıq"
        },
        {
            "chapter": 19,
            "verse": 70,
            "text": "Orada yanmağa daha çox layiq olanları, əlbəttə ki, Biz yaxşı tanıyırıq"
        },
        {
            "chapter": 19,
            "verse": 71,
            "text": "İçinizdən hər kəs oraya varid olacaqdır. Bu, Rəbbinin əzəldən müəyyən etdiyi qəti bir qərardır"
        },
        {
            "chapter": 19,
            "verse": 72,
            "text": "Sonra Biz müttəqiləri oddan xilas edəcək, zalımları isə orada diz üstə çökmüş halda tərk edəcəyik"
        },
        {
            "chapter": 19,
            "verse": 73,
            "text": "Onlara açıq-aydın ayələrimiz oxunduğu zaman kafirlər möminlərə deyərlər: “Bu iki firqədən hansının məqamı daha yaxşı, məclisi daha gözəldir?”"
        },
        {
            "chapter": 19,
            "verse": 74,
            "text": "Biz onlardan əvvəl var-dövlət və zahiri görünüşcə onlardan daha üstün olan neçə-neçə nəsilləri məhv etdik"
        },
        {
            "chapter": 19,
            "verse": 75,
            "text": "De: “Qoy Mərhəmətli Allah azğınlıqda olan hər kəsə uzun müddət möhlət versin! Nəhayət, özlərinə vəd olunan ya əzabı, ya da o Saatı gördükləri zaman onlar kimin məqamının daha pis, kimin ordusunun daha zəif olduğunu biləcəklər”"
        },
        {
            "chapter": 19,
            "verse": 76,
            "text": "Allah doğru yolda olanların doğruluğunu artırar. Əbədi qalan yaxşı əməllər isə Rəbbinin yanında savab baxımından daha xeyirli, aqibətcə daha yaxşıdır"
        },
        {
            "chapter": 19,
            "verse": 77,
            "text": "Ayələrimizi inkar edib: “Mənə hökmən var-dövlət və övlad veriləcəkdir!”– deyən adamı gördünmü"
        },
        {
            "chapter": 19,
            "verse": 78,
            "text": "Olmaya, o, qeybdən xəbərdardır, yoxsa Mərhəmətli Allahdan vədə almışdır"
        },
        {
            "chapter": 19,
            "verse": 79,
            "text": "Xeyr! Biz onun dediklərini yazacaq və əzabını qat-qat artıracağıq"
        },
        {
            "chapter": 19,
            "verse": 80,
            "text": "Onun dediyi şeylər Bizə qalacaq və o, hüzurumuza tək-tənha gələcəkdir"
        },
        {
            "chapter": 19,
            "verse": 81,
            "text": "Müşriklər Allahdan başqa məbudlar qəbul etdilər ki, onlara kömək olsunlar"
        },
        {
            "chapter": 19,
            "verse": 82,
            "text": "Xeyr! Qiyamət günü o bütlər onların ibadətini inkar edəcək və onların əleyhinə çıxacaqlar"
        },
        {
            "chapter": 19,
            "verse": 83,
            "text": "Məgər kafirlərin üstünə onları günaha sövq edən şeytanları göndərdiyimizi görmürsənmi"
        },
        {
            "chapter": 19,
            "verse": 84,
            "text": "Odur ki, onlardan ötrü əzab diləməyə tələsmə. Biz onların günlərini bir-bir sayırıq"
        },
        {
            "chapter": 19,
            "verse": 85,
            "text": "O gün Biz müttəqiləri Mərhəmətli Allahın hüzuruna hörmətli nümayəndələr kimi toplayarıq"
        },
        {
            "chapter": 19,
            "verse": 86,
            "text": "Günahkarları isə Cəhənnəmə susamış olduqları halda qovub apararıq"
        },
        {
            "chapter": 19,
            "verse": 87,
            "text": "Mərhəmətli Allahdan əhd almış kəslərdən başqaları şəfaət etməyə qadir olmazlar"
        },
        {
            "chapter": 19,
            "verse": 88,
            "text": "Kafirlər: “Mərhəmətli Allah özünə övlad götürmüşdür!”– dedilər"
        },
        {
            "chapter": 19,
            "verse": 89,
            "text": "Siz olduqca pis bir iş tutdunuz"
        },
        {
            "chapter": 19,
            "verse": 90,
            "text": "Bundan az qaldı göylər parçalansın, yer yarılsın və dağlar yerindən qopub uçsun –"
        },
        {
            "chapter": 19,
            "verse": 91,
            "text": "Mərhəmətli Allaha övlad isnad etdiklərinə görə"
        },
        {
            "chapter": 19,
            "verse": 92,
            "text": "Mərhəmətli Allaha özünə övlad götürmək yaraşmaz"
        },
        {
            "chapter": 19,
            "verse": 93,
            "text": "Göylərdə və yerdə olanların hamısı Mərhəmətli Allahın hüzuruna ancaq bir qul kimi gələcək"
        },
        {
            "chapter": 19,
            "verse": 94,
            "text": "Allah onları hesablamış və bir-bir saymışdır"
        },
        {
            "chapter": 19,
            "verse": 95,
            "text": "Onların hər biri Qiyamət günü Onun hüzuruna tək-tənha gələcək"
        },
        {
            "chapter": 19,
            "verse": 96,
            "text": "İman gətirib yaxşı işlər görənlər üçün Mərhəmətli Allah qəlblərdə bir sevgi yaradacaq"
        },
        {
            "chapter": 19,
            "verse": 97,
            "text": "Biz onu (Quranı) sənin dilinlə asanlaşdırdıq ki, onunla müttəqilərə müjdə verəsən və inadkarlara xəbərdarlıq edəsən"
        },
        {
            "chapter": 19,
            "verse": 98,
            "text": "Biz onlardan əvvəl neçə-neçə nəsilləri məhv etdik. Heç onlardan kiminsə mövcudluğunu hiss edir və yaxud onlardan bir hənirti eşidirsənmi"
        },
        {
            "chapter": 20,
            "verse": 1,
            "text": "Ta. Ha"
        },
        {
            "chapter": 20,
            "verse": 2,
            "text": "Biz Quranı sənə ona görə nazil etmədik ki, əziyyətə düşəsən"
        },
        {
            "chapter": 20,
            "verse": 3,
            "text": "Onu Allahdan qorxanlar üçün ancaq nəsihət kimi göndərdik"
        },
        {
            "chapter": 20,
            "verse": 4,
            "text": "O, yeri və uca göyləri yaradan Allah tərəfindən nazil olmuşdur"
        },
        {
            "chapter": 20,
            "verse": 5,
            "text": "Mərhəmətli Allah Ərşə ucaldı"
        },
        {
            "chapter": 20,
            "verse": 6,
            "text": "Göylərdə, yerdə, onların arasında və torpağın altında nə varsa, Ona məxsusdur"
        },
        {
            "chapter": 20,
            "verse": 7,
            "text": "Sən ucadan danışsan da, danışmasan da, fərqi yoxdur. Çünki Allah sirri də, bundan daha gizli olanı da bilir"
        },
        {
            "chapter": 20,
            "verse": 8,
            "text": "Allah! Ondan başqa ibadətə layiq olan məbud yoxdur. Ən gözəl adlar təkcə Ona xasdır"
        },
        {
            "chapter": 20,
            "verse": 9,
            "text": "Musanın əhvalatı sənə gəlib çatdımı"
        },
        {
            "chapter": 20,
            "verse": 10,
            "text": "O zaman o, bir od görüb ailəsinə demişdi: “Dayanın! Mən bir od gördüm. Bəlkə, ondan sizə bir köz gətirdim, ya da odun yanında bir bələdçi tapdım!”"
        },
        {
            "chapter": 20,
            "verse": 11,
            "text": "Oda yaxınlaşdıqda bir səda gəldi: “Ey Musa"
        },
        {
            "chapter": 20,
            "verse": 12,
            "text": "Həqiqətən, Mən sənin Rəbbinəm. Başmaqlarını çıxart. Çünki sən müqəddəs Tuva vadisindəsən"
        },
        {
            "chapter": 20,
            "verse": 13,
            "text": "Mən səni seçmişəm. Sənə vəhy olunanı dinlə"
        },
        {
            "chapter": 20,
            "verse": 14,
            "text": "Həqiqətən, Mən Allaham. Məndən başqa heç bir məbud yoxdur. Mənə ibadət et və Məni xatırlamaq üçün namaz qıl"
        },
        {
            "chapter": 20,
            "verse": 15,
            "text": "Həmin Saat hökmən gələcək! Hər kəsə törətdiklərinin əvəzi verilsin deyə, Mən onu az qala Özümdən belə gizlədirəm"
        },
        {
            "chapter": 20,
            "verse": 16,
            "text": "Qoy ona inanmayan və nəfsinin istəklərinə uyan bir kəs səni ondan yayındırmasın, yoxsa məhv olarsan"
        },
        {
            "chapter": 20,
            "verse": 17,
            "text": "Sağ əlindəki nədir, ey Musa?”"
        },
        {
            "chapter": 20,
            "verse": 18,
            "text": "Musa dedi: “Bu mənim əsamdır. Ona söykənir və onunla qoyunlarıma yarpaq silkələyirəm. Bu, mənim üçün başqa işlərə də yarıyır”"
        },
        {
            "chapter": 20,
            "verse": 19,
            "text": "Allah buyurdu: “At onu yerə, ey Musa!”"
        },
        {
            "chapter": 20,
            "verse": 20,
            "text": "Musa onu yerə atdı və o, dərhal ilan olub sürətlə sürünməyə başladı"
        },
        {
            "chapter": 20,
            "verse": 21,
            "text": "Allah buyurdu: “Götür onu, qorxma! Biz onu əvvəlki halına qaytaracağıq"
        },
        {
            "chapter": 20,
            "verse": 22,
            "text": "Əlini qoynuna sal ki, əlin oradan başqa bir möcüzə kimi ləkəsiz, ağappaq çıxsın"
        },
        {
            "chapter": 20,
            "verse": 23,
            "text": "Belə etdik ki, sənə ən böyük möcüzələrimizdən bir neçəsini göstərək"
        },
        {
            "chapter": 20,
            "verse": 24,
            "text": "Fironun yanına get! Çünki o, həddini aşmışdır”"
        },
        {
            "chapter": 20,
            "verse": 25,
            "text": "Musa dedi: “Ey Rəbbim! Köksümü açıb genişlət"
        },
        {
            "chapter": 20,
            "verse": 26,
            "text": "İşimi yüngülləşdir"
        },
        {
            "chapter": 20,
            "verse": 27,
            "text": "Dilimdəki düyünü aç ki"
        },
        {
            "chapter": 20,
            "verse": 28,
            "text": "sözümü anlasınlar"
        },
        {
            "chapter": 20,
            "verse": 29,
            "text": "Mənə öz ailəmdən bir köməkçi ver –"
        },
        {
            "chapter": 20,
            "verse": 30,
            "text": "Qardaşım Harunu"
        },
        {
            "chapter": 20,
            "verse": 31,
            "text": "Onun sayəsində mənim gücümü artır"
        },
        {
            "chapter": 20,
            "verse": 32,
            "text": "Onu işimə ortaq et (ona da peyğəmbərlik ver) ki"
        },
        {
            "chapter": 20,
            "verse": 33,
            "text": "Sənə çoxlu təriflər deyək"
        },
        {
            "chapter": 20,
            "verse": 34,
            "text": "və Səni çox zikr edək"
        },
        {
            "chapter": 20,
            "verse": 35,
            "text": "Şübhəsiz ki, Sən bizi görürsən!”"
        },
        {
            "chapter": 20,
            "verse": 36,
            "text": "Allah buyurdu: “Dilədiyin sənə verildi, ey Musa"
        },
        {
            "chapter": 20,
            "verse": 37,
            "text": "Sənə bir dəfə də mərhəmət göstərmişdik"
        },
        {
            "chapter": 20,
            "verse": 38,
            "text": "O vaxt ki, anana vəhy olunacaq şeyi belə vəhy etdik"
        },
        {
            "chapter": 20,
            "verse": 39,
            "text": "“Onu bir sandığa qoyub çaya burax ki, çay onu sahilə atsın və həm Mənim düşmənim, həm də onun düşməni olan birisi onu götürsün”. Gözlərim önündə boya-başa çatdırılasan deyə, Öz tərəfimdən sənə qarşı qullarım arasında məhəbbət oyatdım"
        },
        {
            "chapter": 20,
            "verse": 40,
            "text": "O zaman bacın gedib camaata deyirdi: “Sizə onun qayğısına qalacaq birisini göstərimmi?” Beləliklə, gözü aydın olsun və qəm yeməsin deyə, səni anana qaytardıq. Sən boya-başa çatdıqda bir nəfəri öldürdün. O vaxt Biz səni qəm-qüssədən qurtardıq. Biz səni çətin sınaqlardan keçirtdik. Sən illərlə Mədyən əhli içində qaldın. Sonra da müəyyən olunmuş məqama gəlib çatdın, ey Musa"
        },
        {
            "chapter": 20,
            "verse": 41,
            "text": "Mən səni Özümə peyğəmbər seçdim"
        },
        {
            "chapter": 20,
            "verse": 42,
            "text": "Sən və qardaşın möcüzələrimlə gedin və Məni zikr etməkdə zəiflik göstərməyin"
        },
        {
            "chapter": 20,
            "verse": 43,
            "text": "Fironun yanına gedin. Çünki o, həddini aşmışdır"
        },
        {
            "chapter": 20,
            "verse": 44,
            "text": "Onunla yumşaq danışın. Bəlkə, öyüd-nəsihət qəbul etsin, yaxud qorxsun!”"
        },
        {
            "chapter": 20,
            "verse": 45,
            "text": "Onlar dedilər: “Ey Rəbbimiz! Biz, onun bizə şiddətli cəza verməsindən və ya həddini aşmasından qorxuruq”"
        },
        {
            "chapter": 20,
            "verse": 46,
            "text": "Allah buyurdu: “Qorxmayın, çünki Mən sizinləyəm, eşidirəm və görürəm"
        },
        {
            "chapter": 20,
            "verse": 47,
            "text": "Onun yanına gedib deyin: “Biz sənin Rəbbinin elçiləriyik. İsrail oğullarını bizimlə göndər və onlara əziyyət vermə. Biz sənin yanına Rəbbindən dəlillə gəlmişik. Doğru yolla gedənlərə salam olsun"
        },
        {
            "chapter": 20,
            "verse": 48,
            "text": "Bizə vəhy olundu ki, əzab, haqqı yalan sayıb üz döndərənlərə veriləcəkdir!”"
        },
        {
            "chapter": 20,
            "verse": 49,
            "text": "Firon dedi: “Rəbbiniz kimdir, ey Musa?”"
        },
        {
            "chapter": 20,
            "verse": 50,
            "text": "Musa dedi: “Rəbbimiz hər şeyə öz xilqətini verən, sonra da ona doğru yolu göstərəndir!”"
        },
        {
            "chapter": 20,
            "verse": 51,
            "text": "Firon dedi: “Bəs əvvəlki nəsillərin halı necə olacaq?”"
        },
        {
            "chapter": 20,
            "verse": 52,
            "text": "Musa dedi: “Onlar haqqındakı bilgi Rəbbimin yanında olan bir Kitabdadır. Rəbbim nə xəta edir, nə də unudur!”"
        },
        {
            "chapter": 20,
            "verse": 53,
            "text": "O, yer üzünü sizin üçün beşik etmiş, orada sizin üçün yollar salmış və göydən su endirmişdir. Biz onunla cürbəcür bitkilərdən cüt-cüt yetişdirdik"
        },
        {
            "chapter": 20,
            "verse": 54,
            "text": "Onlardan həm özünüz yeyin, həm də heyvanlarınızı yemləyin. Həqiqətən, bunlarda başa düşənlər üçün dəlillər vardır"
        },
        {
            "chapter": 20,
            "verse": 55,
            "text": "Biz sizi torpaqdan yaratdıq. Sizi ora qaytaracaq və bir daha oradan çıxardacağıq"
        },
        {
            "chapter": 20,
            "verse": 56,
            "text": "Biz dəlillərimizin hamısını Firona göstərdik. O isə bu dəlilləri yalan sayıb qəbul etmədi"
        },
        {
            "chapter": 20,
            "verse": 57,
            "text": "Firon dedi: “Sən öz sehrinlə bizi öz torpağımızdan qovub çıxartmağamı gəlmisən, ey Musa"
        },
        {
            "chapter": 20,
            "verse": 58,
            "text": "Biz də sənə buna bənzər bir sehr göstərə bilərik. Bizimlə öz aranda görüş vaxtı təyin et. Nə biz, nə də sən vədə xilaf çıxmayaq. Bu hamımız üçün münasib bir yerdə olsun”"
        },
        {
            "chapter": 20,
            "verse": 59,
            "text": "Musa dedi: “Görüş vaxtınız bayram günü, camaatın bir yerə toplaşacağı səhər vaxtıdır!”"
        },
        {
            "chapter": 20,
            "verse": 60,
            "text": "Firon üz çevirdi, sonra da bütün hiyləgərlik vasitələrini (sehrbazlarının hamısını) toplayıb gəldi"
        },
        {
            "chapter": 20,
            "verse": 61,
            "text": "Musa onlara dedi: “Vay halınıza! Allaha qarşı yalan uydurmayın, yoxsa O sizi əzabla məhv edər. İftira yaxan ziyana uğrayar"
        },
        {
            "chapter": 20,
            "verse": 62,
            "text": "Fironun adamları öz aralarında işləri barəsində mübahisə edib xəlvətcə söhbət etdilər"
        },
        {
            "chapter": 20,
            "verse": 63,
            "text": "Onlar dedilər: “Bu ikisi, doğrudan da, sehrbazdır. Onlar öz sehrləri ilə sizi torpağınızdan qovub çıxartmaq və sizin ən gözəl yolunuzu aradan götürmək istəyirlər"
        },
        {
            "chapter": 20,
            "verse": 64,
            "text": "Odur ki, bütün hiylələrinizi cəmləşdirib meydana dəstə-dəstə gəlin. Bu gün qələbə çalan xilas olacaqdır”"
        },
        {
            "chapter": 20,
            "verse": 65,
            "text": "Sehrbazlar dedilər: “Ey Musa! Ya sən əvvəlcə əlindəkini at, ya da birinci atan biz olaq!”"
        },
        {
            "chapter": 20,
            "verse": 66,
            "text": "Musa dedi: “Yox, siz atın!” Sehrbazlar əllərindəkiləri yerə atan kimi sehrləri sayəsində ona elə gəldi ki, onların kəndirləri və çomaqları hərəkətə gəlib sürünür"
        },
        {
            "chapter": 20,
            "verse": 67,
            "text": "Musanın ürəyi xoflandı"
        },
        {
            "chapter": 20,
            "verse": 68,
            "text": "Biz dedik: “Qorxma, qalib gələn mütləq sən olacaqsan"
        },
        {
            "chapter": 20,
            "verse": 69,
            "text": "Sağ əlindəkini yerə at, onların qurduqlarını udsun. Onların qurduqları sadəcə sehrbaz hiyləsidir. Sehrbaz isə, hara gedirsə-getsin, uğur qazanmaz”"
        },
        {
            "chapter": 20,
            "verse": 70,
            "text": "Sehrbazlar səcdəyə qapanıb dedilər: “Biz Harunun və Musanın Rəbbinə iman gətirdik!”"
        },
        {
            "chapter": 20,
            "verse": 71,
            "text": "Firon dedi: “Mən sizə izin verməmişdən əvvəl siz ona iman gətirdiniz? Şübhəsiz ki, o sizə sehr öyrədən böyüyünüzdür. Mən sizin əllərinizi və ayaqlarınızı çarpaz kəsdirib xurma ağaclarının gövdələrində çarmıxa çəkəcəyəm. Onda hansımızın əzabının daha şiddətli və daha sürəkli olduğunu biləcəksiniz!”"
        },
        {
            "chapter": 20,
            "verse": 72,
            "text": "Onlar dedilər: “Biz heç vaxt səni bizə gələn bu aydın dəlillərdən və bizi yaradandan üstün tutmayacağıq. İndi nə hökm verəcəksənsə, ver. Sən ancaq bu dünyada hökm verə bilərsən"
        },
        {
            "chapter": 20,
            "verse": 73,
            "text": "Həqiqətən, biz Rəbbimizə iman gətirdik ki, O bizi günahlarımıza və sənin bizi məcbur etdirdiyin sehrə görə bağışlasın. Allahın mükafatı daha xeyirli, cəzası isə daha sürəklidir!”"
        },
        {
            "chapter": 20,
            "verse": 74,
            "text": "Kim Rəbbinin hüzuruna günahkar kimi gələrsə, cəhənnəmlik olar. O, orada nə ölər, nə də yaşayar"
        },
        {
            "chapter": 20,
            "verse": 75,
            "text": "Kim Onun hüzuruna yaxşı əməllər etmiş bir mömin kimi gələrsə, onlara ən yüksək dərəcələr nəsib olar –"
        },
        {
            "chapter": 20,
            "verse": 76,
            "text": "ağacları altından çaylar axan Ədn bağları. Onlar orada əbədi qalarlar. Bu, günahlardan təmizlənənlərin mükafatıdır"
        },
        {
            "chapter": 20,
            "verse": 77,
            "text": "Biz Musaya: “Qullarımla birlikdə gecə yola çıx, əsanı suya vurmaqla onlar üçün dənizdə quru yol aç. Düşmənin sizə çatmasından qorxma, çəkinmə!”– deyə vəhy etdik"
        },
        {
            "chapter": 20,
            "verse": 78,
            "text": "Firon öz ordusu ilə onları təqib etdi və dəniz onları qaplayıb batırdı"
        },
        {
            "chapter": 20,
            "verse": 79,
            "text": "Firon öz xalqını azğınlığa sürüklədi və onlara doğru yol göstərmədi"
        },
        {
            "chapter": 20,
            "verse": 80,
            "text": "Ey İsrail oğulları! Biz sizi düşməninizdən xilas etdik. Sizə sağ tərəfinizdəki dağın yanına gəlməyiniz üçün vədə verdik. Sizə göydən manna və bildirçin endirdik"
        },
        {
            "chapter": 20,
            "verse": 81,
            "text": "Sizə verdiyimiz ruzilərin təmizindən yeyin və bunda həddi aşmayın, yoxsa sizə qəzəbim tutar. Qəzəbimə gəlmiş kimsə isə bədbəxt olar"
        },
        {
            "chapter": 20,
            "verse": 82,
            "text": "Mən, həqiqətən də, tövbə edib, iman gətirib yaxşı işlər görən, sonra da doğru yolu tutanları bağışlayıram"
        },
        {
            "chapter": 20,
            "verse": 83,
            "text": "Allah buyurdu: “Səni öz qövmündən ayrılmağa tələsdirən nə idi, ey Musa?”"
        },
        {
            "chapter": 20,
            "verse": 84,
            "text": "Musa dedi: “Onlar da arxamca gəlirlər. Məndən razı qalasan deyə, Sənin yanına tələsdim, ey Rəbbim!”"
        },
        {
            "chapter": 20,
            "verse": 85,
            "text": "Allah buyurdu: “Səndən sonra qövmünü sınağa çəkdik. Samiri onları yoldan çıxartdı”"
        },
        {
            "chapter": 20,
            "verse": 86,
            "text": "Musa qəzəbli, kədərli halda qövmünün yanına qayıdıb dedi: “Ey qövmüm! Məgər Rəbbiniz sizə gözəl bir vəd verməmişdimi? Doğrudanmı bu vaxt sizə uzun gəldi? Yoxsa Rəbbinizdən sizə bir qəzəb gəlməsini istəyib mənə verdiyiniz vədə xilaf çıxdınız?”"
        },
        {
            "chapter": 20,
            "verse": 87,
            "text": "Onlar dedilər: “Biz sənə verdiyimiz vədə öz ixtiyarımızla xilaf çıxmadıq. Lakin biz o xalqın zinət əşyasından olan ağır yüklərlə yüklənmişdik. Biz onları oda atdıq. Həmçinin Samiri də onu oda atdı”"
        },
        {
            "chapter": 20,
            "verse": 88,
            "text": "Samiri onlar üçün böyürən bir buzov heykəli düzəltdi. Buzova məftun olanlar: “Sizin də məbudunuz, Musanın da məbudu budur. Lakin o bunu unutmuşdur”– dedilər"
        },
        {
            "chapter": 20,
            "verse": 89,
            "text": "Məgər bu heykəlin onlara heç bir cavab vermədiyini, onlara nə bir zərər, nə də bir fayda verməyə qadir olmadığını görmürdülərmi"
        },
        {
            "chapter": 20,
            "verse": 90,
            "text": "Bundan əvvəl Harun onlara demişdi: “Ey qövmüm! Siz bununla ancaq sınağa çəkildiniz. Həqiqətən, sizin Rəbbiniz Mərhəmətli Allahdır. Mənə tabe olun və əmrimə itaət edin!”"
        },
        {
            "chapter": 20,
            "verse": 91,
            "text": "Onlar: “Musa yanımıza qayıtmayınca biz ona sitayiş etməkdən əl çəkməyəcəyik!”– dedilər"
        },
        {
            "chapter": 20,
            "verse": 92,
            "text": "Musa dedi: “Ey Harun! Onların azdıqlarını gördüyün zaman sənə nə mane oldu ki"
        },
        {
            "chapter": 20,
            "verse": 93,
            "text": "ardımca gəlmədin? Əmrimə qarşımı çıxdın"
        },
        {
            "chapter": 20,
            "verse": 94,
            "text": "Harun dedi: “Ey anamın oğlu! Saqqalımdan, saçımdan tutma. Doğrusu, mən sənin: “İsrail oğullarını bir-birindən ayırdın, sözümə baxmadın!”– deyəcəyindən qorxdum"
        },
        {
            "chapter": 20,
            "verse": 95,
            "text": "Musa dedi: “Məqsədin nə idi, ey Samiri?”"
        },
        {
            "chapter": 20,
            "verse": 96,
            "text": "O dedi: “Mən onların görmədiklərini gördüm. Mən o elçinin ləpirindən (Cəbrailin atının ayağı dəydiyi yerdən) bir ovuc torpaq götürdüm və onu bəzək əşyalarının üstünə atdım. Nəfsim məni buna sövq etdi”"
        },
        {
            "chapter": 20,
            "verse": 97,
            "text": "Musa dedi: “Çıx get! Sən həyatın boyu: “Mənə toxunmayın, mən də sizə toxunmayım!”– deməli olacaqsan. Səni həm də qurtula bilməyəcəyin əzab günü gözləyir. Sən sitayiş etdiyin məbuduna bax. Biz onu yandıracaq, sonra da dənizə sovuracağıq"
        },
        {
            "chapter": 20,
            "verse": 98,
            "text": "Sizin məbudunuz yalnız Özündən başqa heç bir məbud olmayan Allahdır. O, elm ilə hər şeyi əhatə edir”"
        },
        {
            "chapter": 20,
            "verse": 99,
            "text": "Beləcə, olub-keçmiş əhvalatlardan sənə danışırıq. Artıq sənə Öz tərəfimizdən Zikr vermişik"
        },
        {
            "chapter": 20,
            "verse": 100,
            "text": "Ondan üz döndərənlər Qiyamət günü ağır bir günah yükü daşıyacaqlar"
        },
        {
            "chapter": 20,
            "verse": 101,
            "text": "Onlar bu vəziyyətdə əbədi qalacaqlar. Qiyamət günü onların daşıyacağı yük nə pis yük olacaqdır"
        },
        {
            "chapter": 20,
            "verse": 102,
            "text": "O gün sur üfürüləcək və o gün günahkarları gözləri göm-göy göyərmiş halda bir yerə toplayacağıq"
        },
        {
            "chapter": 20,
            "verse": 103,
            "text": "Onlar öz aralarında pıçıldaşıb deyəcəklər: “Dünyada cəmi on gün qaldınız!”"
        },
        {
            "chapter": 20,
            "verse": 104,
            "text": "Biz onların nə deyəcəklərini də yaxşı bilirik. Onların ən ağıllısı: “Dünyada cəmisi bir gün qaldınız!”– deyəcək"
        },
        {
            "chapter": 20,
            "verse": 105,
            "text": "Səndən dağlar haqqında soruşurlar. De: “Rəbbim onları dağıdıb havaya sovuracaq"
        },
        {
            "chapter": 20,
            "verse": 106,
            "text": "oranı boş düzəngaha çevirəcəkdir"
        },
        {
            "chapter": 20,
            "verse": 107,
            "text": "Sən orada nə bir eniş, nə də bir yoxuş görməyəcəksən”"
        },
        {
            "chapter": 20,
            "verse": 108,
            "text": "O gün insanlar heç bir yana meyl etmədən carçının arxasınca yeriyəcəklər. Mərhəmətli Allahın qarşısında səslər kəsiləcək və sən yalnız pıçıltı eşidəcəksən"
        },
        {
            "chapter": 20,
            "verse": 109,
            "text": "O gün Mərhəmətli Allahın izin verdiyi və söz deməsinə razı olduğu şəxslərdən başqa heç kimin şəfaəti fayda verməyəcəkdir"
        },
        {
            "chapter": 20,
            "verse": 110,
            "text": "Allah onların gələcəyini də, keçmişini də bilir. Onların elmi isə Onu ehtiva edə bilməz"
        },
        {
            "chapter": 20,
            "verse": 111,
            "text": "O gün üzlər əbədi Yaşayan, yaradılanların Qəyyumu olan Allah qarşısında zəlil bir görkəm alacaq. Günaha batanlar isə ziyana uğrayacaqlar"
        },
        {
            "chapter": 20,
            "verse": 112,
            "text": "Mömin olub yaxşı işlər görən şəxslər isə nə haqsızlıqdan, nə də naqislikdən qorxmazlar"
        },
        {
            "chapter": 20,
            "verse": 113,
            "text": "Beləliklə, Biz onu ərəbcə Quran olaraq nazil etdik. Biz orada təhdidləri dönə-dönə açıqladıq ki, bəlkə, onlar pis əməllərindən çəkinsinlər və ya ibrət alsınlar"
        },
        {
            "chapter": 20,
            "verse": 114,
            "text": "Haqq Hökmdar olan Allah ucadır! Onun ayələrinin vəhyi sənə tamamlanmayınca Quranı oxumağa tələsmə və: “Ey Rəbbim! Elmimi artır!”– de"
        },
        {
            "chapter": 20,
            "verse": 115,
            "text": "Biz bundan əvvəl Adəmlə də əhd bağlamışdıq. Lakin o, əhdi unutdu və Biz onda əzm görmədik"
        },
        {
            "chapter": 20,
            "verse": 116,
            "text": "Bir zaman mələklərə: “Adəmə səcdə edin!”– demişdik. İblisdən başqa hamısı səcdə etdi. O, səcdədən imtina etdi"
        },
        {
            "chapter": 20,
            "verse": 117,
            "text": "Biz dedik: “Ey Adəm! Bu, həm sənin, həm də zövcənin düşmənidir. O sizi Cənnətdən çıxartmasın, yoxsa bədbəxt olarsan"
        },
        {
            "chapter": 20,
            "verse": 118,
            "text": "Sən orada nə ac qalacaq, nə də çılpaq olacaqsan"
        },
        {
            "chapter": 20,
            "verse": 119,
            "text": "Sən orada nə susayacaq, nə də bürküdən əziyyət çəkəcəksən!”"
        },
        {
            "chapter": 20,
            "verse": 120,
            "text": "Şeytan ona vəsvəsə edib dedi: “Ey Adəm! Sənə əbədiyyət ağacını və tükənməyəcək bir mülkü göstərimmi?”"
        },
        {
            "chapter": 20,
            "verse": 121,
            "text": "İkisi də ondan yedilər və ayıb yerləri özlərinə göründü. Onlar üstlərinə Cənnət ağaclarının yarpaqlarından örtməyə başladılar. Beləliklə, Adəm Rəbbinə asi olub səhv yol tutdu"
        },
        {
            "chapter": 20,
            "verse": 122,
            "text": "Sonra Rəbbi onu seçib tövbəsini qəbul etdi və onu doğru yola yönəltdi"
        },
        {
            "chapter": 20,
            "verse": 123,
            "text": "Allah buyurdu: “Bir-birinizə düşmən kəsilərək hamınız buradan yerə enin. Məndən sizə doğru yol göstəricisi gəldiyi zaman hər kəs Mənim doğru yol göstərən bələdçimin ardınca getsə, nə yolunu azar, nə də bədbəxt olar"
        },
        {
            "chapter": 20,
            "verse": 124,
            "text": "Kim Mənim Zikrimdən üz döndərsə, onun güzəranı sıxıntılı olacaq və Biz Qiyamət günü onu kor kimi hüzurumuza gətirdəcəyik”"
        },
        {
            "chapter": 20,
            "verse": 125,
            "text": "O deyəcək: “Ey Rəbbim! Mən dünyada görürdümsə, indi nə üçün məni kor olaraq gətirdin?”"
        },
        {
            "chapter": 20,
            "verse": 126,
            "text": "Allah deyəcək: “Elədir! Çünki sənə ayələrimiz gəldi, sən isə onları unutdun. Bu gün də sən beləcə unudulacaqsan!”"
        },
        {
            "chapter": 20,
            "verse": 127,
            "text": "Biz həddi aşanı və Rəbbinin ayələrinə inanmayanı belə cəzalandırırıq. Axirət əzabı isə, daha şiddətli və daha sürəklidir"
        },
        {
            "chapter": 20,
            "verse": 128,
            "text": "Onlardan əvvəl öz məskənlərində gəzib dolaşan neçə-neçə nəsilləri məhv etməyimiz, onlara dərs olmadımı? Həqiqətən, bunda ağıl sahibləri üçün ibrətlər vardır"
        },
        {
            "chapter": 20,
            "verse": 129,
            "text": "Əgər Rəbbin tərəfindən əvvəlcədən vəd edilmiş Söz və müəyyən edilmiş bir vaxt olmasaydı, əzab onları dərhal yaxalayardı"
        },
        {
            "chapter": 20,
            "verse": 130,
            "text": "Onların dediklərinə səbir et. Günəş doğmamışdan və batmamışdan əvvəl Rəbbini həmd-səna ilə təriflə, gecənin bəzi saatlarında və gündüzün iki başında Ona təriflər de ki, bəlkə razı qalasan"
        },
        {
            "chapter": 20,
            "verse": 131,
            "text": "Kafirlərdən bəzisini sınamaq üçün onlara dünya həyatının bərbəzəyi kimi verdiyimiz şeylərə gözünü dikmə. Rəbbinin ruzisi daha xeyirli və daha davamlıdır"
        },
        {
            "chapter": 20,
            "verse": 132,
            "text": "Ailənə namaz qılmağı əmr et, özün də onu səbirlə yerinə yetir. Biz səndən ruzi istəmirik, əksinə sənə ruzi verən Bizik. Gözəl aqibət təqvaya bağlıdır"
        },
        {
            "chapter": 20,
            "verse": 133,
            "text": "Kafirlər: “Nə üçün o, Rəbbindən bizə bir dəlil gətirmir?”– dedilər. Məgər onlara əvvəlki səhifələrdə olanların açıq-aydın dəlili çatmadımı"
        },
        {
            "chapter": 20,
            "verse": 134,
            "text": "Əgər Biz onları bundan əvvəl (Muhəmməd peyğəmbər və Quran gəlməzdən öncə) əzabla məhv etsəydik, deyərdilər: “Ey Rəbbimiz! Nə üçün bizə bir peyğəmbər göndərmədin ki, biz də zəlil və rüsvay olmazdan əvvəl Sənin ayələrinə tabe olaq?”"
        },
        {
            "chapter": 20,
            "verse": 135,
            "text": "De: “Hamı gözləyir, siz də gözləyin. Yaxında siz kimin doğru yol sahibi olduğunu və kimin haqq yola yönəldiyini biləcəksiniz!”"
        },
        {
            "chapter": 21,
            "verse": 1,
            "text": "İnsanların hesaba çəkiləcəkləri gün yaxınlaşdı. Amma onlar hələ də qəflət içində imandan üz çevirirlər"
        },
        {
            "chapter": 21,
            "verse": 2,
            "text": "Onlara öz Rəbbindən istənilən bir yeni xəbərdarlıq gəldikdə, ona istehza edərək, qulaq asmazlar –"
        },
        {
            "chapter": 21,
            "verse": 3,
            "text": "qəlbləri qəflət içində qaldığı halda. Zalımlar öz aralarında xəlvətcə pıçıldaşıb deyirlər: “Məgər bu sizin kimi adi bir insan deyilmi? Gözünüz görə-görə sehrəmi inanacaqsınız?”"
        },
        {
            "chapter": 21,
            "verse": 4,
            "text": "Peyğəmbər dedi: “Rəbbim göydə və yerdə deyilən sözləri bilir. O, Eşidəndir, Biləndir!”"
        },
        {
            "chapter": 21,
            "verse": 5,
            "text": "Onlar dedilər: “Bunlar qarmaqarışıq yuxulardır! Xeyr, o bunu özündən uydurmuşdur! Xeyr, o, bir şairdir! Qoy o, əvvəlki elçilərə göndərilən möcüzələr kimi bizə də bir möcüzə gətirsin”"
        },
        {
            "chapter": 21,
            "verse": 6,
            "text": "Onlardan əvvəl məhv etdiyimiz məmləkətlərdən heç biri iman gətirməmişdi. İndi bunlarmı iman gətirəcəklər"
        },
        {
            "chapter": 21,
            "verse": 7,
            "text": "Biz səndən əvvəl də özlərinə vəhy nazil etdiyimiz ancaq kişilər göndərmişdik. Əgər bilmirsinizsə, Zikr əhlindən soruşun"
        },
        {
            "chapter": 21,
            "verse": 8,
            "text": "Biz onları yemək yeməyən bir vücud etmədik. Onlar əbədi də deyillər"
        },
        {
            "chapter": 21,
            "verse": 9,
            "text": "Sonra isə, onlara verdiyimiz vədi yerinə yetirdik. Biz həm onları, həm də istədiyimiz kəsləri xilas edib, həddi aşanları məhvə uğratdıq"
        },
        {
            "chapter": 21,
            "verse": 10,
            "text": "Sizə sizləri xatırladan bir Kitab nazil etdik. Məgər başa düşmürsünüz"
        },
        {
            "chapter": 21,
            "verse": 11,
            "text": "Biz zalım olan neçə-neçə məmləkəti məhv edib, sonra başqa xalqlar yaratdıq"
        },
        {
            "chapter": 21,
            "verse": 12,
            "text": "Onlar əzabımızı hiss edən kimi dərhal oradan qaçmağa başladılar"
        },
        {
            "chapter": 21,
            "verse": 13,
            "text": "“Qaçmayın! İçində olduğunuz xoş güzərana və yurdlarınıza qayıdın. Bəlkə, sizinlə məsləhətləşdilər”"
        },
        {
            "chapter": 21,
            "verse": 14,
            "text": "Onlar: “Vay halımıza! Biz, doğrudan da zalım olmuşuq”– deyirdilər"
        },
        {
            "chapter": 21,
            "verse": 15,
            "text": "Biz onları yanmış küləşə döndərənəcən fəryad qoparırdılar"
        },
        {
            "chapter": 21,
            "verse": 16,
            "text": "Biz göyü, yeri və onların arasında olanları əyləncə üçün yaratmamışıq"
        },
        {
            "chapter": 21,
            "verse": 17,
            "text": "Əgər Biz Özümüzə əyləncə düzəltmək fikrində olsaydıq, onu mütləq Öz yanımızda olanlardan hazırlayardıq. Lakin Biz bunu etmədik"
        },
        {
            "chapter": 21,
            "verse": 18,
            "text": "Xeyr, Biz haqqı batilin üstünə atarıq və o da onun işini bitirər. Bir anda batilin yox olub getdiyini görərsiniz. Allaha aid etdiyiniz sifətlərə görə vay halınıza"
        },
        {
            "chapter": 21,
            "verse": 19,
            "text": "Göylərdə və yerdə kimlər varsa, hamısı Onundur. Onun yanında olanlar Ona ibadət etməyə təşəxxüs göstərmir və bundan yorulmurlar"
        },
        {
            "chapter": 21,
            "verse": 20,
            "text": "Onlar gecə-gündüz, usanmadan Onun şəninə təriflər deyirlər"
        },
        {
            "chapter": 21,
            "verse": 21,
            "text": "Yoxsa müşriklər özlərinə yerdə ölüləri diriltməyə qadir olan tanrılarmı qəbul etdilər"
        },
        {
            "chapter": 21,
            "verse": 22,
            "text": "Əgər göydə və yerdə Allahdan başqa məbudlar olsaydı, onların hər ikisi fəsada uğrayardı. Ərşin sahibi olan Allah pakdır və müşriklərin Ona aid etdikləri sifətlərdən uzaqdır"
        },
        {
            "chapter": 21,
            "verse": 23,
            "text": "Allah gördüyü işlər üçün məsuliyyət daşımaz; onlar isə daşıyacaqlar"
        },
        {
            "chapter": 21,
            "verse": 24,
            "text": "Məgər müşriklər Ondan başqa məbudlaramı tapınmışlar? De: “Sübutunuzu göstərin! Budur mənimlə olanların zikri və məndən öncəkilərin zikri”. Lakin onların çoxu əsl həqiqəti bilmir və ondan üz çevirərlər"
        },
        {
            "chapter": 21,
            "verse": 25,
            "text": "Səndən əvvəl elə bir elçi göndərməmişik ki, ona: “Məndən başqa heç bir məbud yoxdur, Mənə ibadət edin!”– deyə vəhy etməyək"
        },
        {
            "chapter": 21,
            "verse": 26,
            "text": "Kafirlər: “Mərhəmətli Allah Özünə övlad götürdü!”– dedilər. O, pakdır, müqəddəsdir! Əksinə, o mələklər möhtərəm qullardır"
        },
        {
            "chapter": 21,
            "verse": 27,
            "text": "Mələklər Ondan qabaq danışmazlar; onlar ancaq Onun əmrini yerinə yetirərlər"
        },
        {
            "chapter": 21,
            "verse": 28,
            "text": "Allah onların keçmişini və gələcəyini bilir. Onlar yalnız Onun razı qaldığı şəxslərdən ötrü şəfaət diləyir və Onun qorxusundan tir-tir əsirlər"
        },
        {
            "chapter": 21,
            "verse": 29,
            "text": "Onlardan kimsə: “Mən Ondan başqa bir məbudam!”– desə, ona Cəhənnəmi qismət edərik. Biz zalımları belə cəzalandırırıq"
        },
        {
            "chapter": 21,
            "verse": 30,
            "text": "Məgər kafirlər göylərlə yer bir olduğu zaman Bizim onları bir-birindən araladığımızı, hər bir canlını sudan yaratdığımızı görmürlərmi? Yenədəmi inanmırlar"
        },
        {
            "chapter": 21,
            "verse": 31,
            "text": "Yerin onları yırğalamamasından ötrü orada möhkəm dağlar yaratdıq. Onlar istədikləri yerə gedə bilsinlər deyə, orada geniş yollar saldıq"
        },
        {
            "chapter": 21,
            "verse": 32,
            "text": "Göyü mühafizə olunan bir tavan etdik. Onlar isə oradakı dəlillərimizdən üz çevirirlər"
        },
        {
            "chapter": 21,
            "verse": 33,
            "text": "Gecəni, gündüzü, günəşi və ayı da yaradan Odur. Onların hər biri öz orbitində üzür"
        },
        {
            "chapter": 21,
            "verse": 34,
            "text": "Səndən əvvəl də heç bir bəşərə ölümsüzlük nəsib etmədik. Məgər sən öləcəksən, onlar həmişəlik qalacaqlar"
        },
        {
            "chapter": 21,
            "verse": 35,
            "text": "Hər kəs ölümü dadacaqdır. Biz sizi sınamaq üçün şər və xeyirlə imtahana çəkirik. Siz ancaq Bizə qaytarılacaqsınız"
        },
        {
            "chapter": 21,
            "verse": 36,
            "text": "Kafirlər səni gördükləri zaman sənə ancaq istehza edərək bir-birinə: “Sizin tanrılarınıza tənə vuran budurmu?”– deyirlər. Məhz onlar Mərhəmətli Allahın öyüd-nəsihətini inkar edirlər"
        },
        {
            "chapter": 21,
            "verse": 37,
            "text": "İnsan tələsən yaradılmışdır. Mən dəlillərimi sizə göstərəcəyəm. Məni tələsdirməyin"
        },
        {
            "chapter": 21,
            "verse": 38,
            "text": "Onlar: “Əgər doğru deyirsinizsə, bu vəd nə vaxt olacaq?”– deyirlər"
        },
        {
            "chapter": 21,
            "verse": 39,
            "text": "Kaş ki, kafirlər üzlərindən və kürəklərindən onları saracaq alovdan qaça bilməyəcəkləri və onlara heç bir köməyin edilməyəcəyi vaxtın gələcəyini biləydilər"
        },
        {
            "chapter": 21,
            "verse": 40,
            "text": "Yox, Qiyamət onlara gözləmədikləri bir halda gələcək və onları heyrətə salacaqdır. Onlar onun qarşısını ala bilməyəcəklər və onlara heç aman da verilməyəcəkdir"
        },
        {
            "chapter": 21,
            "verse": 41,
            "text": "Allahın səndən əvvəlki elçiləri də məsxərəyə qoyulmuşdu. Onlara rişxənd edənləri həmin o istehza etdikləri şey məhv etdi"
        },
        {
            "chapter": 21,
            "verse": 42,
            "text": "De: “Gecə də, gündüz də sizi Mərhəmətli Allahdan müdafiə etməyə qadir olan kimdir?” Lakin onlar öz Rəbbinin nəsihətlərindən üz döndərdilər"
        },
        {
            "chapter": 21,
            "verse": 43,
            "text": "Yoxsa onları Bizdən qoruya biləcək məbudlarımı vardır? Onlar heç özlərinə kömək etməyə qadir deyillər. Bizdən də müdafiə oluna bilməzlər"
        },
        {
            "chapter": 21,
            "verse": 44,
            "text": "Bəli, Biz onlara və atalarına ömürləri boyunca xoş güzəran verdik. Məgər onlar Bizim, gəlib müşriklərə aid ərazini hər tərəfdən əskiltdiyimizi görmürlərmi? Doğrudanmı onlar qalib gələcəklər"
        },
        {
            "chapter": 21,
            "verse": 45,
            "text": "De: “Mən sizi ancaq vəhy ilə qabaqcadan xəbərdar edirəm”. Karlar, xəbərdar edilsələr də, çağırışı eşitməzlər"
        },
        {
            "chapter": 21,
            "verse": 46,
            "text": "Əgər onlara Rəbbinin əzabından bir yel belə toxunsa, onlar mütləq: “Vay halımıza! Biz, həqiqətən də zalım olmuşuq”– deyərlər"
        },
        {
            "chapter": 21,
            "verse": 47,
            "text": "Biz qiyamət günü ədalət tərəziləri ilə haqq-hesab çəkəcəyik. Heç kimə hər hansı bir şeydə ədalətsizlik edilməyəcəkdir. Görülmüş iş bir xardal dənəsi mislində olsa belə, onu gətirib tərəziyə qoyacağıq. Biz haqqı araşdırmağa bəs edərik"
        },
        {
            "chapter": 21,
            "verse": 48,
            "text": "Biz Furqanı müttəqilərdən ötrü bir nur və öyüd-nəsihət kimi Musa və Haruna vermişdik"
        },
        {
            "chapter": 21,
            "verse": 49,
            "text": "O müttəqilər ki, öz Rəbbindən Onu görmədikləri halda qorxur və gələcək o Saatdan lərzəyə gəlirlər"
        },
        {
            "chapter": 21,
            "verse": 50,
            "text": "Bu, nazil etdiyimiz mübarək bir Zikrdir. Siz onu inkarmı edirsiniz"
        },
        {
            "chapter": 21,
            "verse": 51,
            "text": "Biz daha öncə İbrahimə də özünə layiq doğru bir yol bəxş etmişdik. Biz onu tanıyırdıq"
        },
        {
            "chapter": 21,
            "verse": 52,
            "text": "Bir zaman o öz atasına və tayfasına: “Bu nə heykəllərdir ki, siz onlara sitayiş edirsiniz?”– demişdi"
        },
        {
            "chapter": 21,
            "verse": 53,
            "text": "Onlar: “Biz atalarımızı onlara ibadət edən görmüşük!”– demişdilər"
        },
        {
            "chapter": 21,
            "verse": 54,
            "text": "İbrahim demişdi: “Doğrusu, siz də, atalarınız da, açıq-aydın bir azğınlıq içindəsiniz”"
        },
        {
            "chapter": 21,
            "verse": 55,
            "text": "Onlar: “Sən bizə haqq gətirmisən, yoxsa oyunbazlardansan?”– demişdilər"
        },
        {
            "chapter": 21,
            "verse": 56,
            "text": "İbrahim demişdi: “Xeyr, sizin Rəbbiniz, yaratdığı göylərin də, yerin də Rəbbidir. Mən də buna şahidlik edənlərdənəm"
        },
        {
            "chapter": 21,
            "verse": 57,
            "text": "Allaha and olsun ki, siz geriyə dönüb getdikdən sonra bütlərinizə bir kələk gələcəyəm!”"
        },
        {
            "chapter": 21,
            "verse": 58,
            "text": "Nəhayət İbrahim bütləri sındırıb qırıq-qırıq edərək yalnız onların ən irisini saxladı ki, bəlkə, ona müraciət edələr"
        },
        {
            "chapter": 21,
            "verse": 59,
            "text": "Onlar dedilər: “Məbudlarımızı kim bu kökə salıb? Şübhəsiz ki, o, zalımlardandır!”"
        },
        {
            "chapter": 21,
            "verse": 60,
            "text": "Bəziləri: “İbrahim deyilən bir gəncin onları pislədiyini eşitmişik”– dedilər"
        },
        {
            "chapter": 21,
            "verse": 61,
            "text": "Digərləri də: “Onu camaatın gözü qabağına gətirin ki, şahidlik etsinlər”– dedilər"
        },
        {
            "chapter": 21,
            "verse": 62,
            "text": "Onlar dedilər: “Məbudlarımızı sənmi bu kökə saldın, ey İbrahim?”"
        },
        {
            "chapter": 21,
            "verse": 63,
            "text": "İbrahim dedi: “Xeyr, bunu onların bu böyüyü etmiş olar. Əgər danışa bilirlərsə, özlərindən soruşun”"
        },
        {
            "chapter": 21,
            "verse": 64,
            "text": "Onlar öz-özlərinə müraciətlə: “Həqiqətən də, siz zalımlarsınız”– dedilər"
        },
        {
            "chapter": 21,
            "verse": 65,
            "text": "Sonra yenə öz bildikləri batil əqidələrinə qayıdıb dedilər: “Axı sən bilirsən ki, bunlar danışmırlar”"
        },
        {
            "chapter": 21,
            "verse": 66,
            "text": "İbrahim dedi: “Elə isə Allahı qoyub sizə heç bir fayda və zərər verə bilməyən bütlərəmi tapınırsınız"
        },
        {
            "chapter": 21,
            "verse": 67,
            "text": "Tfu sizə də, Allahdan başqa tapındıqlarınıza da! Doğurdandamı, siz dərk etmirsiniz?”"
        },
        {
            "chapter": 21,
            "verse": 68,
            "text": "Onlar dedilər: “Əgər ondan əvəz çıxmaq istəyirsinizsə, onu yandırın ki, məbudlarınıza kömək edəsiniz”"
        },
        {
            "chapter": 21,
            "verse": 69,
            "text": "Biz: “Ey od! İbrahim üçün sərin və zərərsiz ol!”– dedik"
        },
        {
            "chapter": 21,
            "verse": 70,
            "text": "Onlar İbrahimə qəsd etmək fikrinə düşdülər, lakin Biz onları daha şiddətli cəzaya məruz qoyduq"
        },
        {
            "chapter": 21,
            "verse": 71,
            "text": "Biz onu da, Lutu da zalımlardan xilas edib aləmlər üçün bərəkət verdiyimiz yerə gətirdik"
        },
        {
            "chapter": 21,
            "verse": 72,
            "text": "Biz ona İshaqı və bir də Yaqubu bağışlayıb hamısını əməlisaleh insanlar etdik"
        },
        {
            "chapter": 21,
            "verse": 73,
            "text": "Biz Öz hökmümüzlə onları doğru yolu göstərən rəhbərlər etdik. Onlara xeyirli işlər görməyi, namaz qılmağı və zəkat verməyi vəhy etdik. Onlar yalnız Bizə ibadət edirdilər"
        },
        {
            "chapter": 21,
            "verse": 74,
            "text": "Lutu da yada sal! Biz ona hökmranlıq (peyğəmbərlik) və elm bəxş etdik, onu çirkin işlər görən bir məmləkətdən xilas etdik. Həqiqətən, onlar pis, fasiq bir qövm idilər"
        },
        {
            "chapter": 21,
            "verse": 75,
            "text": "Biz onu Öz mərhəmətimizə qovuşdurduq. O, həqiqətən, əməlisalehlərdən idi"
        },
        {
            "chapter": 21,
            "verse": 76,
            "text": "Nuhu da yada sal! Daha öncə o dua etmişdi. Biz onun duasını qəbul etmiş, onu və onun ailəsini böyük qəm-qüssədən qurtarmışdıq"
        },
        {
            "chapter": 21,
            "verse": 77,
            "text": "Biz onu ayələrimizi yalan hesab edən adamlardan müdafiə etdik. Doğrudan da onlar pis adamlar idilər. Odur ki, Biz onların hamısını suya batırdıq"
        },
        {
            "chapter": 21,
            "verse": 78,
            "text": "Davudu və Süleymanı da yada sal! Bir zaman onlar özgə adamların qoyunlarının girib zay elədiyi bir əkin sahəsi barəsində hökm vermişdilər. Biz onların hökmünə şahid idik"
        },
        {
            "chapter": 21,
            "verse": 79,
            "text": "Biz o hökmü Süleymana anlatdıq. Hər ikisinə hökmranlıq (peyğəmbərlik) və elm bəxş etdik. Biz dağları və quşları Davudla birlikdə Allahı tərifləmələri üçün ona ram etdik. Bunları Biz etdik"
        },
        {
            "chapter": 21,
            "verse": 80,
            "text": "Biz Davuda sizi döyüşdə təhlükələrdən mühafizə etmək üçün zirehlər düzəltməyi öyrətdik. Heç siz şükür edirsinizmi"
        },
        {
            "chapter": 21,
            "verse": 81,
            "text": "Güclü əsən küləyi Süleymana ram etdik. Küləklər onun əmri ilə bərəkət verdiyimiz yerə (Şama) tərəf əsərdi. Biz hər şeyi bilirik"
        },
        {
            "chapter": 21,
            "verse": 82,
            "text": "Şeytanlar arasından onun üçün dəniz sularına dalıb dalğıclıq edən və bundan başqa digər işlər görənlər də var idi. Biz onları nəzarətimiz altında saxlayırdıq"
        },
        {
            "chapter": 21,
            "verse": 83,
            "text": "Əyyubu da yada sal! Bir zaman o, Rəbbinə yalvarıb demişdi: “Mənə, həqiqətən də, bəla düçar olubdur. Sən rəhmlilərin ən rəhmlisisən!”"
        },
        {
            "chapter": 21,
            "verse": 84,
            "text": "Biz onun duasını qəbul etdik və ona düçar olmuş bəlanı aradan qaldırdıq. Öz tərəfimizdən bir mərhəmət və ibadət edənlərə bir ibrət olsun deyə, ailəsini ona qaytardıq, üstəlik bir o qədər də əlavə etdik"
        },
        {
            "chapter": 21,
            "verse": 85,
            "text": "İsmaili, İdrisi və Zülkifli də yada sal! Hamısı səbir edənlərdən idilər"
        },
        {
            "chapter": 21,
            "verse": 86,
            "text": "Biz onları mərhəmətimizə qovuşdurduq. Onlar, həqiqətən, əməlisalehlərdən idilər"
        },
        {
            "chapter": 21,
            "verse": 87,
            "text": "Zün-Nunu da yada sal! Bir zaman o qəzəbli qövmündən ayrılıb getmiş və ona gücümüz çatmayacağını güman etmişdi. Sonra da zülmətlər içində yalvarıb demişdi: “Səndən başqa ibadətə layiq olan heç bir məbud yoxdur! Sən paksan, müqəddəssən! Mən isə, həqiqətən, zalımlardan olmuşam!”"
        },
        {
            "chapter": 21,
            "verse": 88,
            "text": "Biz onun duasını qəbul etdik və onu qəm-qüssədən qurtardıq. Biz möminləri belə xilas edirik"
        },
        {
            "chapter": 21,
            "verse": 89,
            "text": "Zəkəriyyanı da yada sal! Bir zaman o yalvarıb demişdi: “Ey Rəbbim! Məni tənha buraxma. Sən varislərin ən yaxşısısan!”"
        },
        {
            "chapter": 21,
            "verse": 90,
            "text": "Biz onun duasını qəbul etdik, ona Yəhyanı bəxş etdik və zövcəsini ona uşaq doğmağa qadir etdik. Həqiqətən, onlar yaxşı işlər görməyə tələsər, ümid və qorxu ilə Bizə yalvarardılar. Onlar Bizə müti qullar idilər"
        },
        {
            "chapter": 21,
            "verse": 91,
            "text": "İsmətini qoruyan Məryəmi də yada sal! Biz onun paltarının döşündəki kəsiyinə Öz ruhumuzdan Cəbrail vasitəsilə üfürdük, onu və onun oğlunu aləmlərə bir möcüzə etdik"
        },
        {
            "chapter": 21,
            "verse": 92,
            "text": "Həqiqətən, bu, vahid bir din olaraq sizin hamınızın dininizdir. Mən də sizin Rəbbinizəm. Elə isə Mənə ibadət edin"
        },
        {
            "chapter": 21,
            "verse": 93,
            "text": "Lakin onlar özlərinə məxsus dini öz aralarında parçalayıb dəstələrə ayrıldılar. Onların hamısı Bizim hüzurumuza qayıdacaqlar"
        },
        {
            "chapter": 21,
            "verse": 94,
            "text": "Kim mömin olduğu halda yaxşı işlər görsə, onun zəhməti inkar olunmaz. Şübhəsiz ki, Biz onun əməllərini yazırıq"
        },
        {
            "chapter": 21,
            "verse": 95,
            "text": "Məhv etdiyimiz obalara qadağa qoyulmuşdur və onların əhalisi bir daha bu dünyaya qayıtmayacaqlar"
        },
        {
            "chapter": 21,
            "verse": 96,
            "text": "Nəhayət, Yəcuc və Məcuc səddi açıldığı və onlar təpələrdən axışıb gəldikləri zaman"
        },
        {
            "chapter": 21,
            "verse": 97,
            "text": "haqq olan vədimiz yaxınlaşdıqda kafirlərin gözləri dərhal bərələcəkdir. Onlar deyəcəklər: “Vay halımıza! Biz bundan qafil idik. Üstəlik zalım da olmuşuq!”"
        },
        {
            "chapter": 21,
            "verse": 98,
            "text": "Ey kafirlər! Siz və Allahdan başqa tapındıqlarınız Cəhənnəm odunusunuz. Siz mütləq ora girəcəksiniz"
        },
        {
            "chapter": 21,
            "verse": 99,
            "text": "Əgər bunlar məbud olsaydılar, ora girməzdilər. Halbuki hamısı orada əbədi qalacaqlar"
        },
        {
            "chapter": 21,
            "verse": 100,
            "text": "Onlar orada xırıldayacaq və heç nə eşitməyəcəklər"
        },
        {
            "chapter": 21,
            "verse": 101,
            "text": "Əzəldən ən gözəl aqibət yazılmış insanlara gəldikdə isə, onlar Oddan uzaqlaşdırılmış olacaqlar"
        },
        {
            "chapter": 21,
            "verse": 102,
            "text": "Onlar onun xışıltısını belə eşitməyəcəklər. Onlar ürəklərinin istədiyi şeylər arasında əbədi qalacaqlar"
        },
        {
            "chapter": 21,
            "verse": 103,
            "text": "Ən böyük dəhşət onları kədərləndirməyəcək. Mələklər onları qarşılayıb: “Bu sizə vəd olunmuş gününüzdür!”– deyəcəklər"
        },
        {
            "chapter": 21,
            "verse": 104,
            "text": "O gün göyü yazılı səhifələrin büküldüyü kimi bükəcəyik. Məxluqatı ilk dəfə yaratdığımız kimi yenə əvvəlki halına qaytaracağıq. Biz vəd vermişik. Sözsüz ki, Biz onu yerinə yetirəcəyik"
        },
        {
            "chapter": 21,
            "verse": 105,
            "text": "Biz Zikrdən (Lövhi-məhfuzdakı yazıdan) sonra nazil etdiyimiz kitablarda da yazmışdıq ki, yer üzünə Mənim əməlisaleh qullarım varis olacaqlar"
        },
        {
            "chapter": 21,
            "verse": 106,
            "text": "Həqiqətən, bunda ibadət edənlər üçün bir bildiriş vardır"
        },
        {
            "chapter": 21,
            "verse": 107,
            "text": "Səni də aləmlərə ancaq bir rəhmət olaraq göndərdik"
        },
        {
            "chapter": 21,
            "verse": 108,
            "text": "De: “Mənə belə vəhy olunur ki, sizin məbudunuz Tək olan İlahdır. Siz müsəlman olmayacaqsınızmı?”"
        },
        {
            "chapter": 21,
            "verse": 109,
            "text": "Əgər onlar üz döndərsələr, de: “Mən bu dini sizə olduğu kimi təbliğ etdim. Sizə vəd olunan şeyin yaxın və ya uzaq olduğunu bilmirəm"
        },
        {
            "chapter": 21,
            "verse": 110,
            "text": "Söz yoxdur ki, Allah açıq deyilən sözü də, sizin gizlədib saxladıqlarınızı da bilir"
        },
        {
            "chapter": 21,
            "verse": 111,
            "text": "Mən isə bilmirəm, bəlkə də, bu sizi sınaqdan keçirtmək və müəyyən müddət ərzində bu dünyada faydalanmağınız üçündür”"
        },
        {
            "chapter": 21,
            "verse": 112,
            "text": "Peyğəmbər dedi: “Ey Rəbbim! Mənimlə kafirlər arasında ədalətlə hökm ver! Sizin aid etdiyiniz sifətlərə qarşı ancaq Mərhəmətli olan Rəbbimizdən kömək diləmək lazımdır”"
        },
        {
            "chapter": 22,
            "verse": 1,
            "text": "Ey insanlar! Rəbbinizdən qorxun! Həqiqətən, o Saatın sarsıntısı müdhiş bir şey olacaqdır"
        },
        {
            "chapter": 22,
            "verse": 2,
            "text": "Onu görəcəyiniz gün hər bir əmzikli qadın əmizdirdiyini unudacaq, hər bir hamilə qadın bətnindəkini salacaqdır. İnsanları sərxoş görəcəksən, halbuki onlar sərxoş olmayacaqlar. Lakin Allahın əzabı hədsiz şiddətlidir"
        },
        {
            "chapter": 22,
            "verse": 3,
            "text": "İnsanlardan eləsi də var ki, heç nə bilmədiyi halda Allah haqqında mübahisə edir və hər bir asi şeytana itaət edir"
        },
        {
            "chapter": 22,
            "verse": 4,
            "text": "Onun haqqında belə yazılmışdır: kim şeytanla dostluq etsə, şeytan onu doğru yoldan çıxardıb alovlu Odun əzabına sürükləyər"
        },
        {
            "chapter": 22,
            "verse": 5,
            "text": "Ey insanlar! Yenidən diriləcəyinizə şübhə edirsinizsə, bilin ki, həqiqətən də, Biz sizi torpaqdan, sonra nütfədən, sonra laxtalanmış qandan, daha sonra tam bir şəklə salınmış və ya salınmamış bir parça ətdən yaratdıq ki, qüdrətimizi sizə bəyan edək. Bətnlərdə istədiyimizi müəyyən bir vaxt ərzində saxlayırıq. Sonra sizi oradan uşaq kimi çıxardırıq ki, yetkinlik çağına yetişəsiniz. Sizdən kimisi yetkinlik yaşına çatmamış vəfat edir, kimisi də ömrünün ən rəzalətli dövrünə çatdırılır ki, vaxtilə bildiyi şeyləri unutsun. Sən yer üzünü cansız görürsən. Biz ona yağmur endirdiyimiz zaman o, hərəkətə gəlib qabarır və cürbəcür gözəl bitkilər bitirir"
        },
        {
            "chapter": 22,
            "verse": 6,
            "text": "Bunun səbəbi Allahın Haqq olmasındadır. O, ölüləri dirildir və hər şeyə qadirdir"
        },
        {
            "chapter": 22,
            "verse": 7,
            "text": "Həmin Saat gələcəkdir, ona heç bir şəkk-şübhə yoxdur və Allah qəbirlərdə olanları dirildəcəkdir"
        },
        {
            "chapter": 22,
            "verse": 8,
            "text": "İnsanlar içərisində eləsi də vardır ki, heç bir biliyi, doğru yol göstəricisi və nur saçan bir kitabı olmadan Allah haqqında mübahisə edir"
        },
        {
            "chapter": 22,
            "verse": 9,
            "text": "O, başını təkəbbürlə o yan bu yana çevirir ki, insanları Allahın yolundan sapdırsın. O bu dünyada rüsvay olacaq, Qiyamət günü isə Biz ona Cəhənnəm məşəqqətini nəsib edəcəyik"
        },
        {
            "chapter": 22,
            "verse": 10,
            "text": "Ona deyiləcəkdir: “Bu, əvvəllər öz törətdiyin əməllərin əvəzidir, yoxsa Allah qullarına əsla zülm edən deyildir”"
        },
        {
            "chapter": 22,
            "verse": 11,
            "text": "İnsanlardan eləsi də vardır ki, Allaha şübhə ilə ibadət edir. Əgər ona bir xeyir çatsa, onunla rahatlıq tapar. Yox, əgər başına bir iş gəlsə, üz döndərib küfrə qayıdar. O adam dünyanı da itirər, axirəti də. Gerçək zərər də elə budur"
        },
        {
            "chapter": 22,
            "verse": 12,
            "text": "O, Allahı tərk edərək özünə nə zərər, nə də xeyir verə bilməyənə yalvarır. Dərin azğınlıq da elə budur"
        },
        {
            "chapter": 22,
            "verse": 13,
            "text": "Həm də zərəri xeyrindən daha yaxın olana yalvarır. O nə pis köməkçi, nə pis yoldaşdır"
        },
        {
            "chapter": 22,
            "verse": 14,
            "text": "Allah iman gətirib yaxşı işlər görənləri ağacları altından çaylar axan Cənnət bağlarına daxil edəcək. Şübhəsiz ki, Allah istədiyini edər"
        },
        {
            "chapter": 22,
            "verse": 15,
            "text": "Kim ki, dünyada və axirətdə Allahın Peyğəmbərinə kömək göstərməyəcəyi gümanındadırsa, qoy yuxarıya (evinin tavanına) bir ip salıb boynuna keçirsin, sonra da ayağını yerdən üzsün və görsün ki, onun bu hiyləsi, qəzəbinə səbəb olduğu Allahın bu köməyinə mane ola bilərmi"
        },
        {
            "chapter": 22,
            "verse": 16,
            "text": "Beləcə, Biz Quranı açıq-aydın ayələr kimi nazil etdik. Allah istədiyi kəsi doğru yola yönəldir"
        },
        {
            "chapter": 22,
            "verse": 17,
            "text": "Şübhəsiz ki, Qiyamət günü Allah möminlər, yəhudilər, sabiilər, xaçpərəstlər, atəşpərəstlər və müşriklər arasında hökm verəcəkdir. Həqiqətən, Allah hər şeyə şahiddir"
        },
        {
            "chapter": 22,
            "verse": 18,
            "text": "Məgər göylərdə və yerdə olanların, günəşin, ayın, ulduzların, dağların, ağacların, heyvanların və insanların xeyli hissəsinin Allaha səcdə etdiyini görmürsənmi? Onların əksəriyyəti isə əzab çəkməyə layiq olanlardır. Allahın alçaltdığı kimsəyə heç kəs hörmət qoymaz. Həqiqətən, Allah istədiyini edər"
        },
        {
            "chapter": 22,
            "verse": 19,
            "text": "Onlar öz Rəbbi barəsində höcətləşən iki dəstədir. Kafirlər üçün oddan paltar biçiləcək, başlarına da qaynar su töküləcəkdir"
        },
        {
            "chapter": 22,
            "verse": 20,
            "text": "Bununla, onların bətnlərindəkiləri və dərisi əridiləcəkdir"
        },
        {
            "chapter": 22,
            "verse": 21,
            "text": "Onlar üçün dəmir toppuzlar da hazırlanmışdır"
        },
        {
            "chapter": 22,
            "verse": 22,
            "text": "Onlar hər dəfə oradan çıxmaq, qəmdən qurtarmaq istədikdə yenidən oraya qaytarılacaq və onlara: “Dadın odun əzabını!”– deyiləcəkdir"
        },
        {
            "chapter": 22,
            "verse": 23,
            "text": "Həqiqətən də, Allah iman gətirib yaxşı işlər görənləri ağacları altından çaylar axan Cənnət bağlarına daxil edəcəkdir. Onlar orada qızıl bilərziklərlə və incilərlə bəzədiləcək, libasları da ipəkdən olacaqdır"
        },
        {
            "chapter": 22,
            "verse": 24,
            "text": "Onlar gözəl kəlamlar öyrənməyə nail olmuş və Tərifəlayiq Allahın yoluna yönəldilmişlər"
        },
        {
            "chapter": 22,
            "verse": 25,
            "text": "Kafir olanlara, insanları həm Allah yolundan, həm də bütün insanlar – istər yerlilər, istərsə də gəlmələr – üçün qurduğumuz Məscidulharamdan sapdıranlara və orada zülm etməklə haqdan dönmək istəyənlərə ağrılı-acılı bir əzab daddıracağıq"
        },
        {
            "chapter": 22,
            "verse": 26,
            "text": "Bir zaman Biz İbrahimə evin (Kəbənin) yerini nişan verib: “Mənə heç bir şeyi şərik qoşma, evimi təvaf edənlər, namaza duranlar, rüku və səcdə edənlər üçün təmizlə!”– demişdik"
        },
        {
            "chapter": 22,
            "verse": 27,
            "text": "İnsanlar arasında həcci elan et ki, onlar sənin yanına piyada və ya hər bir uzaq yoldan gələn qayışbaldır dəvələr üstündə gəlsinlər"
        },
        {
            "chapter": 22,
            "verse": 28,
            "text": "Qoy onlar öz mənfəətlərinin şahidi olsunlar və məlum günlərdə Allahın onlara verdiyi heyvanları qurban kəsərkən Allahın adını çəksinlər. Onlardan özünüz də yeyin, sıxıntı içində olan yoxsullara da yedirdin"
        },
        {
            "chapter": 22,
            "verse": 29,
            "text": "Sonra həcc ayinlərini tamamlasınlar, nəzirlərini yerinə çatdırsınlar və qədim evi (Kəbəni) təvaf etsinlər"
        },
        {
            "chapter": 22,
            "verse": 30,
            "text": "Bax belə! Hər kim Allahın haram buyurduqlarına hörmət etsə, bu, Rəbbi yanında onun üçün xeyirli olar. Haram olduğu sizə oxunanlardan başqa, qalan heyvanlar sizə halal edilmişdir. Elə isə murdar bütlərdən uzaq olun, yalan sözlərdən də çəkinin"
        },
        {
            "chapter": 22,
            "verse": 31,
            "text": "ancaq tək Allaha ibadət edənlərdən və Ona şərik qoşmayanlardan olun! Kim Allaha şərik qoşsa, sanki o, göydən düşər, quşlar onu alıb aparar, yaxud külək onu sovurub uzaq bir yerə atar"
        },
        {
            "chapter": 22,
            "verse": 32,
            "text": "Bax belə! Hər kim Allahın ayinlərinə hörmət etsə, bilsin ki, bu, qəlblərin təqvasındandır"
        },
        {
            "chapter": 22,
            "verse": 33,
            "text": "Onlarda (qurbanlıq heyvanlarda) sizin üçün müəyyən bir vaxta qədər mənfəət vardır. Sonra onların kəsiləcəyi yer qədim evin (Kəbənin) yaxınlığındadır"
        },
        {
            "chapter": 22,
            "verse": 34,
            "text": "Biz hər bir ümmət üçün qurbangah müəyyən etdik ki, Allahın onlara ruzi olaraq verdiyi heyvanları qurban kəsərkən Allahın adını çəksinlər. Sizin məbudunuz Tək olan İlahdır. Yalnız Ona itaət edin. Sən müti olanlara müjdə ver"
        },
        {
            "chapter": 22,
            "verse": 35,
            "text": "o kəslərə ki, Allah anıldığı zaman qəlbi qorxuya düşər, başına gələnə səbir edər, namaz qılar və onlara verdiyimiz ruzidən Allah yolunda xərcləyərlər"
        },
        {
            "chapter": 22,
            "verse": 36,
            "text": "Biz qurbanlıq dəvələri də sizin üçün Allahın dininin ayinlərindən etdik. Onlarda sizin üçün xeyir vardır. Onları səf-səf düzülmüş halda kəsərkən Allahın adını çəkin. Böyrü üstə yıxıldıqları zaman onlardan özünüz də yeyin, aza qane olan kasıba və dilənçiyə də yedirdin. Beləcə, onları (qurbanlıq heyvanları) sizə tabe etdik ki, bəlkə şükür edəsiniz"
        },
        {
            "chapter": 22,
            "verse": 37,
            "text": "Onların nə əti, nə də qanı, Allaha çatmaz. Ona yalnız sizin təqvanız çatar. Sizi doğru yola yönəltdiyinə görə Onu uca tutasınız deyə, bu heyvanları sizə beləcə ram etdi. Sən isə yaxşılıq edənləri müjdələ"
        },
        {
            "chapter": 22,
            "verse": 38,
            "text": "Şübhəsiz ki, Allah iman gətirənləri mühafizə edir. Həqiqətən, Allah heç bir nankor xaini sevmir"
        },
        {
            "chapter": 22,
            "verse": 39,
            "text": "Kafirlərin vuruşa başladığı insanlara, o kafirlərlə vuruşmağa icazə verilmişdir. Çünki onlar zülmə məruz qalmışlar. Şübhəsiz ki, Allah onlara kömək etməyə qadirdir"
        },
        {
            "chapter": 22,
            "verse": 40,
            "text": "Onlar ancaq “Rəbbimiz Allahdır”– dediklərinə görə haqsız yerə yurdlarından çıxarıldılar. Əgər Allah insanların bəzilərini, digərləri ilə dəf etməsəydi, içərisində Allahın adı çox zikr olunan hücrələr, kilsələr, sinaqoqlar və məscidlər dağılıb gedərdi. Allah Ona yardım edənlərə, mütləq yardım edər. Şübhəsiz ki, Allah Qüvvətlidir, Qüdrətlidir"
        },
        {
            "chapter": 22,
            "verse": 41,
            "text": "Əgər onlara yer üzündə hökmranlıq versək, onlar namaz qılar, zəkat verər, yaxşı işlər görməyi əmr edib, pis işlər görməyi qadağan edərlər. Bütün işlərin aqibəti Allaha aiddir"
        },
        {
            "chapter": 22,
            "verse": 42,
            "text": "Əgər səni yalançı saysalar, bil ki, səndən əvvəl Nuhun xalqı da, Ad və Səmud tayfaları da elçiləri yalançı saymışdı"
        },
        {
            "chapter": 22,
            "verse": 43,
            "text": "İbrahim tayfası da, Lut xalqı da"
        },
        {
            "chapter": 22,
            "verse": 44,
            "text": "Mədyən əhli də elçiləri yalançı saymışdı. Musa da yalançı sayılmışdı. Mən kafirlərə möhlət verdim, sonra onları əzabla yaxaladım. Mənim onları inkar etməyimin necə olduğunu bir görəydin"
        },
        {
            "chapter": 22,
            "verse": 45,
            "text": "Neçə-neçə şəhərlər olmuşdur ki, əhalisi zülm edərkən Biz onları məhv etdik. İndi onlar özülünə qədər uçulmuşdur. Neçə-neçə tərk edilmiş quyular və neçə-neçə boş qalmış qəsrlər də vardır"
        },
        {
            "chapter": 22,
            "verse": 46,
            "text": "Məgər onlar yer üzündə gəzib dolaşmırlarmı ki, zalımların aqibətini qəlbi ilə düşünüb, qulaqları ilə eşitsinlər? Çünki əslində maddi gözlər deyil, kökslərdəki qəlb kor olur"
        },
        {
            "chapter": 22,
            "verse": 47,
            "text": "Onlar səndən əzabın tez gəlməsini istəyirlər. Allah Öz vədinə əsla xilaf çıxmaz. Rəbbinin yanında olan bir gün sizin saydığınızın min ili kimidir"
        },
        {
            "chapter": 22,
            "verse": 48,
            "text": "Neçə-neçə şəhərlərə, əhalisi zülm edərkən möhlət verdim, sonra onları əzabla yaxaladım. Dönüş də ancaq Mənədir"
        },
        {
            "chapter": 22,
            "verse": 49,
            "text": "De: “Ey insanlar! Mən sizə yalnız açıq xəbərdarlıq edənəm"
        },
        {
            "chapter": 22,
            "verse": 50,
            "text": "İman gətirib yaxşı işlər görənlər üçün bağışlanma və bol ruzi hazırlanmışdır"
        },
        {
            "chapter": 22,
            "verse": 51,
            "text": "Ayələrimizi qüvvədən salmağa cəhd göstərənlər isə Cəhənnəm sakinləridirlər"
        },
        {
            "chapter": 22,
            "verse": 52,
            "text": "Biz səndən əvvəl elə bir elçi, elə bir peyğəmbər göndərməmişik ki, o, ayələrimizi oxumaq istədikdə şeytan onun oxuduğuna gizlicə vəsvəsə verməsin. Lakin Allah şeytanın gizlicə təlqin etdiyini yoxa çıxarar. Sonra da Allah Öz ayələrini möhkəmlədər. Allah Biləndir, Müdrikdir"
        },
        {
            "chapter": 22,
            "verse": 53,
            "text": "Belə edər ki, şeytanın gizli təlqini qəlbində xəstəlik olanlar və qəlbi sərt olan insanlar üçün bır sınaq vasitəsinə çevrilsin. Həqiqətən, zalımlar uzaq bir ayrılıq içindədirlər"
        },
        {
            "chapter": 22,
            "verse": 54,
            "text": "Qoy elm verilən kəslər, bu Kitabın Rəbbin tərəfindən göndərilmiş həqiqət olduğunu bilsinlər ki, ona inansınlar və qəlbləri ona bağlansın. Şübhəsiz ki, Allah iman gətirənləri doğru yola yönəldər"
        },
        {
            "chapter": 22,
            "verse": 55,
            "text": "Kafir olanlar isə, o Saat qəflətən onların başlarının üstünü alanadək, yaxud səmərəsiz bir günün əzabı onlara gəlib yetişənədək, Quran barəsində şəkk-şübhə içində qalarlar"
        },
        {
            "chapter": 22,
            "verse": 56,
            "text": "O gün hökm yalnız Allahındır. Allah onların arasında hökm verəcəkdir. İman gətirib yaxşı işlər görənlər Nəim bağlarında olacaqlar"
        },
        {
            "chapter": 22,
            "verse": 57,
            "text": "Kafir olub ayələrimizi yalan hesab edənləri isə rüsvayedici bir əzab gözləyir"
        },
        {
            "chapter": 22,
            "verse": 58,
            "text": "Allah yolunda hicrət edənlərə, sonra öldürülənlərə və yaxud ölənlərə Allah hökmən gözəl ruzi verəcəkdir. Həqiqətən, Allah ruzi verənlərin ən yaxşısıdır"
        },
        {
            "chapter": 22,
            "verse": 59,
            "text": "Allah onları razı qalacaqları yerə daxil edəcəkdir. Həqiqətən, Allah Biləndir, Həlimdir"
        },
        {
            "chapter": 22,
            "verse": 60,
            "text": "Bax belə! Hər kim özünə verilən cəza kimi cəza versə, sonra yenə də haqsızlığa məruz qalsa, bilsin ki, Allah ona mütləq kömək edəcəkdir. Həqiqətən, Allah əfv edəndir, Bağışlayandır"
        },
        {
            "chapter": 22,
            "verse": 61,
            "text": "Bu belədir. Çünki Allah gecəni gündüzə, gündüzü də gecəyə qatır. Allah Eşidəndir, Görəndir"
        },
        {
            "chapter": 22,
            "verse": 62,
            "text": "Bu belədir. Çünki Allah Haqdır. Kafirlərin Ondan başqa yalvardıqları isə batildir. Həqiqətən, Allah Ucadır, Böyükdür"
        },
        {
            "chapter": 22,
            "verse": 63,
            "text": "Məgər Allahın göydən yağış yağdırdığını və onunla yer üzünü yaşıllığa bürüdüyünü görmürsənmi? Həqiqətən, Allah Lütfkardır, Xəbərdardır"
        },
        {
            "chapter": 22,
            "verse": 64,
            "text": "Göylərdə və yerdə nə varsa, Onundur. Həqiqətən, Allah Zəngindir, Tərifəlayiqdir"
        },
        {
            "chapter": 22,
            "verse": 65,
            "text": "Məgər Allahın quruda olanları və Öz əmri ilə dənizdə üzən gəmiləri sizə ram etdiyini görmürsənmi? Göyü də Öz izni olmadan yerə düşməsin deyə O tutub saxlayar. Həqiqətən, Allah insanlara Şəfqətlidir, Mərhəmətlidir"
        },
        {
            "chapter": 22,
            "verse": 66,
            "text": "Sizə həyat verən, sonra öldürəcək, daha sonra dirildəcək məhz Odur. İnsan, həqiqətən də, nankordur"
        },
        {
            "chapter": 22,
            "verse": 67,
            "text": "Biz hər ümmət üçün onun yerinə yetirə biləcəyi bir şəriət müəyyən etdik. Qoy onlar bu işdə səninlə höcətləşməsinlər. Sən onları Rəbbinə ibadət etməyə dəvət et. Həqiqətən, sən ən doğru bir yoldasan"
        },
        {
            "chapter": 22,
            "verse": 68,
            "text": "Əgər səninlə mübahisə etsələr, de: “Allah sizin nə etdiyinizi daha yaxşı bilir"
        },
        {
            "chapter": 22,
            "verse": 69,
            "text": "İxtilaf etdiyiniz məsələlər barəsində Allah sizə Öz hökmünü Qiyamət günü verəcəkdir”"
        },
        {
            "chapter": 22,
            "verse": 70,
            "text": "Məgər bilmirsən ki, Allah göydə və yerdə olanları bilir? Həqiqətən, bu, Yazıda (Lövhi-məhfuzda) mövcuddur. Şübhəsiz ki, bu, Allah üçün asandır"
        },
        {
            "chapter": 22,
            "verse": 71,
            "text": "Onlar Allahı qoyub, haqqında heç bir dəlil nazil edilməyən və üstəlik özlərinin də bilmədikləri bir şeyə ibadət edirlər. Zalımlara kömək edən olmaz"
        },
        {
            "chapter": 22,
            "verse": 72,
            "text": "Kafirlərə açıq-aydın ayələrimiz oxunduqda sən onların üzündə nifrət görərsən. Onlar az qalırlar ki, ayələrimizi onlara oxuyanların üstünə cumsunlar. De: “Sizə bundan daha pisini xəbər verimmi? Bu, Cəhənnəmdir! Allah onu kafirlərə vəd etmişdir. Ora nə pis qayıdış yeridir!”"
        },
        {
            "chapter": 22,
            "verse": 73,
            "text": "Ey insanlar! Sizə bir məsəl çəkilir. Onu dinləyin. Şübhəsiz ki, Allahdan başqa ibadət etdikləriniz bir milçək belə yarada bilməzlər, hətta bunun üçün bir yerə yığışsalar belə. Əgər milçək onlardan bir şey götürüb aparsa, bunu ondan geri ala bilməzlər. Bunu etmək istəyən də aciz qalar, istənilən də"
        },
        {
            "chapter": 22,
            "verse": 74,
            "text": "Onlar Allahı lazımınca qiymətləndirmədilər. Şübhəsiz ki, Allah Qüvvətlidir, Qüdrətlidir"
        },
        {
            "chapter": 22,
            "verse": 75,
            "text": "Allah mələklərdən də elçilər seçir, insanlardan da. Həqiqətən, Allah Eşidəndir, Görəndir"
        },
        {
            "chapter": 22,
            "verse": 76,
            "text": "Allah onların keçmişini və gələcəyini bilir. Bütün işlər Allaha qayıdır"
        },
        {
            "chapter": 22,
            "verse": 77,
            "text": "Ey iman gətirənlər! Rüku edin, səcdəyə qapanın, Rəbbinizə ibadət edərək yaxşı işlər görün ki, bəlkə nicat tapasınız"
        },
        {
            "chapter": 22,
            "verse": 78,
            "text": "Allah yolunda lazımınca cihad edin. O, sizi seçdi və atanız İbrahimin dinində olduğu kimi, bu dində də sizin üçün heç bir çətinlik yaratmadı. Peyğəmbər sizə, siz də insanlara şahid olasınız deyə, Allah həm əvvəl nazil etdiyi kitablarda, həm də bu Kitabda sizi müsəlman adlandırdı. Elə isə namaz qılın, zəkat verin və Allaha möhkəm sarılın. O sizin Himayədarınızdır. O nə gözəl Himayədar, nə gözəl Yardımçıdır"
        },
        {
            "chapter": 23,
            "verse": 1,
            "text": "Möminlər, həqiqətən də, nicat tapmışlar"
        },
        {
            "chapter": 23,
            "verse": 2,
            "text": "o kəslər ki, namazlarında mütidirlər"
        },
        {
            "chapter": 23,
            "verse": 3,
            "text": "o kəslər ki, sözbazlıqdan qaçırlar"
        },
        {
            "chapter": 23,
            "verse": 4,
            "text": "o kəslər ki, zəkat verirlər"
        },
        {
            "chapter": 23,
            "verse": 5,
            "text": "o kəslər ki, öz cinsi orqanlarını həmişə qoruyurlar"
        },
        {
            "chapter": 23,
            "verse": 6,
            "text": "zövcələri və sahib olduqları cariyələr istisnadır. Onlar buna görə heç qınanmazlar"
        },
        {
            "chapter": 23,
            "verse": 7,
            "text": "Bundan artığına can atanlar isə həddi aşanlardır"
        },
        {
            "chapter": 23,
            "verse": 8,
            "text": "O mömin kəslər ki, əmanətlərini və vədlərini qoruyurlar"
        },
        {
            "chapter": 23,
            "verse": 9,
            "text": "O kəslər ki, namazlarını öz vaxtlarında qılırlar"
        },
        {
            "chapter": 23,
            "verse": 10,
            "text": "Məhz onlar – varis olanlardır"
        },
        {
            "chapter": 23,
            "verse": 11,
            "text": "O kəslər ki, Firdovs cənnətinə varis olacaqlar. Onlar orada əbədi qalacaqlar"
        },
        {
            "chapter": 23,
            "verse": 12,
            "text": "Həqiqətən, Biz insanı palçıq cövhərindən yaratdıq"
        },
        {
            "chapter": 23,
            "verse": 13,
            "text": "Sonra nütfə halında möhkəm yerdə yerləşdirdik"
        },
        {
            "chapter": 23,
            "verse": 14,
            "text": "Sonra nütfədən laxtalanmış qan yaratdıq, sonra o qandan bir parça ət yaratdıq, sonra o bir parça ətdən sümüklər yaratdıq, sonra da sümükləri ət ilə örtdük. Sonra da onu başqa bir məxluq olaraq xəlq etdik. Yaradanların ən yaxşısı olan Allah nə qədər xeyirxahdır"
        },
        {
            "chapter": 23,
            "verse": 15,
            "text": "Şübhəsiz ki, bundan sonra siz mütləq öləcəksiniz"
        },
        {
            "chapter": 23,
            "verse": 16,
            "text": "Sonra da Qiyamət günü dirildiləcəksiniz"
        },
        {
            "chapter": 23,
            "verse": 17,
            "text": "Biz sizin üstünüzdə yeddi göyü yaratdıq. Məxluqatımızdan da xəbərsiz olmamışıq"
        },
        {
            "chapter": 23,
            "verse": 18,
            "text": "Biz göydən lazımi qədər su endirib onu yerdə saxladıq. Şübhəsiz ki, Biz onu yox edə də bilərik"
        },
        {
            "chapter": 23,
            "verse": 19,
            "text": "Sonra həmin su ilə xurma ağaclarını və üzüm bağlarını sizin üçün yetişdirdik. Sizin üçün orada yediyiniz çoxlu meyvələr vardır"
        },
        {
            "chapter": 23,
            "verse": 20,
            "text": "Biz Sina dağında bir ağac bitirdik ki, barından yeyənlərə həm yağ, həm də həm şirə verir"
        },
        {
            "chapter": 23,
            "verse": 21,
            "text": "Həqiqətən, ev heyvanlarında da sizin üçün ibrət var. Biz onların bətnində olandan sizlərə içirdirik. Sizin üçün onlarda başqa faydalar da var. Üstəlik onlardan yeyirsiniz də"
        },
        {
            "chapter": 23,
            "verse": 22,
            "text": "Siz həm o heyvanlarla, həm də gəmilərlə daşınırsınız"
        },
        {
            "chapter": 23,
            "verse": 23,
            "text": "Həqiqətən, Biz Nuhu öz qövmünə elçi göndərdik. O dedi: “Ey qövmüm! Allaha ibadət edin! Sizin Ondan başqa heç bir məbudunuz yoxdur. Məgər qorxmursunuz?”"
        },
        {
            "chapter": 23,
            "verse": 24,
            "text": "Qövmünün kafir zadəganları dedilər: “O da sizin kimi sadəcə bir insandır. Sizə böyüklük etmək istəyir. Əgər Allah elçi göndərmək istəsəydi, mələklər göndərərdi. Biz bunu ulu babalarımızdan eşitməmişik"
        },
        {
            "chapter": 23,
            "verse": 25,
            "text": "Bu ancaq cinli bir adamdır. Odur ki, ona münasibətdə bir müddət gözləyin!”"
        },
        {
            "chapter": 23,
            "verse": 26,
            "text": "O dedi: “Ey Rəbbim! Onların məni yalançı saymasına qarşı mənə kömək et!”"
        },
        {
            "chapter": 23,
            "verse": 27,
            "text": "Biz ona vəhy etdik: “Gözlərimiz önündə və vəhyimizlə gəmini düzəlt. Əmrimiz gəldiyi və təndir qaynadığı zaman hər canlıdan bir cüt erkək və dişi, barəsində söz keçmiş (əleyhinə hökm verilmiş) kəslər istisna olmaqla, öz ailəni gəmiyə mindir. Zalımlar barəsində Mənə müraciət etmə. Çünki onlar suya qərq olunacaqlar"
        },
        {
            "chapter": 23,
            "verse": 28,
            "text": "Sən yanında olanlarla birlikdə gəmiyə mindiyin zaman de: “Bizi zalım adamlardan xilas edən Allaha həmd olsun!”"
        },
        {
            "chapter": 23,
            "verse": 29,
            "text": "Həmçinin de: “Ey Rəbbim! Məni mübarək bir yerə çıxart. Sən yer verənlərin ən yaxşısısan!”"
        },
        {
            "chapter": 23,
            "verse": 30,
            "text": "Şübhəsiz ki, bunda ibrətlər vardır. Həqiqətən, Biz qullarımızı beləcə sınağa çəkirik"
        },
        {
            "chapter": 23,
            "verse": 31,
            "text": "Onlardan sonra isə başqa bir nəsil yaratdıq"
        },
        {
            "chapter": 23,
            "verse": 32,
            "text": "Onlara da özlərindən bir elçi göndərdik. O dedi: “Allaha ibadət edin! Sizin ondan başqa heç bir məbudunuz yoxdur. Məgər qorxmursunuz?”"
        },
        {
            "chapter": 23,
            "verse": 33,
            "text": "Qövmünün kafir olan, Axirətə qovuşacaqlarını yalan hesab edən və dünya həyatında firavanlıq nəsib etdiyimiz zadəganları dedilər: “O sizin kimi sadəcə bir insandır. Yediyinizdən o da yeyir, içdiyinizdən o da içir"
        },
        {
            "chapter": 23,
            "verse": 34,
            "text": "Əgər siz özünüz kimi adi bir insana itaət etsəniz, mütləq ziyana uğrayarsınız"
        },
        {
            "chapter": 23,
            "verse": 35,
            "text": "O sizə ölüb torpağa və sür-sümüyə çevrildikdən sonra dirildilib yenidən çıxarılacağınızımı vəd edir"
        },
        {
            "chapter": 23,
            "verse": 36,
            "text": "Sizə vəd olunan şey həqiqətdən çox uzaqdır, çox uzaq"
        },
        {
            "chapter": 23,
            "verse": 37,
            "text": "Dünya həyatımızdan başqa heç bir həyat yoxdur; ölüb dirilirik (birimiz ölür, digərimiz anadan olur) və biz dirilməyəcəyik"
        },
        {
            "chapter": 23,
            "verse": 38,
            "text": "Bu, ancaq Allaha iftira yaxan bir adamdır. Biz ona inanan deyilik”"
        },
        {
            "chapter": 23,
            "verse": 39,
            "text": "O dedi: “Ey Rəbbim! Onların məni yalançı saymasına qarşı mənə kömək et!”"
        },
        {
            "chapter": 23,
            "verse": 40,
            "text": "Allah dedi: “Onlar tezliklə peşman olacaqlar!”"
        },
        {
            "chapter": 23,
            "verse": 41,
            "text": "Onları qaçılması mümkün olmayan qorxunc bir səs yaxaladı. Biz onları daşqının apardığı çör-çöpə döndərdik. Məhv olsun zalım adamlar"
        },
        {
            "chapter": 23,
            "verse": 42,
            "text": "Onlardan sonra başqa-başqa nəsillər yaratdıq"
        },
        {
            "chapter": 23,
            "verse": 43,
            "text": "Heç bir ümmət öz əcəlini nə qabaqlaya bilər, nə də yubandırar"
        },
        {
            "chapter": 23,
            "verse": 44,
            "text": "Sonra bir-birinin ardınca elçilərimizi göndərdik. Hər dəfə hər hansı bir ümmətə peyğəmbər gəldikdə, onlar onu yalançı saydılar. Biz də onları bir-birinin ardınca məhv edib əfsanələrə çevirdik. Məhv olsun iman gətirməyənlər"
        },
        {
            "chapter": 23,
            "verse": 45,
            "text": "Sonra Musanı və qardaşı Harunu ayələrimizlə və açıq-aydın bir dəlillə göndərdik –"
        },
        {
            "chapter": 23,
            "verse": 46,
            "text": "Fironun və onun əyanlarının yanına. Onlar isə təkəbbürlük göstərdilər. Çünki onlar özlərini yüksək tutan adamlar idilər"
        },
        {
            "chapter": 23,
            "verse": 47,
            "text": "Onlar dedilər: “Bunların tayfası bizə kölə olduğu halda, biz özümüz kimi iki adama inanacağıq?”"
        },
        {
            "chapter": 23,
            "verse": 48,
            "text": "Beləliklə, onları yalançı saydılar və həlak edilənlərdən oldular"
        },
        {
            "chapter": 23,
            "verse": 49,
            "text": "Biz Musaya Kitab verdik ki, bəlkə onlar doğru yola yönəlsinlər"
        },
        {
            "chapter": 23,
            "verse": 50,
            "text": "Biz Məryəm oğlunu və onun anasını bir möcüzə etdik. Onları əlverişli bir yerdə, çeşmə axan bir təpədə yerləşdirdik"
        },
        {
            "chapter": 23,
            "verse": 51,
            "text": "Ey elçilər! Halal nemətlərdən yeyin və yaxşı işlər görün! Mən, həqiqətən, sizin nə etdiklərinizi bilirəm"
        },
        {
            "chapter": 23,
            "verse": 52,
            "text": "Həqiqətən, bu, vahid bir din olaraq sizin dininizdir. Mən də sizin Rəbbinizəm. Elə isə Məndən qorxun"
        },
        {
            "chapter": 23,
            "verse": 53,
            "text": "Lakin ümmətlər öz dinini aralarında parçalayıb firqələrə bölündülər. Hər firqə özündə olana sevinir"
        },
        {
            "chapter": 23,
            "verse": 54,
            "text": "Sən onları bir müddət öz cəhaləti içində burax"
        },
        {
            "chapter": 23,
            "verse": 55,
            "text": "Yoxsa günahkarlar elə hesab edirlər ki, onlara var-dövlət və övlad verməklə"
        },
        {
            "chapter": 23,
            "verse": 56,
            "text": "onlara yaxşılıq etməyə tələsirik? Xeyr, onlar bu işin fərqinə varmırlar"
        },
        {
            "chapter": 23,
            "verse": 57,
            "text": "Həqiqətən, Rəbbinin qorxusundan əsim-əsim əsənlər"
        },
        {
            "chapter": 23,
            "verse": 58,
            "text": "Rəbbinin ayələrinə iman gətirənlər"
        },
        {
            "chapter": 23,
            "verse": 59,
            "text": "Rəbbinə şərik qoşmayanlar"
        },
        {
            "chapter": 23,
            "verse": 60,
            "text": "Rəbbinə qayıdacaqlar deyə yerinə yetirməli olduqlarını qəlbləri qorxa-qorxa yerinə yetirənlər –"
        },
        {
            "chapter": 23,
            "verse": 61,
            "text": "Məhz onlar yaxşı işlər görməyə tələsər və bu işlərdə öndə gedərlər"
        },
        {
            "chapter": 23,
            "verse": 62,
            "text": "Biz hər kəsi yalnız qüvvəsi çatdığı qədər yükləyirik. Yanımızda haqqı deyən bir Kitab vardır. Onlara zülm olunmaz"
        },
        {
            "chapter": 23,
            "verse": 63,
            "text": "Lakin onların qəlbi bundan xəbərsizdir. Onların bundan başqa gördükləri başqa pis işləri də vardır"
        },
        {
            "chapter": 23,
            "verse": 64,
            "text": "Nəhayət, onların cah-calal içində yaşayanlarını əzabla yaxaladığımız zaman fəryad qopararlar"
        },
        {
            "chapter": 23,
            "verse": 65,
            "text": "Onlara deyiləcək: “Bu gün fəryad qoparmayın! Qətiyyən, Biz sizə heç bir köməklik göstərməyəcəyik!”"
        },
        {
            "chapter": 23,
            "verse": 66,
            "text": "Ayələrim sizə oxunurdu, siz isə arxa çevirirdiniz"
        },
        {
            "chapter": 23,
            "verse": 67,
            "text": "Həm də onunla (o Kəbə ilə) təkəbbürlük edir, gecələr toplanıb yaramaz sözlər danışırdınız"
        },
        {
            "chapter": 23,
            "verse": 68,
            "text": "Məgər kafirlər bu Söz haqqında düşünmürlərmi? Yaxud onlara ulu babalarına gəlməyən bir şey gəldi"
        },
        {
            "chapter": 23,
            "verse": 69,
            "text": "Yoxsa onlar özlərinə göndərilmiş Elçini tanımayıb buna görə də onu inkar edirlər"
        },
        {
            "chapter": 23,
            "verse": 70,
            "text": "Yaxud: “O cinlidir?”– deyirlər. Xeyr, o elçi onlara haqqı gətirmişdir. Lakin onların çoxu haqqı xoşlamır"
        },
        {
            "chapter": 23,
            "verse": 71,
            "text": "Əgər haqq onların nəfslərinin istəklərinə tabe olsaydı, göylər, yer və onlarda olanlar fəsada uğrayardı. Doğrusu, Biz onlara Zikr gətirdik, onlar isə özlərinə verilən Zikrdən üz döndərirlər"
        },
        {
            "chapter": 23,
            "verse": 72,
            "text": "Yoxsa sən onlardan bir mükafat istəyirsən? Rəbbinin mükafatı daha xeyirlidir. O, ruzi verənlərin ən yaxşısıdır"
        },
        {
            "chapter": 23,
            "verse": 73,
            "text": "Sən, həqiqətən də, onları doğru yola çağırırsan"
        },
        {
            "chapter": 23,
            "verse": 74,
            "text": "Axirətə inanmayanlar isə doğru yoldan çıxırlar"
        },
        {
            "chapter": 23,
            "verse": 75,
            "text": "Əgər Biz onlara rəhm edib düşdükləri bəladan xilas etsək, onlar yenə öz azğınlıqları içində sərgərdan gəzəcəklər"
        },
        {
            "chapter": 23,
            "verse": 76,
            "text": "Biz onları əzabla yaxaladıq, onlar yenə öz Rəbbinə boyun əymədilər, Ona yalvarıb-yaxarmadılar"
        },
        {
            "chapter": 23,
            "verse": 77,
            "text": "Nəhayət, şiddətli əzab qapısını onların üzünə açdığımız zaman dərhal ümidsizliyə qapılacaqlar"
        },
        {
            "chapter": 23,
            "verse": 78,
            "text": "Sizin üçün qulaq, göz və ürəklər yaradan Odur. Siz çox az şükür edirsiniz"
        },
        {
            "chapter": 23,
            "verse": 79,
            "text": "Sizi yer üzündə yerləşdirən Odur. Siz Onun hüzuruna toplanılacaqsınız"
        },
        {
            "chapter": 23,
            "verse": 80,
            "text": "Dirildən də, öldürən də Odur. Gecə ilə gündüzün bir-birini əvəz etməsi Ona aiddir. Məgər bunu anlamırsınız"
        },
        {
            "chapter": 23,
            "verse": 81,
            "text": "Xeyr, onlar da əvvəlki ümmətlərin dedikləri kimi dedilər"
        },
        {
            "chapter": 23,
            "verse": 82,
            "text": "Onlar dedilər: “Məgər biz ölüb torpaq və sür-sümük olduqdan sonra dirildiləcəyik?”"
        },
        {
            "chapter": 23,
            "verse": 83,
            "text": "Bu dirilmə həm bizə, həm də əvvəllər atalarımıza vəd olunmuşdu. Bu, keçmişdəkilərin əfsanələrindən başqa bir şey deyil"
        },
        {
            "chapter": 23,
            "verse": 84,
            "text": "De: “Əgər bilirsinizsə, deyin görüm yer və onun üstündə olanlar kimindir?”"
        },
        {
            "chapter": 23,
            "verse": 85,
            "text": "Onlar: “Allahındır!”– deyəcəklər. De: “Bəs düşünüb ibrət almayacaqsınız?”"
        },
        {
            "chapter": 23,
            "verse": 86,
            "text": "De: “Yeddi göyün Rəbbi və əzəmətli Ərşin Rəbbi kimdir?”"
        },
        {
            "chapter": 23,
            "verse": 87,
            "text": "Onlar: “Allahdır!”– deyəcəklər. De: “Bəs qorxmursunuz?”"
        },
        {
            "chapter": 23,
            "verse": 88,
            "text": "De: “Əgər bilirsinizsə, deyin görüm hər şeyin hökmü əlində olan, himayə edən, Özünün isə himayəyə ehtiyacı olmayan kimdir?”"
        },
        {
            "chapter": 23,
            "verse": 89,
            "text": "Onlar: “Allahdır!”– deyəcəklər. De: “Bəs necə olur ki, aldanırsınız?”"
        },
        {
            "chapter": 23,
            "verse": 90,
            "text": "Xeyr, Biz onlara haqqı gətirdik. Onlar isə yalançıdırlar"
        },
        {
            "chapter": 23,
            "verse": 91,
            "text": "Allah Özünə heç bir övlad götürməmişdir. Onunla yanaşı ibadətə layiq olan heç bir məbud yoxdur. Əks təqdirdə hər bir məbud öz yaratdıqlarını özü idarə etmək istəyər və onların bir qismi digərinə üstün gəlməyə can atardı. Allah onların Ona aid etdikləri sifətlərdən uzaqdır"
        },
        {
            "chapter": 23,
            "verse": 92,
            "text": "O, qeybi və aşkarı Biləndir. Allah müşriklərin Ona qoşduqları şəriklərdən çox ucadır"
        },
        {
            "chapter": 23,
            "verse": 93,
            "text": "De: “Ey Rəbbim! Əgər onlara vəd olunanı mənə göstərəcəksənsə"
        },
        {
            "chapter": 23,
            "verse": 94,
            "text": "məni zalım adamların içində qoyma, ey Rəbbim!”"
        },
        {
            "chapter": 23,
            "verse": 95,
            "text": "Sözsüz ki, Biz onlara vəd etdiyimizi sənə göstərməyə qadirik"
        },
        {
            "chapter": 23,
            "verse": 96,
            "text": "Sən pisliyi yaxşılıqla dəf et. Biz onların aid etdikləri sifətləri daha yaxşı bilirik"
        },
        {
            "chapter": 23,
            "verse": 97,
            "text": "De: “Ey Rəbbim! Şeytanların vəsvəsələrindən Sənə sığınıram"
        },
        {
            "chapter": 23,
            "verse": 98,
            "text": "Onların mənə yaxınlaşmalarından Sənə sığınıram, ey Rəbbim!”"
        },
        {
            "chapter": 23,
            "verse": 99,
            "text": "Nəhayət, onlardan birinə ölüm gəldiyi zaman deyər: “Ey Rəbbim! Məni geri qaytar"
        },
        {
            "chapter": 23,
            "verse": 100,
            "text": "Bəlkə, tərk etdiyim yaxşı əməlləri indi edəm”. Xeyr! Onun bu dedikləri ancaq boş bir sözdür. Onların arxasında diriləcəkləri günə qədər bərzəx həyatı vardır"
        },
        {
            "chapter": 23,
            "verse": 101,
            "text": "Sur üfürüləcəyi gün onların aralarında qohumluq əlaqəsi olmayacaq və onlar bir-birindən hal-əhval tutmayacaqlar"
        },
        {
            "chapter": 23,
            "verse": 102,
            "text": "O gün məhz tərəziləri ağır gələnlər nicat tapacaqlar"
        },
        {
            "chapter": 23,
            "verse": 103,
            "text": "Tərəziləri yüngül gələnlər isə özlərini ziyana uğradanlardır. Onlar Cəhənnəmdə əbədi qalacaqlar"
        },
        {
            "chapter": 23,
            "verse": 104,
            "text": "Od onların üzünü yandıracaq. Onlar orada qıc olmuş vəziyyətdə qalacaqlar"
        },
        {
            "chapter": 23,
            "verse": 105,
            "text": "Məgər Mənim ayələrim sizə oxunmurdumu, siz də onları yalan hesab etmirdinizmi"
        },
        {
            "chapter": 23,
            "verse": 106,
            "text": "Onlar deyəcəklər: “Ey Rəbbimiz! Bədbəxtliyimiz bizə üstün gəldi və biz doğru yoldan azan bir camaat olduq"
        },
        {
            "chapter": 23,
            "verse": 107,
            "text": "Ey Rəbbimiz! Bizi oradan çıxart! Əgər bir də günah işlərə qayıtsaq, həqiqətən də, zalım olarıq”"
        },
        {
            "chapter": 23,
            "verse": 108,
            "text": "Allah buyuracaq: “Orada alçalmış vəziyyətdə qalın və Mənə heç nə deməyin"
        },
        {
            "chapter": 23,
            "verse": 109,
            "text": "Həqiqətən, qullarımdan bir zümrə var idi ki, onlar: “Ey Rəbbimiz! Biz iman gətirdik. Bizi bağışla, bizə rəhm et! Sən rəhm edənlərin ən yaxşısısan!”– deyirdilər"
        },
        {
            "chapter": 23,
            "verse": 110,
            "text": "Siz isə onları məsxərəyə qoyurdunuz. Sonda bu məsxərə Məni yada salmağı belə sizə unutdurdu. Siz onlara gülürdünüz"
        },
        {
            "chapter": 23,
            "verse": 111,
            "text": "Bu gün Mən səbir etdiklərinə görə onları mükafatlandırdım. Şübhəsiz ki, uğur qazananlar da onlardır!”"
        },
        {
            "chapter": 23,
            "verse": 112,
            "text": "Allah kafirlərdən: “Yer üzündə neçə il qaldınız?”– deyə soruşacaq"
        },
        {
            "chapter": 23,
            "verse": 113,
            "text": "Onlar: “Bir gün yaxud bir gündən də az qaldıq. Sən günləri sayanlardan soruş”– deyəcəklər"
        },
        {
            "chapter": 23,
            "verse": 114,
            "text": "Allah deyəcək: “Siz orada çox az qaldınız. Kaş bunu biləydiniz"
        },
        {
            "chapter": 23,
            "verse": 115,
            "text": "Yoxsa elə hesab edirdiniz ki, sizi əbəs yerə yaratmışıq və siz heç vaxt Bizə qaytarılmayacaqsınız?”"
        },
        {
            "chapter": 23,
            "verse": 116,
            "text": "Haqq Hökmdar Allah hər şeydən ucadır! Ondan başqa ibadətə layiq olan heç bir məbud yoxdur. O, şanlı Ərşin Rəbbidir"
        },
        {
            "chapter": 23,
            "verse": 117,
            "text": "Kim Allahla yanaşı, haqqında özünün heç bir dəlili olmadığı başqa bir məbuda ibadət edərsə, onun cəzasını Rəbbi Özü verəcəkdir. Şübhəsiz ki, kafirlər nicat tapmazlar"
        },
        {
            "chapter": 23,
            "verse": 118,
            "text": "De: “Ey Rəbbim, bağışla və rəhm et! Sən rəhm edənlərin ən yaxşısısan!”"
        },
        {
            "chapter": 24,
            "verse": 1,
            "text": "Bu, Bizim nazil edib sizə vacib buyurduğumuz bir surədir. Biz onda açıq-aydın ayələr nazil etdik ki, bəlkə, düşünüb ibrət alasınız"
        },
        {
            "chapter": 24,
            "verse": 2,
            "text": "Zinakar qadının və zinakar kişinin hər birinə yüz çubuq vurun. Əgər Allaha və axirət gününə inanırsınızsa, Allahın dininə görə onlara yazığınız gəlməsin. Qoy möminlərdən bir dəstə onların əzabına şahid olsun"
        },
        {
            "chapter": 24,
            "verse": 3,
            "text": "Zinakar kişi ancaq zinakar və ya müşrik bir qadınla evlənə bilər. Zinakar qadın da yalnız zinakar və ya müşrik bir kişiyə ərə gedə bilər. Möminlərə isə bu, haram edilmişdir"
        },
        {
            "chapter": 24,
            "verse": 4,
            "text": "İsmətli qadınları zinada günahlandırıb, sonra dörd şahid gətirməyən kəslərə səksən çubuq vurun və onların şahidliyini heç vaxt qəbul etməyin. Onlar əsl fasiqlərdir"
        },
        {
            "chapter": 24,
            "verse": 5,
            "text": "Bundan sonra tövbə edib özlərini islah edənlərdən başqa. Şübhəsiz ki, Allah Bağışlayandır, Rəhmlidir"
        },
        {
            "chapter": 24,
            "verse": 6,
            "text": "Arvadlarını zinada günahlandırıb özlərindən başqa şahidləri olmayanların hər birinin şahidliyi, özünün doğru danışanlardan olmasına dair dörd dəfə Allahı şahid tutması"
        },
        {
            "chapter": 24,
            "verse": 7,
            "text": "beşinci dəfə isə: “Əgər yalan danışanlardandırsa, Allah ona lənət eləsin!”– deməsidir"
        },
        {
            "chapter": 24,
            "verse": 8,
            "text": "Qadının da ərinin yalan danışanlardan olduğuna dair dörd dəfə Allahı şahid tutması cəzanı ondan dəf edər"
        },
        {
            "chapter": 24,
            "verse": 9,
            "text": "Beşinci dəfə: “Əgər ər doğru danışanlardandırsa, Allah o qadına lənət eləsin!”– deməlidir"
        },
        {
            "chapter": 24,
            "verse": 10,
            "text": "Əgər Allahın sizə lütfü və mərhəməti olmasaydı, Allah tövbələri qəbul edən və Müdrik olmasaydı yalan danışanlar Allahın lənətinə gələrdilər"
        },
        {
            "chapter": 24,
            "verse": 11,
            "text": "Şübhəsiz ki, Aişə barəsində yalan xəbər gətirənlər özünüzdən olan bir dəstədir. Onu özünüz üçün pis bir şey hesab etməyin. Əksinə, bu sizin üçün xeyirlidir. O dəstədən olan hər bir şəxsin qazandığı günahın cəzası vardır. İçərilərindən günahın böyüyünü öz üstünə götürəni isə böyük bir əzab gözləyir"
        },
        {
            "chapter": 24,
            "verse": 12,
            "text": "Nə üçün siz bunu eşitdiyiniz zaman mömin kişilər və qadınlar bir-biriləri haqda yaxşı fikirdə olub: “Bu, açıq-aydın bir böhtandır!”– demədilər"
        },
        {
            "chapter": 24,
            "verse": 13,
            "text": "Nəyə görə onlar buna dair dörd şahid gətirmədilər? Madam ki, şahid gətirmədilər, deməli, onlar Allah yanında əsl yalançıdırlar"
        },
        {
            "chapter": 24,
            "verse": 14,
            "text": "Əgər Allahın dünyada və axirətdə sizə lütfü və mərhəməti olmasaydı, dedi-qodularınıza görə sizə böyük bir əzab toxunardı"
        },
        {
            "chapter": 24,
            "verse": 15,
            "text": "O zaman siz bunu dilinizə gətirir, bilmədiyiniz sözü danışır və onu əhəmiyyətsiz bir şey hesab edirdiniz. Halbuki bu, Allah yanında çox böyük günahdır"
        },
        {
            "chapter": 24,
            "verse": 16,
            "text": "Nə üçün siz onu eşitdiyiniz zaman: “Bizə bunu danışmaq yaraşmaz. Allahım! Sən pak və müqəddəssən! Bu, çox böyük bir böhtandır!”– demədiniz"
        },
        {
            "chapter": 24,
            "verse": 17,
            "text": "Əgər möminsinizsə, bilin ki, Allah sizə bir daha buna bənzər şeyləri təkrarən etməməyinizi nəsihət edir"
        },
        {
            "chapter": 24,
            "verse": 18,
            "text": "Allah Öz ayələrini sizə belə izah edir. Allah Biləndir, Müdrikdir"
        },
        {
            "chapter": 24,
            "verse": 19,
            "text": "Möminlər barəsində iyrənc şayiələrin yayılmasını istəyənlər üçün dünyada və axirətdə acılı-ağrılı bir əzab vardır. Allah bilir, siz isə bilmirsiniz"
        },
        {
            "chapter": 24,
            "verse": 20,
            "text": "Əgər Allahın sizə lütfü və mərhəməti olmasaydı, Allah Şəfqətli və Rəhmli olmasaydı yaydığınız şayiələrə görə sizi məhv edərdi"
        },
        {
            "chapter": 24,
            "verse": 21,
            "text": "Ey iman gətirənlər! Şeytanın izi ilə getməyin. Kim şeytanın izi ilə getsə, bilsin ki, o şeytan iyrənc və yaramaz işlər görməyi əmr edir. Əgər Allahın sizə lütfü və mərhəməti olmasaydı, sizdən heç kəs heç vaxt təmizə çıxmazdı. Lakin Allah istədiyini təmizə çıxardır. Allah Eşidəndir, Biləndir"
        },
        {
            "chapter": 24,
            "verse": 22,
            "text": "Qoy aranızda olan fəzilət və sərvət sahibləri qohumlara, miskinlərə və Allah yolunda hicrət edənlərə heç bir şey verməyəcəklərinə and içməsinlər. Qoy əfv edib bağışlasınlar. Məgər siz Allahın sizi bağışlamasını istəmirsinizmi? Allah Bağışlayandır, Rəhmlidir"
        },
        {
            "chapter": 24,
            "verse": 23,
            "text": "Murdar əməldən xəbəri olmayan ismətli mömin qadınları zinada günahlandıranlar dünyada və axirətdə lənətə düçar olarlar. Onları böyük bir əzab gözləyir –"
        },
        {
            "chapter": 24,
            "verse": 24,
            "text": "o gün ki, dilləri, əlləri və ayaqları etdikləri əməllər barəsində onların əleyhinə şəhadət verəcəkdir"
        },
        {
            "chapter": 24,
            "verse": 25,
            "text": "O gün Allah onlara özlərinə layiq cəzanı tam verəcək və onlar Allahın Aydın Haqq olduğunu biləcəklər"
        },
        {
            "chapter": 24,
            "verse": 26,
            "text": "Murdar qadınlar murdar kişilərə, murdar kişilər isə murdar qadınlara, eləcə də təmiz qadınlar təmiz kişilərə, təmiz kişilər də təmiz qadınlara layiqdirlər. Bunlar iftiraçıların söylədiklərindən uzaqdırlar. Onları bağışlanma və bolluca ruzi gözləyir"
        },
        {
            "chapter": 24,
            "verse": 27,
            "text": "Ey iman gətirənlər! Özgə evlərə icazə almadan və onların sakinlərinə salam vermədən girməyin. Bu sizin üçün daha yaxşıdır. Bəlkə, düşünüb ibrət alasınız"
        },
        {
            "chapter": 24,
            "verse": 28,
            "text": "Əgər orada heç kəsi tapmasanız, sizə izin verilməyincə oraya girməyin. Sizə: “Qayıdın!”– deyilsə, qayıdın. Bu sizin üçün daha təmizdir. Allah nə etdiklərinizi bilir"
        },
        {
            "chapter": 24,
            "verse": 29,
            "text": "İstifadə edə biləcəyiniz və yaşayış üçün olmayan evlərə iznsiz daxil olmaq sizin üçün günah deyildir. Allah sizin aşkara çıxardığınızı da, gizlində saxladığınızı da bilir"
        },
        {
            "chapter": 24,
            "verse": 30,
            "text": "Mömin kişilərə de ki, harama baxmayıb gözlərini aşağı diksinlər və cinsiyyət üzvlərini zinadan qorusunlar. Bu onlar üçün daha təmiz olar. Şübhəsiz ki, Allah onların nə etdiklərindən xəbərdardır"
        },
        {
            "chapter": 24,
            "verse": 31,
            "text": "Mömin qadınlara da de ki, harama baxmayıb gözlərini aşağı diksinlər və cinsiyyət üzvlərini zinadan qorusunlar. Qoy onlar – görünənlər istisna olmaqla, zinətlərini naməhrəmə göstərməsinlər; örtüklərini yaxalarının üstünə salsınlar; zinətlərini ərlərindən, yaxud atalarından, yaxud ərlərinin atalarından, yaxud öz oğullarından, yaxud ərlərinin oğullarından, yaxud qardaşlarından, yaxud qardaşlarının oğullarından, yaxud bacılarının oğullarından, yaxud öz müsəlman qadınlarından, yaxud sahib olduqları kölələrdən, yaxud ehtirasını itirən kişi xidmətçilərdən, yaxud qadınların çılpaqlığını hələ anlamayan uşaqlardan başqasına göstərməsinlər; gizlətdikləri zinət əşyaları bilinsin deyə ayaqlarını yerə vura-vura yeriməsinlər. Ey iman gətirənlər! Hamınız Allaha tövbə edin ki, bəlkə nicat tapasınız"
        },
        {
            "chapter": 24,
            "verse": 32,
            "text": "Aranızda olan subay kişiləri və ərsiz qadınları, əməlisaleh kölə və kənizlərinizi evləndirin. Əgər onlar kasıbdırlarsa, Allah öz lütfü ilə onları varlı edər. Allah lütfü ilə Genişdir, Biləndir"
        },
        {
            "chapter": 24,
            "verse": 33,
            "text": "Qoy evlənməyə imkanı olmayanlar, Allah Öz lütfü ilə onları varlandırana qədər, ismətlərini qorusunlar. Sahib olduğunuz kölələrdən özünün azad olmasına dair sizdən yazılı məktub istəyənlərə, – əgər onlarda bir xeyir görürsünüzsə – istədikləri məktubu yazıb verin. Allahın sizə verdiyi maldan onlara da verin. Əgər kənizləriniz ismətlərini qorumaq istəsələr, fani dünya malı əldə edəcəksiniz deyə onları zinakarlığa məcbur etməyin. Kim onları bu işə məcbur etsə, bilsin ki, onlar məcbur edildikdən sonra Allah onları bağışlayar və rəhm edər"
        },
        {
            "chapter": 24,
            "verse": 34,
            "text": "Biz sizə açıq-aydın ayələr, sizdən əvvəl gəlib-gedənlər barəsində məsəllər və müttəqilər üçün öyüd-nəsihət nazil etdik"
        },
        {
            "chapter": 24,
            "verse": 35,
            "text": "Allah göylərin və yerin nurudur. Onun möminlərin qəlbində olan nuru, içində çıraq olan bir taxçaya bənzəyir; o çıraq şüşənin içindədir, şüşə isə, sanki inci kimi bir ulduzdur. O çıraq təkcə şərqə və ya təkcə qərbə aid edilməyən daim günəş şüaları altında qalan mübarək zeytun ağacından yandırılır. Onun yağı özünə od toxunmasa da, sanki işıq saçır. Bu, nur üstündə nurdur. Allah istədiyini Öz nuruna yönəldir. Allah insanlar üçün misallar çəkir. Allah hər şeyi Biləndir"
        },
        {
            "chapter": 24,
            "verse": 36,
            "text": "Bu nur Allahın, tikilib ucaldılmasına və içində Öz adının zikr edilməsinə izin verdiyi evlərdədir. Orada səhər-axşam Ona təriflər deyirlər"
        },
        {
            "chapter": 24,
            "verse": 37,
            "text": "O kişilər ki, nə ticarət, nə də alış-veriş onları Allahı zikr etməkdən, namaz qılmaqdan və zəkat verməkdən yayındırmır. Onlar qəlblərin və gözlərin çevriləcəyi bir gündən qorxurlar"
        },
        {
            "chapter": 24,
            "verse": 38,
            "text": "Bu ona görədir ki, Allah onları, etdikləri əməllərin ən gözəli ilə mükafatlandırsın, onlara olan lütfünü artırsın. Allah istədiyinə hesabsız ruzi verir"
        },
        {
            "chapter": 24,
            "verse": 39,
            "text": "Kafirlərin əməlləri səhradakı ilğıma bənzəyir ki, susamış kimsə onu su hesab edər. Ona yaxınlaşdıqda isə onun heç nə olduğunu görər. O öz yanında Allahı tapar. O da onun cəzasını verər. Allah tez haqq-hesab çəkəndir"
        },
        {
            "chapter": 24,
            "verse": 40,
            "text": "Yaxud onların əməlləri əngin dənizdəki qaranlığa bənzəyir. Onu bir dalğa, onun üstündən də başqa bir dalğa örtər; onun da üstündə bir bulud vardır; bir-birinin üstündə olan qaranlıqlar! İnsan əlini çıxartsa, az qala onu görməz. Allah kimə nur verməsə, onun nuru olmaz"
        },
        {
            "chapter": 24,
            "verse": 41,
            "text": "Məgər göylərdə və yerdə olanların, həm də qanad açıb uçan quşların Allaha təriflər dediklərini görmürsənmi? Hər biri öz duasını və həmd-sənasını bilir. Allah onların nə etdiklərini bilir"
        },
        {
            "chapter": 24,
            "verse": 42,
            "text": "Göylərin və yerin mülkü Allaha məxsusdur. Dönüş də Allahadır"
        },
        {
            "chapter": 24,
            "verse": 43,
            "text": "Məgər görmürsənmi ki, Allah buludları qovur, sonra onları bir-birinə qovuşdurur, sonra da onları bulud topasına çevirir. Sən onun arasından yağmur çıxdığını görürsən. Allah göydən, oradakı dağlar kimi buludlardan dolu yağdırır. Sonra da onunla istədiyini vurur, istədiyindən də onu uzaq edir. Buludların şimşəyinin parıltısı az qalır ki, gözləri kor etsin"
        },
        {
            "chapter": 24,
            "verse": 44,
            "text": "Allah gecə və gündüzü bir-birilə əvəz edir. Həqiqətən, bunda bəsirət sahibləri üçün bir ibrət vardır"
        },
        {
            "chapter": 24,
            "verse": 45,
            "text": "Allah hər bir canlını sudan yaratmışdır. Onlardan bəzisi qarnı üstə sürünür, bəzisi iki ayaq üstündə gəzir, bəzisi də dörd ayaq üstündə gəzir. Allah istədiyini yaradır. Şübhəsiz ki, Allah hər şeyə qadirdir"
        },
        {
            "chapter": 24,
            "verse": 46,
            "text": "Biz açıq-aydın ayələr nazil etdik. Allah istədiyini doğru yola yönəldir"
        },
        {
            "chapter": 24,
            "verse": 47,
            "text": "Münafiqlər: “Allaha və Peyğəmbərə iman gətirdik, itaət etdik!”– deyirlər. Bundan sonra isə onlardan bir dəstə üz çevirir. Onlar mömin deyillər"
        },
        {
            "chapter": 24,
            "verse": 48,
            "text": "Aralarında hökm vermək üçün Allahın və Onun Elçisinin yanına çağırıldıqları zaman onlardan bir dəstə üz çevirir"
        },
        {
            "chapter": 24,
            "verse": 49,
            "text": "Onlar haqlı olsaydılar, itaət edib onun yanına gələrdilər"
        },
        {
            "chapter": 24,
            "verse": 50,
            "text": "Onların qəlbində xəstəlikmi var? Yoxsa onlar şübhəyəmi düşüblər? Ya da Allahın və Onun Elçisinin onlara haqsızlıq edəcəklərindən qorxurlar? Xeyr, məhz onlar zalımdırlar"
        },
        {
            "chapter": 24,
            "verse": 51,
            "text": "Aralarında hökm vermək üçün Allahın və Onun Elçisinin yanına çağırıldıqda möminlərin sözü ancaq: “Eşidirik və itaət edirik!”– demələridir. Nicat tapanlar da məhz onlardır"
        },
        {
            "chapter": 24,
            "verse": 52,
            "text": "Allaha və Onun Elçisinə itaət edənlər, Allahdan qorxub çəkinənlər – məhz onlar uğur qazananlardır"
        },
        {
            "chapter": 24,
            "verse": 53,
            "text": "Münafiqlər Allaha çox möhkəm and içdilər ki, əgər sən onlara əmr etsən, onlar mütləq döyüşə çıxacaqlar. De: “And içməyin! İtaətiniz bəllidir. Şübhəsiz ki, Allah nə etdiklərinizdən xəbərdardır”"
        },
        {
            "chapter": 24,
            "verse": 54,
            "text": "De: “Allaha və Peyğəmbərə itaət edin”. Əgər üz çevirsəniz, bilin ki, o ancaq özünə həvalə edilənə cavabdehdir, siz də ancaq özünüzə həvalə edilənə cavabdehsiniz. Əgər ona itaət etsəniz, doğru yola yönəlmiş olarsınız. Peyğəmbərin öhdəsinə düşən isə ancaq açıq-aşkar təbliğat aparmaqdır"
        },
        {
            "chapter": 24,
            "verse": 55,
            "text": "Allah sizlərdən iman gətirib yaxşı işlər görənlərə vəd etmişdir ki, özlərindən əvvəlkiləri varislər etdiyi kimi onları da yer üzünün varisləri edəcək, möminlər üçün onların Özünün bəyəndiyi dinini möhkəmləndirəcək və onların qorxusunu sonra arxayınçılıqla əvəz edəcəkdir. Onlar Mənə ibadət edir və heç nəyi Mənə şərik qoşmurlar. Bundan sonra küfr edənlər – məhz onlar fasiqlərdir"
        },
        {
            "chapter": 24,
            "verse": 56,
            "text": "Namaz qılın, zəkat verin və Peyğəmbərə itaət edin ki, sizə rəhm edilsin"
        },
        {
            "chapter": 24,
            "verse": 57,
            "text": "Kafirlərin yer üzündə Allahdan yaxa qurtara biləcəklərini zənn etmə. Onların sığınacaqları yer oddur. Ora nə pis dönüş yeridir"
        },
        {
            "chapter": 24,
            "verse": 58,
            "text": "Ey iman gətirənlər! Sahib olduğunuz kölələr və həddi-buluğa çatmayanlar yanınıza girmək istədikdə qoy üç vaxtda sizdən izin istəsinlər: sübh namazından əvvəl, günorta paltarınızı çıxartdığınız zaman və gecə namazından sonra. Bu sizin çılpaq ola biləcəyiniz üç vaxtdır. Qalan vaxtlarda bir-birinizin yanına icazəsiz girməkdə nə sizə, nə də onlara heç bir günah gəlməz. Allah ayələri sizə belə izah edir. Allah Biləndir, Müdrikdir"
        },
        {
            "chapter": 24,
            "verse": 59,
            "text": "Sizin uşaqlar da həddi-buluğa çatanda qoy özlərindən əvvəlkilər yanınıza girmək üçün izin istədikləri kimi izin istəsinlər. Allah Öz ayələrini sizə belə izah edir. Allah Biləndir, Müdrikdir"
        },
        {
            "chapter": 24,
            "verse": 60,
            "text": "Ərə getməkdən ümidini üzmüş yaşlı qadınlara ayıb yerlərini göstərmədən hicablarını soyunmasında günah yoxdur. Lakin bunu etməmək onlar üçün daha xeyirlidir. Allah Eşidəndir, Biləndir"
        },
        {
            "chapter": 24,
            "verse": 61,
            "text": "Kora, çolağa, bir də xəstəyə günah gəlməz. Sizin özünüzə də öz evlərinizdə, yaxud atalarınızın evlərində, yaxud analarınızın evlərində, yaxud qardaşlarınızın evlərində, yaxud bacılarınızın evlərində, yaxud əmilərinizin evlərində, yaxud bibilərinizin evlərində, yaxud dayılarınızın evlərində, yaxud xalalarınızın evlərində, yaxud açarları əllərinizdə olan evlərdə, yaxud dostlarınızın evlərində yemək yeməkdə heç bir günah gəlməz. Bir yerdə, yaxud ayrı-ayrılıqda yemək yeməyinizdə də sizə heç bir günah gəlməz. Evlərə daxil olduğunuz zaman özünüzü Allah tərəfindən mübarək və çox xoş bir salamla salamlayın. Allah ayələrini sizə belə izah edir ki, başa düşəsiniz"
        },
        {
            "chapter": 24,
            "verse": 62,
            "text": "Möminlər ancaq Allaha və Onun Elçisinə iman gətirən kimsələrdir. Onlar ümumi bir işə görə Peyğəmbərlə bir yerdə olduqda ondan izn almamış heç yerə getmirlər. Səndən izin istəyənlər, sözsüz ki, Allaha və Onun Elçisinə iman gətirənlərdir. Əgər onlar bəzi işləri üçün səndən izin istəsələr, onlardan istədiyin kəsə izin ver və onlar üçün Allahdan bağışlanma dilə. Həqiqətən, Allah Bağışlayandır, Rəhmlidir"
        },
        {
            "chapter": 24,
            "verse": 63,
            "text": "Peyğəmbəri, öz aranızda bir-birinizi çağırdığınız kimi çağırmayın. Allah sizin aranızdan daldalanaraq xəlvətcə çıxıb gedənləri bilir. Qoy onun əmrinə qarşı çıxanlar başlarına bir bəla gəlməsindən, yaxud özlərinə ağrılı-acılı bir əzab üz verməsindən qorxsunlar"
        },
        {
            "chapter": 24,
            "verse": 64,
            "text": "Göylərdə və yerdə nə varsa, Allaha məxsusdur. O sizin nə əməl sahibi olduğunuzu və qullarının Onun hüzuruna qaytarılacaqları günü bilir. Allah onlara nə etdiklərini bildirəcəkdir. Allah hər şeyi bilir"
        },
        {
            "chapter": 25,
            "verse": 1,
            "text": "Aləmləri xəbərdar etməsindən ötrü Öz quluna Furqanı (Quranı) nazil edən Allah necə də xeyirxahdır"
        },
        {
            "chapter": 25,
            "verse": 2,
            "text": "Göylərin və yerin səltənəti Ona məxsusdur. O, Özünə oğul götürməmişdir və səltənətində də şəriki olan yoxdur. O, bütün şeyləri xəlq etmiş və onlara münasib bir biçim vermişdir"
        },
        {
            "chapter": 25,
            "verse": 3,
            "text": "Kafirlər isə Onun əvəzinə heç nəyə fayda verməyən, həm də özləri yaradılan, özlərinə nə bir zərər, nə də bir xeyir verməyə qadir olmayan, öldürməyə, həyat verməyə və yenidən diriltməyə qüdrəti olmayanları özlərinə məbud götürdülər"
        },
        {
            "chapter": 25,
            "verse": 4,
            "text": "Kafirlər: “Bu, Muhəmmədin uydurduğu yalandan başqa bir şey deyildir. Ona bu işdə başqa adamlar da kömək etmişlər”– dedilər. Beləcə, onlar haqsızlığa və iftiraya yol verdilər"
        },
        {
            "chapter": 25,
            "verse": 5,
            "text": "Onlar: “Bu, keçmişdəkilərin nağıllarıdır. O bunları başqasına yazdırmışdır. Bunlar səhər-axşam onun özünə oxunur”– dedilər"
        },
        {
            "chapter": 25,
            "verse": 6,
            "text": "De: “Onu göylərdə və yerdə olan sirləri bilən Allah nazil etmişdir. Həqiqətən, O, Bağışlayandır, Rəhmlidir!”"
        },
        {
            "chapter": 25,
            "verse": 7,
            "text": "Onlar dedilər: “Bu necə elçidir ki, yemək yeyir, bazarları gəzib dolaşır? Nə üçün ona özü ilə birlikdə xəbərdarlıq edən bir mələk göndərilmədi"
        },
        {
            "chapter": 25,
            "verse": 8,
            "text": "Niyə ona bir xəzinə verilmədi? Niyə meyvəsindən yeyib dolanmasından ötrü bir bağı olmadı?” Zalımlar: “Siz ancaq sehrlənmiş bir adamın ardınca gedirsiniz”– dedilər"
        },
        {
            "chapter": 25,
            "verse": 9,
            "text": "Gör sənə aid hansı məsəlləri çəkdilər! Onlar haqq yoldan azdılar və bir daha o yolu tapa bilməyəcəklər"
        },
        {
            "chapter": 25,
            "verse": 10,
            "text": "İstəsə, sənin üçün onların dediklərindən daha xeyirlisini, ağacları altından çaylar axan Cənnət bağlarını yaradan, sənin üçün qəsrlər inşa edə bilən Allah necə də xeyirxahdır"
        },
        {
            "chapter": 25,
            "verse": 11,
            "text": "Lakin onlar Qiyamət Saatını da yalan saydılar. Biz də onu yalan sayanlardan ötrü yandırıb-yaxan bir od hazırladıq"
        },
        {
            "chapter": 25,
            "verse": 12,
            "text": "Onlar Cəhənnəm odunu uzaq məsafədən gördükdə belə onun necə qəzəblə qaynamasını duyacaq və xışıltısını eşidəcəklər"
        },
        {
            "chapter": 25,
            "verse": 13,
            "text": "Onlar əlləri boynunda bağlı halda Cəhənnəmin dar bir yerinə atıldıqları zaman ölüm diləyərlər"
        },
        {
            "chapter": 25,
            "verse": 14,
            "text": "Onlara deyilər: “Bu gün özünüzə bir ölüm deyil, çoxlu-çoxlu ölümlər istəyin!”"
        },
        {
            "chapter": 25,
            "verse": 15,
            "text": "De: “Bu yaxşıdır, yoxsa müttəqilərə bir mükafat və dönüş yeri olaraq vəd edilən Əbədiyyət bağı?”"
        },
        {
            "chapter": 25,
            "verse": 16,
            "text": "Onlardan ötrü orada istədikləri hər şey vardır. Onlar orada əbədi qalacaqlar. Bu, sənin Rəbbinin Öz öhdəsinə götürdüyü və yerinə yetirilməsi arzu olunan bir vəddir"
        },
        {
            "chapter": 25,
            "verse": 17,
            "text": "O gün Allah onları və onların Allahdan başqa sitayiş etdiklərinin hamısını məhşər ayağında cəm edərək deyəcək: “Mənim bu qullarımı haqq yoldan sizmi azdırdınız, yoxsa onlar özləri azdılar?”"
        },
        {
            "chapter": 25,
            "verse": 18,
            "text": "Onlar deyəcəklər: “Sən pak və müqəddəssən! Sənin əvəzinə özümüzə başqa himayədarlar götürmək bizə yaraşmaz. Lakin Sən onlara və atalarına o qədər firavanlıq nəsib etdin ki, axırda Zikri də yaddan çıxartdılar və məhvə məhkum olunmuş bir zümrəyə çevrildilər”"
        },
        {
            "chapter": 25,
            "verse": 19,
            "text": "Kafirlərə deyiləcəkdir: “Onlar sizin dediklərinizi təkzib etdilər. Artıq siz nə əzabı özünüzdən dəf edər, nə də başqa bir əlacınız qalmamışdır. Zülm edənlərinizə böyük bir əzab daddıracağıq”"
        },
        {
            "chapter": 25,
            "verse": 20,
            "text": "Səndən öncəki elçilərimiz də yemək yeyər, bazarları gəzib dolanardılar. Sizin bəzilərinizi digərlərinizlə sınaqdan keçirtdik ki, görək səbir edə biləcəksinizmi? Sənin Rəbbin Görəndir"
        },
        {
            "chapter": 25,
            "verse": 21,
            "text": "Bizimlə qarşılaşacaqlarını güman etməyənlər dedilər: “Nə üçün bizə mələklər göndərilmədi? Niyə biz Rəbbimizi görmürük?” Onlar özləri haqqında yüksək fikirdə oldular və böyük üsyankarlıq etdilər"
        },
        {
            "chapter": 25,
            "verse": 22,
            "text": "Məhz mələkləri görəcəkləri gün günahkarlara heç bir müjdə olmayacaqdır. Mələklər deyəcəklər: “Cənnətə girməyiniz qadağandır, qadağan!”"
        },
        {
            "chapter": 25,
            "verse": 23,
            "text": "Biz onların etdikləri əməllərə baxdıqdan sonra onları sovrulmuş toz dənəciklərinə çevirərik"
        },
        {
            "chapter": 25,
            "verse": 24,
            "text": "Həmin gün Cənnət sakinlərinin qalacağı yer daha lətafətli və istirahət edəcəyi yer daha gözəl olacaqdır"
        },
        {
            "chapter": 25,
            "verse": 25,
            "text": "Həmin gün göy buludla parçalanacaq və mələklər yerə endiriləcəkdir"
        },
        {
            "chapter": 25,
            "verse": 26,
            "text": "Həmin gün gerçək hökm vermək ancaq Mərhəmətli Allaha məxsusdur. O, kafirlər üçün çətin bir gün olacaqdır"
        },
        {
            "chapter": 25,
            "verse": 27,
            "text": "Həmin gün zalım kimsə barmaqlarını dişləyərək deyəcəkdir: “Kaş ki, mən Peyğəmbərin yolunu tutub gedəydim"
        },
        {
            "chapter": 25,
            "verse": 28,
            "text": "Vay halıma! Kaş ki, filankəslə dost olmayaydım"
        },
        {
            "chapter": 25,
            "verse": 29,
            "text": "Çünki Zikr (Quran) mənə çatdıqdan sonra o məni ondan uzaqlaşdırdı”. Həqiqətən, şeytan insanı tənha qoyub qaçandır"
        },
        {
            "chapter": 25,
            "verse": 30,
            "text": "Peyğəmbər: “Ey Rəbbim! Qövmüm bu Quranı tərk etdi!”– deyəcək"
        },
        {
            "chapter": 25,
            "verse": 31,
            "text": "Beləcə, Biz hər peyğəmbər üçün günahkarlardan bir düşmən etdik. Doğru yol göstəricisi və yardımçı kimi Rəbbin sənə yetər"
        },
        {
            "chapter": 25,
            "verse": 32,
            "text": "Kafirlər dedilər: “Nə üçün Quran ona bir dəfəlik bütöv nazil olmadı?” Biz onu sənin qəlbini möhkəmləndirmək üçün tədricən nazil etdik və onu ən gözəl şəkildə ayəbəayə izah etdik"
        },
        {
            "chapter": 25,
            "verse": 33,
            "text": "Onlar sənin yanına gəlib elə bir məsəl çəkməzlər ki, ona cavab olaraq Biz sənə haqqı və ən yaxşı yozumu verməyək"
        },
        {
            "chapter": 25,
            "verse": 34,
            "text": "Üzüstə sürüklənib Cəhənnəmə toplanılacaq kimsələr – məhz onlar yerləri ən pis olan, haqq yoldan ən çox azan kimsələrdir"
        },
        {
            "chapter": 25,
            "verse": 35,
            "text": "Həqiqətən, Kitabı Musaya Biz verdik və qardaşı Harunu da ona köməkçi etdik"
        },
        {
            "chapter": 25,
            "verse": 36,
            "text": "Onlara: “Ayələrimizi yalan sayan bir tayfanın yanına gedin!”- dedik. Sonra Biz o tayfanı yerli-dibli yox etdik"
        },
        {
            "chapter": 25,
            "verse": 37,
            "text": "Biz Nuh qövmünü elçiləri yalançı saydıqları zaman suda batırdıq və onları insanlar üçün bir ibrət etdik. Biz zalımlar üçün ağrılı-acılı bir əzab hazırlamışıq"
        },
        {
            "chapter": 25,
            "verse": 38,
            "text": "Biz Adı, Səmudu, Rəss əhlini və onların arasında olan bir çox nəsilləri də məhv etdik"
        },
        {
            "chapter": 25,
            "verse": 39,
            "text": "Biz onların hamısına misallar çəkdik və onların hamısını büsbütün məhv etdik"
        },
        {
            "chapter": 25,
            "verse": 40,
            "text": "Məkkə müşrikləri bəla yağmuru düşüb viran qalmış şəhərin yanından keçmişdilər. Məgər onlar onu görməmişdilər? Xeyr, onlar öldükdən sonra dirilməyə də inanmırlar"
        },
        {
            "chapter": 25,
            "verse": 41,
            "text": "Onlar səni gördükdə ancaq sənə lağ edir və deyirlər: “Budurmu Allahın elçi göndərdiyi kəs"
        },
        {
            "chapter": 25,
            "verse": 42,
            "text": "Əgər biz məbudlarımıza tapınmaqda səbirli olmasaydıq, az qala o bizi onlardan uzaqlaşdıracaqdı”. Onlar əzabı gördükləri zaman kimin haqq yoldan daha çox azdığını anlayacaqlar"
        },
        {
            "chapter": 25,
            "verse": 43,
            "text": "Nəfsinin istəyini ilahiləşdirən kimsəni gördünmü? Sən ona vəkillikmi edəcəksən"
        },
        {
            "chapter": 25,
            "verse": 44,
            "text": "Yoxsa elə hesab edirsən ki, onların əksəriyyəti eşidəcək və ya anlayacaq? Onlar heyvan kimidirlər, hətta, haqq yoldan daha çox uzaqlaşmışlar"
        },
        {
            "chapter": 25,
            "verse": 45,
            "text": "Məgər Rəbbinin kölgəni necə uzatdığını görmürsənmi? Əgər O istəsəydi, onu hərəkətsiz halda saxlayardı. Sonra Biz günəşi onun bələdçisi etdik"
        },
        {
            "chapter": 25,
            "verse": 46,
            "text": "Sonra o kölgəni yavaş-yavaş Özümüzə tərəf çəkdik"
        },
        {
            "chapter": 25,
            "verse": 47,
            "text": "Sizin üçün gecəni örtük, yuxunu rahatlıq, gündüzü də canlanma vaxtı edən Odur"
        },
        {
            "chapter": 25,
            "verse": 48,
            "text": "Küləkləri Öz mərhəməti önündə yağışdan qabaq müjdəçi olaraq göndərən Odur. Biz göydən tərtəmiz su endirdik ki"
        },
        {
            "chapter": 25,
            "verse": 49,
            "text": "onunla ölü bir diyarı canlandıraq, yaratdığımız neçə-neçə heyvanlara və neçə-neçə insanlara ondan içirdək"
        },
        {
            "chapter": 25,
            "verse": 50,
            "text": "Biz düşünüb ibrət alsınlar deyə o suyu onların arasında paylaşdırdıq. Lakin insanların çoxu küfrdən başqa bir şey qəbul etmədilər"
        },
        {
            "chapter": 25,
            "verse": 51,
            "text": "Əgər istəsəydik, hər kəndə qorxudan bir peyğəmbər göndərərdik"
        },
        {
            "chapter": 25,
            "verse": 52,
            "text": "Belə olduqda sən kafirlərə baş əymə və onlara qarşı bununla (bu Quranla) böyük bir cihad et"
        },
        {
            "chapter": 25,
            "verse": 53,
            "text": "Birinin suyu dadlı və şirin, digərininki isə duzlu və acı olan iki dənizi qovuşduraraq aralarında maneə və keçilməz sədd qoyan Odur"
        },
        {
            "chapter": 25,
            "verse": 54,
            "text": "Sudan insan yaradan, ona qan qohumları və sonradan qohum olanları bəxş edən Odur. Rəbbin hər şeyə Qadirdir"
        },
        {
            "chapter": 25,
            "verse": 55,
            "text": "Onlar Allahı qoyub özlərinə nə xeyir, nə də zərər verə bilməyənlərə sitayiş edirlər. Kafir öz Rəbbinə qarşı şeytana köməkçidir"
        },
        {
            "chapter": 25,
            "verse": 56,
            "text": "Biz səni ancaq müjdə verən və xəbərdarlıq edən kimi göndərdik"
        },
        {
            "chapter": 25,
            "verse": 57,
            "text": "De: “Mən bunun əvəzinə sizdən heç bir mükafat istəmirəm. Təkcə onu istəyirəm ki, insanlar Rəbbinə tərəf aparan bir yol tutsunlar”"
        },
        {
            "chapter": 25,
            "verse": 58,
            "text": "Ölməz, əbədi Yaşayana təvəkkül et və Onu həmd-səna ilə təriflə. Onun Öz qullarının günahlarından agah olması kifayətdir"
        },
        {
            "chapter": 25,
            "verse": 59,
            "text": "O, göyləri, yeri və onların arasındakıları altı gündə yaratdı, sonra da Ərşə ucaldı. O, Mərhəmətli Allahdır. Bunu biləndən soruş"
        },
        {
            "chapter": 25,
            "verse": 60,
            "text": "Onlara: “Mərhəmətli Allaha səcdə edin!”– deyildikdə: “Mərhəmətli Allah nədir? Məgər bizə əmr etdiyin şeyə səcdə etməliyik?”– deyərlər. Bu da onların nifrətini artırar"
        },
        {
            "chapter": 25,
            "verse": 61,
            "text": "Səmada bürclər qoyan və orada günəş və nurlu bir ay yaradan Allah nə qədər xeyirxahdır"
        },
        {
            "chapter": 25,
            "verse": 62,
            "text": "Yada salmaq və şükür etmək istəyənlər üçün gecə ilə gündüzü bir-birinin ardınca gətirən Odur"
        },
        {
            "chapter": 25,
            "verse": 63,
            "text": "Mərhəmətli Allahın qulları o kəslərdir ki, onlar yer üzündə təvazökarlıqla gəzər, cahillər onlara xoşagəlməz bir söz dedikdə: “Salam!”– deyərlər"
        },
        {
            "chapter": 25,
            "verse": 64,
            "text": "Onlar gecələrini Rəbbi üçün səcdədə və qiyamda keçirərlər"
        },
        {
            "chapter": 25,
            "verse": 65,
            "text": "Onlar deyərlər: “Ey Rəbbimiz! Cəhənnəm əzabını bizdən uzaq elə. Doğrusu, onun əzabı həmişəlikdir"
        },
        {
            "chapter": 25,
            "verse": 66,
            "text": "Həqiqətən, ora nə pis məskən, necə də pis iqamətgahdır!”"
        },
        {
            "chapter": 25,
            "verse": 67,
            "text": "Onlar mallarını xərclədikdə nə israfçılıq, nə də xəsislik edər, bunların arasında orta bir yol tutarlar"
        },
        {
            "chapter": 25,
            "verse": 68,
            "text": "Onlar Allahla yanaşı başqa məbuda yalvarmaz, Allahın haram etdiyi cana haqsız yerə qıymaz və zina etməzlər. Bunu edən kimsə cəzalandırılar"
        },
        {
            "chapter": 25,
            "verse": 69,
            "text": "Qiyamət günü onun əzabı qat-qat artırılar və onun içində zəlil olub əbədi qalar"
        },
        {
            "chapter": 25,
            "verse": 70,
            "text": "Ancaq tövbə edib iman gətirən və saleh əməllər edənlərdən başqa. Allah onların pis əməllərini yaxşı əməllərlə əvəz edər. Allah Bağışlayandır, Rəhmlidir"
        },
        {
            "chapter": 25,
            "verse": 71,
            "text": "Kim tövbə edib yaxşı iş görərsə, o, doğrudan da Allaha tərəf qayıtmış olar"
        },
        {
            "chapter": 25,
            "verse": 72,
            "text": "Onlar yalandan şahidlik etməz, lağlağı məclisinə rast gəldikdə oradan ləyaqətlə ötüb keçərlər"
        },
        {
            "chapter": 25,
            "verse": 73,
            "text": "Onlara Rəbbinin ayələri xatırlandığı zaman o ayələrə qarşı kar və kor kimi davranmazlar"
        },
        {
            "chapter": 25,
            "verse": 74,
            "text": "Onlar deyərlər: “Ey Rəbbimiz! Bizə gözümüzün aydınlığı olan zövcələr və övladlar bəxş et və bizi müttəqilərə imam et!”"
        },
        {
            "chapter": 25,
            "verse": 75,
            "text": "Onlar səbir etdiklərinə görə Cənnətdə olan yüksək məqamla mükafatlandırılacaq, orada xeyir-dua ilə, salamla qarşılanacaqlar"
        },
        {
            "chapter": 25,
            "verse": 76,
            "text": "Onlar orada əbədi qalacaqlar. Ora nə gözəl məskən, necə də gözəl iqamətgahdır"
        },
        {
            "chapter": 25,
            "verse": 77,
            "text": "De: “Əgər yalvarmağınız olmasaydı, Rəbbim sizə diqqət yetirməzdi. Siz haqqı yalan saydınız. Ona görə də əzab sizi rahat buraxmayacaqdır!”"
        }
    ]
}
{
    "juzs": [
        {
            "chapter": 46,
            "verse": 1,
            "text": "حم [حا میم‌]"
        },
        {
            "chapter": 46,
            "verse": 2,
            "text": "کتابی است فروفرستاده از سوی خداوند پیروزمند فرزانه‌"
        },
        {
            "chapter": 46,
            "verse": 3,
            "text": "آسمانها و زمین و آنچه در میان آنهاست، جز به حق و سرآمدی معین نیافریده‌ایم و کافران از آنچه هشدار می‌یابند رویگردانند"
        },
        {
            "chapter": 46,
            "verse": 4,
            "text": "بگو آیا شریکانی را که به جای خداوند قائل هستید، نگریسته‌اید، به من بنمایانید که چه چیزی را در زمین آفریده‌اند، یا آیا در [آفرینش‌] آسمانها شرکتی داشته‌اند، اگر راست می‌گویید کتابی پیش از این [کتاب‌]، یا نشانه‌ای از علم بیاورید"
        },
        {
            "chapter": 46,
            "verse": 5,
            "text": "و کیست گمراه‌تر از کسی که موجودی را به دعا خواند که تا روز قیامت پاسخش را ندهد، و ایشان از دعای آنان بی‌خبرند"
        },
        {
            "chapter": 46,
            "verse": 6,
            "text": "و چون مردم گرد آورده شوند، [آن معبودان باطل‌] دشمنان ایشان باشند، و عبادتشان را منکر شوند"
        },
        {
            "chapter": 46,
            "verse": 7,
            "text": "و چون آیات روشنگر ما بر آنان خوانده شود، کافران درباره حق چون فراز آیدشان گویند، این جادوی آشکار است‌"
        },
        {
            "chapter": 46,
            "verse": 8,
            "text": "یا گویند آن را بر ساخته است بگو اگر آن را برساخته باشم، در برابر خداوند چیزی به سود من ندارید، او به آنچه به آن می‌پردازید آگاه‌تر است، خداوند در میان من و شما گواه بس، و او آمرزگار مهربان است‌"
        },
        {
            "chapter": 46,
            "verse": 9,
            "text": "بگو [من‌] پدیده‌ای نو ظهور در میان پیامبران نیستم، و نمی‌دانم بر من و بر شما چه خواهد رفت، جز از وحیی که به من می‌شود، از چیزی پیروی نمی‌کنم، و من جز هشداردهنده‌ای آشکار نیستم‌"
        },
        {
            "chapter": 46,
            "verse": 10,
            "text": "بگو بیندیشید اگر [قرآن‌] از سوی خداوند باشد و سپس به آن انکار ورزید، [آیا ستمگر نیستید؟] و گواهی از بنی‌اسرائیل بر همانند آن گواهی داده است، آنگاه او ایمان آورده و شما استکبار ورزیدید، بی‌گمان خداوند قوم ستمکاران را هدایت نمی‌کند"
        },
        {
            "chapter": 46,
            "verse": 11,
            "text": "و کافران در حق مؤمنان گویند اگر خیر بود آنان بر ما در زمینه آن پیشی نمی‌گرفتند، و چون به آن راهیاب نشدند، گویند این برساخته‌ای کهن است‌"
        },
        {
            "chapter": 46,
            "verse": 12,
            "text": "و پیش از آن کتاب موسی رهنما و رحمت بود، و این کتابی است همخوان [با آن‌]، به زبان عربی [/شیوا]، تا ستم‌پیشگان [مشرک‌] را هشدار دهد، و بشارتی برای نیکوکاران باشد"
        },
        {
            "chapter": 46,
            "verse": 13,
            "text": "بی‌گمان کسانی که گفتند پروردگار ما خداوند است، سپس [در این راه‌] پایداری ورزیدند، نه بیمی بر آنان است و نه اندوهگین می‌شوند"
        },
        {
            "chapter": 46,
            "verse": 14,
            "text": "اینان بهشتیانند که جاودانه در آنند، که پاداش کاری است که کرده‌اند"
        },
        {
            "chapter": 46,
            "verse": 15,
            "text": "و به انسان سفارش کرده‌ایم که در حق پدر و مادرش نیکی کند [چرا که‌] مادرش به دشواری او را آبستن بوده و به دشواری او را زاده است، و [دوران‌] بارگرفتن و از شیر گرفتن او سی‌ماه است، تا آنکه به کمال رشدش برسد و به چهل‌سالگی برسد گوید پروردگارا مرا توفیق ده که نعمتی را که بر من و بر پدر و مادرم ارزانی داشتی سپاس بگزارم، و کارهای شایسته‌ای کنم که آن را بپسندی، و زاد و رود مرا نیز به صلاح‌آور، من به درگاه تو توبه کرده‌ام و من از مسلمانانم‌"
        },
        {
            "chapter": 46,
            "verse": 16,
            "text": "اینانند که نیکوترین کاری را که کرده‌اند، از ایشان می‌پذیریم، و در میان بهشتیان از گناهانشان در می‌گذریم، [این‌] وعده راستینی است که به آنان نوید داده شده است‌"
        },
        {
            "chapter": 46,
            "verse": 17,
            "text": "و کسی که به پدر و مادرش می‌گفت اف بر شما آیا به من وعده می‌دهید که [از گور زنده‌] بیرون آورده شوم، حال آنکه نسلهای [بسیاری‌] پیش از من بوده‌اند [و زنده نشده‌اند]، و آن دو به درگاه خداوند استغاثه می‌کنند [و به او می‌گویند] وای بر تو، ایمان بیاور بی‌گمان وعده الهی راست است، و [او] گوید این جز افسانه‌های پیشینیان نیست‌"
        },
        {
            "chapter": 46,
            "verse": 18,
            "text": "اینانند که در میان امتهای جن و انس که پیش از ایشان بوده‌اند، حکم [عذاب‌] بر آنان تعلق گرفته است، اینانند که زیانکارند"
        },
        {
            "chapter": 46,
            "verse": 19,
            "text": "و هر یک را بر حسب آنچه کرده‌اند درجاتی است، و تا سرانجام جزای اعمالشان را به تمام و کمال بدهد، و بر ایشان ستم نرود"
        },
        {
            "chapter": 46,
            "verse": 20,
            "text": "و روزی که کافران را به نزدیک آتش [دوزخ‌] بدارند [و گویند] خیر و خوشیهایتان را در زندگانی دنیویتان به پایان بردید، و از آن بهره‌مند شدید، پس امروز به خاطر آنکه در روی زمین به ناحق استکبار می‌ورزیدید و به خاطر آنکه نافرمانی می‌کردید، عذاب خوارکننده را کیفر برید"
        },
        {
            "chapter": 46,
            "verse": 21,
            "text": "و از برادر عادیان [ هود] یاد کن که قومش را در احقاف هشدار داد، و پیشاپیش وی و پس از وی هشداردهندگانی به میان آمده بودند [و گفت‌] جز خداوند را مپرستید، که من بر شما از عذاب روزی سهمگین می‌ترسم‌"
        },
        {
            "chapter": 46,
            "verse": 22,
            "text": "گفتند آیا به سراغ ما آمده‌ای که ما را از خدایانمان باز داری، پس اگر از راستگویان هستی، آنچه به ما وعده داده‌ای به میان بیاور"
        },
        {
            "chapter": 46,
            "verse": 23,
            "text": "گفت همانا علم نزد خداوند است، و من رسالتم را به شما می‌رسانم، ولی شما را قومی می‌بینم که نادانی می‌کنید"
        },
        {
            "chapter": 46,
            "verse": 24,
            "text": "آنگاه چون آن [عذاب‌] را به هیئت ابری دیدند که رو به [دشت و] دره‌هایشان نهاده بود، گفتند این ابری است بارنده بر ما، نه بلکه آن چیزی است که به شتابش می‌خواستید، بادی است که در آن عذابی دردناک است‌"
        },
        {
            "chapter": 46,
            "verse": 25,
            "text": "که به فرمان پروردگارش همه چیز را نابود می‌کند، و چنان شدند که چیزی جز خانه‌هایشان دیده نمی‌شد، بدین‌سان قوم گناهکاران را کیفر می‌دهیم‌"
        },
        {
            "chapter": 46,
            "verse": 26,
            "text": "و به راستی به آنان در چیزهایی تمکن داده بودیم که شما را آن تمکن نداده بودیم، و برای آنان گوشها و چشمها و دلها آفریده بودیم، اما گوشها و چشمها و دلهایشان سودی به حالشان نداد، چرا که آیات الهی را انکار می‌کردند و آنچه ریشخندش می‌کردند، ایشان را فروگرفت‌"
        },
        {
            "chapter": 46,
            "verse": 27,
            "text": "و به راستی چه بسیار از شهرهایی را که پیرامونتان بود، نابود کردیم و آیات [خود] را گونه‌گون بیان کردیم، باشد که بازآیند"
        },
        {
            "chapter": 46,
            "verse": 28,
            "text": "پس چرا کسانی که به جای خداوند به پرستششان گرفته بودند، که مایه تقربشان شود، یعنی آن خدایان یاریشان ندادند؟ بلکه از دید آنان گم و گور شدند، و این است افترای ایشان و آنچه بر می‌ساختند"
        },
        {
            "chapter": 46,
            "verse": 29,
            "text": "و چنین بود که گروهی از جن را متوجه تو ساختیم که به قرآن گوش سپارند، و چون نزد او حضور یافتند گفتند خاموش باشید [و گوش دهید]، و چون سپری شد، هشدارگر به سوی قومشان بازگشتند"
        },
        {
            "chapter": 46,
            "verse": 30,
            "text": "گفتند ای هم قومان ما، [آیات‌] کتابی را شنیدیم که پس از موسی فروفرستاده شده، [و] همخوان [کتابهای‌] پیشاپیش خویش است، و به حق و راهی راست رهنمون است‌"
        },
        {
            "chapter": 46,
            "verse": 31,
            "text": "ای هم قومان ما دعوتگر الهی را بپذیرید و به او ایمان آورید، تا از گناهانتان درگذرد و شما را از عذابی دردناک در امان دارد"
        },
        {
            "chapter": 46,
            "verse": 32,
            "text": "و هر کس دعوتگر الهی را نپذیرد، بداند که در [این سر] زمین گزیر و گریزی ندارد، و در برابر او سرورانی ندارد، اینانند که در گمراهی آشکارند"
        },
        {
            "chapter": 46,
            "verse": 33,
            "text": "آیا نیندیشیده‌اند که خداوندی که آسمانها و زمین را آفریده است، و در آفرینش آنها در نمانده است، توانای آن است که مردگان را زنده بدارد، آری او بر هر کاری تواناست‌"
        },
        {
            "chapter": 46,
            "verse": 34,
            "text": "و روزی که کافران را به نزدیک آتش [دوزخ‌] بدارند [و از ایشان بپرسند] آیا این [وعده‌] حق نیست؟ گویند چرا سوگند به پروردگارمان گوید پس عذاب را به خاطر آنکه [انکار و] کفرمی‌ورزیدید بچشید"
        },
        {
            "chapter": 46,
            "verse": 35,
            "text": "پس همان گونه که پیامبران نستوه، صبر کردند، صبر کن، و برای آنان [عذاب را] به شتاب مخواه زیرا روزی که آنچه وعده‌شان داده شده است، بنگرند، گویی جز ساعتی از یک روز به سر نبرده‌اند، [این‌] پیامی است، پس به نابودی کشانده نخواهند شد جز قوم نافرمانان‌"
        },
        {
            "chapter": 47,
            "verse": 1,
            "text": "کسانی که کفرورزیدند و [مردمان را] از راه خدا بازداشتند، [خداوند] اعمالشان را تباه [و بی‌ارزش‌] کرد"
        },
        {
            "chapter": 47,
            "verse": 2,
            "text": "و کسانی که ایمان آوردند و کارهای شایسته کردند، و به آنچه بر محمد فروفرستاده شده -که حق است و از جانب پروردگارشانباور داشتند، گناهانشان را زدود و کار و بار ایشان به صلاح آورد"
        },
        {
            "chapter": 47,
            "verse": 3,
            "text": "این از آن است که کافران از باطل پیروی کرده‌اند، و[لی‌] مؤمنان از حق پیروی کرده‌اند که از جانب پروردگارشان است، بدین‌سان خداوند برای مردم مثلهایشان را می‌زند"
        },
        {
            "chapter": 47,
            "verse": 4,
            "text": "پس چون با کافران [حربی‌] رو به رو شوید، گردنهایشان را بزنید تا آنکه ایشان را به زانو در آورید [و در دست شما اسیر شوند] آنگاه بندهایشان را سخت استوار کنید، و پس از آن یا منت نهید [و رها کنید بدون فدیه‌] یا فدیه بستانید [و رها کنید]، تا اهل کارزار بارهای [سلاح‌] خود را فرو گذارد، چنین است [حکم الهی‌]، و اگر خداوند می‌خواست از ایشان انتقام می‌کشید، ولی [چنین کرد] تا بعضی از شما را به بعضی دیگر بیازماید، و کسانی که در راه خدا کشته شده‌اند، هرگز [خداوند] اعمالشان را تباه [و بی‌ارزش‌] نخواهد کرد"
        },
        {
            "chapter": 47,
            "verse": 5,
            "text": "به زودی ایشان را هدایت می‌کند و کار و بارشان را به صلاح می‌آورد"
        },
        {
            "chapter": 47,
            "verse": 6,
            "text": "و به بهشتی که به آنان شناسانده است، در می‌آوردشان‌"
        },
        {
            "chapter": 47,
            "verse": 7,
            "text": "ای کسانی که ایمان آورده‌اید اگر [دین‌] خدا را یاری دهید، شما را یاری می‌دهد و گامهایتان را استوار می‌دارد"
        },
        {
            "chapter": 47,
            "verse": 8,
            "text": "و کسانی که کفرورزیده‌اند بدا به حالشان، [خداوند] اعمالشان را تباه کرده است‌"
        },
        {
            "chapter": 47,
            "verse": 9,
            "text": "چرا که [وحی‌] فرو فرستاده الهی را ناخوش دارند، پس اعمالشان را تباه [و بی‌ارزش‌] گرداند"
        },
        {
            "chapter": 47,
            "verse": 10,
            "text": "آیا در زمین سیر و سفر نکرده‌اند که بنگرند سرانجام کسانی که پیش از آنان بوده‌اند چگونه بود، که خداوند نابودشان کرد، و سرنوشت کافران همانند آن است‌"
        },
        {
            "chapter": 47,
            "verse": 11,
            "text": "این از آن است که خداوند سرور مؤمنان است و کافران سروری ندارند"
        },
        {
            "chapter": 47,
            "verse": 12,
            "text": "بی‌گمان خداوند کسانی را که ایمان آورده‌اند و کارهای شایسته کرده‌اند، به بوستانهایی در می‌آورد که جویباران از فرودست آن جاری است، و کافران [از ظواهر زندگی‌] بهره بر می‌گیرند و همان گونه که چارپایان می‌خورند، می‌خورند و [می‌خوابند] و آتش [دوزخ‌] جایگاه ایشان است‌"
        },
        {
            "chapter": 47,
            "verse": 13,
            "text": "و چه بسیار [مردم‌] شهرها که از شهر تو که آواره‌ات کرد نیرومندتر بودند، نابودشان کردیم، و یاوری نداشتند"
        },
        {
            "chapter": 47,
            "verse": 14,
            "text": "آیا کسی که به طریقه روشنی از جانب پروردگار خویش است، همانند کسی است که بد عملی‌اش در نظرش آراسته جلوه داده شده و از هوی و هوسهایشان پیروی می‌کنند"
        },
        {
            "chapter": 47,
            "verse": 15,
            "text": "وصف بهشتی که به پرهیزگاران وعده داده شده است [چنین است که‌] در آن جویهایی از آب ناگندا، و جویهایی از شیری که مزه‌اش تغییرناپذیر است، و جویهایی از شراب لذت‌بخش آشامندگان، و جویهایی از عسل پالوده [روان‌] است، و برایشان در آنجا همه گونه میوه هست، و نیز آمرزشی از جانب پروردگارشان، [آیا چنین کسی‌] همانند کسی است که جاودانه در آتش [دوزخ‌] است؟ و به آنان آبی جوشان نوشانده می‌شود که دل و روده‌هایشان را پاره پاره می‌کند"
        },
        {
            "chapter": 47,
            "verse": 16,
            "text": "و از ایشان کسانی هستند که [ظاهرا] به تو گوش می‌سپارند، سپس که از نزدت بیرون می‌روند، به دانش یافتگان گویند هم اکنون چه گفت؟ اینان کسانی هستند که خداوند به دلهایشان مهر نهاده است و از هوی و هوسهایشان پیروی کرده‌اند"
        },
        {
            "chapter": 47,
            "verse": 17,
            "text": "و رهیافتگان را هدایت افزود و [راه و رسم‌] پارسایی‌شان آموخت‌"
        },
        {
            "chapter": 47,
            "verse": 18,
            "text": "پس انتظار ندارند مگر قیامت را که به ناگهان به سراغشان آید، که به راستی نشانه‌های آن ظاهر شده است، پس آنگاه که فراز آیدشان، چه پندی می‌خواهند بگیرند؟"
        },
        {
            "chapter": 47,
            "verse": 19,
            "text": "بدان که فی‌الحقیقه خدایی جز خداوند نیست، و برای گناهت، و نیز برای مردان و زنان مؤمن آمرزش بخواه، و خداوند [جای‌] جنب و جوش و آرام و قرارتان را می‌داند"
        },
        {
            "chapter": 47,
            "verse": 20,
            "text": "و [بعضی از] مؤمنان گویند چرا سوره‌ای [شامل حکم جهاد] فرو فرستاده نمی‌شود، آنگاه چون سوره‌ای از محکمات فرو فرستاده می‌شود و در آن کارزار [با مشرکان‌] یاد می‌شود، بیماردلان را بینی که به تو با نگاه کسی که از [سکرات‌] مرگ بیهوش شده باشد، می‌نگرند، بدا به حال ایشان‌"
        },
        {
            "chapter": 47,
            "verse": 21,
            "text": "اطاعت باید و سخنی نیک، آنگاه چون کار قطعی شود، اگر با خداوند صادق باشند، بی‌شک برایشان بهتر است‌"
        },
        {
            "chapter": 47,
            "verse": 22,
            "text": "چه بسا چون دست یابید در این سرزمین فتنه و فساد کنید و پیوند خویشاوندانتان را بگسلید"
        },
        {
            "chapter": 47,
            "verse": 23,
            "text": "اینان کسانی هستند که خداوند لعنتشان کرده و [از شنیدن و دیدن حق‌] ناشنوا و نابیناشان ساخته است‌"
        },
        {
            "chapter": 47,
            "verse": 24,
            "text": "آیا در قرآن تامل نمی‌کنند، یا بر دلها قفلها[ی غفلت‌]شان افتاده است؟"
        },
        {
            "chapter": 47,
            "verse": 25,
            "text": "بی‌گمان کسانی که پس از آنکه راه هدایت بر آنان روشن شده است، به آن پشت کردند [و به گذشته برگشتند]، شیطان آن را در چشمشان آراسته است و به آنان مهلت و میدان داده است‌"
        },
        {
            "chapter": 47,
            "verse": 26,
            "text": "این از آن است که به کسانی که [وحی‌] فرو فرستاده الهی را ناخوش داشته‌اند، گویند زودا که در بعضی کارها از شما اطاعت کنیم، و خداوند پنهانکاریشان را می‌داند"
        },
        {
            "chapter": 47,
            "verse": 27,
            "text": "پس چگونه باشد حالشان آنگاه که فرشتگان جانشان را بگیرند و چهره‌ها و پشتهایشان را فرو کوبند؟"
        },
        {
            "chapter": 47,
            "verse": 28,
            "text": "این از آن است که از آنچه خداوند را به خشم آورد پیروی می‌کنند و خشنودی او را ناخوش دارند، و [خداوند] اعمالشان را تباه [و بی‌ارزش‌] کند"
        },
        {
            "chapter": 47,
            "verse": 29,
            "text": "آیا بیماردلان پنداشته‌اند که خداوند هرگز حقد و حسدهایشان را آشکار نمی‌سازد؟"
        },
        {
            "chapter": 47,
            "verse": 30,
            "text": "و اگر بخواهیم آنان را به تو می‌نمایانیم، آنگاه ایشان را به سیمایشان می‌شناسی، و آنان را از آهنگ سخنشان می‌شناسی، و خداوند [ظاهر و باطن‌] اعمالتان را می‌داند"
        },
        {
            "chapter": 47,
            "verse": 31,
            "text": "و همه گونه می‌آزماییمتان تا از میان شما مجاهدان و صابران را معلوم بداریم، و احوالتان را بشناسانیم‌"
        },
        {
            "chapter": 47,
            "verse": 32,
            "text": "بی‌گمان کسانی که کفرورزیده‌اند و [مردم را] از راه خدا باز داشته‌اند، و پس از آنکه راه هدایت بر آنان روشن شده است، با پیامبر مخالفت ورزیده‌اند، هرگز به خداوند زیانی نمی‌رسانند و زودا که [خداوند] اعمالشان را تباه و [بی‌ارزش‌] گرداند"
        },
        {
            "chapter": 47,
            "verse": 33,
            "text": "ای کسانی که ایمان آورده‌اید از خداوند و از پیامبر اطاعت کنید و اعمالتان را باطل مگردانید"
        },
        {
            "chapter": 47,
            "verse": 34,
            "text": "بی‌گمان کسانی که کفرورزیده‌اند و [مردم را] از راه خدا باز داشته‌اند، سپس در حالی که کافر بوده‌اند در گذشته‌اند، هرگز خداوند آنان را نمی‌آمرزد"
        },
        {
            "chapter": 47,
            "verse": 35,
            "text": "پس سستی‌مورزید و از در صلح و سازش در نیایید که شما برتر و [چیره‌]اید و خداوند با شماست و [پاداش‌] اعمال شما را نمی‌کاهد"
        },
        {
            "chapter": 47,
            "verse": 36,
            "text": "همانا زندگانی دنیا [مانند] بازیچه و سرگرمی است و اگر ایمان داشته باشید و پروا و پرهیز بورزید، پاداشهایتان را به شما می‌پردازد، و [همه‌] اموال شما را از شما نمی‌گیرد"
        },
        {
            "chapter": 47,
            "verse": 37,
            "text": "اگر آن را از شما بطلبد و بر شما سخت بگیرد [چه بسا] بخل ورزید و ناهمدلی شما را آشکار سازد"
        },
        {
            "chapter": 47,
            "verse": 38,
            "text": "همین شما هستید که از شما خواسته می‌شود که در راه خدا انفاق کنید، آنگاه بعضی از شما هستند که بخل می‌ورزند، و هر کس بخل ورزد همانا از خود دریغ می‌ورزد، و خداوند بی‌نیاز است و شما نیازمندانید، و اگر روی بگردانید قومی غیر شما را جانشین شما می‌سازد، آنگاه آنان مانند شما نخواهند بود"
        },
        {
            "chapter": 48,
            "verse": 1,
            "text": "همانا گشایشی آشکار در کار تو پدید آوردیم‌"
        },
        {
            "chapter": 48,
            "verse": 2,
            "text": "تا سرانجام خداوند گناه نخستین و اخیر [امت‌] تو را برای تو بیامرزد و نعمتش را بر تو به کمال برساند و تو را به راهی راست هدایت فرماید"
        },
        {
            "chapter": 48,
            "verse": 3,
            "text": "و خداوند تو را به نصرتی پیروزمندانه یاری دهد"
        },
        {
            "chapter": 48,
            "verse": 4,
            "text": "هموست که آرامش را در دلهای مؤمنان جای داد، تا ایمانی بر ایمانشان بیفزایند، و سپاههای آسمان و زمین خداوند راست، و خداوند دانای فرزانه است‌"
        },
        {
            "chapter": 48,
            "verse": 5,
            "text": "تا سرانجام مردان مؤمن و زنان مؤمن را به بوستانهایی که جویباران از فرو دست آن جاری است درآورد، که جاودانه در آنجا هستند، و سیئاتشان را از ایشان بزداید، و این نزد خداوند رستگاری بزرگی است‌"
        },
        {
            "chapter": 48,
            "verse": 6,
            "text": "و تا مردان منافق و زنان منافق و مردان مشرک و زنان مشرک را که درباره خداوند بداندیشند، عذاب کند، گردش بد روزگار بر آنان باد و خداوند بر آنان خشم گرفته و لعنت آورده و برایشان دوزخ را آماده ساخته است و بد سرانجامی است‌"
        },
        {
            "chapter": 48,
            "verse": 7,
            "text": "و سپاههای آسمان و زمین خداوند راست، و خداوند پیروزمند فرزانه است‌"
        },
        {
            "chapter": 48,
            "verse": 8,
            "text": "همانا ما تو را گواه و مژده‌بخش و هشداردهنده فرستاده‌ایم‌"
        },
        {
            "chapter": 48,
            "verse": 9,
            "text": "تا به خداوند و پیامبر او ایمان آورید و او [پیامبر] را گرامی دارید و بزرگ شمارید و [خداوند را] بامدادان و شامگاهان تسبیح گویید"
        },
        {
            "chapter": 48,
            "verse": 10,
            "text": "بی‌گمان کسانی که با تو بیعت می‌کنند، در واقع با خداوند بیعت می‌کنند، دست خداوند برفراز دست ایشان است، پس هر کس که پیمان شکند، همانا به زیان خویش پیمان شکسته است، و هر کس به آنچه با خداوند پیمان بسته است، وفا کند، زودا که به او پاداش بزرگ ببخشد"
        },
        {
            "chapter": 48,
            "verse": 11,
            "text": "به زودی واپس‌ماندگان اعرابی [/جهادگریزان بادیه‌نشین‌] به تو گویند اموال ما و خانواده‌هایمان ما را [از همراهی با شما] مشغول داشت، پس برای ما آمرزش بخواه، به زبانهایشان چیزی را می‌گویند که در دلهایشان نیست، بگو پس چه کسی در برابر خداوند -اگر در حق شما زیانی یا در حق شما سودی بخواهداز شما حمایت خواهد کرد؟ آری خداوند به آنچه می‌کنید آگاه است‌"
        },
        {
            "chapter": 48,
            "verse": 12,
            "text": "حق این است که گمان می‌کردید که پیامبر و مؤمنان هرگز به سوی خانواده‌هایشان باز نمی‌گردند، و این امر در دلهایتان آراسته جلوه داده شد، و بداندیشی کردید و قومی ورشکسته شدید"
        },
        {
            "chapter": 48,
            "verse": 13,
            "text": "و هر کس به خداوند و پیامبر او ایمان نیاورد [بداند که‌] ما برای کافران آتشی افروخته آماده ساخته‌ایم‌"
        },
        {
            "chapter": 48,
            "verse": 14,
            "text": "و فرمانروایی آسمانها و زمین خداوند راست، که هر کس را بخواهد می‌آمرزد و هر کس را بخواهد عذاب می‌کند، و خداوند آمرزگار مهربان است‌"
        },
        {
            "chapter": 48,
            "verse": 15,
            "text": "چون به سوی غنایم راه برید که آن را به دست آورید، زودا که واپس ماندگان گویند ما را بگذارید که از شما پیروی کنیم می‌خواهند حکم الهی را دگرگون کنند، بگو هرگز از ما پیروی نخواهید کرد، خداوند پیشاپیش درباره شما چنین گفته است، زودا که [در پاسخ شما] گویند خیر، شما به ما رشک می‌برید، حق این است جز اندکی در نمی‌یابند"
        },
        {
            "chapter": 48,
            "verse": 16,
            "text": "به واپس ماندگان اعرابی [/جهادگریزان بادیه‌نشین‌] بگو زودا که به سوی قومی ستیزه‌جوی سهمگین خوانده شوید که با ایشان کارزار کنید، یا آنکه آنان مسلمان شوند، پس اگر اطاعت کنید، خداوند پاداشی نیکو به شما بدهد و اگر روی برتابید، چنانکه پیشتر هم روی برتافته بودید، به عذابی دردناک عذابتان کند"
        },
        {
            "chapter": 48,
            "verse": 17,
            "text": "[البته‌] بر نابینا ایرادی نیست، و بر لنگ ایرادی نیست، و بر بیمار هم ایرادی نیست، و هر کس از خداوند و پیامبرش اطاعت کند، به بوستانهایی که جویباران از فرو دست آن جاری است، درآوردشان، و هر کس روی برتابد، به عذابی دردناک عذابش کند"
        },
        {
            "chapter": 48,
            "verse": 18,
            "text": "به راستی که خداوند از مؤمنان، چون با تو در زیر آن درخت بیعت کردند، خشنود شد، و می‌دانست که در دلهایشان چیست، و آنگاه آرامش [خود] را بر آنان نازل کرد و به پیروزی‌ای نزدیک پاداششان داد"
        },
        {
            "chapter": 48,
            "verse": 19,
            "text": "و نیز غنایمی بسیار که به آن دست‌یابند، و خداوند پیروزمند فرزانه است‌"
        },
        {
            "chapter": 48,
            "verse": 20,
            "text": "خداوند به شما غنایم بسیاری وعده کرده است که بر آن دست یابید، و این را برای شما پیش انداخت، و دستان مردم [مخالف‌] را از شما بازداشت، تا این امر نشانه عبرتی برای مؤمنان باشد، و شما را به راهی راست هدایت کند"
        },
        {
            "chapter": 48,
            "verse": 21,
            "text": "و موردی دیگر که هنوز به آن دست نیافته‌اید، ولی خداوند به آن احاطه دارد، و خداوند بر همه چیز تواناست‌"
        },
        {
            "chapter": 48,
            "verse": 22,
            "text": "و اگر کافران با شما به کارزار برخیزند، بی‌شک به شما پشت خواهند کرد، سپس نه یاری و نه یاوری یابند"
        },
        {
            "chapter": 48,
            "verse": 23,
            "text": "این سنت الهی است که پیشتر نیز جاری بوده است، و هرگز در سنت الهی تغییر و تبدیلی نخواهی یافت‌"
        },
        {
            "chapter": 48,
            "verse": 24,
            "text": "و هموست که پس از آنکه شما را بر ایشان پیروزی داد، در میان مکه دستان ایشان را از شما، و دستان شما را از ایشان بازداشت، و خداوند به آنچه می‌کنید بیناست‌"
        },
        {
            "chapter": 48,
            "verse": 25,
            "text": "آنان بودند که کفرورزیدند و شما را از مسجدالحرام باز داشتند و نگذاشتند قربانی [شما] که باز داشته شده بود، به محل [قربانگاه‌]اش برسد، و اگر [در مکه‌] مردان و زنان [مستضعف‌] با ایمانی نبودند که [ممکن بود] بی‌آنکه آنان را بشناسید، ندانسته پایمالشان کنید و تاوانشان بر شما بماند [فرمان حمله به مکه می‌دادیم‌] تا خدا هر که را بخواهد در جوار رحمت خویش درآورد اگر [کافران و مؤمنان‌] از هم متمایز می‌شدند، قطعا از میان آنان کافران را به عذاب دردناکی معذب می‌داشتیم‌"
        },
        {
            "chapter": 48,
            "verse": 26,
            "text": "چنین بود که کافران در دلهایشان حمیت -حمیت جاهلیتآوردند، ولی خداوند آرامشش را بر پیامبرش و بر مؤمنان نازل کرد و آنان را پایبند حکم تقوا ساخت، و به آن سزاوارتر و اهل آن بودند، و خداوند به همه‌چیز داناست‌"
        },
        {
            "chapter": 48,
            "verse": 27,
            "text": "به راستی که خداوند رؤیای پیامبرش را به حقیقت پیوست، که شما ان شاء الله در امن و امان و حلق و تقصیر کرده وارد مسجدالحرام خواهید شد بی‌آنکه بیمی داشته باشید، و او چیزی را که شما نمی‌دانید می‌داند و جز این نیز پیروزی‌ای نزدیک نصیب شما گردانده است‌"
        },
        {
            "chapter": 48,
            "verse": 28,
            "text": "او کسی است که پیامبرش را با هدایت و دین حق فرستاده است، تا آن را بر همه ادیان پیروز گرداند، و خداوند گواهی را بس‌"
        },
        {
            "chapter": 48,
            "verse": 29,
            "text": "محمد پیامبر الهی است و کسانی که با او هستند بر کافران سختگیر و با خودشان مهربانند، آنان را راکع و ساجد بینی که در طلب بخشش و خشنودی خداوند، نشانه آنان در چهره‌هایشان از اثر سجود [آشکار] است، و این است توصیف آنان در تورات، و توصیف آنان در انجیل هست، همانند نهالی که جوانه‌اش را برآورد، و آن را نیرومند سازد و ستبر گردد و بر ساقه‌هایش بایستد، و کشاورزان را شاد و شگفت‌زده سازد، تا از [دیدن‌] ایشان کافران را به خشم آورد، خداوند به کسانی از ایشان که ایمان آورده‌اند و کارهای شایسته کرده‌اند، آمرزش و پاداشی بزرگ وعده داده است‌"
        },
        {
            "chapter": 49,
            "verse": 1,
            "text": "ای مؤمنان بر حکم خداوند و پیامبر او پیشدستی نکنید، و از خداوند پروا داشته باشید، بی‌گمان خداوند شنوای داناست‌"
        },
        {
            "chapter": 49,
            "verse": 2,
            "text": "ای کسانی که ایمان آورده‌اید صداهایتان را از صدای پیامبر بلندتر مسازید، و در سخن با او، مانند بلند حرف زدنتان با همدیگر، بلند حرف مزنید مبادا که اعمالتان تباه شود و آگاه نباشید"
        },
        {
            "chapter": 49,
            "verse": 3,
            "text": "بی‌گمان کسانی که صداهایشان را نزد پیامبر خدا [آهسته و] پوشیده می‌دارند، اینانند که خداوند دلهایشان را برای تقوا پالوده است، ایشان را آمرزش و پاداشی بزرگ است‌"
        },
        {
            "chapter": 49,
            "verse": 4,
            "text": "بی‌گمان کسانی که تو را از پشت در حجره‌ها صدا می‌زنند، بیشترشان نابخردانند"
        },
        {
            "chapter": 49,
            "verse": 5,
            "text": "و اگر آنان صبر می‌کردند که تو بر ایشان بیرون آیی، بی‌شک بر ایشان بهتر بود، و خداوند آمرزگار مهربان است‌"
        },
        {
            "chapter": 49,
            "verse": 6,
            "text": "ای مؤمنان اگر فرد فاسقی خبری برایتان آورد، [در آن‌] بررسی کنید مبادا نادانسته به قومی زیان رسانید، آنگاه به خاطر کاری که کرده‌اید پشیمان شوید"
        },
        {
            "chapter": 49,
            "verse": 7,
            "text": "و بدانید که پیامبر خدا در میان شماست که اگر در بسیاری از امور از شما پیروی کند، به مشقت افتید، ولی خداوند ایمان را خوشایند شما قرار داد و آن را در دلهایتان آراست، و کفر و فسق و عصیان را برای شما ناخوشایند ساخت، اینانند که رهیافتگانند"
        },
        {
            "chapter": 49,
            "verse": 8,
            "text": "بخشش و نعمتی از جانب خداوند است، و خداوند دانای فرزانه است‌"
        },
        {
            "chapter": 49,
            "verse": 9,
            "text": "و اگر دو طایفه از مؤمنان با هم در افتند، میان آنان سازش دهید، و اگر یکی از آنها بر دیگری تعدی کرد، پس با آنکه تعدی پیشه کرده است کارزار کنید، تا آنکه به سوی امر الهی باز آید، و اگر باز آمد، آنگاه میان آنان دادگرانه سازش دهید، و به داد بکوشید که خداوند دادگران را دوست دارد"
        },
        {
            "chapter": 49,
            "verse": 10,
            "text": "همانا مؤمنان [مسلمانان‌] بردارند، پس بین برادرانتان آشتی برقرار سازید، و از خداوند پروا کنید، باشد که مشمول رحمت شوید"
        },
        {
            "chapter": 49,
            "verse": 11,
            "text": "ای مؤمنان نباید که قومی، قوم دیگر را به ریشخند بگیرد، چه بسا اینان از آنان بهتر باشند، و نیز نباید زنانی زنان دیگر را [ریشخند کنند] چه بسا اینان از آنان بهتر باشند، و در میان خویش عیب‌جویی مکنید، و یکدیگر را به لقبهای بد مخوانید پس از ایمان، پرداختن به فسق، بد رسمی است، و هر کس [از این کار] بازنگردد، اینانند که ستمگرانند"
        },
        {
            "chapter": 49,
            "verse": 12,
            "text": "ای مؤمنان از بسیاری از گمانها پرهیز کنید، چرا که بعضی از گمانها گناه است، و [در کار دیگران‌] تجسس مکنید، و بعضی از شما از بعضی دیگر غیبت نکند، آیا هیچ کدام از شما خوش دارد که گوشت برادر مرده‌اش را بخورد، که از آن تنفر دارید، و از خداوند پروا کنید که بی‌گمان خداوند توبه‌پذیر مهربان است‌"
        },
        {
            "chapter": 49,
            "verse": 13,
            "text": "هان ای مردم همانا ما شما را از یک مرد و یک زن آفریده‌ایم و شما را به هیئت اقوام و قبایلی در آورده‌ایم تا با یکدیگر انس و آشنایی یابید، بی‌گمان گرامی‌ترین شما در نزد خداوند پرهیزگارترین شماست، که خداوند دانای آگاه است‌"
        },
        {
            "chapter": 49,
            "verse": 14,
            "text": "اعرابیان گفتند ایمان آورده‌ایم بگو هنوز ایمان [حقیقی‌] نیاورده‌اید، بهتر است بگویید اسلام آورده‌ایم چرا که هنوز ایمان به [ژرفنای‌] دلهایتان راه نیافته است، و اگر از خداوند و پیامبر او اطاعت کنید، چیزی از [پاداش‌] اعمال شما نمی‌کاهد، بی‌گمان خداوند آمرزگار مهربان است‌"
        },
        {
            "chapter": 49,
            "verse": 15,
            "text": "همانا مؤمنان کسانی هستند که به خداوند و پیامبر او ایمان آورده‌اند، سپس شک و شبهه نیاورده‌اند، و در راه خدا به مال و جانشان جهاد کرده‌اند، اینانند که راستگویانند"
        },
        {
            "chapter": 49,
            "verse": 16,
            "text": "بگو آیا دینتان را به خداوند می‌شناسانید؟ حال آنکه خداوند آنچه در آسمانهاست و آنچه در زمین است، می‌داند، و خداوند به همه چیز داناست‌"
        },
        {
            "chapter": 49,
            "verse": 17,
            "text": "بر تو منت می‌نهند که اسلام آورده‌اند، بگو اسلام آوردنتان را بر من منت منهید، بلکه خداوند است که اگر راست می‌گویید، بر شما منت می‌نهد که شما را به [راه‌] ایمان هدایت کرده است‌"
        },
        {
            "chapter": 49,
            "verse": 18,
            "text": "بی‌گمان خداوند نهانیهای آسمان و زمین را می‌داند و خداوند به آنچه می‌کنید بیناست‌"
        },
        {
            "chapter": 50,
            "verse": 1,
            "text": "ق [ قاف‌]، سوگند به قرآن مجید"
        },
        {
            "chapter": 50,
            "verse": 2,
            "text": "حق این است که [کافران‌] از اینکه از میان خودشان هشداردهنده‌ای به سراغ آنان آمده است، شگفت‌زده شده‌اند، و کافران گویند این چیزی گفت‌آور است‌"
        },
        {
            "chapter": 50,
            "verse": 3,
            "text": "آیا چون مردیم و خاک شدیم [از نو زنده شویم؟]، این بازگشتی بعید است‌"
        },
        {
            "chapter": 50,
            "verse": 4,
            "text": "به راستی می‌دانیم که زمین از ایشان چه می‌کاهد، و نزد ما کتابی است محفوظ"
        },
        {
            "chapter": 50,
            "verse": 5,
            "text": "حق این است که [دین و پیامبر] حق را چون فراز آمدشان دروغ شمردند، و ایشان در کاری سردرگمند"
        },
        {
            "chapter": 50,
            "verse": 6,
            "text": "آیا به آسمان فرازشان ننگریسته‌اند، که چگونه آن را برافراشته‌ایم و آن را آراسته‌ایم، و هیچ خللی ندارد"
        },
        {
            "chapter": 50,
            "verse": 7,
            "text": "و زمین را گسترانده‌ایم، و در آن کوهها را درانداخته‌ایم، و در آن از هرگونه خرمی رویانده‌ایم‌"
        },
        {
            "chapter": 50,
            "verse": 8,
            "text": "برای روشنگری و یادآوری هر بنده اهل انابت‌"
        },
        {
            "chapter": 50,
            "verse": 9,
            "text": "و از آسمان آبی پربرکت فرو فرستادیم، آنگاه بدان بوستانها و دانه درودنی رویانده‌ایم‌"
        },
        {
            "chapter": 50,
            "verse": 10,
            "text": "و درختان خرمای بلند بالا که میوه توبرتو دارد"
        },
        {
            "chapter": 50,
            "verse": 11,
            "text": "تا روزی بندگان باشد، و بدان سرزمینی پژمرده را زنده کردیم، رستاخیز هم همین‌گونه است‌"
        },
        {
            "chapter": 50,
            "verse": 12,
            "text": "پیش از آنان قوم نوح و اصحاب رس و ثمود تکذیب پیشه کردند"
        },
        {
            "chapter": 50,
            "verse": 13,
            "text": "و نیز عاد و فرعون و قوم لوط"
        },
        {
            "chapter": 50,
            "verse": 14,
            "text": "و اصحاب ایکه، و قوم تبع همگان پیامبران را دروغ‌زن شمردند، آنگاه عقاب من بر آنان تعلق گرفت‌"
        },
        {
            "chapter": 50,
            "verse": 15,
            "text": "آیا در آفرینش نخستین درمانده بودیم؟ [هرگز]، بلکه ایشان از آفرینش جدید شک و شبهه دارند"
        },
        {
            "chapter": 50,
            "verse": 16,
            "text": "و به راستی که انسان را آفریده‌ایم و می‌دانیم که نفسش چه وسوسه‌ای به او می‌کند، و ما به او از رگ جان نزدیکتریم‌"
        },
        {
            "chapter": 50,
            "verse": 17,
            "text": "چون فراگیران که از راست و از چپ او کمین‌دار هستند، [کارها و سخنان او را] فراگیرند"
        },
        {
            "chapter": 50,
            "verse": 18,
            "text": "سخنی به زبان نمی‌آورد، مگر آنکه نگهبان حاضر و ناظری نزد اوست‌"
        },
        {
            "chapter": 50,
            "verse": 19,
            "text": "و مستی مرگ، حقیقت را پدید آورد، این همان است که از آن کناره می‌گرفتی‌"
        },
        {
            "chapter": 50,
            "verse": 20,
            "text": "و در صور دمیده شود، این روز وعده عذاب است‌"
        },
        {
            "chapter": 50,
            "verse": 21,
            "text": "و همراه هر کسی راهبری و شاهدی فراز آید"
        },
        {
            "chapter": 50,
            "verse": 22,
            "text": "[و به او گویند] به راستی که از این امر در غفلت بودی و حال پرده‌ات را از تو برطرف ساخته‌ایم، و امروز دیده‌ات تیزبین است‌"
        },
        {
            "chapter": 50,
            "verse": 23,
            "text": "و همنشین او گوید این همان است که نزد من آماده است‌"
        },
        {
            "chapter": 50,
            "verse": 24,
            "text": "هر کفر پیشه ستیزه‌جویی را به جهنم اندازید"
        },
        {
            "chapter": 50,
            "verse": 25,
            "text": "[همان که‌] بازدارنده خیر و تجاوزکار شکاک است‌"
        },
        {
            "chapter": 50,
            "verse": 26,
            "text": "کسی که در جنب خداوند به خدایی دیگر قائل است، پس او را در [جایگاه‌] عذاب سهمگین بیندازید"
        },
        {
            "chapter": 50,
            "verse": 27,
            "text": "همنشین او گوید پروردگارا من او را طغیانگر نساخته‌ام، ولی خودش در گمراهی دور و دراز بود"
        },
        {
            "chapter": 50,
            "verse": 28,
            "text": "فرماید نزد من ستیزه‌جویی مکنید، و به راستی که پیشاپیش وعده عذاب را [برای آگاهی شما] فرستاده بودم‌"
        },
        {
            "chapter": 50,
            "verse": 29,
            "text": "در نزد من آن حکم دیگرگون نشود، و [در عین حال‌] من در حق بندگان ستمگر نیستم‌"
        },
        {
            "chapter": 50,
            "verse": 30,
            "text": "روزی که به جهنم گوییم آیا پرشدی؟ و گوید آیا باز هم بیشتر هست؟"
        },
        {
            "chapter": 50,
            "verse": 31,
            "text": "و بهشت برای پرهیزگاران نزدیک آورده شود و دور نباشد"
        },
        {
            "chapter": 50,
            "verse": 32,
            "text": "این همان است که به شما وعده داده شده است، [و] خاص هر توبه کار [ادب‌] نگاه دار"
        },
        {
            "chapter": 50,
            "verse": 33,
            "text": "همان کسی که به نادیده از خداوند رحمان بیمناک باشد، و دلی پرانابت پیش آورد"
        },
        {
            "chapter": 50,
            "verse": 34,
            "text": "[گوییم‌] به سلامت [و امن و امان‌] وارد آن [بهشت‌] شوید، این روز [آغاز] جاودانگی است‌"
        },
        {
            "chapter": 50,
            "verse": 35,
            "text": "در آنجا ایشان راست هر چه خواهند، و نزد ما افزونتر هم هست‌"
        },
        {
            "chapter": 50,
            "verse": 36,
            "text": "و چه بسیار پیش از آنان نسلهایی را نابود کردیم که از ایشان دراز دست‌تر بودند، که در گوشه و کنار شهرها جستجو کردند که آیا گریزگاهی هست‌"
        },
        {
            "chapter": 50,
            "verse": 37,
            "text": "بی‌گمان در این برای کسی که صاحبدل باشد یا سمع قبول داشته و شاهد باشد، پندآموزی است‌"
        },
        {
            "chapter": 50,
            "verse": 38,
            "text": "و به راستی که آسمانها و زمین و مابین آنها را در شش روز آفریدیم و به ما ماندگی نرسید"
        },
        {
            "chapter": 50,
            "verse": 39,
            "text": "پس بر آنچه می‌گویند شکیبایی‌ورز و سپاسگزارانه پروردگارت را پیش از طلوع خورشید و پیش از غروب [آن‌] تسبیح گوی‌"
        },
        {
            "chapter": 50,
            "verse": 40,
            "text": "و در شب و به دنباله سجده [و نماز واجب‌] نیز او را نیایش کن‌"
        },
        {
            "chapter": 50,
            "verse": 41,
            "text": "و گوش بدار روزی را که منادی از جایی نزدیک ندا در دهد"
        },
        {
            "chapter": 50,
            "verse": 42,
            "text": "روزی که صیحه را به حق بشنوند، آنگاه روز رستاخیز است‌"
        },
        {
            "chapter": 50,
            "verse": 43,
            "text": "بی‌گمان ماییم که زنده می‌داریم و می‌میرانیم و سرانجام [همه چیز] به سوی ماست‌"
        },
        {
            "chapter": 50,
            "verse": 44,
            "text": "روزی که زمین شتابان بر آنان بشکافد [و از گورها بیرون آیند] این [هنگام‌] حشر است که [اقامه آن‌] بر ما آسان است‌"
        },
        {
            "chapter": 50,
            "verse": 45,
            "text": "ما به آنچه می‌گویند آگاه‌تریم و تو زورگوی بر آنان نیستی، پس هر کس را که از وعده عذاب من می‌ترسد، به قرآن پند بده‌"
        },
        {
            "chapter": 51,
            "verse": 1,
            "text": "سوگند به بادهای پراکنده‌گر"
        },
        {
            "chapter": 51,
            "verse": 2,
            "text": "و به ابرهای سنگین‌بار"
        },
        {
            "chapter": 51,
            "verse": 3,
            "text": "و به کشتیهای آسان گذار"
        },
        {
            "chapter": 51,
            "verse": 4,
            "text": "و به فرشتگان تقسیم‌گر کار"
        },
        {
            "chapter": 51,
            "verse": 5,
            "text": "که همانا آنچه به شما وعده داده‌اند راست و درست است‌"
        },
        {
            "chapter": 51,
            "verse": 6,
            "text": "و جزا[ی اخروی‌] واقعی است‌"
        },
        {
            "chapter": 51,
            "verse": 7,
            "text": "و سوگند به آسمان تو بر تو"
        },
        {
            "chapter": 51,
            "verse": 8,
            "text": "که شما سخنهای گوناگون پیش آرید"
        },
        {
            "chapter": 51,
            "verse": 9,
            "text": "هر کس که از پیش، باز گردانده شده است از [ایمان به‌] آن باز گردانده شود"
        },
        {
            "chapter": 51,
            "verse": 10,
            "text": "مرگ بر دروغ زنان‌"
        },
        {
            "chapter": 51,
            "verse": 11,
            "text": "کسانی که در بی‌خبری فراموشکارند"
        },
        {
            "chapter": 51,
            "verse": 12,
            "text": "می‌پرسند که روز جزا چه وقت است‌"
        },
        {
            "chapter": 51,
            "verse": 13,
            "text": "روزی که ایشان بر آتش [دوزخ‌] عذاب کرده شوند"
        },
        {
            "chapter": 51,
            "verse": 14,
            "text": "همین عذابتان را، که به شتابش می‌خواستید، بچشید"
        },
        {
            "chapter": 51,
            "verse": 15,
            "text": "پرهیزگاران در بوستانها و چشمه‌سارانند"
        },
        {
            "chapter": 51,
            "verse": 16,
            "text": "آنچه پروردگارشان به ایشان بخشیده است پذیرا هستند، که ایشان پیش از این نیکوکار بودند"
        },
        {
            "chapter": 51,
            "verse": 17,
            "text": "[فقط] اندکی از شب را می‌خفتند"
        },
        {
            "chapter": 51,
            "verse": 18,
            "text": "و در سحرگاهان استغفار می‌کردند"
        },
        {
            "chapter": 51,
            "verse": 19,
            "text": "و در اموالشان سهمی برای سائل و محروم بود"
        },
        {
            "chapter": 51,
            "verse": 20,
            "text": "و در زمین مایه‌های عبرتی برای اهل یقین هست‌"
        },
        {
            "chapter": 51,
            "verse": 21,
            "text": "و نیز در وجود خودتان آیا [به چشم بصیرت‌] نمی‌نگرید؟"
        },
        {
            "chapter": 51,
            "verse": 22,
            "text": "و در آسمان مایه روزی شماست و نیز آنچه به شما وعده داده‌اند"
        },
        {
            "chapter": 51,
            "verse": 23,
            "text": "آری، سوگند به پروردگار آسمان و زمین که آن مانند همین که شما سخن می‌گویید، حق است‌"
        },
        {
            "chapter": 51,
            "verse": 24,
            "text": "آیا داستان مهمانان گرامی ابراهیم به تو رسیده است؟"
        },
        {
            "chapter": 51,
            "verse": 25,
            "text": "که چون بر او وارد شدند گفتند سلام، گفت سلام [بر شما] [و در دل گفت ایشان‌] گروهی ناشناخته‌[اند]"
        },
        {
            "chapter": 51,
            "verse": 26,
            "text": "سپس به خانواده‌اش روی کرد، آنگاه گوساله‌ای فربه [و بریان‌] به میان آورد"
        },
        {
            "chapter": 51,
            "verse": 27,
            "text": "پس آن را نزدیک ایشان نهادند گفت چرا نمی‌خورید؟"
        },
        {
            "chapter": 51,
            "verse": 28,
            "text": "سپس از آنان ترسی در دل یافت، گفتند مترس و او را به فرزندی دانا بشارت دادند"
        },
        {
            "chapter": 51,
            "verse": 29,
            "text": "آنگاه زنش با آوایی [بلند] رو به او آورد و بر چهره‌اش چک زد و گفت [چگونه فرزند بزایم که من‌] پیرزنی سترون هستم‌"
        },
        {
            "chapter": 51,
            "verse": 30,
            "text": "[فرشتگان‌] گفتند پروردگارت چنین فرموده است، که او فرزانه داناست‌"
        }
    ]
}
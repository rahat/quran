{
    "manzils": [
        {
            "chapter": 26,
            "verse": 1,
            "text": "طسم طا سین میم"
        },
        {
            "chapter": 26,
            "verse": 2,
            "text": "این آیات کتاب روشنگرست‌"
        },
        {
            "chapter": 26,
            "verse": 3,
            "text": "چه بسا تو جانت را می‌فرسایی که چرا [مشرکان‌] مؤمن نمی‌شوند"
        },
        {
            "chapter": 26,
            "verse": 4,
            "text": "اگر معجزه‌ای از آسمان بر آنان نازل می‌کنیم، آنگاه گردنهایشان را [به تسلیم‌] در برابر آن فرود خواهند آورد"
        },
        {
            "chapter": 26,
            "verse": 5,
            "text": "و هیچ یادی نوپدید از سوی خدای رحمان برای آنان نیامد مگر آنکه از آن رویگردان بودند"
        },
        {
            "chapter": 26,
            "verse": 6,
            "text": "به راستی که آن را دروغ انگاشتند، زودا که خبر [و نتیجه‌] آنچه ریشخندش می‌کردند برایشان بیاید"
        },
        {
            "chapter": 26,
            "verse": 7,
            "text": "آیا به زمین ننگریسته‌اند که چه بسیار در آن از هر جفت ارزشمندی رویانده‌ایم‌"
        },
        {
            "chapter": 26,
            "verse": 8,
            "text": "بی‌گمان در این مایه عبرتی هست، ولی بیشترینه آنان مؤمن نیستند"
        },
        {
            "chapter": 26,
            "verse": 9,
            "text": "و بی‌گمان پروردگارت پیروزمند مهربان است‌"
        },
        {
            "chapter": 26,
            "verse": 10,
            "text": "و چنین بود که پروردگارت به موسی ندا در داد که به سوی قوم ستم‌پیشه برو"
        },
        {
            "chapter": 26,
            "verse": 11,
            "text": "قوم فرعون، که آیا پروا نمی‌کنید؟"
        },
        {
            "chapter": 26,
            "verse": 12,
            "text": "گفت پروردگارا من می‌ترسم که مرا دروغگو بینگارند"
        },
        {
            "chapter": 26,
            "verse": 13,
            "text": "و دلم تنگ می‌شود و زبانم گشاده نیست، پس به هارون نیز [برای همکاری‌] پیام بفرست‌"
        },
        {
            "chapter": 26,
            "verse": 14,
            "text": "و آنان را بر من [ادعای‌] گناهی هست، لذا می‌ترسم که مرا بکشند"
        },
        {
            "chapter": 26,
            "verse": 15,
            "text": "فرمود چنین نیست معجزات ما را [همراه‌] ببرید، ما خود همراه شما شنوا هستیم‌"
        },
        {
            "chapter": 26,
            "verse": 16,
            "text": "به سوی فرعون بروید و بگویید ما پیامبر پروردگار جهانیان هستیم‌"
        },
        {
            "chapter": 26,
            "verse": 17,
            "text": "برای اینکه را همراه ما بفرستی‌"
        },
        {
            "chapter": 26,
            "verse": 18,
            "text": "[فرعون‌] گفت آیا تو را در کودکی در میان خود پرورش ندادیم؟ و سالهایی از عمرت را در نزد ما به سر نبردی؟"
        },
        {
            "chapter": 26,
            "verse": 19,
            "text": "و کاری را که کرده بودی کردی و تو از کافر [نعمت‌]انی‌"
        },
        {
            "chapter": 26,
            "verse": 20,
            "text": "گفت آن کار را در هنگامی می‌کردم که از سرگشتگان بودم‌"
        },
        {
            "chapter": 26,
            "verse": 21,
            "text": "آنگاه چون از شما ترسیدم از شما گریختم، سپس پروردگارم به من حکمت بخشید و مرا از پیامبران گردانید"
        },
        {
            "chapter": 26,
            "verse": 22,
            "text": "و آیا این نعمتی است که بر من منت می‌نهی که بنی‌اسرائیل را به بردگی کشانده‌ای؟"
        },
        {
            "chapter": 26,
            "verse": 23,
            "text": "فرعون گفت و \"پروردگار جهانیان\" دیگر چیست؟"
        },
        {
            "chapter": 26,
            "verse": 24,
            "text": "گفت اگر ایقان داشته باشید، پروردگار آسمانها و زمین است و آنچه در میان آنهاست‌"
        },
        {
            "chapter": 26,
            "verse": 25,
            "text": "[فرعون‌] به اطرافیانش گفت آیا نمی‌شنوید؟"
        },
        {
            "chapter": 26,
            "verse": 26,
            "text": "[موسی‌] گفت پروردگار شما و پروردگار نیاکان نخستین شما"
        },
        {
            "chapter": 26,
            "verse": 27,
            "text": "[فرعون‌] گفت بی‌شک پیامبرتان که به سوی شما فرستاده شده است، دیوانه است‌"
        },
        {
            "chapter": 26,
            "verse": 28,
            "text": "[موسی‌] گفت اگر تعقل کنید [او] پروردگار مشرق و مغرب است و آنچه در میان آنهاست‌"
        },
        {
            "chapter": 26,
            "verse": 29,
            "text": "[فرعون‌] گفت اگر خدایی جز من برگزینی، تو را از زندانیان خواهم ساخت‌"
        },
        {
            "chapter": 26,
            "verse": 30,
            "text": "[موسی‌] گفت ولو معجزه‌ای آشکار برایت بیاورم؟"
        },
        {
            "chapter": 26,
            "verse": 31,
            "text": "[فرعون‌] گفت اگر راست می‌گویی بیاورش‌"
        },
        {
            "chapter": 26,
            "verse": 32,
            "text": "آنگاه [موسی‌] عصایش را درانداخت و ناگهان به صورت اژدهایی آشکار درآمد"
        },
        {
            "chapter": 26,
            "verse": 33,
            "text": "و دستش را [از گریبانش‌] بیرون آورد، و ناگهان سپید و درخشان در دید تماشاگران پدیدار شد"
        },
        {
            "chapter": 26,
            "verse": 34,
            "text": "[فرعون‌] به بزرگان پیرامونش گفت این [مرد] جادوگری داناست‌"
        },
        {
            "chapter": 26,
            "verse": 35,
            "text": "می‌خواهد شما را با جادویش از سرزمینتان آواره کند، تا رأی شما چه باشد"
        },
        {
            "chapter": 26,
            "verse": 36,
            "text": "گفتند او و برادرش را [به نحوی‌] بازدار و گردآورندگان [جادوگران‌] را به شهرها بفرست‌"
        },
        {
            "chapter": 26,
            "verse": 37,
            "text": "تا هر جادوگر دانایی را به حضورت بیاورند"
        },
        {
            "chapter": 26,
            "verse": 38,
            "text": "آنگاه جادوگران در موعد روزی معین گرد آورده شدند"
        },
        {
            "chapter": 26,
            "verse": 39,
            "text": "و به مردم گفته شد آیا شما هم جمع می‌شوید؟"
        },
        {
            "chapter": 26,
            "verse": 40,
            "text": "باشد که اگر جادوگران پیروز شدند از آنان پیروی کنیم‌"
        },
        {
            "chapter": 26,
            "verse": 41,
            "text": "چون جادوگران [گرد] آمدند به فرعون گفتند آیا اگر ما پیروز شویم، پاداشی داریم؟"
        },
        {
            "chapter": 26,
            "verse": 42,
            "text": "[فرعون‌] گفت آری و شما در آن صورت از نزدیکان [من‌] خواهید بود"
        },
        {
            "chapter": 26,
            "verse": 43,
            "text": "موسی به آنان گفت چیزی را که اندازنده‌اش هستید، بیندازید"
        },
        {
            "chapter": 26,
            "verse": 44,
            "text": "آنگاه ریسمانها و چوبدستی‌هایشان را در انداختند و گفتند به جاه و جلال فرعون که ما پیروز خواهیم شد"
        },
        {
            "chapter": 26,
            "verse": 45,
            "text": "سپس موسی عصایش را درانداخت [که اژدها شد] و ناگهان برساخته‌هایشان را فرو بلعید"
        },
        {
            "chapter": 26,
            "verse": 46,
            "text": "و جادوگران به سجده افتادند"
        },
        {
            "chapter": 26,
            "verse": 47,
            "text": "گفتند به پروردگار جهانیان ایمان آوردیم‌"
        },
        {
            "chapter": 26,
            "verse": 48,
            "text": "پروردگار موسی و هارون‌"
        },
        {
            "chapter": 26,
            "verse": 49,
            "text": "[فرعون‌] گفت آیا پیش از آنکه به شما اجازه دهم به او ایمان آوردید، بی‌شک او بزرگتر [و آموزگار] شماست که به شما جادوگری آموخته است به زودی خواهید دانست، دستان و پاهایتان را در خلاف جهت همدیگر خواهم برید، سپس همگی‌تان را به دار خواهم زد"
        },
        {
            "chapter": 26,
            "verse": 50,
            "text": "[جادوگران‌] گفتند باکی نیست، ما به پروردگارمان روی آورده‌ایم‌"
        },
        {
            "chapter": 26,
            "verse": 51,
            "text": "ما امید داریم که پروردگارمان خطاهای ما را ببخشد چرا که نخستین ایمان آورندگان بوده‌ایم‌"
        },
        {
            "chapter": 26,
            "verse": 52,
            "text": "و به موسی وحی کردیم که بندگان مرا شبانه روانه کن، که شما تعقیب می‌شوید"
        },
        {
            "chapter": 26,
            "verse": 53,
            "text": "آنگاه فرعون گردآورندگان را به شهرها فرستاد"
        },
        {
            "chapter": 26,
            "verse": 54,
            "text": "[آنان درباره یاران موسی‌] گفتند اینان گروهکی اندکشمارند"
        },
        {
            "chapter": 26,
            "verse": 55,
            "text": "و ایشان ما را به خشم آورده‌اند"
        },
        {
            "chapter": 26,
            "verse": 56,
            "text": "و ما انبوهی مسلح هستیم‌"
        },
        {
            "chapter": 26,
            "verse": 57,
            "text": "آنگاه ایشان را از باغها و چشمه‌ها آواره کردیم‌"
        },
        {
            "chapter": 26,
            "verse": 58,
            "text": "و از گنجها و جایگاه نیکو"
        },
        {
            "chapter": 26,
            "verse": 59,
            "text": "و بدین‌سان آنها را به بنی‌اسرائیل به میراث دادیم‌"
        },
        {
            "chapter": 26,
            "verse": 60,
            "text": "سپس ایشان را به هنگام طلوع آفتاب دنبال کردند"
        },
        {
            "chapter": 26,
            "verse": 61,
            "text": "و چون دو گروه همدیگر را دیدند، یاران موسی گفتند، ما گیر افتاده‌ایم‌"
        },
        {
            "chapter": 26,
            "verse": 62,
            "text": "[موسی‌] گفت چنین نیست، پروردگارم با من است و به زودی مرا راهنمایی خواهد کرد"
        },
        {
            "chapter": 26,
            "verse": 63,
            "text": "سپس به موسی وحی کردیم که با عصایت به دریا بزن، آنگاه [دریا] بشکافت و هر پاره‌ای از آن همچون کوهی بزرگ بود"
        },
        {
            "chapter": 26,
            "verse": 64,
            "text": "و دیگران را به آنجا نزدیک کردیم‌"
        },
        {
            "chapter": 26,
            "verse": 65,
            "text": "و موسی و همراهانش، همگیشان را رهانیدیم‌"
        },
        {
            "chapter": 26,
            "verse": 66,
            "text": "سپس دیگران را غرقه ساختیم‌"
        },
        {
            "chapter": 26,
            "verse": 67,
            "text": "بی‌گمان در این مایه عبرتی هست، و بیشترینه آنان مؤمن نبودند"
        },
        {
            "chapter": 26,
            "verse": 68,
            "text": "همانا پروردگارت پیروزمند مهربان است‌"
        },
        {
            "chapter": 26,
            "verse": 69,
            "text": "و بر آنان داستان ابراهیم را بخوان‌"
        },
        {
            "chapter": 26,
            "verse": 70,
            "text": "چنین بود که به پدرش و قومش گفت که شما چه می‌پرستید؟"
        },
        {
            "chapter": 26,
            "verse": 71,
            "text": "گفتند بتانی می‌پرستیم و در خدمت آنها معتکفیم‌"
        },
        {
            "chapter": 26,
            "verse": 72,
            "text": "[ابراهیم‌] گفت آیا چون آنان را به پرستش می‌خوانید، ندای شما را می‌شنوند؟"
        },
        {
            "chapter": 26,
            "verse": 73,
            "text": "یا برای شما سودی یا زیانی دارند"
        },
        {
            "chapter": 26,
            "verse": 74,
            "text": "گفتند نه ولی پدرانمان را یافتیم که چنین می‌کردند"
        },
        {
            "chapter": 26,
            "verse": 75,
            "text": "[ابراهیم‌] گفت آیا در آنچه می‌پرستید تامل نکرده‌اید؟"
        },
        {
            "chapter": 26,
            "verse": 76,
            "text": "هم شما و هم نیاکان کهنتان‌"
        },
        {
            "chapter": 26,
            "verse": 77,
            "text": "[بدانید که‌] آنها دشمن منند، بر خلاف پروردگار جهانیان‌"
        },
        {
            "chapter": 26,
            "verse": 78,
            "text": "همان کسی که مرا آفریده است و همو که هدایتم می‌کند"
        },
        {
            "chapter": 26,
            "verse": 79,
            "text": "و همان کسی که مرا سیر و سیراب می‌سازد"
        },
        {
            "chapter": 26,
            "verse": 80,
            "text": "و چون بیمار شدم مرا شفا می‌بخشد"
        },
        {
            "chapter": 26,
            "verse": 81,
            "text": "و همان کسی که مرا می‌میراند و سپس [از نو] زنده‌ام می‌سازد"
        },
        {
            "chapter": 26,
            "verse": 82,
            "text": "و همان کسی که امید دارم که در روز جزا خطای مرا ببخشد"
        },
        {
            "chapter": 26,
            "verse": 83,
            "text": "پروردگارا به من حکمت ببخش و مرا به شایستگان بپیوند"
        },
        {
            "chapter": 26,
            "verse": 84,
            "text": "و برای من در میان امتهای آینده سخن [گوی‌] نیک قرار ده‌"
        },
        {
            "chapter": 26,
            "verse": 85,
            "text": "و مرا از میراث بران بهشت پرناز و نعمت بدار"
        },
        {
            "chapter": 26,
            "verse": 86,
            "text": "و پدرم را بیامرز که او از سرگشتگان بود"
        },
        {
            "chapter": 26,
            "verse": 87,
            "text": "و مرا در روزی که [مردم‌] برانگیخته شوند رسوا مساز"
        },
        {
            "chapter": 26,
            "verse": 88,
            "text": "[همان‌] روزی که مال و پسران سود ندهد"
        },
        {
            "chapter": 26,
            "verse": 89,
            "text": "مگر آنکه کسی دلی پاک و پیراسته [از شک و شرک‌] به نزد خداوند آورد"
        },
        {
            "chapter": 26,
            "verse": 90,
            "text": "و بهشت برای پرهیزگاران نزدیک شود"
        },
        {
            "chapter": 26,
            "verse": 91,
            "text": "و جهنم برای گمراهان آشکار گردد"
        },
        {
            "chapter": 26,
            "verse": 92,
            "text": "و به آنان گفته شود آنچه به جای خداوند می‌پرستیدید کجاست‌"
        },
        {
            "chapter": 26,
            "verse": 93,
            "text": "آیا شما را یاری می‌دهند یا خود یاری می‌یابند؟"
        },
        {
            "chapter": 26,
            "verse": 94,
            "text": "آنگاه ایشان و گمراهان [دیگر] در آن سرنگون شوند"
        },
        {
            "chapter": 26,
            "verse": 95,
            "text": "و سپاهیان ابلیس همگی‌"
        },
        {
            "chapter": 26,
            "verse": 96,
            "text": "در حالی که در آنجا با همدیگر ستیزه می‌کنند گویند"
        },
        {
            "chapter": 26,
            "verse": 97,
            "text": "به خدا ما در گمراهی آشکار بودیم‌"
        },
        {
            "chapter": 26,
            "verse": 98,
            "text": "چرا که شما را با پروردگار جهانیان برابر می‌شمردیم‌"
        },
        {
            "chapter": 26,
            "verse": 99,
            "text": "و جز گناهکاران کسی ما را گمراه نکرد"
        },
        {
            "chapter": 26,
            "verse": 100,
            "text": "حال هیچ شفیعی نداریم‌"
        },
        {
            "chapter": 26,
            "verse": 101,
            "text": "و نه دوستی مهربان‌"
        },
        {
            "chapter": 26,
            "verse": 102,
            "text": "کاش برای ما بازگشتی بود، تا آنگاه از مؤمنان می‌شدیم‌"
        },
        {
            "chapter": 26,
            "verse": 103,
            "text": "بی‌گمان در این مایه عبرتی هست، و بیشترینه آنان مؤمن نبودند"
        },
        {
            "chapter": 26,
            "verse": 104,
            "text": "و همانا پروردگارت پیروزمند مهربان است‌"
        },
        {
            "chapter": 26,
            "verse": 105,
            "text": "قوم نوح پیامبران را دروغگو می‌انگاشتند"
        },
        {
            "chapter": 26,
            "verse": 106,
            "text": "چنین بود که برادرشان نوح به ایشان گفت آیا [از شرک‌] پروا نمی‌کنید؟"
        },
        {
            "chapter": 26,
            "verse": 107,
            "text": "من برای شما پیامبر امینی هستم‌"
        },
        {
            "chapter": 26,
            "verse": 108,
            "text": "پس از خدا پروا و از من پیروی کنید"
        },
        {
            "chapter": 26,
            "verse": 109,
            "text": "و برای آن از شما پاداشی نمی‌طلبم، پاداش من جز بر پروردگار جهانیان نیست‌"
        },
        {
            "chapter": 26,
            "verse": 110,
            "text": "پس از خداوند پروا و از من پیروی کنید"
        },
        {
            "chapter": 26,
            "verse": 111,
            "text": "گفتند آیا به تو ایمان بیاوریم، حال آنکه فرومایگان از تو پیروی می‌کنند"
        },
        {
            "chapter": 26,
            "verse": 112,
            "text": "[نوح‌] گفت من از [حقیقت‌] آنچه ایشان کرده‌اند آگاهی ندارم‌"
        },
        {
            "chapter": 26,
            "verse": 113,
            "text": "اگر دریابید، حساب ایشان جز بر پروردگار من نیست‌"
        },
        {
            "chapter": 26,
            "verse": 114,
            "text": "و من طردکننده مؤمنان نیستم‌"
        },
        {
            "chapter": 26,
            "verse": 115,
            "text": "من جز هشداردهنده‌ای روشنگر نیستم‌"
        },
        {
            "chapter": 26,
            "verse": 116,
            "text": "گفتند ای نوح اگر دست برنداری از سنگسار شدگان خواهی شد"
        },
        {
            "chapter": 26,
            "verse": 117,
            "text": "[نوح‌] گفت پروردگارا قوم من مرا دروغگو انگاشتند"
        },
        {
            "chapter": 26,
            "verse": 118,
            "text": "پس در میان من و ایشان، چنانکه باید و شاید، داوری کن و مرا و همراهان مؤمنم را رهایی ده‌"
        },
        {
            "chapter": 26,
            "verse": 119,
            "text": "آنگاه او و همراهانش را در کشتی پر و گرانبار رهایی دادیم‌"
        },
        {
            "chapter": 26,
            "verse": 120,
            "text": "سپس بازماندگان را غرقه ساختیم‌"
        },
        {
            "chapter": 26,
            "verse": 121,
            "text": "بی‌گمان در این مایه عبرتی هست، و بیشترینه آنان مؤمن نبودند"
        },
        {
            "chapter": 26,
            "verse": 122,
            "text": "و همانا پروردگارت پیروزمند مهربان است‌"
        },
        {
            "chapter": 26,
            "verse": 123,
            "text": "قوم عاد پیامبران را دروغگو انگاشتند"
        },
        {
            "chapter": 26,
            "verse": 124,
            "text": "چنین بود که برادرشان هود به آنان گفت آیا [از شرک‌] پروا نمی‌کنید؟"
        },
        {
            "chapter": 26,
            "verse": 125,
            "text": "من برای شما پیامبری امینم‌"
        },
        {
            "chapter": 26,
            "verse": 126,
            "text": "پس از خداوند پروا و از من پیروی کنید"
        },
        {
            "chapter": 26,
            "verse": 127,
            "text": "و برای آن از شما پاداشی نمی‌طلبم، پاداش من جز بر پروردگار جهانیان نیست‌"
        },
        {
            "chapter": 26,
            "verse": 128,
            "text": "آیا در هر بلندی بنایی از سر بازیچه می‌سازید"
        },
        {
            "chapter": 26,
            "verse": 129,
            "text": "و کوشکها[ی استوار] می‌سازید به امید آنکه جاویدان بمانید؟"
        },
        {
            "chapter": 26,
            "verse": 130,
            "text": "و چون دست گشایید همچون زورگویان دست گشایید"
        },
        {
            "chapter": 26,
            "verse": 131,
            "text": "پس از خداوند پروا و از من پیروی کنید"
        },
        {
            "chapter": 26,
            "verse": 132,
            "text": "و از کسی که شما را به آنچه می‌دانید یاری‌تان داد، پروا کنید"
        },
        {
            "chapter": 26,
            "verse": 133,
            "text": "شما را با [بخشیدن‌] چارپایان و پسران یاری داد"
        },
        {
            "chapter": 26,
            "verse": 134,
            "text": "و نیز باغها و چشمه‌سارها"
        },
        {
            "chapter": 26,
            "verse": 135,
            "text": "من از عذاب روزی سهمگین بر شما بیمناکم‌"
        },
        {
            "chapter": 26,
            "verse": 136,
            "text": "گفتند برای ما یکسان است چه پند دهی، چه از پنددهندگان نباشی‌"
        },
        {
            "chapter": 26,
            "verse": 137,
            "text": "این جز شیوه پیشینیان نیست‌"
        },
        {
            "chapter": 26,
            "verse": 138,
            "text": "و ما از عذاب شوندگان نیستیم‌"
        },
        {
            "chapter": 26,
            "verse": 139,
            "text": "بدین‌سان او را دروغگو انگاشتند، آنگاه آنان را نابود کردیم، بی‌گمان در این مایه عبرتی هست، و بیشترینه آنان مؤمن نبودند"
        },
        {
            "chapter": 26,
            "verse": 140,
            "text": "و همانا پروردگارت پیروزمند مهربان است‌"
        },
        {
            "chapter": 26,
            "verse": 141,
            "text": "قوم ثمود [هم‌] پیامبران را دروغگو انگاشتند"
        },
        {
            "chapter": 26,
            "verse": 142,
            "text": "چنین بود که برادرشان صالح به آنان گفت آیا [از شرک‌] پروا نمی‌کنید؟"
        },
        {
            "chapter": 26,
            "verse": 143,
            "text": "من برای شما پیامبری امینم‌"
        },
        {
            "chapter": 26,
            "verse": 144,
            "text": "پس از خداوند پروا و از من پیروی کنید"
        },
        {
            "chapter": 26,
            "verse": 145,
            "text": "و برای آن از شما پاداشی نمی‌طلبم، پاداش من جز بر پروردگار جهانیان نیست‌"
        },
        {
            "chapter": 26,
            "verse": 146,
            "text": "آیا شما را به حالتی که در اینجا هست در امن و امان رها می‌کنند؟"
        },
        {
            "chapter": 26,
            "verse": 147,
            "text": "در باغها و چشمه‌سارها"
        },
        {
            "chapter": 26,
            "verse": 148,
            "text": "و کشتزارها و خرمابنانی که بار و بر آنها لطیف است‌"
        },
        {
            "chapter": 26,
            "verse": 149,
            "text": "و از کوهها، ماهرانه [برای خود] خانه‌هایی می‌تراشید"
        },
        {
            "chapter": 26,
            "verse": 150,
            "text": "پس از خداوند پروا و از من پیروی کنید"
        },
        {
            "chapter": 26,
            "verse": 151,
            "text": "و از فرمان گزافکاران اطاعت مکنید"
        },
        {
            "chapter": 26,
            "verse": 152,
            "text": "[همان‌] کسانی که در این سرزمین فتنه و فساد می‌کنند و در صلاح نمی‌کوشند"
        },
        {
            "chapter": 26,
            "verse": 153,
            "text": "گفتند جز این نیست که تو از جادوزدگانی‌"
        },
        {
            "chapter": 26,
            "verse": 154,
            "text": "تو جز بشری همانند ما نیستی، اگر راست می‌گویی معجزه‌ای بیاور"
        },
        {
            "chapter": 26,
            "verse": 155,
            "text": "گفت این ماده شتری است که آبشخوری [معین‌] برای او، و آبشخور روزی معین برای شماست‌"
        },
        {
            "chapter": 26,
            "verse": 156,
            "text": "و به آن آسیبی نرسانید که عذاب روزی سهمگین گریبانگیرتان خواهد شد"
        },
        {
            "chapter": 26,
            "verse": 157,
            "text": "آنگاه آن را پی کردند، و سپس پشیمان شدند"
        },
        {
            "chapter": 26,
            "verse": 158,
            "text": "و عذاب ایشان را فرو گرفت، بی‌گمان در این مایه عبرتی هست و بیشترینه آنان مؤمن نبودند"
        },
        {
            "chapter": 26,
            "verse": 159,
            "text": "و همانا پروردگارت پیروزمند مهربان است‌"
        },
        {
            "chapter": 26,
            "verse": 160,
            "text": "قوم لوط [هم‌] پیامبران را دروغگو انگاشتند"
        },
        {
            "chapter": 26,
            "verse": 161,
            "text": "چنین بود که برادرشان لوط به آنان گفت آیا [از شرک‌] پروا نمی‌کنید؟"
        },
        {
            "chapter": 26,
            "verse": 162,
            "text": "من برای شما پیامبری امینم‌"
        },
        {
            "chapter": 26,
            "verse": 163,
            "text": "پس از خداوند پروا و از من پیروی کنید"
        },
        {
            "chapter": 26,
            "verse": 164,
            "text": "و برای آن از شما پاداشی نمی‌طلبم، پاداش من جز بر پروردگار جهانیان نیست‌"
        },
        {
            "chapter": 26,
            "verse": 165,
            "text": "آیا از میان مردم جهان با مردان می‌آمیزید؟"
        },
        {
            "chapter": 26,
            "verse": 166,
            "text": "و همسرانی که پروردگارتان برای شما آفریده است رها می‌کنید، آری شما قومی تجاوزکار هستید"
        },
        {
            "chapter": 26,
            "verse": 167,
            "text": "گفتند ای لوط اگر دست برنداری از رانده شدگان خواهی شد"
        },
        {
            "chapter": 26,
            "verse": 168,
            "text": "[لوط] گفت من از دشمنان کار و کردار شما هستم‌"
        },
        {
            "chapter": 26,
            "verse": 169,
            "text": "پروردگارا مرا و خانواده‌ام را از شر کاری که می‌کنند رهایی ده‌"
        },
        {
            "chapter": 26,
            "verse": 170,
            "text": "آنگاه او و خانواده‌اش همگی را رهانیدیم‌"
        },
        {
            "chapter": 26,
            "verse": 171,
            "text": "مگر پیرزنی را که از بازپس ماندگان بود"
        },
        {
            "chapter": 26,
            "verse": 172,
            "text": "سپس دیگران را نابود کردیم‌"
        },
        {
            "chapter": 26,
            "verse": 173,
            "text": "و بر آنان بارانی [از بلا] باریدیم، چه بد است باران هشداریافتگان‌"
        },
        {
            "chapter": 26,
            "verse": 174,
            "text": "بی‌گمان در این مایه عبرتی هست، و بیشترینه آنان مؤمن نبودند"
        },
        {
            "chapter": 26,
            "verse": 175,
            "text": "و همانا پروردگارت پیروزمند مهربان است‌"
        },
        {
            "chapter": 26,
            "verse": 176,
            "text": "اصحاب ایکه [هم‌] پیامبران را دروغگو انگاشتند"
        },
        {
            "chapter": 26,
            "verse": 177,
            "text": "چنین بود که شعیب به ایشان گفت آیا [از شرک‌] پروا نمی‌کنید؟"
        },
        {
            "chapter": 26,
            "verse": 178,
            "text": "من برای شما پیامبری امینم‌"
        },
        {
            "chapter": 26,
            "verse": 179,
            "text": "پس از خداوند پروا و از من پیروی کنید"
        },
        {
            "chapter": 26,
            "verse": 180,
            "text": "و برای آن از شما پاداشی نمی‌طلبم، پاداش من جز بر پروردگار جهانیان نیست‌"
        },
        {
            "chapter": 26,
            "verse": 181,
            "text": "پیمانه را تمام دهید و از کم‌فروشان مباشید"
        },
        {
            "chapter": 26,
            "verse": 182,
            "text": "و با ترازوی درست بسنجید"
        },
        {
            "chapter": 26,
            "verse": 183,
            "text": "و به مردم اجناسشان را کم مدهید و در این سرزمین فتنه و فساد برپا مکنید"
        },
        {
            "chapter": 26,
            "verse": 184,
            "text": "و از کسی که شما و امت پیشین را آفریده است پروا کنید"
        },
        {
            "chapter": 26,
            "verse": 185,
            "text": "گفتند جز این نیست که تو از جادوزدگانی‌"
        },
        {
            "chapter": 26,
            "verse": 186,
            "text": "و تو جز بشری همانند ما نیستی و ما تو را بی‌شبهه از دروغگویان می‌دانیم‌"
        },
        {
            "chapter": 26,
            "verse": 187,
            "text": "پس اگر از راستگویانی پاره‌ای از آسمان را بر [سر] ما بینداز"
        },
        {
            "chapter": 26,
            "verse": 188,
            "text": "[شعیب‌] گفت پروردگار من به آنچه می‌کنید داناتر است‌"
        },
        {
            "chapter": 26,
            "verse": 189,
            "text": "آنگاه او را دروغگو انگاشتند و عذاب روز ابری سایه‌افکن آنان را فروگرفت، که عذاب روزی سهمگین بود"
        },
        {
            "chapter": 26,
            "verse": 190,
            "text": "بی‌گمان در این مایه عبرتی هست و بیشترینه آنان مؤمن نبودند"
        },
        {
            "chapter": 26,
            "verse": 191,
            "text": "و همانا پروردگارت پیروزمند مهربان است‌"
        },
        {
            "chapter": 26,
            "verse": 192,
            "text": "و آن [قرآن‌] فرو فرستاده پروردگار جهانیان است‌"
        },
        {
            "chapter": 26,
            "verse": 193,
            "text": "که روح‌الامین [جبرئیل‌] آن را بر دل تو فرود آورده است‌"
        },
        {
            "chapter": 26,
            "verse": 194,
            "text": "تا از هشداردهندگان باشی‌"
        },
        {
            "chapter": 26,
            "verse": 195,
            "text": "به زبان عربی شیوا"
        },
        {
            "chapter": 26,
            "verse": 196,
            "text": "و [خبر] آن در صحف [آسمانی‌] پیشینیان هست‌"
        },
        {
            "chapter": 26,
            "verse": 197,
            "text": "آیا این برای آنان نشانه‌[ی صدق‌] نیست که علمای بنی‌اسرائیل آن را [از پیش‌] می‌شناسند"
        },
        {
            "chapter": 26,
            "verse": 198,
            "text": "و اگر آن را بر بعضی از گنگان بیگانه زبان نازل کرده بودیم‌"
        },
        {
            "chapter": 26,
            "verse": 199,
            "text": "سپس آن را برایشان می‌خواند، به آن ایمان نمی‌آوردند"
        },
        {
            "chapter": 26,
            "verse": 200,
            "text": "بدین‌سان آن را در دلهای گناهکاران راه داده‌ایم‌"
        },
        {
            "chapter": 26,
            "verse": 201,
            "text": "که به آن ایمان نمی‌آورند مگر آنکه عذاب دردناک را بنگرند"
        },
        {
            "chapter": 26,
            "verse": 202,
            "text": "که ناگهانی بر سر آنان آید و آنان آگاه نباشند"
        },
        {
            "chapter": 26,
            "verse": 203,
            "text": "آنگاه گویند آیا ما مهلت یافته خواهیم بود؟"
        },
        {
            "chapter": 26,
            "verse": 204,
            "text": "پس آیا عذاب ما را به شتاب می‌خواهند"
        },
        {
            "chapter": 26,
            "verse": 205,
            "text": "ملاحظه کن که اگر سالها برخوردارشان سازیم‌"
        },
        {
            "chapter": 26,
            "verse": 206,
            "text": "سپس آنچه از آن بیمشان داده‌ایم، به سراغ آنان آید"
        },
        {
            "chapter": 26,
            "verse": 207,
            "text": "آن برخورداریشان به کار آنان نیاید"
        },
        {
            "chapter": 26,
            "verse": 208,
            "text": "و [اهل‌] هیچ شهری را نابود نکردیم مگر آنکه هشداردهندگانی داشتند"
        },
        {
            "chapter": 26,
            "verse": 209,
            "text": "[برای‌] پندآموزی، و ما ستمگر نبوده‌ایم‌"
        },
        {
            "chapter": 26,
            "verse": 210,
            "text": "و آن را شیاطین نازل نکرده‌اند"
        },
        {
            "chapter": 26,
            "verse": 211,
            "text": "و آنان را نرسد، و چنین کاری نتوانند کرد"
        },
        {
            "chapter": 26,
            "verse": 212,
            "text": "چرا که ایشان از شنیدن [وحی‌] برکنار هستند"
        },
        {
            "chapter": 26,
            "verse": 213,
            "text": "پس در جنب خداوند خدایی دیگر [به نیایش‌] مخوان که از عذاب دیدگان خواهی شد"
        },
        {
            "chapter": 26,
            "verse": 214,
            "text": "و خاندان خویشاوندت را هشدار ده‌"
        },
        {
            "chapter": 26,
            "verse": 215,
            "text": "و در برابر مؤمنانی که از تو پیروی می‌کنند مهربان و فروتن باش‌"
        },
        {
            "chapter": 26,
            "verse": 216,
            "text": "پس اگر از تو سرپیچی کردند بگو که من از آنچه می‌کنید بری و برکنارم‌"
        },
        {
            "chapter": 26,
            "verse": 217,
            "text": "و بر [خداوند] پیروزمند مهربان توکل کن‌"
        },
        {
            "chapter": 26,
            "verse": 218,
            "text": "همان که تو را به هنگامی که [برای عبادت‌] برمی‌خیزی می‌بیند"
        },
        {
            "chapter": 26,
            "verse": 219,
            "text": "و نیز گشتن تو را در میان نمازگزاران‌"
        },
        {
            "chapter": 26,
            "verse": 220,
            "text": "چرا که او شنوای داناست‌"
        },
        {
            "chapter": 26,
            "verse": 221,
            "text": "آیا شما را آگاه کنم که شیاطین بر چه کسی فرود می‌آیند؟"
        },
        {
            "chapter": 26,
            "verse": 222,
            "text": "بر هر تهمت‌زن گناهکاری فرود می‌آیند"
        },
        {
            "chapter": 26,
            "verse": 223,
            "text": "گوش فرا می‌دهند و بیشترینه آنان دروغگو هستند"
        },
        {
            "chapter": 26,
            "verse": 224,
            "text": "و شاعران [کافر] را گمراهان پیروی می‌کنند"
        },
        {
            "chapter": 26,
            "verse": 225,
            "text": "آیا نمی‌نگری که ایشان در هر وادی سرگشته‌اند"
        },
        {
            "chapter": 26,
            "verse": 226,
            "text": "و ایشان چیزهایی می‌گویند که خود انجام نمی‌دهند"
        },
        {
            "chapter": 26,
            "verse": 227,
            "text": "مگر کسانی که ایمان آورده و کارهای شایسته کرده‌اند و خداوند را بسیار یاد می‌کنند، و پس از آنکه ستم دیده‌اند انتقامشان را گرفته‌اند، و کسانی که ستم کرده‌اند زودا که بدانند که به چه بازگشتگاهی راه خواهند برد"
        },
        {
            "chapter": 27,
            "verse": 1,
            "text": "طس [طا سین‌] این آیات قرآن و کتابی روشنگر است‌"
        },
        {
            "chapter": 27,
            "verse": 2,
            "text": "رهنمود و مژده‌بخش مؤمنان‌"
        },
        {
            "chapter": 27,
            "verse": 3,
            "text": "کسانی که نماز را برپا می‌دارند و زکات را می‌پردازند و به آخرت ایقان دارند"
        },
        {
            "chapter": 27,
            "verse": 4,
            "text": "بی‌گمان کسانی که به آخرت ایمان ندارند کار و کردارشان را در چشمشان آراسته جلوه می‌دهیم، و ایشان سرگشته‌اند"
        },
        {
            "chapter": 27,
            "verse": 5,
            "text": "اینان کسانی هستند که عذاب سخت را [در پیش‌] دارند و در آخرت زیانکارترین [انسانها] هستند"
        },
        {
            "chapter": 27,
            "verse": 6,
            "text": "و تو قرآن را از پیشگاه فرزانه‌ای دانا فرا می‌گیری‌"
        },
        {
            "chapter": 27,
            "verse": 7,
            "text": "چنین بود که موسی به خانواده‌اش گفت من آتشی می‌بینم، به زودی از آن خبری برای شما می‌آورم یا شعله اخگری برایتان می‌آورم باشد که گرم شوید"
        },
        {
            "chapter": 27,
            "verse": 8,
            "text": "و چون به نزدیک آن آمد، ندا داده شد که هر کس در نزدیک آتش و پیرامون آن است، برکت یافته است، و پاک است خداوندی که پروردگار جهانیان است‌"
        },
        {
            "chapter": 27,
            "verse": 9,
            "text": "ای موسی آن منم که خداوند پیروزمند فرزانه هستم‌"
        },
        {
            "chapter": 27,
            "verse": 10,
            "text": "و عصایت را بینداز، آنگاه که آن را نگریست که می‌جنبید گویی که ماری است، پشت کرد [و پا به فرار گذاشت‌] و برنگشت [گفته شد] ای موسی مترس که پیامبران در پیشگاه من نمی‌ترسند"
        },
        {
            "chapter": 27,
            "verse": 11,
            "text": "مگر کسی که ستمی کرده باشد، سپس نیکوکاری را جانشین گناه کرده باشد، که آنگاه من آمرزگار مهربانم‌"
        },
        {
            "chapter": 27,
            "verse": 12,
            "text": "و دستت را در گریبانت کن، تا سپید و درخشان بدون هیچ بیماری [پیسی‌] بیرون آید [و با] معجزات نه‌گانه به سوی فرعون و قومش [برو] که ایشان قومی نافرمانند"
        },
        {
            "chapter": 27,
            "verse": 13,
            "text": "و چون آیات ما روشنگرانه به سر وقت آنان آمد، گفتند این جادویی آشکار است‌"
        },
        {
            "chapter": 27,
            "verse": 14,
            "text": "و آنها را از در ستم و سرکشی انکار کردند، و حال آنکه دلهایشان آنها را باور داشت، بنگر که سرانجام اهل فساد چگونه بود"
        },
        {
            "chapter": 27,
            "verse": 15,
            "text": "و به راستی به داوود و سلیمان دانشی بخشیدیم و هر دو گفتند سپاس خداوند را که ما را بر بسیاری از بندگان مؤمنش برتری داد"
        },
        {
            "chapter": 27,
            "verse": 16,
            "text": "و سلیمان از داوود میراث برد و گفت ای مردم به ما [فهم‌] زبان مرغان آموخته شده است، و بسی چیزها به ما بخشیده شده است، این بخششی آشکار است‌"
        },
        {
            "chapter": 27,
            "verse": 17,
            "text": "و سپاهیان سلیمان از جن و انس و مرغان به نزد او گرد آمدند، آنگاه به همدیگر پیوستند"
        },
        {
            "chapter": 27,
            "verse": 18,
            "text": "تا آنجا که به وادی موران رسیدند، موری [به زبان حال‌] گفت ای موران به درون خانه‌هایتان بروید که سلیمان و سپاهیانش شما را ناآگاهانه درهم نکوبند"
        },
        {
            "chapter": 27,
            "verse": 19,
            "text": "[سلیمان‌] از سخن او دهان به خنده گشود و گفت پروردگارا به من الهام کن [و توفیق ده‌] که بر نعمتت که بر من و پدر و مادرم ارزانی داشتی سپاسگزارم و کاری نیک کنم که آن را بپسندی، و مرا به رحمتت در زمره بندگان شایسته‌ات درآور"
        },
        {
            "chapter": 27,
            "verse": 20,
            "text": "و سپس از [حال‌] مرغان بازجست و گفت مرا چه می‌شود که هدهد را نمی‌بینم، یا شاید از غائبان است؟"
        },
        {
            "chapter": 27,
            "verse": 21,
            "text": "او را عذابی سخت می‌کنم یا سرش را می‌برم، مگر آنکه حجتی روشن برای من [برای غیبت خود] بیاورد"
        },
        {
            "chapter": 27,
            "verse": 22,
            "text": "آنگاه [هدهد] مدتی نه چندان دراز [در غیبت‌] درنگ کرد، سپس [آمد و] گفت من به چیزی که تو آگاهی نیافتی، آگاه شدم و برایت از سبا خبری یقینی آورده‌ام‌"
        },
        {
            "chapter": 27,
            "verse": 23,
            "text": "من زنی را یافتم که بر آنان فرمانروایی می‌کرد و از همه‌چیز برخوردار بود، و تختی شگرف داشت‌"
        },
        {
            "chapter": 27,
            "verse": 24,
            "text": "او و قومش را چنین یافتم که به جای خداوند، به خورشید سجده می‌کردند، و شیطان کار و کردارشان را در نظرشان آراسته جلوه داده بود، و ایشان را از راه [خدا] باز داشته بود و آنان رهیافته نبودند"
        },
        {
            "chapter": 27,
            "verse": 25,
            "text": "تا سجده نکنند در برابر خداوندی که نهان آسمانها و زمین را آشکار می‌کند و آنچه پنهان می‌دارید و آنچه آشکار می‌دارید می‌داند"
        },
        {
            "chapter": 27,
            "verse": 26,
            "text": "خداوند است که خدایی جز او نیست و او پروردگار عرش عظیم است‌"
        },
        {
            "chapter": 27,
            "verse": 27,
            "text": "[سلیمان‌] گفت خواهیم دید که آیا راست گفته‌ای یا از دروغگویان بوده‌ای‌"
        },
        {
            "chapter": 27,
            "verse": 28,
            "text": "این نامه مرا ببر و نزد آنان بیفکن، سپس از آنان روی برتاب، و ببین که چه پاسخی می‌دهند"
        },
        {
            "chapter": 27,
            "verse": 29,
            "text": "[بلقیس‌] گفت ای بزرگان نزد من نامه‌ای گرامی انداخته شده است‌"
        },
        {
            "chapter": 27,
            "verse": 30,
            "text": "آن از سوی سلیمان است و با نام خداوند بخشنده مهربان [آغاز می‌گردد]"
        },
        {
            "chapter": 27,
            "verse": 31,
            "text": "حاکی از اینکه بر من سرکشی مکنید و با من از در تسلیم در آیید"
        },
        {
            "chapter": 27,
            "verse": 32,
            "text": "[بلقیس‌] گفت ای بزرگان در کارم به من نظر دهید [چرا که‌] هیچ کاری را از پیش نبرده‌ام، مگر آنکه شما در آن حاضر و ناظر بوده‌اید"
        },
        {
            "chapter": 27,
            "verse": 33,
            "text": "گفتند ما نیرومندان و رزم‌آوران سهمگینی هستیم و حکم حکم توست، بنگر که چه می‌فرمایی‌"
        },
        {
            "chapter": 27,
            "verse": 34,
            "text": "[بلقیس‌] گفت همانا پادشاهان چون به شهری درآیند، آن را به تباهی کشند و گرانقدران اهلش را بی‌مقدار گردانند، و اینگونه عمل کنند"
        },
        {
            "chapter": 27,
            "verse": 35,
            "text": "و من فرستنده هدیه‌ای به سوی آنان هستم و چشم به راه اینکه فرستادگان چه پاسخی می‌آورند"
        },
        {
            "chapter": 27,
            "verse": 36,
            "text": "و چون [پیک‌] نزد سلیمان آمد، [سلیمان هدیه را دید و] گفت آیا به من مدد مالی می‌رسانید؟ بدانید که آنچه خداوند به من بخشیده است، از آنچه به شما بخشیده است بهتر است، آری [می‌بینم که‌] شما به هدیه‌تان دلخوشید"
        },
        {
            "chapter": 27,
            "verse": 37,
            "text": "به سوی آنان باز گرد [و بگو] به سر آنان لشکری آوریم که تاب پایداری در برابر آن را نداشته باشند و آنان را خوار و زبون از آنجا آواره کنیم‌"
        },
        {
            "chapter": 27,
            "verse": 38,
            "text": "گفت ای بزرگان کدامیک از شما پیش از آنکه آنان از در تسلیم نزد من آیند، تخت او را برای من می‌آورد؟"
        },
        {
            "chapter": 27,
            "verse": 39,
            "text": "عفریتی از جنیان گفت من پیش از آنکه از جایت برخیزی آن را به نزد تو می‌آورم، و من بر این کار توانا و درستکارم‌"
        },
        {
            "chapter": 27,
            "verse": 40,
            "text": "کسی که از \"علم کتاب\" بهره‌ای داشت گفت من پیش از آنکه چشمت را برهم زنی آن را به نزدت می‌آورم [پذیرفت و آورد] و چون [سلیمان‌] آن را در نزد خویش مستقر دید، گفت این از فضل پروردگار من است که می‌آزمایدم که آیا شکر می‌ورزم یا کفران، و هر کس شکرورزد جز این نیست که به سود خویش شکرورزیده است و هر کس کفران کند، پروردگارم بی‌نیاز و بخشنده است‌"
        },
        {
            "chapter": 27,
            "verse": 41,
            "text": "[سلیمان‌] گفت تختش را در دید او ناشناخته کنید، تا بنگریم که به آن پی می‌برد یا از کسانی است که پی نمی‌برند"
        },
        {
            "chapter": 27,
            "verse": 42,
            "text": "و چون [بلقیس‌] آمد به او گفته شد آیا تخت تو این چنین است؟ گفت‌گویی همان است، و پیش از این، به ما علم [به حقانیت سلیمان‌] داده شده است و ما فرمانبردار بوده‌ایم‌"
        },
        {
            "chapter": 27,
            "verse": 43,
            "text": "و آنچه به جای خدا می‌پرستید، او را [از ایمان به خدا] باز داشته بود، که او [در آغاز] از قوم کافران بود"
        },
        {
            "chapter": 27,
            "verse": 44,
            "text": "به او گفته شد وارد قصر شو، و چون آن را دید پنداشت که برکه آبی است، و از دو ساق پایش جامه برداشت [سلیمان‌] گفت آن قصری صاف و صیقلی از آبگینه‌هاست [و آب نیست‌] [بلقیس‌] گفت پروردگارا بر خود ستم کرده‌ام و اینک همراه سلیمان در برابر خداوند که پروردگار جهانیان است فرمانبردارم‌"
        },
        {
            "chapter": 27,
            "verse": 45,
            "text": "و به راستی به سوی قوم ثمود، برادرشان صالح را فرستادیم، که خداوند را بپرستید، آنگاه به دو گروه ستیزه‌جو تقسیم شدند"
        },
        {
            "chapter": 27,
            "verse": 46,
            "text": "[صالح‌] گفت ای قوم من چرا عذاب را پیش از رحمت، به شتاب می‌طلبید، چرا از خداوند آمرزش نمی‌خواهید، باشد که مشمول رحمت شوید"
        },
        {
            "chapter": 27,
            "verse": 47,
            "text": "گفتند ما به تو و همراهانت فال بد زده‌ایم گفت فال شما با خداست، بلکه شما قومی هستید که در معرض آزمونید"
        },
        {
            "chapter": 27,
            "verse": 48,
            "text": "و در شهر نه تن بودند که در آن سرزمین به فساد می‌پرداختند و هیچ‌کار شایسته‌ای نمی‌کردند"
        },
        {
            "chapter": 27,
            "verse": 49,
            "text": "گفتند به خدا هم قسم شوید که بر او و خانواده‌اش شبیخون بزنیم، سپس به خونخواهش بگوییم که ما در کشتار خانواده‌اش حاضر و ناظر نبوده‌ایم، و ما راستگوییم‌"
        },
        {
            "chapter": 27,
            "verse": 50,
            "text": "و مکرورزیدند، و ما نیز مکر در میان آوردیم و آنان در نمی‌یافتند"
        },
        {
            "chapter": 27,
            "verse": 51,
            "text": "پس بنگر که سرانجام مکرشان چگونه بود که ایشان و قومشان را همگی، نابود کردیم‌"
        },
        {
            "chapter": 27,
            "verse": 52,
            "text": "این است خانه‌هایشان که به خاطر ستمی که ورزیدند [خاموش و] خالی است، بی‌گمان در این برای اهل معرفت مایه عبرتی هست‌"
        },
        {
            "chapter": 27,
            "verse": 53,
            "text": "و کسانی را که ایمان آوردند و پروا و پرهیز ورزیدند نجات دادیم‌"
        },
        {
            "chapter": 27,
            "verse": 54,
            "text": "و نیز لوط را [فرستادیم‌] که به قومش گفت آیا دیده و دانسته مرتکب کار ناشایسته می‌شوید؟"
        },
        {
            "chapter": 27,
            "verse": 55,
            "text": "آیا شما از روی شهوت، با مردان به جای زنان می‌آمیزید؟ آری شما قومی ندانم‌کار هستید"
        },
        {
            "chapter": 27,
            "verse": 56,
            "text": "آنگاه پاسخ قوم او جز این نبود که می‌گفتند خاندان لوط را از شهرتان برانید که ایشان مردمی منزه‌طلب هستند"
        },
        {
            "chapter": 27,
            "verse": 57,
            "text": "آنگاه او و خانواده‌اش را نجات دادیم، مگر زنش را که جزو واپس‌ماندگان تعیینش کرده بودیم‌"
        },
        {
            "chapter": 27,
            "verse": 58,
            "text": "و بر آنان بارانی [از سنگ‌] باراندیم، و باران [بلای‌] هشداریافتگان چه بد است‌"
        },
        {
            "chapter": 27,
            "verse": 59,
            "text": "بگو سپاس خداوند را و سلام بر بندگانی که ایشان را برگزیده است، آیا خداوند بهتر است یا آنچه برایش شریک می‌آورند؟"
        },
        {
            "chapter": 27,
            "verse": 60,
            "text": "یا کیست که آسمانها و زمین را آفریده است و از آسمان برای شما آبی فرو فرستاده است و بدان باغهای خرم رویانده‌ایم که شما نمی‌توانید درختانش را برویانید، آیا در جنب خداوند خدایی هست؟ آری آنان قومی کژرو هستند"
        },
        {
            "chapter": 27,
            "verse": 61,
            "text": "یا کیست که زمین را قرارگاه ساخت و در میان آن جویبارها پدید آورد و برای آن کوههای استوار آفرید و بین دو دریا برزخی قرار داد، آیا در جنب خداوند خدایی هست، بلکه بیشترینه آنان نمی‌دانند"
        },
        {
            "chapter": 27,
            "verse": 62,
            "text": "یا کیست که دعای درمانده را چون بخواندش، اجابت می‌کند، و بلا را می‌گرداند، و شما را جانشینان [پیشینیان بر] روی زمین می‌کند آیا در جنب خداوند خدایی هست؟ چه اندک پند می‌گیرید"
        },
        {
            "chapter": 27,
            "verse": 63,
            "text": "یا کیست که شما را در تاریکیهای خشکی و دریا راه می‌نماید و کیست که بادها را پیشاپیش [باران‌] رحمتش مژده‌بخش می‌فرستد؟ آیا در جنب خداوند خدایی هست، خداوند فراتر است از آنچه شریکش می‌گیرند"
        },
        {
            "chapter": 27,
            "verse": 64,
            "text": "یا کیست که آفرینش را آغاز می‌کند، سپس آن را باز می‌گرداند، و کیست که شما را از آسمان و زمین روزی می‌دهد؟ آیا در جنب خداوند خدایی هست؟ بگو اگر راست می‌گویید برهانتان را بیاورید"
        },
        {
            "chapter": 27,
            "verse": 65,
            "text": "بگو هیچ‌کس جز خداوند در آسمان و زمین غیب نمی‌داند، و ایشان نمی‌دانند که چه هنگامی برانگیخته می‌شوند"
        },
        {
            "chapter": 27,
            "verse": 66,
            "text": "یا مگر علمشان در[باره‌] آخرت به کمال است [؟!]، بلکه ایشان از آن در شک هستند، و بلکه در [درک‌] آن کوردل هستند"
        },
        {
            "chapter": 27,
            "verse": 67,
            "text": "و کافران گویند آیا چون ما و پدرانمان [مردیم‌] و خاک شدیم آیا [از نو زنده و] برانگیخته خواهیم شد؟"
        },
        {
            "chapter": 27,
            "verse": 68,
            "text": "به ما و پدرانمان از این پیش همچنین وعده‌ای داده‌اند، این جز افسانه‌های پیشینیان نیست‌"
        },
        {
            "chapter": 27,
            "verse": 69,
            "text": "بگو در زمین سیر و سفر کنید و بنگرید که سرانجام گناهکاران چگونه بوده است‌"
        },
        {
            "chapter": 27,
            "verse": 70,
            "text": "و بر آنان اندوه مخور، و از نیرنگی که می‌ورزند دلتنگ مباش‌"
        },
        {
            "chapter": 27,
            "verse": 71,
            "text": "و گویند اگر راست می‌گویید این وعده کی فرا می‌رسد؟"
        },
        {
            "chapter": 27,
            "verse": 72,
            "text": "بگو چه‌بسا بخشی از آنچه درباره‌اش بی‌تابی می‌کنید به شما برسد"
        },
        {
            "chapter": 27,
            "verse": 73,
            "text": "و بی‌گمان پروردگارت به مردم بخشش و بخشایش دارد ولی بیشترینه آنان سپاس نمی‌گزارند"
        },
        {
            "chapter": 27,
            "verse": 74,
            "text": "و بی‌گمان پروردگارت آنچه در دلهایشان دارند و آنچه را آشکار می‌کنند می‌داند"
        },
        {
            "chapter": 27,
            "verse": 75,
            "text": "و هیچ نهفته‌ای در آسمان و زمین نیست مگر آنکه در کتابی روشنگر است‌"
        },
        {
            "chapter": 27,
            "verse": 76,
            "text": "همانا این قرآن بیشترینه آنچه بنی‌اسرائیل در آن اختلاف نظر دارند بر آنان بیان می‌دارد"
        },
        {
            "chapter": 27,
            "verse": 77,
            "text": "و آن رهنمود و رحمتی برای مؤمنان است‌"
        },
        {
            "chapter": 27,
            "verse": 78,
            "text": "بی‌گمان پروردگارت با حکم خویش در میان آنان داوری خواهد کرد و او پیروزمند داناست‌"
        },
        {
            "chapter": 27,
            "verse": 79,
            "text": "پس بر خداوند توکل کن که تو برخوردار از حق [و حقیقتی‌] آشکار هستی‌"
        },
        {
            "chapter": 27,
            "verse": 80,
            "text": "تو به مردگان و کران، آوازی نشنوانی به ویژه آنگاه که پشت کنند"
        },
        {
            "chapter": 27,
            "verse": 81,
            "text": "و تو رهنمای نابینایان [و باز گرداننده‌] از بیراهیشان نیستی، تو جز کسانی را که به آیات ما ایمان دارند و اهل تسلیمند، [سخن خود را] نمی‌شنوانی‌"
        },
        {
            "chapter": 27,
            "verse": 82,
            "text": "و چون حکم [عذاب‌] ما بر آنان تعلق گرفت بر ایشان دابةالارض را از زمین برآوریم که با آنان سخن بگوید که مردم به آیات ما ایقان نداشته‌اند"
        },
        {
            "chapter": 27,
            "verse": 83,
            "text": "و روزی که از هر امتی گروهی از دروغ‌انگاران آیات خود را محشور گردانیم و سپس به هم بپیوندند"
        },
        {
            "chapter": 27,
            "verse": 84,
            "text": "چون گرد آمدند فرماید آیا آیات مرا دروغ انگاشتید، و حال آنکه به آنها احاطه علمی نداشتید، یا خود چه کارها کردید"
        },
        {
            "chapter": 27,
            "verse": 85,
            "text": "و به خاطر ستمی که ورزیده بودند، حکم [عذاب‌] بر آنان تعلق گیرد، و سخن نگویند"
        },
        {
            "chapter": 27,
            "verse": 86,
            "text": "آیا نگریسته‌اند که ما شب را آفریده‌ایم که در آن آرام گیرند، و روز را چشم‌اندازی روشن [گردانده‌ایم‌]، بی‌گمان در این برای اهل ایمان مایه‌های عبرت است‌"
        },
        {
            "chapter": 27,
            "verse": 87,
            "text": "و روزی که در صور دمیده شود، و هر کس که در آسمانها و زمین هست -جز کسی که خدا خواهدهراسان شوند، و همگان خاکسارانه به نزد او آیند"
        },
        {
            "chapter": 27,
            "verse": 88,
            "text": "و کوهها را بینی و آنها را ساکن انگاری و حال آنکه همانند حرکت ابر، حرکت دارد، [این‌] آفرینش الهی است که هر چه را در کمال استواری پدید آورده است، او به آنچه می‌کنید آگاه است‌"
        },
        {
            "chapter": 27,
            "verse": 89,
            "text": "هر کس که کار نیکی پیش آورد، او را پاداشی است بهتر از آن، و آنان از هراس آن روز ایمن هستند"
        },
        {
            "chapter": 27,
            "verse": 90,
            "text": "و هر کس کار بدی پیش آورد، چهره‌هایشان در آتش جهنم سرنگون شود، آیا جز در برابر آنچه کرده‌اید جزا می‌یابید؟"
        },
        {
            "chapter": 27,
            "verse": 91,
            "text": "همانا فرمان یافته‌ام که پروردگار این شهر را که آن را حرم [امن‌] قرار داده است، بپرستم، و همه چیز او راست، و فرمان یافته‌ام که از مسلمانان باشم‌"
        },
        {
            "chapter": 27,
            "verse": 92,
            "text": "و اینکه قرآن را بخوانم، پس هر کس رهیاب شود، همانا به سود خویش راه یافته است، و هر کس بیراه رود بگو که من فقط از هشداردهندگانم‌"
        },
        {
            "chapter": 27,
            "verse": 93,
            "text": "و بگو سپاس خداوند را، زودا که آیات خویش را به شما بنمایاند و آنگاه آنها را بشناسید، و پروردگارت از آنچه می‌کنید غافل نیست‌"
        },
        {
            "chapter": 28,
            "verse": 1,
            "text": "طسم طا سین میم"
        },
        {
            "chapter": 28,
            "verse": 2,
            "text": "این آیات کتاب روشنگر است‌"
        },
        {
            "chapter": 28,
            "verse": 3,
            "text": "بخشی از داستان موسی و فرعون را برای اهل ایمان به راستی و درستی بر تو می‌خوانیم‌"
        },
        {
            "chapter": 28,
            "verse": 4,
            "text": "همانا فرعون در آن سرزمین سرکشی کرد و اهل آن را فرقه فرقه کرد، طایفه‌ای از آنان را به زبونی کشید [چنانکه‌] پسرانشان را می‌کشت و زنان [و دخترانشان را برای کنیزی‌] زنده باقی می‌گذاشت، او از تبهکاران بود"
        },
        {
            "chapter": 28,
            "verse": 5,
            "text": "و ما می‌خواهیم که بر کسانی که در روی زمین به زبونی کشیده شده‌اند، منت نهیم [و نعمت دهیم‌] و ایشان را پیشوایان و وارثان گردانیم‌"
        },
        {
            "chapter": 28,
            "verse": 6,
            "text": "و به آنان در روی زمین تمکن بخشیم، و از آنان به فرعون و هامان و سپاهیانشان چیزی که از آن پروا داشتند، نشان دادیم‌"
        },
        {
            "chapter": 28,
            "verse": 7,
            "text": "و به مادر موسی الهام کردیم که او را شیر بده، و چون بر او بیمناک شدی، او را [در جعبه‌ای‌] به دریا بیفکن، و مترس و غم مخور، [چرا که‌] ما برگرداننده او به سوی تو و گرداننده او از پیامبران هستیم‌"
        },
        {
            "chapter": 28,
            "verse": 8,
            "text": "آنگاه فرعونیان او را [یافتند و] برگرفتند تا سرانجام دشمن و مایه اندوهشان شود، چرا که فرعون و هامان و سپاهیانشان خطاکار بودند"
        },
        {
            "chapter": 28,
            "verse": 9,
            "text": "و همسر فرعون گفت هم برای من و هم برای تو روشنی چشم است، او را نکشید، چه بسا به ما سود برساند، یا آنکه به فرزندی بگیریمش، و آنان [حقیقت را] در نیافته بودند"
        },
        {
            "chapter": 28,
            "verse": 10,
            "text": "و دل مادر موسی به کلی [از امید و شکیب‌] خالی شد، چنانکه نزدیک بود، اگر دلش را گرم نمی‌کردیم که از باور دارندگان باشد، راز او را آشکار کند"
        },
        {
            "chapter": 28,
            "verse": 11,
            "text": "و به خواهر او گفت پی او را بگیر، آنگاه دورا دور او را می‌پایید، ولی ایشان در نمی‌یافتند"
        },
        {
            "chapter": 28,
            "verse": 12,
            "text": "و از پیش او [نوزاد] را از پذیرفتن پستانها[ی دایگان‌] باز داشتیم سپس [خواهر موسی‌] گفت آیا شما را به خانواده‌ای راهنمایی کنم که نگهداری او را برای شما بپذیرند، و خیرخواه او باشند؟"
        },
        {
            "chapter": 28,
            "verse": 13,
            "text": "سرانجام او را به مادرش بازگرداندیم تا دل و دیده‌اش [به او] روشنی یابد و غم نخورد و بداند که وعده الهی حق است، ولی بیشترینه آنان نمی‌دانند"
        },
        {
            "chapter": 28,
            "verse": 14,
            "text": "و چون [موسی‌] به کمال بلوغ رسید و برومند شد، به او حکمت [/نبوت‌] و علم بخشیدیم و بدین‌سان نیکوکاران را پاداش دهیم‌"
        },
        {
            "chapter": 28,
            "verse": 15,
            "text": "و او در هنگامی که مردم شهر [سرگرم و] بی‌خبر بودند وارد شهر شد، آنگاه در آنجا دو مرد را یافت که با هم سخت ستیزه می‌کردند این یک از پیروانش، و آن یک از دشمنانش [بود]، آنگاه کسی که از پیروانش بود، در برابر کسی که از دشمنانش بود، از او یاری خواست، پس موسی مشتی به او زد که کارش ساخته شد [موسی تکان خورد و] گفت این کار شیطان بود، که او دشمن و گمراه‌کننده‌ای آشکار است‌"
        },
        {
            "chapter": 28,
            "verse": 16,
            "text": "گفت پروردگارا من بر خود ستم کردم، مرا بیامرز، آنگاه [خداوند] او را آمرزید، چرا که او آمرزگار مهربان است‌"
        },
        {
            "chapter": 28,
            "verse": 17,
            "text": "گفت پروردگارا به خاطر لطفی که در حق من کردی هرگز پشتیبان گناهکاران نخواهم شد"
        },
        {
            "chapter": 28,
            "verse": 18,
            "text": "سپس ترسان و نگران در شهر می‌گشت، ناگهان همان کسی که دیروز از او یاری خواسته بود، باز از او فریادرسی خواست موسی [برآشفت و] به او گفت تو واقعا ندانم‌کاری‌"
        },
        {
            "chapter": 28,
            "verse": 19,
            "text": "و چون خواست به کسی که دشمن هردوشان بود حمله برد، گفت ای موسی می‌خواهی مرا بکشی همانطور که دیروز کسی را کشتی، نمی‌خواهی مگر اینکه زورگوی ستمگری در این سرزمین باشی، و نمی‌خواهی از نیکوکاران باشی‌"
        },
        {
            "chapter": 28,
            "verse": 20,
            "text": "و مردی از دورترین نقطه شهر شتابان آمد [و] گفت ای موسی بدان که بزرگان درباره‌ات همرأی شده‌اند که تو را بکشند [از این شهر] بیرون برو که من از خیرخواهان توام‌"
        },
        {
            "chapter": 28,
            "verse": 21,
            "text": "آنگاه [موسی‌] از آنجا ترسان و نگران بیرون شد و گفت پروردگارا مرا از قوم ستمکار نجات بده‌"
        },
        {
            "chapter": 28,
            "verse": 22,
            "text": "و چون رو به سوی مدین نهاد، گفت باشد که پروردگارم مرا به راه راست راهنمایی کند"
        },
        {
            "chapter": 28,
            "verse": 23,
            "text": "و چون به آبشخور مدین رسید، پیرامون آن گروهی از مردم را یافت که [اغنام خویش را] آب می‌دادند، و از پس ایشان دو زن که [چارپایان خود را] جمع و جور می‌کردند [موسی‌] گفت کار و بار شما چیست؟ گفتند ما [به چارپایان خود] آب نمی‌دهیم تا آنکه شبانان [چارپایان خود را از آبشخور] بازگردانند، و پدر ما پیری فرتوت است‌"
        },
        {
            "chapter": 28,
            "verse": 24,
            "text": "سپس برای آنها [چارپایانشان را] آب داد، آنگاه رو به سایه آورد، و گفت پروردگارا من به هر خیری که برایم بفرستی نیازمندم‌"
        },
        {
            "chapter": 28,
            "verse": 25,
            "text": "سپس یکی از آن دو، در حالی که با شرم و آزرم گام برمی‌داشت، به نزد او آمد و گفت پدرم شما را دعوت کرده است که پاداش آبدهی‌ات را برای [چارپایان‌] ما به شما بدهد، و چون [موسی‌] به نزد او آمد و برای او داستانش را بیان کرد، [شعیب‌] گفت مترس که از قوم ستمکار نجات یافتی‌"
        },
        {
            "chapter": 28,
            "verse": 26,
            "text": "یکی از آن دو [دختر] گفت پدرجان او را [با دستمزد] به کار گیر که او بهترین کسی است که می‌توانی به کار بگیری، هم تواناست و هم درستکار"
        },
        {
            "chapter": 28,
            "verse": 27,
            "text": "[شعیب به موسی‌] گفت من می‌خواهم یکی از این دو دخترم را به همسری تو درآورم، در قبال اینکه [به جای کابین‌] هشت سال برای من کار کنی، و اگر آن را به ده سال پایان دادی، میل خودت است، ولی من نمی‌خواهم بر تو سخت بگیرم، که مرا، اگر خدا بخواهد، از درستکاران خواهی یافت‌"
        },
        {
            "chapter": 28,
            "verse": 28,
            "text": "[موسی‌] گفت این بین من و بین شما باشد که هر کدام از دو مدت را به سر بردم، از من زیاده‌خواهی نشود، و خداوند بر آنچه می‌گوییم ضامن [و شاهد] ماست‌"
        },
        {
            "chapter": 28,
            "verse": 29,
            "text": "و چون موسی مدت [مقرر] را به سر برد و خانواده‌اش را [همراه خود] برد، از جانب طور آتشی دید، به خانواده‌اش گفت صبر کنید، من [از دور] آتشی دیده‌ام، شاید از آنجا برای شما خبری یا پاره آتشی بیاورم، باشد که گرم شوید"
        },
        {
            "chapter": 28,
            "verse": 30,
            "text": "و چون به نزدیک آن [آتش‌] آمد، از کرانه وادی ایمن، در جایگاه متبرک، از درخت ندا داده شد که ای موسی من خداوندم، پروردگار جهانیان‌"
        },
        {
            "chapter": 28,
            "verse": 31,
            "text": "و عصایت را بینداز چون [انداخت و] آن را نگریست که می‌جنبید گویی که ماری بود، پشت کرد [و پا به فرار گذاشت‌] و برنگشت [گفته شد] ای موسی روی به این سو کن و مترس، تو از ایمنانی‌"
        },
        {
            "chapter": 28,
            "verse": 32,
            "text": "دستت را در گریبانت کن، تا سپید و درخشان بدون هیچ بیماری [پیسی‌] بیرون آید، و بازوی خود را از ترس جمع کن، بدان که این دو، دو برهان از سوی پروردگارت هستند برای فرعون و بزرگان قومش، که ایشان قومی نافرمان هستند"
        },
        {
            "chapter": 28,
            "verse": 33,
            "text": "[موسی‌] گفت پروردگارا من یکی از ایشان را کشته‌ام و می‌ترسم که مرا بکشند"
        },
        {
            "chapter": 28,
            "verse": 34,
            "text": "و برادرم هارون از من گشاده زبان‌تر است، او را یاور من بفرست که به صدق من گواهی دهد که من می‌ترسم مرا دروغگو بدانند"
        },
        {
            "chapter": 28,
            "verse": 35,
            "text": "فرمود زودا که تو را با [پیوستن‌] برادرت نیرومند سازیم و به شما دو تن سلطه دهیم که با معجزات ما [که همراه شماست‌] دستشان به شما نرسد شما و هرکس از شما پیروی کند پیروزید"
        },
        {
            "chapter": 28,
            "verse": 36,
            "text": "و چون موسی برای آنان معجزات روشنگر ما را آورد، گفتند این جز جادوی برساخته نیست و ما در حق نیاکانمان چنین چیزی نشنیده‌ایم‌"
        },
        {
            "chapter": 28,
            "verse": 37,
            "text": "و موسی گفت پروردگارم داناتر است که چه کسی از سوی او رهنمود آورده است، و چه کسی نیک سرانجامی دارد، همانا ستمکاران رستگار نمی‌شوند"
        },
        {
            "chapter": 28,
            "verse": 38,
            "text": "و فرعون گفت ای بزرگان برای شما خدایی جز خود نمی‌شناسم، و ای هامان برای من آتش بر گل برافروز [/ آجر بپز] و برای من برجی [بلند] برآور، باشد که به خدای موسی پی ببرم، و من او را از دروغگویان می‌دانم‌"
        },
        {
            "chapter": 28,
            "verse": 39,
            "text": "و او و سپاهیانش به ناحق در روی زمین استکبار ورزیدند، و پنداشتند که ایشان به سوی ما بازگردانده نمی‌شوند"
        },
        {
            "chapter": 28,
            "verse": 40,
            "text": "آنگاه او و سپاهیانش را فرو گرفتیم و آنان را به دریا رها کردیم، پس بنگر که سرانجام ستمکاران چگونه بوده است"
        },
        {
            "chapter": 28,
            "verse": 41,
            "text": "و آنان را پیشوایانی خواندیم که به سوی آتش دوزخ دعوت می‌کنند، و روز قیامت یاری نمی‌یابند"
        },
        {
            "chapter": 28,
            "verse": 42,
            "text": "و در این جهان، لعنتی گریبانگیرشان کردیم و در روز قیامت هم ایشان از نفرین زدگان هستند"
        },
        {
            "chapter": 28,
            "verse": 43,
            "text": "و به راستی پس از آنکه نسلهای نخستین را نابود کردیم به موسی کتاب [آسمانی‌] دادیم که روشنگریهایی برای مردم و رهنمود و رحمت بود باشد که پندگیرند"
        },
        {
            "chapter": 28,
            "verse": 44,
            "text": "و تو در جانب غربی [کوه‌] طور نبودی آنگاه که با موسی کار [رسالت‌] سپری کردیم و تو از گواهان نبودی‌"
        },
        {
            "chapter": 28,
            "verse": 45,
            "text": "ولی [در این میان‌] نسلهایی پدید آوردیم و روزگار بر آنان دراز شد و تو در میان اهل مدین مقیم نبودی که آیات ما را برایشان بخوانی ولی ما فرستندگان [پیامبران‌] بودیم‌"
        },
        {
            "chapter": 28,
            "verse": 46,
            "text": "و تو در جانب [غربی کوه‌] طور نبودی آنگاه که ندا در دادیم، ولی این [وحی‌] رحمتی از سوی پروردگار توست که قومی را که پیش از تو هشداردهنده‌ای به سویشان نیامده است، هشدار دهی باشد که پند بگیرند"
        },
        {
            "chapter": 28,
            "verse": 47,
            "text": "و اگر به خاطر کار و کردار پیشینشان مصیبتی به آنان نمی‌رسید [و عذابی بر آنان نمی‌فرستادیم‌] می‌گفتند پروردگارا چرا پیامبری به سوی ما نفرستادی که از آیات تو پیروی کنیم و از مؤمنان باشیم‌"
        },
        {
            "chapter": 28,
            "verse": 48,
            "text": "و چون از جانب ما حق به سوی آنان آمد گفتند چرا او [محمد -ص-] را نظیر آنچه به موسی داده بودند، نداده‌اند؟ آیا آنچه پیشتر به موسی داده شده بود، انکار نکردند؟ گفتند این دو [تورات و قرآن‌] جادوهایی هستند که از همدیگر پشتیبانی می‌کنند، و گفتند ما همه آنها را منکریم‌"
        },
        {
            "chapter": 28,
            "verse": 49,
            "text": "بگو اگر راست می‌گویید کتابی از سوی خداوند بیاورید که از این دو راهنماتر باشد، تا از آن پیروی کنم‌"
        },
        {
            "chapter": 28,
            "verse": 50,
            "text": "و اگر پاسخت را ندادند پس بدان که ایشان از هوی و هوسهایشان پیروی می‌کنند، و کیست گمراه‌تر از کسی که بدون رهنمود الهی از هوای نفس خویش پیروی کند، بی‌گمان خداوند قوم ستمکار را هدایت نمی‌کند"
        },
        {
            "chapter": 28,
            "verse": 51,
            "text": "و برای آنان سخن در سخن پیوستیم باشد که پندگیرند"
        },
        {
            "chapter": 28,
            "verse": 52,
            "text": "کسانی که پیش از آن به ایشان کتاب آسمانی داده بودیم، به آن ایمان می‌آورند"
        },
        {
            "chapter": 28,
            "verse": 53,
            "text": "و چون [قرآن‌] بر آنان خوانده شود گویند به آن ایمان داریم آن حق و از جانب پروردگار ماست، ما پیش از آن اهل تسلیم [و باور] بوده‌ایم‌"
        },
        {
            "chapter": 28,
            "verse": 54,
            "text": "اینانند که به خاطر صبری که ورزیده‌اند پاداششان دوباره داده شود، و بدی را با نیکی دفع کنند و از آنچه روزیشان کرده‌ایم انفاق کنند"
        },
        {
            "chapter": 28,
            "verse": 55,
            "text": "و چون لغوی بشنوند از آن روی بر می‌گردانند و گویند اعمال ما از آن ما و اعمال شما از آن شما، سلام بر شما، ما با نادانان کاری نداریم‌"
        },
        {
            "chapter": 28,
            "verse": 56,
            "text": "تو هرکس را که دوست داری هدایت نمی‌کنی، بلکه خداوند است که هرکس را که بخواهد هدایت می‌کند و او به رهیافتگان داناتر است‌"
        },
        {
            "chapter": 28,
            "verse": 57,
            "text": "و گویند اگر همراه تو از هدایت پیروی کنیم، از سرزمینمان ربوده و رانده شویم، [بگو] آیا آنان را در حرمی امن جای نداده‌ایم که فرآورده‌های هر چیز -که روزی‌ای از جانب ماست[جمع و] به سوی آنان ارسال می‌گردد؟ ولی بیشترینه آنان نمی‌دانند"
        },
        {
            "chapter": 28,
            "verse": 58,
            "text": "و چه بسیار شهرها که از [شدت رفاه‌] زندگانیشان سرمستی می‌کردند نابود کردیم و این خانه‌هایشان است که پس از آنان جز اندکی مسکون نبوده است، و ما خود وارثانیم‌"
        },
        {
            "chapter": 28,
            "verse": 59,
            "text": "و پروردگار تو نابودگر شهرها نیست مگر آنکه در مرکز آنها پیامبری برانگیزد که بر آنان آیات ما را بخواند، و ما نابودکنندگان شهرها نیستیم مگر آنکه اهالی آنها ستمگر باشند"
        },
        {
            "chapter": 28,
            "verse": 60,
            "text": "و آنچه به شما داده شود بهره زندگانی دنیا و پیرایه آن است، و آنچه نزد خداوند است بهتر و پایدارتر است، آیا اندیشه نمی‌کنید"
        },
        {
            "chapter": 28,
            "verse": 61,
            "text": "آیا کسی که به او وعده‌ای نیکو داده‌ایم و او دریابنده آن است، مانند کسی است که به بهره زندگانی دنیا بهره‌مندش ساخته‌ایم، سپس در روز قیامت از حاضر شدگان [در صحنه عذاب‌] است‌"
        },
        {
            "chapter": 28,
            "verse": 62,
            "text": "و روزی که به ایشان ندا در دهد و فرماید پس همتایان من که شما گمان می‌بردید، کجا هستند؟"
        },
        {
            "chapter": 28,
            "verse": 63,
            "text": "کسانی که حکم [عذاب‌] بر آنان تعلق گرفته گویند پروردگارا اینان کسانی هستند که ما گمراهشان کردیم، ما همچنان که خود گمراه بودیم آنان را گمراه کردیم، [اینک‌] در نزد تو تبری می‌جوییم، ایشان [در واقع‌] ما را نمی‌پرستیدند"
        },
        {
            "chapter": 28,
            "verse": 64,
            "text": "گفته شود همتایانی را که قائل بودید بخوانید آنگاه بخوانندشان، ولی آنان به ایشان پاسخ ندهند و عذاب را بنگرند، و تمنا کنند که کاش ایشان رهیافته بودند"
        },
        {
            "chapter": 28,
            "verse": 65,
            "text": "و روزی که ایشان را ندا در دهد و فرماید به فرستادگان چه پاسخی دادید؟"
        },
        {
            "chapter": 28,
            "verse": 66,
            "text": "آنگاه در آن روز همه اخبار و احوال بر آنان مشتبه شود، و ایشان همپرسی نکنند"
        },
        {
            "chapter": 28,
            "verse": 67,
            "text": "و اما کسی که توبه کند و ایمان آورد و کاری شایسته در پیش گیرد، چه بسا از رستگاران باشد"
        },
        {
            "chapter": 28,
            "verse": 68,
            "text": "و پروردگارت آنچه بخواهد می‌آفریند و بر می‌گزیند، اختیاری برای آنان نیست، خداوند پاک و فراتر از شرکی است که می‌ورزند"
        },
        {
            "chapter": 28,
            "verse": 69,
            "text": "و پروردگارت آنچه دلهایشان پنهان می‌دارد و آنچه آشکار می‌دارد می‌داند"
        },
        {
            "chapter": 28,
            "verse": 70,
            "text": "و او خداوند است که خدایی جز او نیست، سپاس او را در آغاز و انجام، و حکم او راست و به سوی او باز گردانده می‌شوید"
        },
        {
            "chapter": 28,
            "verse": 71,
            "text": "بگو بیندیشید اگر خداوند شب را بر شما تا روز قیامت پاینده گرداند، چه خدایی جز خداوند برای شما روشنایی به میان می‌آورد، آیا نمی‌شنوید؟"
        },
        {
            "chapter": 28,
            "verse": 72,
            "text": "بگو بیندیشید اگر خداوند روز را بر شما تا روز قیامت پاینده گرداند، چه خدایی جز خداوند برای شما شب را به میان می‌آورد که در آن بیارامید، آیا نمی‌نگرید؟"
        },
        {
            "chapter": 28,
            "verse": 73,
            "text": "و از رحمت او [این است که‌] برای شما شب و روز آفریده است تا در آن بیارامید، و از فضل او روزی خویش بجویید باشد که سپاس بگزارید"
        },
        {
            "chapter": 28,
            "verse": 74,
            "text": "و روزی که به ایشان ندا در دهد و فرماید پس همتایان من که شما گمان می‌بردید، کجا هستند؟"
        },
        {
            "chapter": 28,
            "verse": 75,
            "text": "و از هر امتی گواهی جدا کنیم و گوییم برهانتان را بیاورید، آنگاه دانند که حق از آن خداوند است و برساخته‌شان از دید آنان گم شود"
        },
        {
            "chapter": 28,
            "verse": 76,
            "text": "قارون از قوم موسی بود و بر آنان شورید و ما به او گنجینه‌هایی بخشیده بودیم که کلیدهای آن بر جوانانی نیرومند هم سنگین می‌آمد، چنین بود که قومش به او گفتند شادی مکن بی‌گمان خداوند شادی زدگان را دوست ندارد"
        },
        {
            "chapter": 28,
            "verse": 77,
            "text": "و در آنچه خداوند بر تو بخشیده است، سرای آخرت را بجوی [و در عین حال‌] بهره‌ات را از دنیا هم فراموش مکن، و همچنانکه خداوند به تو نیکی کرده است، نیکی کن، و در این سرزمین فتنه و فساد مجوی که خداوند تبهکاران را دوست ندارد"
        },
        {
            "chapter": 28,
            "verse": 78,
            "text": "گفت همانا به خاطر علمی که دارم اینها را به من داده‌اند، آیا نمی‌دانست که خداوند پیش از او از میان نسلها[یی که بودند] کسانی را که از او نیرومندتر و مال‌اندوزتر بودند، نابود کرده است، و گناهکاران را از گناهانشان نپرسند"
        },
        {
            "chapter": 28,
            "verse": 79,
            "text": "آنگاه [قارون‌] با تجملش در میان قومش آشکار شد، و کسانی که خواهان زندگانی دنیا بودند گفتند ای کاش ما نیز مانند آنچه به قارون داده شده است داشتیم، چرا که او دارای بهره [و مال و منال‌] کلانی است‌"
        },
        {
            "chapter": 28,
            "verse": 80,
            "text": "و دانش یافتگان گفتند وای بر شما، ثواب الهی برای کسی که ایمان آورد و نیکوکاری کند بهتر است، و جز شکیبایان آن را فرانگیرد"
        },
        {
            "chapter": 28,
            "verse": 81,
            "text": "آنگاه او و خانه‌اش را به زمین فرو بردیم، و کس و کاری نداشت که در برابر خداوند یاریش دهند و به فریادش هم نرسیدند"
        },
        {
            "chapter": 28,
            "verse": 82,
            "text": "و کسانی که دیروز مقام او را آرزو می‌کردند می‌گفتند وه که خداوند روزی را بر هرکس از بندگانش که بخواهد گشاده می‌دارد و بر هرکس که بخواهد تنگ می‌گیرد، اگر خداوند بر ما منت نهاده [و نعمت نداده‌] بود، ما را نیز فرو می‌برد، وه که کافران رستگار نمی‌شوند"
        },
        {
            "chapter": 28,
            "verse": 83,
            "text": "این سرای آخرت است، آن را برای کسانی که در روی زمین نمی‌خواهند سرکشی و تبهکاری کنند، مقرر داشته‌ایم، و سرانجام نیک از آن پرهیزگاران است‌"
        },
        {
            "chapter": 28,
            "verse": 84,
            "text": "هرکس که نیکی پیش آرد، او را [پاداشی‌] بهتر از آن است، و هرکس بدی پیش آورد، بدانند که کسانی که کارهای ناروا انجام می‌دهند جز همانند آنچه کرده‌اند کیفر نیابند"
        },
        {
            "chapter": 28,
            "verse": 85,
            "text": "بی‌گمان کسی که [احکام‌] قرآن را بر تو واجب کرد، بازگرداننده تو به بازگشتگاه توست، بگو پروردگارم بهتر می‌داند که چه کسی هدایت پیش آورده است، و چه کسی در گمراهی آشکار است‌"
        },
        {
            "chapter": 28,
            "verse": 86,
            "text": "و امید نداشتی که کتاب آسمانی بر تو فرود آید، [این نبود] مگر رحمتی از جانب پروردگارت، پس پشتیبان کافران مباش‌"
        },
        {
            "chapter": 28,
            "verse": 87,
            "text": "و تو را از آیات الهی پس از آنکه بر تو نازل گردیده است باز ندارند، و به سوی پروردگارت بخوان و از مشرکان مباش‌"
        },
        {
            "chapter": 28,
            "verse": 88,
            "text": "و در جنب خداوند خدایی دیگر مخوان، که خدایی جز او نیست، همه چیز فناپذیر است، مگر ذات او، حکم او راست، و به سوی او بازگردانده می‌شوید"
        },
        {
            "chapter": 29,
            "verse": 1,
            "text": "الم الف لام میم"
        },
        {
            "chapter": 29,
            "verse": 2,
            "text": "آیا مردم گمان می‌برند که رهایشان کنند که [به زبان‌] بگویند ایمان آورده‌ایم و ایشان را نمی‌آزمایند؟"
        },
        {
            "chapter": 29,
            "verse": 3,
            "text": "و به راستی پیشینیان آنان را آزموده‌ایم، و بی‌شک خداوند راستگویان و دروغگویان را معلوم می‌دارد"
        },
        {
            "chapter": 29,
            "verse": 4,
            "text": "یا کسانی که کارهای ناروا انجام می‌دهند گمان می‌برند که بر ما پیشی می‌گیرند، چه بد است داوریشان‌"
        },
        {
            "chapter": 29,
            "verse": 5,
            "text": "هرکس که به لقای الهی امید داشته باشد [بداند که‌] اجل مقرر الهی فرارسنده است و او شنوای داناست‌"
        },
        {
            "chapter": 29,
            "verse": 6,
            "text": "و هرکس [در راه حق‌] بکوشد، به سود خویش کوشیده است، بی‌گمان خداوند از جهانیان بی‌نیاز است‌"
        },
        {
            "chapter": 29,
            "verse": 7,
            "text": "و کسانی که ایمان آورده‌اند و کارهای شایسته کرده‌اند سیئاتشان را از ایشان می‌زداییم و به بهتر از آنچه کرده‌اند پاداششان دهیم‌"
        },
        {
            "chapter": 29,
            "verse": 8,
            "text": "و انسان را سفارش کرده‌ایم که به پدر و مادرش نیکی کند و [می‌گوییم‌] اگر تو را واداشتند که چیزی را که بدان علم نداری شریک من گردانی، پس از آن دو اطاعت مکن، چرا که بازگشت شما به سوی من است و آنگاه به [حقیقت‌] آنچه می‌کردید آگاهتان می‌سازم‌"
        },
        {
            "chapter": 29,
            "verse": 9,
            "text": "و کسانی که ایمان آورده‌اند و کارهای شایسته کرده‌اند، در زمره شایستگان در می‌آوریمشان‌"
        },
        {
            "chapter": 29,
            "verse": 10,
            "text": "و از مردم کسی هست که می‌گوید به خدا ایمان آورده‌ایم و چون در راه خدا رنج و آزار بیند، آزارگری مردم را همچون عذاب الهی پندارد، و اگر نصرتی از سوی پروردگارت فراز آید، می‌گویند ما همراه شما بودیم، آیا خداوند به آنچه در دلهای جهانیان هست آگاه‌تر نیست؟"
        },
        {
            "chapter": 29,
            "verse": 11,
            "text": "و خداوند مؤمنان را [نیک‌] می‌شناسد و منافقان را [نیک‌] می‌شناسد"
        },
        {
            "chapter": 29,
            "verse": 12,
            "text": "و کافران به مؤمنان گویند از راه ما پیروی کنید ما گناهانتان را به گردن می‌گیریم، ولی در حقیقت هیچ باری از گناهان ایشان را به گردن نگیرند، که ایشان دروغگو هستند"
        },
        {
            "chapter": 29,
            "verse": 13,
            "text": "و باشد که بار گناهان خودشان و بار گناهانی علاوه بر بار گناهان خودشان را بر دوش گیرند، و روز قیامت از آنچه افتراء می‌بستند خواهندشان پرسید"
        },
        {
            "chapter": 29,
            "verse": 14,
            "text": "و به راستی نوح را به سوی قومش [به رسالت‌] فرستادیم و در میان آنان هزار سال منهای پنجاه سال به سر برد، آنگاه طوفان [سیل و بلا] آنان را فرو گرفت، در حالی که ایشان ستمکار [مشرک‌] بودند"
        },
        {
            "chapter": 29,
            "verse": 15,
            "text": "آنگاه او و کشتی‌نشینان را نجات دادیم و آن را مایه عبرت جهانیان گرداندیم‌"
        },
        {
            "chapter": 29,
            "verse": 16,
            "text": "و ابراهیم را [به رسالت فرستادیم‌] آنگاه که به قومش گفت خداوند را بپرستید و از او پروا کنید، این اگر بدانید برایتان بهتر است‌"
        },
        {
            "chapter": 29,
            "verse": 17,
            "text": "شما فقط بتهایی را به جای خداوند می‌پرستید و بهتانی برساخته‌اید، بی‌گمان کسانی که به جای خداوند می‌پرستید اختیار روزی شما را ندارند، پس روزی را نزد خداوند بجویید و او را بپرستید و او را سپاس بگزارید، که به سوی او بازگردانده می‌شوید"
        },
        {
            "chapter": 29,
            "verse": 18,
            "text": "و اگر [پیامبر را] دروغگو انگارید بدانید که امتهای پیش از شما هم تکذیب پیشه کردند، و بر عهده پیامبر جز پیام‌رسانی آشکار نیست‌"
        },
        {
            "chapter": 29,
            "verse": 19,
            "text": "آیا نیندیشیده‌اند که خداوند چگونه آفرینش را آغاز می‌کند و سپس بازش می‌گرداند، بی‌گمان این بر خداوند آسان است‌"
        },
        {
            "chapter": 29,
            "verse": 20,
            "text": "بگو در زمین سیر و سفر کنید و بنگرید خداوند چگونه آفرینش را آغاز کرده است و سپس نشاه آخرت را پدید می‌آورد، بی‌گمان خداوند بر هر کاری تواناست‌"
        },
        {
            "chapter": 29,
            "verse": 21,
            "text": "هرکس را که بخواهد عذاب می‌کند و بر هرکس که بخواهد رحمت می‌آورد، و به سوی او بازگردانده می‌شوید"
        },
        {
            "chapter": 29,
            "verse": 22,
            "text": "و شما چه در زمین و چه در آسمان از خداوند گریز و گزیری ندارید و در برابر خداوند یار و یاوری ندارید"
        },
        {
            "chapter": 29,
            "verse": 23,
            "text": "و کسانی که آیات الهی و لقای او را منکر شدند اینانند که از رحمت من نومید شدند، و اینانند که عذابی دردناک [در پیش‌] دارند"
        },
        {
            "chapter": 29,
            "verse": 24,
            "text": "آنگاه پاسخ قومش جز این نبود که گفتند او را بکشید یا بسوزانید، سپس خداوند او را از آتش نجات داد، بی‌گمان در این امر مایه‌های عبرتی برای اهل ایمان است‌"
        },
        {
            "chapter": 29,
            "verse": 25,
            "text": "و گفت همانا به جای خداوند بتانی را می‌پرستید که در زندگانی دنیا مایه دوستی‌ورزیدن بین شماست، سپس روز قیامت بعضی از شما بعض دیگر را رد و تخطئه می‌کند و بعضی از شما بعض دیگر را لعنت می‌کند، و سرا و سرانجام شما آتش دوزخ است و یاوری ندارید"
        },
        {
            "chapter": 29,
            "verse": 26,
            "text": "آنگاه لوط به او [ابراهیم‌] ایمان آورد، و [ابراهیم‌] گفت من به سوی پروردگارم مهاجرم، بی‌گمان او پیروزمند فرزانه است‌"
        },
        {
            "chapter": 29,
            "verse": 27,
            "text": "و به او اسحاق و یعقوب را بخشیدیم و در میان زاد و رود او پیامبری و کتاب آسمانی قرار دادیم و پاداش او را در دنیا به او دادیم و او در آخرت از شایستگان است‌"
        },
        {
            "chapter": 29,
            "verse": 28,
            "text": "و لوط را نیز [به رسالت فرستادیم‌]، آنگاه که به قومش گفت شما ناشایستی را مرتکب می‌شوید که هیچ‌کس از مردم جهان در آن بر شما پیشدستی نکرده است‌"
        },
        {
            "chapter": 29,
            "verse": 29,
            "text": "آیا شما با مردان می‌آمیزید و راه و پیوند [طبیعی‌] را می‌برید و در انجمنتان مرتکب زشتکاری می‌شوید؟ آنگاه پاسخ قومش جز این نبود که گفتند اگر از راستگویان هستی عذاب الهی را [هم‌اکنون‌] بر سرما بیاور"
        },
        {
            "chapter": 29,
            "verse": 30,
            "text": "[لوط] گفت پروردگارا مرا در برابر تباهکاران یاری ده‌"
        },
        {
            "chapter": 29,
            "verse": 31,
            "text": "و چون فرشتگان ما برای ابراهیم مژده آوردند، گفتند ما نابودگران اهالی این شهر هستیم، چرا که اهل آن ستمکارند"
        },
        {
            "chapter": 29,
            "verse": 32,
            "text": "[ابراهیم‌] گفت در آنجا لوط هم هست گفتند ما به کسانی که در آنجا هستند آگاه‌تریم، او و خانواده‌اش جز همسرش را که از واپس‌ماندگان [در عذاب‌] است، نجات می‌دهیم‌"
        },
        {
            "chapter": 29,
            "verse": 33,
            "text": "و چون فرشتگان ما به نزد لوط آمدند، از ایشان نگران شد و [از کمک به آنان‌] دستش کوتاه شد و [آنان‌] به او گفتند مترس و اندوهگین مباش، ما رهاننده تو و خاندانت هستیم، جز همسرت که از واپس ماندگان [در عذاب‌] است‌"
        },
        {
            "chapter": 29,
            "verse": 34,
            "text": "ما بر اهل این شهر به خاطر نافرمانی ورزیدنشان عذابی از آسمان فرود می‌آوریم‌"
        },
        {
            "chapter": 29,
            "verse": 35,
            "text": "و به راستی از آن پدیده روشنگری برای خردورزان باقی گذاردیم‌"
        },
        {
            "chapter": 29,
            "verse": 36,
            "text": "و به سوی قوم مدین برادرشان شعیب را [به رسالت فرستادیم‌] که گفت ای قوم من خداوند را بپرستید و به روز بازپسین امید داشته باشید، و در این سرزمین فتنه و فساد برپا مکنید"
        },
        {
            "chapter": 29,
            "verse": 37,
            "text": "سپس او را دروغگو شمردند، آنگاه زلزله ایشان را فرو گرفت و در خانه‌شان از پای در آمدند"
        },
        {
            "chapter": 29,
            "verse": 38,
            "text": "و عاد و ثمود نیز، و [این امر] به راستی از خانه‌ها و کاشانه‌هایشان بر شما روشن شده است، و شیطان کار و کردارشان را در چشم آنان آراست و آنان را از راه [راست‌] بازداشت، و حال آنکه باریک‌بین می‌نمودند"
        },
        {
            "chapter": 29,
            "verse": 39,
            "text": "و قارون و فرعون و هامان نیز، که موسی برای آنان پدیده‌های روشنگر آورد، آنگاه در آن سرزمین استکبار ورزیدند و پیشتاز نبودند"
        },
        {
            "chapter": 29,
            "verse": 40,
            "text": "آنگاه هر یک از آنان را به گناهش فرو گرفتیم، پس بعضی از آنان بودند که بر آنان شن‌بادی فرستادیم، و بعضی از آنان بودند که بانگ مرگبار فروگرفتشان، و بعضی از آنان بودند که به زمین فرو بردیمشان، و بعضی از آنان بودند که غرقه‌شان کردیم و خداوند نبود که به آنان ستم کرد، بلکه خود بر خویشتن ستم کردند"
        },
        {
            "chapter": 29,
            "verse": 41,
            "text": "داستان کسانی که به جای خداوند سرورانی را به پرستش گرفتند همانند داستان عنکبوت است که خانه‌ای ساخت، و اگر در می‌یافتند سست‌ترین خانه‌ها، خانه عنکبوت است‌"
        },
        {
            "chapter": 29,
            "verse": 42,
            "text": "بی‌گمان خداوند هر چیز را که به جای او به پرستش می‌گیرند، می‌شناسد و او پیروزمند فرزانه است‌"
        },
        {
            "chapter": 29,
            "verse": 43,
            "text": "و این مثلها را برای مردم می‌زنیم و جز دانشمندان کسی درباره آنها تعقل نمی‌کند"
        },
        {
            "chapter": 29,
            "verse": 44,
            "text": "خداوند آسمانها و زمین را به حق آفریده است، بی‌گمان در این امر مایه عبرتی برای مؤمنان است‌"
        },
        {
            "chapter": 29,
            "verse": 45,
            "text": "آنچه از کتاب آسمانی که بر تو وحی شده است، بخوان و نماز را برپا دار، که نماز از ناشایستی و زشتکاری باز می‌دارد، و یاد کرد خداوند [از هر کاری‌] مهمتر است و خداوند می‌داند که چه می‌کنید"
        },
        {
            "chapter": 29,
            "verse": 46,
            "text": "و با اهل کتاب جز به شیوه‌ای که نیکوتر است، مجادله مکنید، مگر با ستمگران آنان، و بگویید به آنچه بر ما و به آنچه بر شما نازل شده ایمان آورده‌ایم، و خدای ما و خدای ما و خدای شما یکی است و ما همه فرمانبردار اوییم‌"
        },
        {
            "chapter": 29,
            "verse": 47,
            "text": "و بدین‌سان بر تو کتاب آسمانی را نازل کردیم، و اهل کتاب به آن ایمان آورند، و از ایشان [اهل مکه‌] نیز کسانی هستند که به آن ایمان آورند، و جز کافران کسی به آیات ما انکار نمی‌ورزد"
        },
        {
            "chapter": 29,
            "verse": 48,
            "text": "و پیش از آن [وحی و نبوت‌] نه کتابی می‌خواندی و نه به دست خود [مکتوبی‌] می‌نوشتی، چه در آن صورت باطل‌اندیشان شک و شبهه به میان می‌آوردند"
        },
        {
            "chapter": 29,
            "verse": 49,
            "text": "آری آن آیاتی روشنگر [و محفوظ] در سینه‌های دانش یافتگان است، و جز ستمگران [مشرک‌] کسی به آیات ما انکار نمی‌ورزد"
        },
        {
            "chapter": 29,
            "verse": 50,
            "text": "و گویند چرا بر او معجزاتی از سوی پروردگارش نازل نمی‌شود، بگو معجزات فقط در اختیار خداوند است، و من فقط هشداردهنده‌ای آشکارم‌"
        },
        {
            "chapter": 29,
            "verse": 51,
            "text": "آیا برای ایشان کافی نیست که ما بر تو کتاب آسمانی را فرو فرستادیم که بر آنان خوانده می‌شود، بی‌گمان در این امر رحمت و پندآموزی برای اهل ایمان است‌"
        },
        {
            "chapter": 29,
            "verse": 52,
            "text": "بگو خداوند بین من و شما گواه بس، که آنچه در آسمانها و زمین است می‌داند، و کسانی که به باطل ایمان آورده و به خداوند کفر می‌ورزند، اینانند که زیانکارند"
        },
        {
            "chapter": 29,
            "verse": 53,
            "text": "و از تو عذاب را به شتاب می‌خواهند و اگر اجل معینی در کار نبود، عذاب بر آنان نازل می‌شد و در حالی که ناآگاهند ناگهان به سراغشان می‌آید"
        },
        {
            "chapter": 29,
            "verse": 54,
            "text": "از تو عذاب را به شتاب می‌خواهند، و [غافل از آنکه‌] بی‌گمان جهنم فراگیر کافران است‌"
        },
        {
            "chapter": 29,
            "verse": 55,
            "text": "روزی که عذاب از فراز و فرودشان فراگیردشان و گوید [حاصل‌] عملکرد خود را بچشید"
        },
        {
            "chapter": 29,
            "verse": 56,
            "text": "ای بندگان من که ایمان آورده‌اید، بدانید که زمین من گسترده است، پس فقط مرا بپرستید"
        },
        {
            "chapter": 29,
            "verse": 57,
            "text": "هر موجود زنده‌ای چشنده [طعم‌] مرگ است، سپس به سوی ما بازگردانده می‌شوید"
        },
        {
            "chapter": 29,
            "verse": 58,
            "text": "و کسانی که ایمان آورده‌اند و کارهای شایسته کرده‌اند، در غرفه‌هایی از بهشت که جویباران از فرودست آنها جاری است، جایشان می‌دهیم و در آنجا جاویدانند، چه نیکوست پاداش عملداران‌"
        },
        {
            "chapter": 29,
            "verse": 59,
            "text": "[همان‌] کسانی که شکیبایی ورزیده و بر پروردگارشان توکل می‌کنند"
        },
        {
            "chapter": 29,
            "verse": 60,
            "text": "و چه بسیار جنبنده که عهده‌دار روزی خود نیست، بلکه خداوند روزی‌بخش او و شماست و او شنوای داناست‌"
        },
        {
            "chapter": 29,
            "verse": 61,
            "text": "و اگر از ایشان بپرسی چه کسی آسمانها و زمین را آفریده است و خورشید و ماه را رام کرده است، گویند خداوند، پس چگونه بیراهه می‌روند؟"
        },
        {
            "chapter": 29,
            "verse": 62,
            "text": "خداوند است که روزی را برای هرکس از بندگانش که بخواهد گشاده یا تنگ می‌دارد، بی‌گمان خداوند به هر چیزی داناست‌"
        },
        {
            "chapter": 29,
            "verse": 63,
            "text": "و اگر از ایشان بپرسی چه کسی از آسمان آبی فرو فرستاد و بدان زمین را پس از پژمردنش زنده [و بارور] کرد، خواهند گفت خداوند، بگو سپاس خداوند را، ولی بیشترینه‌شان تعقل نمی‌کنند"
        },
        {
            "chapter": 29,
            "verse": 64,
            "text": "و این زندگانی دنیا جز سرگرمی و بازیچه نیست، و اگر می‌دانستند بی‌گمان سرای آخرت کانون زندگی است‌"
        },
        {
            "chapter": 29,
            "verse": 65,
            "text": "و چون سوار بر کشتی شوند خداوند را در حالی که دین خود را برای او پاک و پیراسته می‌دارندبخوانند، ولی آنگاه که آنان را رهانید و به خشکی رسانید، آن وقت است که ایشان شرک می‌ورزند"
        },
        {
            "chapter": 29,
            "verse": 66,
            "text": "تا سرانجام در آنچه به ایشان بخشیده‌ایم کفران پیشه کنند و [از ظواهر زندگی‌] بهره برند، زودا که [حقیقت را] بدانند"
        },
        {
            "chapter": 29,
            "verse": 67,
            "text": "آیا ندانسته‌اند که ما حرمی امن [از کعبه‌] قرار داده‌ایم، و حال آنکه مردمان را در پیرامونشان تاراج می‌کردند و می‌ربودند، آیا به باطل ایمان می‌آورند و به نعمت خداوند کفران می‌ورزند؟"
        },
        {
            "chapter": 29,
            "verse": 68,
            "text": "و کیست ستمکارتر از کسی که بر خداوند دروغ بندد یا حق را چون به سراغش آید تکذیب کند، آیا جایگاه کافران در دوزخ نیست؟"
        },
        {
            "chapter": 29,
            "verse": 69,
            "text": "و کسانی را که در حق ما کوشیده‌اند به راههای خاص خویش رهنمون می‌شویم، و بی‌گمان خداوند با نیکوکاران است‌"
        },
        {
            "chapter": 30,
            "verse": 1,
            "text": "الم [الف لام میم‌]"
        },
        {
            "chapter": 30,
            "verse": 2,
            "text": "روم شکست خورد"
        },
        {
            "chapter": 30,
            "verse": 3,
            "text": "در نزدیکترین سرزمین [به شما]، و ایشان بعد از مغلوب شدنشان به زودی غالب خواهند شد"
        },
        {
            "chapter": 30,
            "verse": 4,
            "text": "در عرض چند سال، چرا که امر در گذشته و آینده با خداوند است، و در چنین روزی مؤمنان شادمان شوند"
        },
        {
            "chapter": 30,
            "verse": 5,
            "text": "به نصرت الهی، که هر کس را بخواهد یاری می‌کند، و او پیروزمند مهربان است‌"
        },
        {
            "chapter": 30,
            "verse": 6,
            "text": "[این‌] وعده الهی است و خداوند در وعده خویش خلاف نمی‌کند ولی بیشترینه مردم نمی‌دانند"
        },
        {
            "chapter": 30,
            "verse": 7,
            "text": "فقط ظاهری از زندگانی دنیا را می‌دانند و ایشان از آخرت غافلند"
        },
        {
            "chapter": 30,
            "verse": 8,
            "text": "آیا در دلهای خویش نیندیشیده‌اند که خداوند آسمانها و زمین را و آنچه ما بین آنهاست، جز به حق و سرآمد معین نیافریده است، و بی‌گمان بسیاری از مردم لقای پروردگارشان را منکرند"
        },
        {
            "chapter": 30,
            "verse": 9,
            "text": "آیا در زمین سیر و سفر نکرده‌اند که بنگرند چگونه بوده است سرانجام کسانی که پیش از آنان بودند آنان از ایشان نیرومندتر بودند، و زمین را کندوکاو کردند و بیش از آنچه آنان آباد ساخته بودند، آباد کردند، و پیامبرانشان برایشان پدیده‌های شگرف آوردند، و [سرانجام‌] خداوند بر آنان ستم نکرد، بلکه خود در حق خویش ستم کردند"
        },
        {
            "chapter": 30,
            "verse": 10,
            "text": "سپس سرانجام کسانی که بد عملی کرده بودند، بدتر شد چرا که آیات الهی را انکار و به آنها استهزاء می‌کردند"
        },
        {
            "chapter": 30,
            "verse": 11,
            "text": "خداوند است که آفرینش را آغاز کرده است، سپس آن را باز می‌گرداند، سپس به سوی او باز گردانده می‌شوید"
        },
        {
            "chapter": 30,
            "verse": 12,
            "text": "روزی که قیامت برپا شود، گناهکاران نومید شوند"
        },
        {
            "chapter": 30,
            "verse": 13,
            "text": "و برای آنان از شریکانی که قائل بودند، کسی شفیعشان نباشد، و خود به شریکانی که قائل بودند، منکر [و بی‌اعتقاد] شوند"
        },
        {
            "chapter": 30,
            "verse": 14,
            "text": "و روزی که قیامت برپا شود، آنگاه است که از هم جدا شوند"
        },
        {
            "chapter": 30,
            "verse": 15,
            "text": "اما کسانی که ایمان آورده‌اند و کارهای شایسته کرده‌اند، ایشان در بوستانی سرخوشند"
        },
        {
            "chapter": 30,
            "verse": 16,
            "text": "و اما کسانی که کفرورزیده و آیات ما و لقای آخرت را تکذیب کرده‌اند، اینانند که در عذاب حاضر کرده شوند"
        },
        {
            "chapter": 30,
            "verse": 17,
            "text": "پس هنگامی که در شامگاه یا در بامداد وارد شوید خداوند را تسبیح گویید"
        },
        {
            "chapter": 30,
            "verse": 18,
            "text": "و در آسمانها و زمین سپاس او راست، و هنگامی که در عصر وارد شوید و هنگامی که به نیمروز رسید [هم تسبیح گویید]"
        },
        {
            "chapter": 30,
            "verse": 19,
            "text": "زنده را از مرده بر می‌آورد و مرده را از زنده، و زمین را پس از پژمردنش زنده [و بارور] می‌دارد، و بدین‌سان شما نیز برانگیخته شوید"
        },
        {
            "chapter": 30,
            "verse": 20,
            "text": "و از جمله آیات او این است که شما را از خاک آفرید، سپس که انسان شدید [در زمین‌] پراکنده شدید"
        },
        {
            "chapter": 30,
            "verse": 21,
            "text": "و از جمله آیات او این است که برای شما از نوع خودتان، همسرانی آفرید که با آنان آرام گیرید، و در میان شما دوستی و مهربانی افکند، و در این امر برای اندیشه‌وران مایه‌های عبرت است‌"
        },
        {
            "chapter": 30,
            "verse": 22,
            "text": "و از جمله آیات او آفرینش آسمانها و زمین است و دگرگونی زبانهای شما و رنگهای شما، بی‌گمان در این برای دانشمندان مایه‌های عبرت است‌"
        },
        {
            "chapter": 30,
            "verse": 23,
            "text": "و از جمله آیات او خفتن شما در شب و روز و طلب معاش شما از فضل اوست، بی‌گمان در این [امر] برای کسانی که گوش شنوا دارند، مایه‌های عبرت است‌"
        },
        {
            "chapter": 30,
            "verse": 24,
            "text": "و از جمله آیات او این است که برق را [به شیوه‌ای‌] بیم‌انگیز و امیدانگیز به شما می‌نمایاند و از آسمان آبی فرو می‌فرستد و با آن زمین را پس از پژمردنش زنده می‌دارد، بی‌گمان در این [امر] برای خردورزان مایه‌های عبرت است‌"
        },
        {
            "chapter": 30,
            "verse": 25,
            "text": "و از آیات او این است که آسمانها و زمین به فرمان او برپاست، سپس آنگاه که شما را به صلایی از زمین بخواند، آنگاه است که برانگیخته می‌شوید"
        },
        {
            "chapter": 30,
            "verse": 26,
            "text": "و او راست هر که در آسمانها و زمین است، و همگان فرمانبردار اویند"
        },
        {
            "chapter": 30,
            "verse": 27,
            "text": "و او کسی است که آفرینش را آغاز می‌کند و سپس بازش می‌گرداند، و این امر بر او آسان‌تر است، و او را در آسمانها و زمین برترین وصف است و او پیروزمند فرزانه است‌"
        },
        {
            "chapter": 30,
            "verse": 28,
            "text": "برای شما مثلی از خودتان می‌زند، آیا از ملک یمینتان شریکی در آنچه روزیتان داده‌ایم، دارید که در آن برابر باشید و از آنان همان گونه که از [امثال‌] خودتان بیمناکید، بیمناک باشید؟ [چنین نیست‌]، بدین‌سان آیات [خود] را برای خردورزان روشن بیان می‌کنیم‌"
        },
        {
            "chapter": 30,
            "verse": 29,
            "text": "چنین است که ستم‌پیشگان [کافر] بی‌هیچ علمی، از هوی و هوسشان پیروی می‌کنند، و کیست که کسی را که خداوند در بیراهی وانهاده است، به راه آورد، و اینان یاوری ندارند"
        },
        {
            "chapter": 30,
            "verse": 30,
            "text": "پاکدلانه روی به دین بیاور، این فطرت الهی است که مردمان را بر وفق آن آفریده است، در آفرینش الهی تغییری راه ندارد، این دین استوار است، ولی بیشترینه مردم نمی‌دانند"
        },
        {
            "chapter": 30,
            "verse": 31,
            "text": "رو به سوی او آورده، و از او پروا کنید و نماز را برپا دارید و از مشرکان مباشید"
        },
        {
            "chapter": 30,
            "verse": 32,
            "text": "از همان کسانی که دینشان را پاره و پراکنده کردند و فرقه فرقه شدند، هر گروهی به آنچه دارند دلخوشند"
        },
        {
            "chapter": 30,
            "verse": 33,
            "text": "و چون بلایی به مردم رسد انابت کنان پروردگارشان را می‌خوانند و رو به سوی او می‌آورند، سپس چون رحمتی از سوی خویش به ایشان بچشاند، آنگاه است که گروهی از آنان به پروردگارشان شرک می‌آورند"
        },
        {
            "chapter": 30,
            "verse": 34,
            "text": "تا سرانجام درباره آنچه به ایشان بخشیده‌ایم کفران پیشه کنند، و [از ظواهر زندگی‌] بهره برید، زودا که [حقیقت را] بدانید"
        },
        {
            "chapter": 30,
            "verse": 35,
            "text": "یا مگر برایشان حجتی نازل کرده‌ایم که درباره آنچه به آن شرک‌ورزیده‌اند، سخن می‌گوید"
        },
        {
            "chapter": 30,
            "verse": 36,
            "text": "و چون به مردم رحمتی بچشانیم به آن شادمان شوند، و اگر به خاطر کار و کردار پیشینشان مکروهی به ایشان رسد، آنگاه است که نومید می‌شوند"
        },
        {
            "chapter": 30,
            "verse": 37,
            "text": "آیا ندانسته‌اند که خداوند بی‌گمان روزی را برای هر کس که بخواهد گشاده و [برای هر کس که بخواهد] تنگ می‌دارد، بی‌شک در این امر برای اهل ایمان مایه‌های عبرت است‌"
        },
        {
            "chapter": 30,
            "verse": 38,
            "text": "پس به خویشاوند حقش را بده و نیز به بینوا و در راه مانده، این برای کسانی که در طلب خشنودی الهی هستند بهتر است و اینانند که رستگارانند"
        },
        {
            "chapter": 30,
            "verse": 39,
            "text": "و هر ربایی که بدهید که بهره شما را از اموال مردم افزونتر کند، [در حقیقت‌] نزد خداوند افزایش ندارد، و هر زکاتی -که در طلب خشنودی الهیبپردازید، اینان افزایش‌یاب هستند"
        },
        {
            "chapter": 30,
            "verse": 40,
            "text": "خداوند کسی است که شما را آفرید و سپس روزیتان بخشید، سپس شما را می‌میراند، سپس زنده می‌دارد، آیا از شریکانی که قائلید هیچ کدام هست که چیزی از این کارها را انجام دهد؟ او منزه و از آنچه شریکش می‌آورند فراتر است‌"
        },
        {
            "chapter": 30,
            "verse": 41,
            "text": "به خاطر کار و کردار مردم، تباهی در بر و بحر فراگیر شده است، تا [خداوند] جزای بخشی از کار و کردارشان را به آنان بچشاند، باشد که بازگردند [و به خود آیند]"
        },
        {
            "chapter": 30,
            "verse": 42,
            "text": "بگو در زمین سیر و سفر کنید و بنگرید سرانجام کسانی که پیشتر بودند چگونه بوده است؟ که بیشترشان مشرک بودند"
        },
        {
            "chapter": 30,
            "verse": 43,
            "text": "پس روی دلت را -پیش از آنکه روزی بی‌بازگشت از جانب خداوند فرارسد و مردم از هم جدا شوندبه سوی دین استوار بدار"
        },
        {
            "chapter": 30,
            "verse": 44,
            "text": "هر کس کفرورزد، کیفر کفرش بر اوست، و کسانی که کرداری شایسته پیشه کنند، برای خودشان پیش‌اندیشی کرده‌اند"
        },
        {
            "chapter": 30,
            "verse": 45,
            "text": "تا کسانی را که ایمان آورده‌اند و کارهای شایسته کرده‌اند، از فضل خویش جزا دهد، چرا که او کافران را دوست ندارد"
        },
        {
            "chapter": 30,
            "verse": 46,
            "text": "و از آیات او این است بادها را بشارت‌دهنده [باران رحمت‌] می‌فرستد تا به شما از رحمت خویش بچشاند، و تا کشتیها به امر او جریان یابند، و شما از فضل او در طلب روزی خود بر آیید، باشد که سپاس بگزارید"
        },
        {
            "chapter": 30,
            "verse": 47,
            "text": "و به راستی پیش از تو پیامبرانی به سوی قومشان فرستادیم، آنگاه ایشان معجزات را به نزد آنان آوردند [و با انکار مواجه شدند] و ما از کسانی که گناه [و بد عملی‌] کرده بودند، انتقام گرفتیم، و یاری رساندن به مؤمنان حقی است که بر عهده ماست‌"
        },
        {
            "chapter": 30,
            "verse": 48,
            "text": "خداوند کسی است که بادها را می‌فرستد که ابرها را بر می‌انگیزد، و آن را در آسمان هرگونه که بخواهد می‌گستراند، و آن را پاره‌پاره می‌کند، و باران درشت قطره را بینی که از لابلای آن می‌تراود، و چون آن را به هر یک از بندگانش که بخواهد برساند، آنگاه است که شادی می‌کنند"
        },
        {
            "chapter": 30,
            "verse": 49,
            "text": "و بی‌شک پیش از آنکه برایشان فرو فرستاده شود [آری‌] پیش از آن نومید بودند"
        },
        {
            "chapter": 30,
            "verse": 50,
            "text": "پس به آثار رحمت الهی بنگر که چگونه زمین را پس از پژمردنش زنده می‌دارد، هموست که زندگی بخش مردگان است و او بر هر کاری تواناست‌"
        },
        {
            "chapter": 30,
            "verse": 51,
            "text": "و اگر بادی بفرستیم و آن [کشتزار] را زرد شده بینند، بعد از آن کفر [/انکار] پیشه کنند"
        },
        {
            "chapter": 30,
            "verse": 52,
            "text": "بدان که تو مردگان را [سخن‌] نشنوانی و به ناشنوایان [به ویژه‌] چون پشت کنند آوایی نشنوانی‌"
        },
        {
            "chapter": 30,
            "verse": 53,
            "text": "و تو به راه آورنده نابینایان از گمراهیشان نیستی، تو جز کسانی را که به آیات ما ایمان آورند و اهل تسلیمند [سخنی‌] نشنوانی‌"
        },
        {
            "chapter": 30,
            "verse": 54,
            "text": "خداوند کسی است که شما را از حالت ناتوانی آفرید، سپس بعد از آن ناتوانی توانایی پدید آورد، سپس [دوباره‌] پس از توانایی، ناتوانی و پیری قرار دهد، هر آنچه خواهد می‌آفریند و او دانای تواناست‌"
        },
        {
            "chapter": 30,
            "verse": 55,
            "text": "و روزی که قیامت بر پا شود، گناهکاران سوگند خورند که [در دنیا، یا گور] جز ساعتی درنگ نکرده‌اند، بدین‌سان بیراهه رفته‌اند"
        },
        {
            "chapter": 30,
            "verse": 56,
            "text": "و کسانی که از دانش و ایمان برخوردار شده‌اند گویند بر وفق کتاب الهی تا روز رستاخیز درنگ کرده‌اید، و این روز رستاخیز است، ولی شما به هیچ وجه نمی‌دانستید"
        },
        {
            "chapter": 30,
            "verse": 57,
            "text": "امروز [روزی است که‌] ستم‌پیشگان [مشرک‌] را عذرخواهیشان سود ندهد، و عذرشان را نپذیرند"
        },
        {
            "chapter": 30,
            "verse": 58,
            "text": "و به راستی در این قرآن برای مردم هرگونه مثلی زده‌ایم و اگر معجزه‌ای برای آنان بیاوری، کافران گویند شما جز باطل‌اندیش نیستید"
        },
        {
            "chapter": 30,
            "verse": 59,
            "text": "بدین‌سان خداوند بر دلهای کسانی که [حق را] در نمی‌یابند مهر می‌زند"
        },
        {
            "chapter": 30,
            "verse": 60,
            "text": "شکیبایی پیشه کن و بدان که وعده الهی حق است و نامؤمنان تو را از راه به در نبرند"
        },
        {
            "chapter": 31,
            "verse": 1,
            "text": "الم [الف لام میم‌]"
        },
        {
            "chapter": 31,
            "verse": 2,
            "text": "این آیات کتاب حکمت‌آموز است‌"
        },
        {
            "chapter": 31,
            "verse": 3,
            "text": "رهنمود و رحمتی برای نیکوکاران‌"
        },
        {
            "chapter": 31,
            "verse": 4,
            "text": "[همان‌] کسانی که نماز را برپا می‌دارند و زکات را می‌پردازند و به آخرت یقین دارند"
        },
        {
            "chapter": 31,
            "verse": 5,
            "text": "اینانند که از سوی پروردگارشان از هدایتی برخوردارند و هم اینانند که رستگارند"
        },
        {
            "chapter": 31,
            "verse": 6,
            "text": "و از مردمان کسی هست که خریدار سخنان سرگرم‌کننده است تا بی‌هیچ علمی [مردمان را] از راه خدا گمراه گرداند، و آن را به ریشخند گیرد، اینانند که عذابی خفت‌بار [در پیش‌] دارند"
        },
        {
            "chapter": 31,
            "verse": 7,
            "text": "و چون آیات ما بر او خوانده شود، متکبرانه روی برگرداند که گویی آن را نشنیده است، چنانکه گویی در گوشهایش سنگینی‌ای هست، پس او را از عذاب دردناک خبر ده‌"
        },
        {
            "chapter": 31,
            "verse": 8,
            "text": "بی‌گمان کسانی که ایمان آورده‌اند و کارهای شایسته کرده‌اند، بوستانهای پرناز و نعمت برای آنان است‌"
        },
        {
            "chapter": 31,
            "verse": 9,
            "text": "که جاودانه در آنند، وعده الهی حق است، و او پیروزمند فرزانه است‌"
        },
        {
            "chapter": 31,
            "verse": 10,
            "text": "آسمانها را بدون ستونهایی که ببینید پدید آورد، و در زمین کوهها بیفکند تا شما را نجنباند، و در آن از هرگونه جانوری پراکند، و از آسمان آبی فرو فرستادیم، آنگاه در آن از هر گونه‌ای ارزشمند رویاندیم"
        },
        {
            "chapter": 31,
            "verse": 11,
            "text": "این آفرینش خداست، پس به من نشان دهید کسانی که [مدعی و] در برابر او هستند چه چیزی آفریده‌اند؟ آری ستمکاران [مشرک‌] در گمراهی آشکارند"
        },
        {
            "chapter": 31,
            "verse": 12,
            "text": "و به راستی به لقمان حکمت بخشیدیم، که خدای را سپاس گو، [و بدان که‌] هر کس سپاسگزاری کند، همانا به سود خویش سپاس گزارده است، و هر کس کفران ورزد، [بداند که‌] خداوند بی‌نیاز ستوده است‌"
        },
        {
            "chapter": 31,
            "verse": 13,
            "text": "و چنین بود که لقمان به پسرش -که پندش می‌دادگفت فرزندم به خداوند شرک میاور، چرا که شرک ستم بزرگی است‌"
        },
        {
            "chapter": 31,
            "verse": 14,
            "text": "و انسان را در حق پدر و مادرش سفارش کردیم که مادرش او را با ضعف روزافزون، آبستن بوده است، [و شیر دادن‌] و از شیر گرفتن او دو سال به طول انجامیده، برای من و پدر و مادرت سپاس بگزار که سیر و سرانجام به سوی من است‌"
        },
        {
            "chapter": 31,
            "verse": 15,
            "text": "و اگر تو را وادارند چیزی را که بدان علم نداری شریک من گردانی، از آنان فرمان مبر، و با آنان در دنیا به نیکی همنشینی کن، و به راه کسی برو که به سوی من بازگشته است، سپس بازگشت شما به سوی من است، آنگاه از [حقیقت و نتیجه‌] کار و کردارتان آگاهتان می‌سازم‌"
        },
        {
            "chapter": 31,
            "verse": 16,
            "text": "فرزندم بدان که اگر [عملی‌] هم سنگ دانه خردلی باشد، و آنگاه در دل تخته‌سنگی یا در آسمانها یا در زمین نهفته باشد، خداوند آن را به میان می‌آورد، چرا که خداوند باریک‌بین آگاه است‌"
        },
        {
            "chapter": 31,
            "verse": 17,
            "text": "فرزندم نماز را برپا دار و امر به معروف و نهی از منکر کن، و بر مصیبتی که تو را فرارسد شکیبایی کن که این از کارهای سترگ است‌"
        },
        {
            "chapter": 31,
            "verse": 18,
            "text": "و رویت را از مردم [به تکبر] برمگردان و در زمین خرامان راه مرو، چرا که خداوند، هیچ متکبر فخرفروشی را دوست ندارد"
        },
        {
            "chapter": 31,
            "verse": 19,
            "text": "و میانه‌روی کن و صدایت را آهسته بدار، چرا که ناخوشترین آوازها بانگ درازگوشان است‌"
        },
        {
            "chapter": 31,
            "verse": 20,
            "text": "آیا نیندیشیده‌اید که خداوند آنچه در آسمانها و آنچه در زمین است، برای شما رام کرد، و نعمتهای آشکار و پنهانش را بر شما تمام کرد، و از مردم کسی هست که بدون هیچ علمی و هیچ رهنمودی و هیچ کتاب روشنگری در حق خداوند مجادله می‌کند"
        },
        {
            "chapter": 31,
            "verse": 21,
            "text": "و چون به ایشان گفته شود از آنچه خداوند نازل کرده است پیروی کنید گویند بلکه از آنچه پدرانمان را طرف‌دار آن یافته‌ایم پیروی می‌کنیم، حتی اگر شیطان ایشان را به سوی عذاب آتش دوزخ بخواند؟"
        },
        {
            "chapter": 31,
            "verse": 22,
            "text": "و هر کس روی دلش را به سوی خداوند نهد و نیکوکار باشد، به راستی که دست در دستاویز استواری زده است، و سرانجام کارها با خداوند است‌"
        },
        {
            "chapter": 31,
            "verse": 23,
            "text": "و هر کس کفر ورزد، کفر او تو را اندوهگین نکند، بازگشتشان به سوی ماست، آنگاه ایشان را از [حقیقت و نتیجه‌] آنچه کرده‌اند آگاه سازیم، که بی‌گمان خداوند دانای راز دلهاست‌"
        },
        {
            "chapter": 31,
            "verse": 24,
            "text": "اندکی برخوردارشان سازیم، سپس به عذابی سخت و سنگین دچارشان سازیم‌"
        },
        {
            "chapter": 31,
            "verse": 25,
            "text": "و اگر از ایشان پرسی چه کسی آسمانها و زمین را آفریده است گویند خداوند، بگو سپاس خدای را، ولی بیشترینه آنان نمی‌دانند"
        },
        {
            "chapter": 31,
            "verse": 26,
            "text": "آنچه در آسمانها و زمین است از آن خداوند است، بی‌گمان خداوند بی‌نیاز ستوده است‌"
        },
        {
            "chapter": 31,
            "verse": 27,
            "text": "و اگر آنچه درخت در زمین هست، قلم شود، و دریا [چون مرکب باشد] سپس هفت دریا به آن مدد برساند، کلمات الهی به پایان نرسد، که خداوند پیروزمند فرزانه است‌"
        },
        {
            "chapter": 31,
            "verse": 28,
            "text": "آفرینش و برانگیختن شما [در قیامت‌] جز مانند تنی یگانه نیست، بی‌گمان خداوند شنوای بیناست‌"
        },
        {
            "chapter": 31,
            "verse": 29,
            "text": "آیا ننگریسته‌ای که خداوند از شب می‌کاهد و بر روز می‌افزاید و از روز می‌کاهد و بر شب می‌افزاید و خورشید و ماه را رام کرده است که هر یک تا سرآمدی معین روان است، و خداوند به آنچه می‌کنید آگاه است‌"
        },
        {
            "chapter": 31,
            "verse": 30,
            "text": "این از آن است که خداوند بر حق است، و آنچه به جای او می‌پرستند، باطل است، و بی‌گمان خداوند است که بلندمرتبه بزرگ است‌"
        },
        {
            "chapter": 31,
            "verse": 31,
            "text": "آیا ننگریسته‌ای که کشتیها به نعمت الهی در دریا روانند، تا به شما از آیات خویش بنمایاند، بی‌گمان در این برای هر شکیبای شاکری مایه‌های عبرت هست‌"
        },
        {
            "chapter": 31,
            "verse": 32,
            "text": "و چون موجی سایبان‌وار آنان را فراگیرد، خداوند را در حالی که دین خود را برای او پیراسته می‌دارند، به دعا می‌خوانند آنگاه چون آنان را برهاند و به خشکی برساند، بعضی از ایشان میانه‌رو [و درستکارند] [و بعضی کجرو] و جز غدار ناسپاس کسی منکر آیات ما نمی‌شود"
        },
        {
            "chapter": 31,
            "verse": 33,
            "text": "ای مردم از پروردگارتان پروا کنید و از روزی بترسید که هیچ پدری به داد فرزندش نرسد، و هیچ فرزندی فریادرس پدرش نباشد، بی‌گمان وعده الهی حق است، پس زندگانی دنیا شما را نفریبد، و [شیطان‌] فریبکار شما را نسبت به خداوند فریفته نگرداند"
        },
        {
            "chapter": 31,
            "verse": 34,
            "text": "بی‌گمان آگاهی از قیامت خاص خداوند است، و باران را نیز او نازل می‌کند، و می‌داند که در رحمها چیست، و هیچ کس نمی‌داند که فردا چه به دست می‌آورد، و هیچ کس نمی‌داند که در کدامین سرزمین می‌میرد، بی‌گمان خداوند دانای آگاه است‌"
        },
        {
            "chapter": 32,
            "verse": 1,
            "text": "الم [الف لام میم‌]"
        },
        {
            "chapter": 32,
            "verse": 2,
            "text": "کتابی است فرو فرستاده و شک در آن نیست [که‌] از سوی پروردگار جهان است‌"
        },
        {
            "chapter": 32,
            "verse": 3,
            "text": "یا گویند که آن را برساخته است، نه بلکه حق است و از سوی پروردگار توست تا قومی را که [پیامبری‌] هشداردهنده پیش از تو به سراغشان نیامده بود، بیم‌دهی، باشد که به راه آیند"
        },
        {
            "chapter": 32,
            "verse": 4,
            "text": "خداوند کسی است که آسمان و زمین و مابین آنها را در شش روز آفرید، سپس بر عرش استیلاء یافت، شما را جز او سرور و شفیعی نیست، آیا پند نمی‌گیرید"
        },
        {
            "chapter": 32,
            "verse": 5,
            "text": "از آسمان کار و بار زمین را تدبیر می‌کند، سپس [اعمال مردمان‌] در روزی که اندازه‌اش هزار سال است از آنچه شما می‌شمارید، به سوی او بالا می‌رود"
        },
        {
            "chapter": 32,
            "verse": 6,
            "text": "اوست که دانای نهان و آشکارا [و] پیروزمند مهربان است‌"
        },
        {
            "chapter": 32,
            "verse": 7,
            "text": "و [همان‌] کسی که هرچیز را که آفرید نیکو آفرید، و آفرینش انسان [/آدم‌] را از گل آغاز کرد"
        },
        {
            "chapter": 32,
            "verse": 8,
            "text": "سپس نسل او را از چکیده آب بی‌مقدار پدید آورد"
        },
        {
            "chapter": 32,
            "verse": 9,
            "text": "سپس او را استوار کرد و در او از روح خویش دمید و برای شما گوش [ها] و چشمان و دلها آفرید، چه اندک سپاس می‌گزارید"
        },
        {
            "chapter": 32,
            "verse": 10,
            "text": "و گویند آیا چون در [خاک‌] زمین ناپدید شدیم، آیا آفرینش تازه‌ای خواهیم یافت؟ بلکه ایشان لقای پروردگارشان را منکرند"
        },
        {
            "chapter": 32,
            "verse": 11,
            "text": "بگو فرشته مرگ که بر شما گماشته شده است، روح شما را می‌گیرد، سپس به سوی پروردگارتان بازگردانده می‌شوید"
        },
        {
            "chapter": 32,
            "verse": 12,
            "text": "و چون گناهکاران را نزد پروردگارشان سرافکنده بینی [گویند] پروردگارا چشم بینا و گوش شنوا یافتیم پس ما را بازگردان که کاری شایسته پیشه کنیم، ما [دیگر] اهل یقینیم‌"
        },
        {
            "chapter": 32,
            "verse": 13,
            "text": "و اگر خواهیم به هر انسانی هدایتش را ارزانی می‌داریم، ولی وعده من تحقق یافته است که جهنم را از جن و انس، همگان، آکنده سازم‌"
        },
        {
            "chapter": 32,
            "verse": 14,
            "text": "پس به خاطر آنکه دیدار این روزتان را فراموش کردید [عذاب را] بچشید ما نیز \"فراموشتان\" کرده‌ایم و عذاب جاویدان را به خاطر کار و کردار پیشینتان بچشید"
        },
        {
            "chapter": 32,
            "verse": 15,
            "text": "به آیات ما فقط کسانی ایمان آورند که چون آنها را فرایادشان آرند، به سجده درافتند و پروردگارشان را شاکرانه تسبیح گویند و تکبرنورزند"
        },
        {
            "chapter": 32,
            "verse": 16,
            "text": "پهلوهایشان از بسترها جدا شود [و به نیایش شبانه برخیزند و] پروردگارشان را با بیم و امید بخوانند و از آنچه روزیشان کرده‌ایم ببخشند"
        },
        {
            "chapter": 32,
            "verse": 17,
            "text": "آری هیچ کسی نداند که چه بسیار مایه روشنی چشمها برای آنان نهفته است، که جزای کار و کردار پیشینشان است‌"
        },
        {
            "chapter": 32,
            "verse": 18,
            "text": "آیا کسی که مؤمن است همانند کسی است که فاسق است؟ [هرگز] برابر نیستند"
        },
        {
            "chapter": 32,
            "verse": 19,
            "text": "اما کسانی که ایمان آورده‌اند و کارهای شایسته کرده‌اند، جنةالماوی دارند که به خاطر کار و کردار پیشینشان پیشکش [آنان‌] است‌"
        },
        {
            "chapter": 32,
            "verse": 20,
            "text": "و اما کسانی که سرپیچی کرده‌اند سرا و سرانجامشان آتش دوزخ است، هرگاه که خواهند از آن بیرون روند، به آن بازگردانده شوند، و به ایشان گفته شود، عذاب آتشی را که منکرش بودید، بچشید"
        },
        {
            "chapter": 32,
            "verse": 21,
            "text": "و به ایشان عذاب کوچکتر را غیر از عذاب بزرگتر، می‌چشانیم باشد که بازگردند"
        },
        {
            "chapter": 32,
            "verse": 22,
            "text": "و کیست ستمکارتر از کسی که به آیات پروردگارش پند داده شود، سپس از آن رو بگرداند، ما از گناهکاران انتقام می‌گیریم‌"
        },
        {
            "chapter": 32,
            "verse": 23,
            "text": "و به راستی به موسی کتاب آسمانی بخشیدیم، پس در لقای او شک نداشته باش، و آن را رهنمود بنی‌اسرائیل گرداندیم‌"
        },
        {
            "chapter": 32,
            "verse": 24,
            "text": "و از ایشان چون شکیبایی ورزیدند و به آیات ما ایقان یافتند، پیشوایانی برگماشتیم که به فرمان ما هدایت می‌کردند"
        },
        {
            "chapter": 32,
            "verse": 25,
            "text": "بی‌گمان پروردگارت در میان آنان در روز قیامت در آنچه در آن اختلاف داشتند، داوری خواهد کرد"
        },
        {
            "chapter": 32,
            "verse": 26,
            "text": "آیا برای ایشان روشن نشده است که پیش از آنان چه بسیار نسلهایی را نابود کردیم که [اینان‌] بر خانه و کاشانه‌هایشان می‌گذرند، بی‌گمان در این مایه‌های عبرت است، آیا [به گوش دل‌] نمی‌شنوند؟"
        },
        {
            "chapter": 32,
            "verse": 27,
            "text": "آیا نیندیشیده‌اند که ما آب [ابرهای بارانی‌] را به سوی سرزمین سترون می‌رانیم و بدان کشتزاری برمی‌آوریم که چارپایانشان و خودشان از آن می‌خورند، آیا [به چشم بصیرت‌] نمی‌نگرند؟"
        },
        {
            "chapter": 32,
            "verse": 28,
            "text": "و گویند اگر راست می‌گویید این داوری کی خواهد بود؟"
        },
        {
            "chapter": 32,
            "verse": 29,
            "text": "بگو روز داوری کافران را ایمانشان سود ندهد و به آنان مهلت ندهند"
        },
        {
            "chapter": 32,
            "verse": 30,
            "text": "پس از آنان روی بگردان و منتظر باش که آنان نیز منتظرند"
        },
        {
            "chapter": 33,
            "verse": 1,
            "text": "ای پیامبر از خداوند پروا کن و از کافران و منافقان اطاعت مکن، که خداوند دانای فرزانه است‌"
        },
        {
            "chapter": 33,
            "verse": 2,
            "text": "و از آنچه از پروردگارت به تو وحی می‌شود پیروی کن، که خداوند از آنچه می‌کنید آگاه است‌"
        },
        {
            "chapter": 33,
            "verse": 3,
            "text": "و بر خداوند توکل کن و خداوند کارسازی را بسنده است‌"
        },
        {
            "chapter": 33,
            "verse": 4,
            "text": "خداوند برای هیچ مردی دو دل در درونش ننهاده است، و همسرانتان را که با آنان ظهار می‌کنید مادر [حقیقی‌] شما نگردانده است، و پسر خواندگانتان را نیز فرزند [حقیقی‌] شما نگردانده است این سخن شماست که [ندانسته‌] به زبان می‌آورید، و خداوند حق را می‌گوید و به راه [راست‌] هدایت می‌کند"
        },
        {
            "chapter": 33,
            "verse": 5,
            "text": "آنان را به [نام‌] پدرانشان بخوانید که نزد خداوند دادگرانه‌تر است، و اگر پدرانشان را نمی‌شناسید در آن صورت برادران دینی و آزاد کردگان شما هستند، و بر شما در آنچه اشتباه کرده‌اید گناهی نیست مگر در آنچه دلهایتان قصد آن را دارد، و خداوند آمرزگار مهربان است‌"
        },
        {
            "chapter": 33,
            "verse": 6,
            "text": "پیامبر از خود مؤمنان به آنها نزدیکتر و سزاوارتر است و همسران او در حکم مادران ایشان هستند، و خویشاوندان در [حکم و] کتاب الهی نسبت به همدیگر از سایر مؤمنان و مهاجران سزاوارتر [به ارث بردن‌]، هستند، مگر آنکه در حق دوستانتان وصیتی نیک انجام دهید [که بی‌اشکال است‌]، و این در کتاب آسمانی نوشته شده است‌"
        },
        {
            "chapter": 33,
            "verse": 7,
            "text": "چنین بود که از پیامبران پیمانشان را گرفتیم و نیز از تو و از نوح و ابراهیم و موسی و عیسی بن مریم، و از ایشان پیمان اکید گرفتیم‌"
        },
        {
            "chapter": 33,
            "verse": 8,
            "text": "تا [سرانجام‌] درستکاران را از درستکاریشان بپرسد و برای کافران عذابی دردناک آماده ساخته است‌"
        },
        {
            "chapter": 33,
            "verse": 9,
            "text": "ای مؤمنان نعمت الهی را بر خودتان یاد کنید آنگاه که سپاهیانی بر شما تاختند، سپس، بر آنان تندبادی فرستادیم و سپاهیانی که آنها را نمی‌دیدید و خداوند به آنچه می‌کنید بیناست‌"
        },
        {
            "chapter": 33,
            "verse": 10,
            "text": "آنگاه از فراز و فرودتان به سراغ شما [به هجوم‌] آمدند، و آنگاه که چشمها برگشت و جانها به گلوگاهها رسید، و در حق خداوند گمانهایی [ناروا] کردید"
        },
        {
            "chapter": 33,
            "verse": 11,
            "text": "آنجا بود که مؤمنان [به محنت‌] آزموده شدند، و تکانی سخت خوردند"
        },
        {
            "chapter": 33,
            "verse": 12,
            "text": "و آنگاه که منافقان و بیماردلان گفتند که خداوند و پیامبر او جز وعده فریب‌آمیز به ما نداده‌اند"
        },
        {
            "chapter": 33,
            "verse": 13,
            "text": "و آنگاه که گروهی از آنان گفتند ای اهل مدینه شما را جای ماندن نیست، بازگردید، و گروهی از ایشان از پیامبر اجازه [قعود] خواستند [و به بهانه‌] می‌گفتند خانه‌های ما بی‌حفاظ است، و آن بی‌حفاظ نبود، هیچ قصدی جز فرار نداشتند"
        },
        {
            "chapter": 33,
            "verse": 14,
            "text": "و چون از حوالی آن [شهر] بر ایشان وارد شوند، سپس از ایشان اقرار به شرک طلب کنند، آن را انجام دهند و سپس در آنجا جز اندکی درنگ نخواهند کرد"
        },
        {
            "chapter": 33,
            "verse": 15,
            "text": "و همینان بودند که پیشترها با خداوند پیمان بسته بودند که [پایداری ورزند و] پشت نکنند، و پیمان الهی بازخواست دارد"
        },
        {
            "chapter": 33,
            "verse": 16,
            "text": "بگو فرار از مرگ یا کشته شدن، اگر بگریزید برایتان [نهایتا] سودی ندارد، و در آن صورت هم جز اندکی [از زندگی‌] برخوردار نخواهید شد"
        },
        {
            "chapter": 33,
            "verse": 17,
            "text": "اگر خداوند در حق شما بلا یا رحمتی خواسته باشد، چه کسی شما را در برابر خداوند نگاه می‌دارد؟ و در برابر خداوند یار و یاوری برای خود نخواهند یافت‌"
        },
        {
            "chapter": 33,
            "verse": 18,
            "text": "به راستی که خداوند از میان شما، بازدارندگان [/کارشکنان‌] را می‌شناسد، و نیز کسانی را که به دوستان خود می‌گویند به راه ما بیایید، و جز اندکی در کارزار شرکت نمی‌کنند"
        },
        {
            "chapter": 33,
            "verse": 19,
            "text": "و در حق شما بسیار بخیل‌اند و چون بیمی فرارسد، می‌بینیشان در حالتی که دیدگانشان می‌گردد مانند کسی که از نزدیکی مرگ بیهوش شده باشد، به سوی تو می‌نگرند، و چون آن بیم برطرف شود، به شما با زبانهای تند و تیز خویش آزار می‌رسانند، و آزمند مال [غنایم‌]اند، اینانند که ایمان نیاورده‌اند و خداوند اعمالشان را تباه [و باطل‌] می‌گرداند و این بر خداوند آسان است‌"
        },
        {
            "chapter": 33,
            "verse": 20,
            "text": "اینان گمان می‌برند که هنوز \"گروه مشرکان همدست\" [از صحنه به در] نرفته‌اند و اگر گروه مشرکان همدست برگردند، خوش دارند که کاش بیابانی و در میان بادیه‌نشینان باشند و از اخبار شما پرس و جو کنند، و اگر در میان شما بودند، جز اندکی کارزار نمی‌کردند"
        },
        {
            "chapter": 33,
            "verse": 21,
            "text": "به راستی که برای شما و برای کسی که به خداوند و روز بازپسین امید [و ایمان‌] دارد و خداوند را بسیار یاد می‌کند، در پیامبر خدا سرمشق نیکویی هست‌"
        },
        {
            "chapter": 33,
            "verse": 22,
            "text": "و چون مؤمنان [هجوم‌] گروه مشرکان همدست را دیدند، گفتند این همان است که خداوند و پیامبرش به ما وعده داده بودند و خداوند و پیامبر او [در امید بخشیدن به ما] راست گفته‌اند، و [در نهایت‌] جز بر ایمان و تسلیم آنان نیفزاید"
        },
        {
            "chapter": 33,
            "verse": 23,
            "text": "از میان مؤمنان مردمی هستند که در پیمانی که با خداوند بسته‌اند، راست و درست رفتار کرده‌اند، و از ایشان کسی هست که عهد خویش [تا پایان حیات‌] به سر برده است، و کسی هست که [شهادت را] انتظار می‌کشد، و هیچ گونه تغییر و تبدیلی در کار نیاورده‌اند"
        },
        {
            "chapter": 33,
            "verse": 24,
            "text": "تا خداوند درستکاران را بر وفق درستی‌شان پاداش دهد، و منافقان را اگر خواهد عذاب کند یا از آنان درگذرد، بی‌گمان خداوند آمرزگار مهربان است‌"
        },
        {
            "chapter": 33,
            "verse": 25,
            "text": "و خداوند کافران را در عین غیظ و غضبشان بازگرداند، که هیچ کامی نیافتند، و خداوند در کارزار مؤمنان را حمایت و کفایت کرد، و خداوند توانای پیروزمند است‌"
        },
        {
            "chapter": 33,
            "verse": 26,
            "text": "و آن عده از اهل کتاب را که از آنان [احزاب/گروه مشرکان همدست‌] پشتیبانی کردند، از برج و باروهاشان فرود آورد و در دلشان هراس افکند، چندانکه گروهی از ایشان را کشتید و گروهی را به اسارت گرفتید"
        },
        {
            "chapter": 33,
            "verse": 27,
            "text": "و سرزمینشان و خانه و کاشانه‌هاشان و مال و منالشان را به شما میراث داد، و نیز سرزمینی را که هنوز پا به آنجا نگذارده بودید، و خداوند بر هر کاری تواناست‌"
        },
        {
            "chapter": 33,
            "verse": 28,
            "text": "ای پیامبر به همسرانت بگو اگر زندگانی دنیا و تجمل آن را می‌خواهید پس بیایید تا بهره‌مندتان سازم و به رهایشی نیکو رهایتان کنم‌"
        },
        {
            "chapter": 33,
            "verse": 29,
            "text": "و اگر خداوند و پیامبر او و سرای آخرت را می‌خواهید بدانید که خداوند از برای نیکوکاران شما پاداشی بزرگ آماده ساخته است‌"
        },
        {
            "chapter": 33,
            "verse": 30,
            "text": "بگو ای زنان پیامبر هر کس از شما مرتکب کار ناشایست آشکار شود، عذاب او دوچندان می‌شود و این امر بر خداوند آسان است‌"
        },
        {
            "chapter": 33,
            "verse": 31,
            "text": "و هر کس از شما در برابر خداوند و پیامبرش فروتنی و تسلیم پیشه کند، و کار شایسته پیش گیرد، پاداش او را دوبار [/دو چندان‌] می‌دهیم، و برای او روزی ارزشمند فراهم سازیم‌"
        },
        {
            "chapter": 33,
            "verse": 32,
            "text": "ای زنان پیامبر شما همانند هیچ یک از زنان نیستید [و برتر و مسؤول‌ترید]، اگر تقوا پیشه کنید پس در سخن نرمی نکنید که فرد بیماردل به طمع [خام‌] افتد، و به نیکی [و سنجیدگی‌] سخن گویید"
        },
        {
            "chapter": 33,
            "verse": 33,
            "text": "و در خانه‌هایتان قرار و آرام گیرید و همانند زینت‌نمایی روزگار جاهلیت پیشین، زینت‌نمایی نکنید، و نماز را برپا دارید و زکات را بپردازید و از خداوند و پیامبر او اطاعت کنید، همانا خداوند می‌خواهد که از شما اهل بیت هر پلیدی [احتمالی / شک و شبهه‌] را بزداید، و شما را چنانکه باید و شاید پاکیزه بدارد"
        },
        {
            "chapter": 33,
            "verse": 34,
            "text": "و هر آنچه از آیات الهی و حکمت که در خانه‌های شما خوانده می‌شود، در یاد گیرید، خداوند باریک‌بین آگاه است‌"
        },
        {
            "chapter": 33,
            "verse": 35,
            "text": "بی‌گمان مردان و زنان مسلمان، و مردان و زنان مؤمن، و مردان و زنان فرمانبر، و مردان و زنان درستکار، و مردان و زنان شکیبا، و مردان و زنان فروتن، و مردان و زنان صدقه‌بخش، و مردان و زنان روزه‌دار، و مردان و زنان پاکدامن، و مردان و زنانی که خداوند را بسیار یاد می‌کنند، خداوند برای همگیشان آمرزش و پاداشی بزرگ آماده ساخته است‌"
        },
        {
            "chapter": 33,
            "verse": 36,
            "text": "و هیچ مرد و زن مؤمنی را نرسد که چون خداوند و پیامبرش امری را مقرر دارند، آنان را در کارشان اختیار [و چون و چرایی‌] باشد، و هر کس از [امر] خداوند و پیامبر او سرپیچی کند در گمراهی آشکاری افتاده است‌"
        },
        {
            "chapter": 33,
            "verse": 37,
            "text": "چنین بود که به کسی که هم خداوند و هم خود تو در حق او نیکی کرده بودید، گفتی که همسرت را نزد خویش نگهدار [و طلاق مده‌] و از خداوند پروا کن و چیزی را در دل خود پنهان داشتی که خداوند آشکارکننده آن بود، و از مردم بیم داشتی، و حال آنکه خداوند سزاوارتر است به اینکه از او بیم داشته باشی، آنگاه چون زید از او حاجت خویش برآورد، او را به همسری تو درآوردیم، تا برای مؤمنان در مورد همسران پسر خواندگانشان -به ویژه آنگاه که از اینان حاجت خویش را برآورده باشندمحظوری نباشد، و امر الهی انجام یافتنی است‌"
        },
        {
            "chapter": 33,
            "verse": 38,
            "text": "بر پیامبر در آنچه خداوند برایش مقرر داشته است، محظوری نیست، این سنت الهی است که در حق پیشینیان هم معمول بوده است، و امر الهی سنجیده و بسامان است‌"
        },
        {
            "chapter": 33,
            "verse": 39,
            "text": "همان کسانی که پیامهای الهی را می‌رسانند و از او پروا دارند و از هیچ کس جز خداوند پروا ندارند و خداوند حسابرسی را بسنده است‌"
        },
        {
            "chapter": 33,
            "verse": 40,
            "text": "محمد هرگز پدر هیچ یک از مردان شما نیست، بلکه پیامبر خدا و خاتم پیامبران است، و خداوند به هر چیزی داناست‌"
        },
        {
            "chapter": 33,
            "verse": 41,
            "text": "ای مؤمنان خداوند را بسیار یاد کنید"
        },
        {
            "chapter": 33,
            "verse": 42,
            "text": "و او را در بامداد و شامگاه نیایش کنید"
        },
        {
            "chapter": 33,
            "verse": 43,
            "text": "او کسی است که خود و فرشتگانش به شما درود می‌فرستند، تا سرانجام شما را از تاریکیها به سوی روشنایی برآورد، و او در حق مؤمنان مهربان است‌"
        },
        {
            "chapter": 33,
            "verse": 44,
            "text": "درود [خاص‌] آنان در روزی که به لقای او نایل شوند، سلام است، و او برای ایشان پاداشی ارجمند آماده ساخته است‌"
        },
        {
            "chapter": 33,
            "verse": 45,
            "text": "ای پیامبر ما تو را گواه و مژده‌رسان و هشداردهنده فرستاده‌ایم‌"
        },
        {
            "chapter": 33,
            "verse": 46,
            "text": "و نیز دعوتگر به سوی خداوند به اذن او، و همچون چراغی تابان‌"
        },
        {
            "chapter": 33,
            "verse": 47,
            "text": "و مؤمنان را بشارت ده که برای آنان از جانب خداوند بخشش و بخشایش بزرگی [در پیش‌] است‌"
        },
        {
            "chapter": 33,
            "verse": 48,
            "text": "و از کافران و منافقان اطاعت مکن و آزارشان را [بدون مقابله و تلافی‌] بگذار و بر خداوند توکل کن و خداوند کارسازی را بسنده است‌"
        },
        {
            "chapter": 33,
            "verse": 49,
            "text": "ای مؤمنان چون با زنان مؤمن ازدواج کردید، سپس پیش از آنکه با آنان هم‌آغوشی کنید، طلاقشان دادید، برای شما به عهده آنان عده‌ای نیست که حسابش را نگه دارید، پس آنان را [به نیمه مهر، یا هدیه‌ای‌] برخوردار سازید و به خیر و خوشی رهایشان کنید"
        },
        {
            "chapter": 33,
            "verse": 50,
            "text": "ای پیامبر، ما همسرانت را بر تو حلال داشته‌ایم، [یعنی‌] آنانی را که مهرشان را داده‌ای، و آنانی را که خداوند از طریق فی‌ء و غنیمت به تو بخشیده است، و ملک یمین تو هستند، و همچنین دختران عمویت و دختران عمه‌ات و دختران دایی‌ات، و دختران خاله‌ات که همراه با تو هجرت کرده‌اند، و نیز زن مؤمنی را که خویشتن را به پیامبر ببخشد -به شرط آنکه پیامبر بخواهد او را به همسری خود درآوردکه این خاص تو و نه سایر مؤمنان است، خود به خوبی می‌دانیم که برای ایشان در مورد همسرانشان و ملک یمینهایشان چه چیزهایی مقرر داشته‌ایم، تا [در نهایت‌] برای تو محظوری نباشد، و خداوند آمرزگار مهربان است‌"
        },
        {
            "chapter": 33,
            "verse": 51,
            "text": "هر کدام از آنان [همسرانت‌] را که می‌خواهی از خود دور بدار و هر کدام را که می‌خواهی نزدیک بدار، و نیز اگر هر یک از آنانی که از ایشان کناره گرفته‌ای جویا شوی، در همه حال، هیچ گناهی بر تو نیست، این نزدیکتر است به آنکه دل و دیدگانشان روشن شود، و اندوهگین نشوند و همگیشان به آنچه به آنان بخشیده‌ای خشنود شوند، و خداوند می‌داند که در دلهای شما چیست، و خداوند دانای بردبار است‌"
        },
        {
            "chapter": 33,
            "verse": 52,
            "text": "پس از آن دیگر هیچ زنی بر تو حلال نیست، و نشاید که همسرانی را جانشین آنان سازی، و گرچه زیبایی آنان تو را خوش آید، مگر آنچه ملک یمینت باشد، و خداوند نگاهبان و ناظر همه چیز است‌"
        },
        {
            "chapter": 33,
            "verse": 53,
            "text": "ای مؤمنان وارد حجره‌های پیامبر نشوید مگر آنکه به شما برای صرف طعامی اجازه داده شود، بی‌آنکه [بی‌تابانه‌] منتظر آماده‌شدنش باشید، ولی چون دعوت شدید، وارد شوید، و چون غذا خوردید، پراکنده شوید، و سرگرم سخنگویی نشوید، چرا که این کارتان پیامبر را رنج می‌دهد و او از شما شرم می‌کند [که حقیقت را بگوید] ولی خداوند از گفتن حق، شرم نمی‌کند، و نیز هنگامی که از همسران او [کالایی /] چیزی خواستید، از پشت حجاب و حایلی آن را از ایشان بخواهید، که این کارتان برای دلهای شما و دلهای ایشان پاکیزه‌تر است، و شما را نرسد که پیامبر خدا را آزار برسانید، و نیز نرسد که هرگز پس از او با همسرانش ازدواج کنید بی‌گمان این کارتان از نظر خداوند سهمگین است‌"
        },
        {
            "chapter": 33,
            "verse": 54,
            "text": "اگر چیزی را آشکار کنید یا پنهانش بدارید، بدانید که خداوند به هر چیزی داناست‌"
        },
        {
            "chapter": 33,
            "verse": 55,
            "text": "[ولی‌] بر آنان [در مورد فروگذاشتن حجاب‌] در مورد پدرانشان، و پسرانشان، و برادرانشان، و پسران برادرشان، و پسران خواهرشان، و نیز زنان همنشینشان و ملک یمینهایشان گناهی نیست، و از خداوند پروا کنید که خدا بر هر چیزی گواه است‌"
        },
        {
            "chapter": 33,
            "verse": 56,
            "text": "همانا خداوند و فرشتگانش به پیامبر درود می‌فرستند، ای مؤمنان [شما نیز] بر او درود بفرستید و سلام [و تسلیم‌] عرضه دارید"
        },
        {
            "chapter": 33,
            "verse": 57,
            "text": "کسانی که [می‌خواهند] خداوند و پیامبر او را \"برنجانند\"، خداوند در دنیا و آخرت ایشان را لعنت می‌کند و برایشان عذابی خفت‌بار آماده ساخته است‌"
        },
        {
            "chapter": 33,
            "verse": 58,
            "text": "و کسانی که مردان و زنان مؤمن را، بدون آنکه مرتکب عملی [ناروا] شده باشند، آزار می‌رسانند، زیر بار بهتان و گناهی آشکار رفته‌اند"
        },
        {
            "chapter": 33,
            "verse": 59,
            "text": "ای پیامبر به همسرانت و دخترانت و زنان مسلمان بگو که روسریهای خود را بر خود بپوشند، که به این وسیله محتمل‌ترست که شناخته شوند و رنجانده نشوند، و خداوند آمرزگار مهربان است‌"
        },
        {
            "chapter": 33,
            "verse": 60,
            "text": "اگر منافقان و بیماردلان و شایعه‌سازان در مدینه [از کارهای خود] دست برندارند، تو را به ایشان تسلط دهیم و سپس جز اندک مدتی در آن [شهر مدینه‌] در جوار تو نباشند"
        },
        {
            "chapter": 33,
            "verse": 61,
            "text": "اینان ملعونند و هر جا که یافته شوند، باید بی‌محابا به اسارت و قتل درآیند"
        },
        {
            "chapter": 33,
            "verse": 62,
            "text": "این سنت الهی است که در باب پیشینیان جاری بوده است، و هرگز در سنت الهی تغییر و تبدیلی نخواهی یافت‌"
        },
        {
            "chapter": 33,
            "verse": 63,
            "text": "مردم از تو درباره قیامت می‌پرسند، بگو علم آن [و اطلاع از زمانش‌] با خداوند است، و تو چه دانی چه بسا قیامت نزدیک باشد"
        },
        {
            "chapter": 33,
            "verse": 64,
            "text": "بی‌گمان خداوند کافران را لعنت کرده است، و برای آنان آتشی [سهمگین‌] آماده ساخته است‌"
        },
        {
            "chapter": 33,
            "verse": 65,
            "text": "که جاودانه در آنند، و یار و یاوری نمی‌یابند"
        },
        {
            "chapter": 33,
            "verse": 66,
            "text": "روزی که چهره‌هایشان در آتش [دوزخ‌] گردانده شود، گویند کاش از خداوند اطاعت می‌کردیم و از پیامبر اطاعت می‌کردیم‌"
        },
        {
            "chapter": 33,
            "verse": 67,
            "text": "و گویند پروردگارا ما از پیشوایان و بزرگترانمان اطاعت کردیم، آنگاه ما را به گمراهی کشاندند"
        },
        {
            "chapter": 33,
            "verse": 68,
            "text": "پروردگار را به آنان دوچندان [سهم‌] از عذاب بده و عظیم لعنتشان کن‌"
        },
        {
            "chapter": 33,
            "verse": 69,
            "text": "ای مؤمنان مانند کسانی که موسی را آزار دادند مباشید که خداوند از آنچه می‌گفتند [و بهتان می‌زدند] بری و برکنارش داشت، و نزد خداوند آبرومند بود"
        },
        {
            "chapter": 33,
            "verse": 70,
            "text": "ای مؤمنان از خداوند پروا کنید و سخنی درست و استوار بگویید"
        },
        {
            "chapter": 33,
            "verse": 71,
            "text": "تا اعمالتان و پیامبر او اطاعت کند، به راستی به رستگاری بزرگی نایل شده است‌"
        },
        {
            "chapter": 33,
            "verse": 72,
            "text": "ما امانت [خویش‌] را بر آسمانها و زمین و کوهها عرضه داشتیم، ولی از پذیرفتن آن سر باززدند، و از آن هراسیدند، و انسان آن را پذیرفت، که او [در حق خویش‌] ستمکار نادانی بود"
        },
        {
            "chapter": 33,
            "verse": 73,
            "text": "تا سرانجام خداوند مردان و زنان منافق و مردان و زنان مشرک را عذاب کند، و از [غفلت و قصور] مردان و زنان مؤمن درگذرد، و خداوند آمرزگار مهربان است‌"
        },
        {
            "chapter": 34,
            "verse": 1,
            "text": "سپاس خداوندی را که آنچه در آسمانها و زمین است، از آن اوست، و در [آغاز و] آخرت نیز سپاس او راست و او فرزانه آگاه است‌"
        },
        {
            "chapter": 34,
            "verse": 2,
            "text": "می‌داند که چه چیزی در زمین فرو می‌رود، و چه چیزی از آن برون می‌آید، و چه چیزی از آسمان فرود می‌آید، و چه چیزی به آن فرا می‌رود، و او مهربان آمرزگار است‌"
        },
        {
            "chapter": 34,
            "verse": 3,
            "text": "و کافران گویند قیامت برای ما فرا نمی‌رسد، بگو چرا، سوگند به پروردگارم که بی‌شبهه به شما فرا می‌رسد، همو که دانای نهان است، و هم سنگ ذره‌ای در آسمانها و زمین از او پنهان نیست، نیز چیزی کوچکتر از این و نه بزرگتر نیست مگر آنکه در کتابی مبین [ثبت‌] است‌"
        },
        {
            "chapter": 34,
            "verse": 4,
            "text": "تا بدین‌سان کسانی را که ایمان آورده‌اند و کارهای شایسته کرده‌اند، پاداش دهد، اینانند که بر ایشان آمرزش و روزی ارجمند مقرر است‌"
        },
        {
            "chapter": 34,
            "verse": 5,
            "text": "و کسانی که در [رد و انکار] آیات ما مقابله کنان [و بی‌حاصل‌] می‌کوشند، اینانند که عذابی از عقوبتی دردناک در انتظار آنان است‌"
        },
        {
            "chapter": 34,
            "verse": 6,
            "text": "و دانش یافتگان آنچه از جانب پروردگارت بر تو نازل شده است، حق می‌دانند، که به راه خداوند پیروزمند ستوده، هدایت می‌کند"
        },
        {
            "chapter": 34,
            "verse": 7,
            "text": "و کافران گویند آیا بشناسانیم به شما مردی را که خبر می‌دهد به شما که چون پاره و پراکنده شدید، آنگاه آفرینش [و هیئت‌] جدیدی خواهید یافت‌"
        },
        {
            "chapter": 34,
            "verse": 8,
            "text": "آیا بر خداوند دروغ بسته است، یا [به خیال آنان‌] جنونی دارد؟ [هیچ کدام‌] بلکه نامؤمنان به آخرت در عذاب و گمراهی دور و دراز هستند"
        },
        {
            "chapter": 34,
            "verse": 9,
            "text": "آیا آسمان و زمینی را که پیش روی و پشت ایشان است ننگریسته‌اند؟، اگر خواهیم به زمین فرو بریمشان، یا بر آنان پاره‌ای از آسمان را فرو اندازیم، در این امر برای هر بنده توبه کار، مایه عبرتی است‌"
        },
        {
            "chapter": 34,
            "verse": 10,
            "text": "و به راستی از خود به داوود بخششی [و موهبتی‌] ارزانی داشتیم [و گفتیم‌] ای کوهها و ای مرغان با او [در تسبیح‌] همنوایی کنید، و آهن را برای او نرم گردانیدیم‌"
        },
        {
            "chapter": 34,
            "verse": 11,
            "text": "[و گفتیم‌] که زره‌های بلند و رسا بساز و در زره‌بافی سنجیده و بسامان کار کن، و همگان نیکوکاری کنید، که من به آنچه می‌کنید آگاهم‌"
        },
        {
            "chapter": 34,
            "verse": 12,
            "text": "و برای سلیمان باد را [رام گردانیدیم‌]، که سیر بامدادیش یکماهه راه و سیر شامگاهیش یکماهه راه بود، و برای او چشمه مس [گداخته و جوشان‌] را روان ساختیم، و از جنیان گروهی در نزد او و به اذن پروردگارش کار می‌کردند، و هر کدام از آنان که از فرمان ما سرپیچید، به او از عذاب آتش [دوزخ‌] می‌چشانیم‌"
        },
        {
            "chapter": 34,
            "verse": 13,
            "text": "[آنان‌] برای او هر چه می‌خواست از محرابها و نقش و نگارها و کاسه‌های بزرگ حوض مانند، و دیگدانهای استوار [و غیر قابل نقل‌] می‌ساختند، [و گفتیم‌] ای خاندان داوود سپاس ورزید، و از بندگان من اندکی سپاسگزار هستند"
        },
        {
            "chapter": 34,
            "verse": 14,
            "text": "و چون مرگ او را مقرر داشتیم، چیزی جز کرم چوب‌خواره، مرگ او را به آنان نشان نداد، که عصایش را خورد و چون [جسدش‌] در افتاد، جنیان پی بردند که اگر غیب می‌دانستند، در آن رنج و عذاب خفت‌بار نمی‌ماندند"
        },
        {
            "chapter": 34,
            "verse": 15,
            "text": "برای قوم سبا در مسکنهایشان پدیده شگرفی بود [از جمله‌] دو بوستان در جانب راست و چپ، [که به ایشان گفتیم‌] از روزی پروردگارتان بخورید، و او را سپاس بگزارید، [شما را] شهری پاکیزه و پروردگاری آمرزگار است‌"
        },
        {
            "chapter": 34,
            "verse": 16,
            "text": "ولی رویگردان شدند، آنگاه بر آنان سیل بنیان‌کن را روانه کردیم، و به جای آن دو بوستانشان دو بوستان دارای میوه‌های ناگوار و درخت گز و اندکمایه‌ای از درخت سدر جانشین کردیم‌"
        },
        {
            "chapter": 34,
            "verse": 17,
            "text": "به خاطر کفرانی که ورزیده بودند این گونه جز ایشان دادیم، و آیا جز ناسپاس را کیفر می‌دهیم؟"
        },
        {
            "chapter": 34,
            "verse": 18,
            "text": "و در بین آنان و آبادیهایی که به آنها برکت بخشیده بودیم، آبادیهای به هم پیوسته قرار داده بودیم، و در میان آنها سیر و سفر مقرر داشته بودیم، و [به آنان می‌گفتیم‌] شبها و روزها با کمال امن و امان در آنها سیر و سفر کنید"
        },
        {
            "chapter": 34,
            "verse": 19,
            "text": "پس گفتند پروردگارا بین سفرهای ما فاصله انداز، و بدین‌سان بر خویشتن ستم کردند، آنگاه همچون افسانه‌شان گرداندیم و پاره و پراکنده‌شان ساختیم، بی‌گمان در این برای هر شکیبای شاکری مایه‌های عبرت است‌"
        },
        {
            "chapter": 34,
            "verse": 20,
            "text": "و به راستی شیطان ظن خود را درباره ایشان راست یافت، آنگاه [همگی‌] جز گروهی از مؤمنان از او پیروی کردند"
        },
        {
            "chapter": 34,
            "verse": 21,
            "text": "و او [شیطان‌] را بر آنان سلطه‌ای نبود، مگر آنکه سرانجام کسی را که به آخرت ایمان دارد، از کسی که از آن شک دارد، باز شناسانیم، و پروردگارت بر همه چیز نگهبان است‌"
        },
        {
            "chapter": 34,
            "verse": 22,
            "text": "بگو کسانی را که در برابر خدا قائلید بخوانید، [خواهید دید] که هم سنگ ذره‌ای در آسمان و زمین اختیار و دست ندارند، و در [اداره و آفرینش آنها] ایشان را شرکتی نیست، و او [خداوند] را از میان آنان پشتیبانی نیست‌"
        },
        {
            "chapter": 34,
            "verse": 23,
            "text": "و شفاعت نزد او سودی ندهد، مگر درباره کسی که برای او اجازه دهد، تا چون هراس از دلهای ایشان برطرف شود، گویند پروردگارتان چه گفت؟ گویند حق، و او بلندمرتبه بزرگ است‌"
        },
        {
            "chapter": 34,
            "verse": 24,
            "text": "بگو چه کسی از آسمانها و زمین شما را روزی می‌دهد؟ بگو خداوند و ما یا شما بر طریق هدایت، یا در گمراهی آشکاریم‌"
        },
        {
            "chapter": 34,
            "verse": 25,
            "text": "بگو نه از شما درباره گناهی که ما کرده‌ایم می‌پرسند و نه از ما درباره آنچه شما می‌کنید خواهند پرسید"
        },
        {
            "chapter": 34,
            "verse": 26,
            "text": "بگو پروردگار ما، ما و شما را گرد می‌آورد، سپس در میان ما به حق داوری می‌کند و اوست داور دانا"
        },
        {
            "chapter": 34,
            "verse": 27,
            "text": "بگو به من بنمایانید کسانی را که در مقام شریک به او نسبت می‌دهید چنین نیست، بلکه او خداوند پیروزمند فرزانه است‌"
        },
        {
            "chapter": 34,
            "verse": 28,
            "text": "و تو را جز مژده‌آور و هشداردهنده برای همگی مردم نفرستاده‌ایم، ولی بیشترینه مردم نمی‌دانند"
        },
        {
            "chapter": 34,
            "verse": 29,
            "text": "و گویند اگر راست می‌گویید این وعده کی فرا می‌رسد"
        },
        {
            "chapter": 34,
            "verse": 30,
            "text": "بگو برای شما موعد روزی مقرر است که نه از آن ساعتی پس افتید و نه پیش افتید"
        },
        {
            "chapter": 34,
            "verse": 31,
            "text": "و کافران گویند هرگز به این قرآن، و به آنچه پیش از آن بود، ایمان نمی‌آوریم، و اگر ستمکاران [مشرک‌] را بنگری که نزد پروردگارشان بازداشته شوند، بعضی با بعضی دیگر بگو مگو کنند مستضعفان به مستکبران گویند اگر شما نبودید بی‌شک، ما مؤمن بودیم‌"
        },
        {
            "chapter": 34,
            "verse": 32,
            "text": "مستکبران به مستضعفان گویند آیا ما شما را از هدایتی که به سراغ شما آمد بازداشتیم؟ چنین نیست، بلکه خودتان گناهکار بودید"
        },
        {
            "chapter": 34,
            "verse": 33,
            "text": "و مستضعفان به مستکبران گویند چنین نیست، بلکه مکر [شما در] شب و روز بود، آنگاه که به ما فرمان می‌دادید که به خداوند کفر بورزیم و برای او شریک قائل شویم، و چون عذاب را ببینند پشیمانی خود را پنهان دارند، و غلها را در گردنهای کافران بگذاریم، آیا جز در برابر آنچه کرده‌اند، جزا می‌یابند؟"
        },
        {
            "chapter": 34,
            "verse": 34,
            "text": "و هیچ هشداردهنده‌ای به هیچ شهری نفرستادیم مگر آنکه نازپروردگان آن گفتند ما رسالت شما را منکریم‌"
        },
        {
            "chapter": 34,
            "verse": 35,
            "text": "گفتند ما پرمال و منال‌تر و پرزاد و رودتر هستیم، و ما عذاب‌دیده نخواهیم بود"
        },
        {
            "chapter": 34,
            "verse": 36,
            "text": "بگو بی‌گمان پروردگار من روزی را برای هر کس که بخواهد گشاده یا تنگ می‌دارد، ولی بیشترینه مردم نمی‌دانند"
        },
        {
            "chapter": 34,
            "verse": 37,
            "text": "و اموال و اولاد شما چیزی نیست که شما را چنانکه باید و شاید به ما نزدیک گرداند، مگر [در مورد] کسی که ایمان آورده و کار شایسته کند، اینانند که به خاطر کار و کردارشان پاداش دوچندانی دارند، و هم ایشان در غرفه‌ها[ی بهشتی‌] در امن و امانند"
        },
        {
            "chapter": 34,
            "verse": 38,
            "text": "و آنان که در [رد و انکار] آیات ما مقابله کنان [و بی‌حاصل‌] می‌کوشند، اینان برای عذاب احضار شوند"
        },
        {
            "chapter": 34,
            "verse": 39,
            "text": "بگو بی‌گمان پروردگار من روزی را برای هر کس از بندگانش که بخواهد گشاده یا برای او تنگ می‌دارد، و هر آنچه انفاق کنید او [خداوند] عوض آن را می‌دهد، و او بهترین روزی‌دهندگان است‌"
        },
        {
            "chapter": 34,
            "verse": 40,
            "text": "و روزی که همگی آنان را محشور گرداند، سپس به فرشتگان گوید آیا اینان شما را می‌پرستیدند؟"
        },
        {
            "chapter": 34,
            "verse": 41,
            "text": "گویند پاکا که تویی، تو سرور ما هستی نه آنان، خیر، ایشان جنیان را می‌پرستیدند [و] بیشترینه‌شان به آنان مؤمن بودند"
        },
        {
            "chapter": 34,
            "verse": 42,
            "text": "و امروز هیچ‌یک از آنان در حق دیگری اختیار سود و زیانی ندارد، و به کسانی که ستم [/شرک‌]ورزیده‌اند گوییم عذاب آتش [دوزخ‌] را که آن را تکذیب می‌کردید، بچشید"
        },
        {
            "chapter": 34,
            "verse": 43,
            "text": "و چون آیات روشنگر ما بر آنان خوانده شود، گویند این جز مردی نیست که می‌خواهد شما را از آنچه پدرانتان می‌پرستیدند بازدارد، و گویند این جز بهتانی برساخته نیست، و کافران درباره حق -چون فراز آیدشانگویند این جز جادویی آشکار نیست‌"
        },
        {
            "chapter": 34,
            "verse": 44,
            "text": "و به آنان کتابهایی [آسمانی‌] نداده بودیم، که آنها را بخوانند و بیاموزند، و پیش از تو به سوی آنان [پیامبر] هشداردهنده‌ای نفرستاده‌ایم‌"
        },
        {
            "chapter": 34,
            "verse": 45,
            "text": "و کسانی که پیش از آنان بودند، تکذیب پیشه کردند، و به یک دهم آنچه [از مکنت و نعمت به پیشینیان‌] آنان داده بودیم، نایل نشدند، آنگاه پیامبران مرا دروغ‌زن شمردند، [بنگر] تا عقوبت من چگونه بود"
        },
        {
            "chapter": 34,
            "verse": 46,
            "text": "بگو شما را فقط به کلمه‌ای یگانه پند می‌دهیم، و آن این است که دوگان دوگان، و یکان یکان به کار خداوند برخیزید و سپس اندیشه کنید، همسخن شما جنونی ندارد، او جز هشداردهنده‌ای برای شما در پیشاپیش عذابی شدید نیست‌"
        },
        {
            "chapter": 34,
            "verse": 47,
            "text": "بگو هر مزدی که از شما طلبیده باشم متعلق به خودتان، مزد من جز با خداوند نیست، و او بر هر چیزی گواه است‌"
        },
        {
            "chapter": 34,
            "verse": 48,
            "text": "بگو بی‌گمان پروردگار من حق را به میان می‌آورد و او دانای رازهای نهانی است‌"
        },
        {
            "chapter": 34,
            "verse": 49,
            "text": "بگو حق به میان آمد [معبود] باطل نه [آفرینش چیزی را] آغاز کند و نه بازگرداند"
        },
        {
            "chapter": 34,
            "verse": 50,
            "text": "بگو اگر گمراه باشم، فقط به زیان خویش گمراه بوده‌ام، و اگر رهیافته باشم، آن به برکت وحی است که پروردگار من به من فرستاده است، چرا که او شنوای نزدیک است‌"
        },
        {
            "chapter": 34,
            "verse": 51,
            "text": "و چون بنگری آنگاه که هراسان شوند گریزی در کار نیست، و از جایی نزدیک فرو گرفته شوند"
        },
        {
            "chapter": 34,
            "verse": 52,
            "text": "و گویند [اکنون‌] به آن [قرآن/ قیامت/ پیامبر] ایمان آوردیم، و چگونه از جایی [چنین‌] دور، دسترس [به آن‌] برای آنان میسر باشد؟"
        },
        {
            "chapter": 34,
            "verse": 53,
            "text": "و پیشتر هم به آن انکار ورزیده بودند، و از دور دستها، تیری در تاریکی می‌اندازند"
        },
        {
            "chapter": 34,
            "verse": 54,
            "text": "و بین آنان و آنچه خوش دارند، فاصله افتد، چنانکه پیشترها در حق همانندانشان هم چنین شده بود که آنان سخت در شک بودند"
        },
        {
            "chapter": 35,
            "verse": 1,
            "text": "سپاس خداوند را، پدید آورنده آسمانها و زمین، که فرشتگان را پیام رسان گردانده است، [فرشتگانی‌] که دارای بالهای دوگانه و سه‌گانه و چهارگانه‌اند، در آفرینش هر چه خواهد می‌افزاید، بی‌گمان خداوند بر همه چیز تواناست‌"
        },
        {
            "chapter": 35,
            "verse": 2,
            "text": "هر رحمتی که خداوند در حق مردم گشاده سازد، بازدارنده‌ای ندارد، و هر آنچه فروبندد، گشاینده‌ای جز او ندارد، و او پیروزمند فرزانه است‌"
        },
        {
            "chapter": 35,
            "verse": 3,
            "text": "ای مردم نعمت الهی را بر خودتان یاد آورید، آیا آفریدگاری غیر از خداوند هست که شما را از آسمان و زمین روزی دهد؟ خدایی جز او نیست، پس چگونه بیراهه می‌روید؟"
        },
        {
            "chapter": 35,
            "verse": 4,
            "text": "و اگر تو را دروغ‌زن شمردند بدان که پیامبران پیش از تو هم با تکذیب روبه‌رو شدند، و کارها به سوی خداوند بازگردانده می‌شود"
        },
        {
            "chapter": 35,
            "verse": 5,
            "text": "ای مردم بی‌گمان وعده الهی حق است، پس زندگانی دنیا شما را مفریبد، و [شیطان‌] فریبکار شما را نسبت به خداوند فریفته نگرداند"
        },
        {
            "chapter": 35,
            "verse": 6,
            "text": "بی‌گمان شیطان دشمن شماست، شما هم او را دشمن گیرید، جز این نیست که او حزبش را دعوت می‌کند که سرانجام از دوزخیان باشند"
        },
        {
            "chapter": 35,
            "verse": 7,
            "text": "کسانی که کفرورزیده‌اند عذابی شدید [در پیش‌] دارند، و کسانی که ایمان آورده‌اند و کارهای شایسته کرده‌اند، از آمرزش و پاداشی عظیم برخوردارند"
        },
        {
            "chapter": 35,
            "verse": 8,
            "text": "آیا کسی که بدی عملش در نظرش آراسته جلوه داده شده است، و لذا آن را نیک می‌بیند [مانند کسی است که خداوند هدایتش کرده باشد] بی‌گمان خداوند هر کس را که خواهد بیراه دارد، و هر کس را که خواهد هدایت کند مبادا جان تو از حسرت خوردن بر ایشان بفرساید، بی‌گمان خداوند به آنچه می‌کنند آگاه است‌"
        },
        {
            "chapter": 35,
            "verse": 9,
            "text": "و خداوند کسی است که بادها را می‌فرستد که ابری را بر می‌انگیزد، آنگاه آن را به سوی سرزمینی پژمرده می‌رانیم، و بدان زمین را بعد از پژمردنش زنده می‌داریم، رستاخیز هم همین‌گونه است‌"
        },
        {
            "chapter": 35,
            "verse": 10,
            "text": "هر کس عزت می‌خواهد [بداند که‌] هر چه عزت است، نزد خداوند است، سخنان پاکیزه به سوی او بالا می‌رود، و کار نیک آن را بالا می‌برد، و کسانی که بدسگالی می‌کنند، عذابی شدید [در پیش‌] دارند، و مکر اینان بر باد است‌"
        },
        {
            "chapter": 35,
            "verse": 11,
            "text": "و خداوند شما را از خاک، سپس از نطفه آفریده است، سپس شما را زوج [نر و ماده‌] گردانده است، و هیچ زنی باردار نمی‌شود و وضع حمل نمی‌کند مگر با علم او، و هیچ کهنسالی عمر داده یا از عمر او کاسته نمی‌شود، مگر آنکه در کتابی [مسطور] است، این امر بر خداوند آسان است‌"
        },
        {
            "chapter": 35,
            "verse": 12,
            "text": "و آن دو دریا برابر نیستند، این یک شیرین خوشگوار که نوشیدنش گواراست، و این یک شور و تلخ، و از هر کدام گوشت تر و تازه می‌خورید، و [از آنها] زیوری بیرون می‌آورید و آن را \"می‌پوشید\" کشتیی [ها] را در آن، دریا شکاف می‌بینی تا در طلب روزی مقرر از جانب او برآیید، و باشد که سپاس بگزارید"
        },
        {
            "chapter": 35,
            "verse": 13,
            "text": "از شب می‌کاهد و بر روز می‌افزاید و از روز می‌کاهد و بر شب می‌افزاید، و خورشید و ماه را رام کرده است که هر یک تا سرآمدی معین جریان دارند، چنین است خداوند پروردگارتان، که فرمانروایی او راست، و کسانی که [ای ناباوران‌] به جای او می‌خوانید، مالک [چیزی حتی به اندازه‌] پوست هسته خرما نیستند"
        },
        {
            "chapter": 35,
            "verse": 14,
            "text": "اگر بخوانیدشان، ندای شما را نمی‌شنوند، و اگر هم می‌شنیدند، پاسختان را نمی‌دادند، و روز قیامت، شرک شما را انکار می‌کنند، و هیچ کس چون [خداوند] آگاه تو را آگاه نمی‌سازد"
        },
        {
            "chapter": 35,
            "verse": 15,
            "text": "هان ای مردم، شما [نادار و] نیازمند به خداوند هستید، و خداوند است که بی‌نیاز ستوده است‌"
        },
        {
            "chapter": 35,
            "verse": 16,
            "text": "اگر بخواهد شما را [از میان‌] می‌برد، و آفریدگان جدیدی به میان می‌آورد"
        },
        {
            "chapter": 35,
            "verse": 17,
            "text": "و این امر بر خداوند دشوار نیست‌"
        },
        {
            "chapter": 35,
            "verse": 18,
            "text": "و هیچ بردارنده‌ای بار گناه دیگری را بر ندارد، و اگر گرانباری [دیگران را] بخواند که بارش را بردارند، چیزی از آن بار برداشته نشود، و اگر چه [مخاطب‌] خویشاوند باشد، تو فقط کسانی را که به نادیده از پروردگارشان خوف و خشیت دارند، و نماز را برپا می‌دارند، هشدار می‌دهی، و هر کس پاکی ورزد، همانا به سود خویش پاکی ورزیده است، و سیر و سرانجام به سوی خداوند است‌"
        },
        {
            "chapter": 35,
            "verse": 19,
            "text": "و نابینا و بینا برابر نیست‌"
        },
        {
            "chapter": 35,
            "verse": 20,
            "text": "و نه تاریکی و روشنایی‌"
        },
        {
            "chapter": 35,
            "verse": 21,
            "text": "و نیز سایه و آتشباد"
        },
        {
            "chapter": 35,
            "verse": 22,
            "text": "و [دل‌] زندگان و [دل‌] مردگان نیز برابر نیستند، بی‌گمان خداوند هر کس را که بخواهد [پیام و پند خویش‌] می‌شنواند، و تو شنواننده [پند و پیامی به‌] در گور خفتگان نیستی‌"
        },
        {
            "chapter": 35,
            "verse": 23,
            "text": "تو نیستی مگر هشداردهنده‌ای‌"
        },
        {
            "chapter": 35,
            "verse": 24,
            "text": "ما تو را به حق، مژده‌رسان و هشداردهنده فرستاده‌ایم، و امتی نیست مگر آنکه در میان آنان هشداردهنده‌ای بوده است‌"
        },
        {
            "chapter": 35,
            "verse": 25,
            "text": "و اگر تو را تکذیب کردند، بدان که پیشینیان آنان هم که پیامبرانشان برای آنان پدیده‌های روشنگر و نوشته‌ها و کتاب‌[های‌] روشنگر آوردند، نیز تکذیب پیشه کردند"
        },
        {
            "chapter": 35,
            "verse": 26,
            "text": "سپس کافران را فرو گرفتم، [بنگر] تا عقاب من چگونه بوده است‌"
        },
        {
            "chapter": 35,
            "verse": 27,
            "text": "آیا ننگریسته‌ای که خداوند از آسمان آبی فرو فرستاده است، سپس بدان میوه‌های رنگارنگ برآوردیم، و نیز از کوهها راههایی سفید و سرخ رنگارنگ، و همچنین سیاه سیاه [پدید آوردیم‌]"
        },
        {
            "chapter": 35,
            "verse": 28,
            "text": "بدین گونه از مردم و جانوران و چارپایان رنگارنگ [آفریده‌ایم‌]، از میان بندگان خداوند فقط دانشوران از او خوف و خشیت دارند، بی‌گمان خداوند پیروزمند آمرزگار است‌"
        },
        {
            "chapter": 35,
            "verse": 29,
            "text": "بی‌گمان کسانی که کتاب الهی را می‌خوانند، و نماز را برپا می‌دارند، و از آنچه به ایشان روزی داده‌ایم، پنهان و آشکارا می‌بخشند، به سودایی که هرگز زیان ندارد، امید دارند"
        },
        {
            "chapter": 35,
            "verse": 30,
            "text": "تا سرانجام پاداشهایشان را به تمام و کمال بپردازد، و از فضل خویش به سهمشان بیفزاید، چرا که آمرزگار و قدردان است‌"
        },
        {
            "chapter": 35,
            "verse": 31,
            "text": "و آنچه از کتاب [آسمانی‌] به تو وحی کرده‌ایم، حق است و همخوان با آنچه [از کتب آسمانی، که‌] پیشاپیش اوست، بی‌گمان خداوند به [احوال‌] بندگانش آگاه بیناست‌"
        },
        {
            "chapter": 35,
            "verse": 32,
            "text": "سپس کتاب آسمانی را به بندگان خود که برگزیده بودیمشان به میراث دادیم، و از ایشان [بعضی‌] ستمکار در حق خویش، و بعضی از ایشان میانه‌رو، و بعضی از ایشان پیشتاز در نیکوکاریها به اذن الهی است، این همانا فضل بزرگ است‌"
        },
        {
            "chapter": 35,
            "verse": 33,
            "text": "بهشتهای عدن که واردش شوند، و در آنجا به دستبندهایی زرین و مروارید آراسته شوند، و لباس آنان در آنجا ابریشم است‌"
        },
        {
            "chapter": 35,
            "verse": 34,
            "text": "و گویند سپاس خداوندی را که از ما اندوه را زدود، بی‌گمان پروردگار ما آمرزگار قدردان است‌"
        },
        {
            "chapter": 35,
            "verse": 35,
            "text": "همان که ما را از فضل خویش به اقامتگاه جاویدان درآورد، که در آنجا به ما خستگی نرسد، و در آنجا به ما ماندگی نرسد"
        },
        {
            "chapter": 35,
            "verse": 36,
            "text": "و کسانی که کفر ورزیده‌اند، آتش جهنم را در پیش دارند، که نه کارشان سپری شود که بمیرند، و نه چیزی از عذاب آن از ایشان کاسته شود، بدین‌سان هر [انسان‌] ناسپاسی را جزا دهیم‌"
        },
        {
            "chapter": 35,
            "verse": 37,
            "text": "و ایشان در آنجا فریاد بردارند که پروردگارا ما را بیرون آور، که کاری شایسته، غیر از آنچه می‌کردیم، پیشه کنیم [در پاسخشان گوییم‌] آیا شما را چندان عمر ندادیم که در آن هر کس که اهل پند گرفتن است، پند گیرد و آیا [پیامبر] هشداردهنده‌ای به سوی شما نیامد؟ پس [عذاب را] بچشید که ستمکاران [مشرک‌] یاوری ندارند"
        },
        {
            "chapter": 35,
            "verse": 38,
            "text": "بی‌گمان خداوند دانای نهانیهای آسمانها و زمین است، او دانای راز دلهاست‌"
        },
        {
            "chapter": 35,
            "verse": 39,
            "text": "او کسی است که شما را در این سرزمین جانشینان [پیشینیان‌] ساخت، پس هر کس کفر ورزد، کفرش به زیان اوست، و کافران را کفرشان در نزد خداوند جز نفرت نیفزاید، و کافران را کفرشان جز زیان نیفزاید"
        },
        {
            "chapter": 35,
            "verse": 40,
            "text": "بگو آیا شریکانی را که به جای خداوند قائلید نگریسته‌اید، به من بنمایانید چه چیزی را در زمین آفریده‌اند؟، یا آیا در [آفرینش‌] آسمانها شرکتی داشته‌اند؟ یا آیا به آنان کتابی داده‌ایم که ایشان بر مبنای آن حجتی [در دست‌] دارند؟ حق این است که ستمکاران [مشرک‌] به یکدیگر وعده‌ای جز فریب نمی‌دهند"
        },
        {
            "chapter": 35,
            "verse": 41,
            "text": "بی‌گمان خداوند آسمانها و زمین را از زوال نگه می‌دارد، و اگر بخواهند زوال یابند هیچ کس جز او نگاهشان نمی‌دارد، او بردبار آمرزگار است‌"
        },
        {
            "chapter": 35,
            "verse": 42,
            "text": "و سخت‌ترین سوگندهایشان را به [نام‌] خدا یاد کنند که اگر [پیامبر] هشداردهنده‌ای به نزد آنان می‌آمد، از هر یک از امتها [یهود و نصارا] رهیافته‌تر می‌شدند، و چون هشداردهنده‌ای به نزدشان آمد، جز بر گریزشان نیفزود"
        },
        {
            "chapter": 35,
            "verse": 43,
            "text": "و این از سر استکبار در این سرزمین و بدسگالی بود، و بدسگالی جز به صاحب آن باز نمی‌گردد، آیا جز سنت پیشینیان را انتظار می‌کشند؟ پس هرگز در سنت الهی تبدیلی نمی‌یابی، و هرگز در سنت الهی تغییری نمی‌یابی‌"
        },
        {
            "chapter": 35,
            "verse": 44,
            "text": "آیا در زمین سیر و سفر نکرده‌اند که بنگرند سرانجام کسانی که پیش از ایشان بودند و از ایشان نیرومندتر بودند، چگونه بوده است؟ و هیچ چیز در آسمانها و زمین از [حیطه قدرت‌] خداوند نتواند گریخت، چرا که او دانای تواناست‌"
        },
        {
            "chapter": 35,
            "verse": 45,
            "text": "و اگر خداوند مردمان را به خاطر کار و کردار [ناروای‌] آنان فرو می‌گرفت، هیچ جانوری را بر پشت آن [زمین‌] باقی نمی‌گذارد، ولی ایشان را تا سرآمدی معین باز پس می‌دارد، و چون اجلشان فرارسد، آنگاه خداوند در حق بندگانش بیناست‌"
        },
        {
            "chapter": 36,
            "verse": 1,
            "text": "یس [یاسین‌]"
        },
        {
            "chapter": 36,
            "verse": 2,
            "text": "سوگند به قرآن حکمت‌آموز"
        },
        {
            "chapter": 36,
            "verse": 3,
            "text": "که تو از پیامبرانی‌"
        },
        {
            "chapter": 36,
            "verse": 4,
            "text": "بر راهی راست‌"
        },
        {
            "chapter": 36,
            "verse": 5,
            "text": "[این کتاب‌] فرو فرستاده [خداوند] پیروزمند مهربان است‌"
        },
        {
            "chapter": 36,
            "verse": 6,
            "text": "تا قومی را که پدرانشان هشدار نیافته بودند، و خود غافلند، هشدار دهی‌"
        },
        {
            "chapter": 36,
            "verse": 7,
            "text": "به راستی که حکم [عذاب‌] بر بیشترینه آنان تحقق یافته است و ایشان ایمان نمی‌آورند"
        },
        {
            "chapter": 36,
            "verse": 8,
            "text": "ما بر گردنهایشان غفلهایی نهاده‌ایم تا [دستانشان را بسته است به گردنها و] چانه‌هایشان و ایشان سرهایشان به بالا و نگاهشان به پایین است‌"
        },
        {
            "chapter": 36,
            "verse": 9,
            "text": "و در پیشاپیش آنان سدی و در پشتشان هم سدی نهاده‌ایم و بر [دیدگان‌] آنان پرده‌ای افکنده‌ایم، لذا نمی‌توانند دید"
        },
        {
            "chapter": 36,
            "verse": 10,
            "text": "برای ایشان یکسان است چه هشدارشان دهی، چه هشدارشان ندهی، ایشان ایمان نمی‌آورند"
        },
        {
            "chapter": 36,
            "verse": 11,
            "text": "تنها کسی را توانی هشدار داد که از پند [/ کتاب آسمانی‌] پیروی کند و به نادیده از خدای رحمان بهراسد، پس او را به آمرزش و پاداشی ارجمند بشارت ده‌"
        },
        {
            "chapter": 36,
            "verse": 12,
            "text": "ما خود مردگان را [از نو] زنده می‌کنیم و آنچه در گذشته انجام داده‌اند، و حتی نقش گامهایشان را می‌نویسیم، و همه چیز را در کتابی روشنگر بر شمارده‌ایم‌"
        },
        {
            "chapter": 36,
            "verse": 13,
            "text": "و برای آنان مثلی بزن از شهروندانی که پیامبران به آنجا [نزدشان‌] آمدند"
        },
        {
            "chapter": 36,
            "verse": 14,
            "text": "آنگاه که به نزد آنان دو تن را فرستادیم، و آنان را دروغگو شمردند، سپس جانب آنان را با [فرستادن‌] سومین فرد استوار داشتیم، آنگاه [همگی‌] گفتند ما به سوی شما [به رسالت‌] فرستاده شده‌ایم‌"
        },
        {
            "chapter": 36,
            "verse": 15,
            "text": "گفتند شما جز بشری همانند ما نیستید، و خدای رحمان چیزی فرو نفرستاده است، شما چیزی جز دروغ نمی‌گویید"
        },
        {
            "chapter": 36,
            "verse": 16,
            "text": "گفتند پروردگار ما می‌داند که ما به سوی شما [به رسالت‌] فرستاده شده‌ایم‌"
        },
        {
            "chapter": 36,
            "verse": 17,
            "text": "و بر عهده ما جز پیام‌رسانی آشکار چیزی نیست‌"
        },
        {
            "chapter": 36,
            "verse": 18,
            "text": "گفتند ما به شما فال بد می‌زنیم، اگر دست برندارید، شما را سنگسار می‌کنیم، و از ما عذابی دردناک به شما می‌رسد"
        },
        {
            "chapter": 36,
            "verse": 19,
            "text": "گفتند فال بدتان با شماست، آیا چون اندرز داده شوید [باید فال بد بزنید؟]، حق این است که شما قومی تجاوزپیشه‌اید"
        },
        {
            "chapter": 36,
            "verse": 20,
            "text": "و مردی از دوردست شهر شتابان آمد، گفت ای قوم من از فرستادگان [/پیامبران‌] پیروی کنید"
        },
        {
            "chapter": 36,
            "verse": 21,
            "text": "از کسانی که از شما پاداشی نمی‌خواهند و خود رهیافته‌اند، پیروی کنید"
        },
        {
            "chapter": 36,
            "verse": 22,
            "text": "و مرا نرسد که کسی را که مرا آفریده است، و شما هم به سوی او بازگردانده می‌شوید، نپرستم‌"
        },
        {
            "chapter": 36,
            "verse": 23,
            "text": "آیا به جای او خدایانی را به پرستش گیرم که اگر خدای رحمان بلایی در حق من اراده کند، شفاعت ایشان مرا سود ندهد و نتوانند مرا نجات دهند"
        },
        {
            "chapter": 36,
            "verse": 24,
            "text": "من در آن صورت در گمراهی آشکارم‌"
        },
        {
            "chapter": 36,
            "verse": 25,
            "text": "پس سخن مرا بشنوید [و شهادت دهید] که من به پروردگارتان ایمان آورده‌ام‌"
        },
        {
            "chapter": 36,
            "verse": 26,
            "text": "گفته شود وارد بهشت شو، گوید ای کاش قوم من می‌دانستند"
        },
        {
            "chapter": 36,
            "verse": 27,
            "text": "این را که پروردگارم مرا آمرزیده است، و مرا از گرامیان قرار داده است‌"
        },
        {
            "chapter": 36,
            "verse": 28,
            "text": "و ما بر سر قوم او، پس از او، سپاهی از آسمان فرو نفرستادیم، و ما فرو فرستنده [آن‌] نبودیم‌"
        },
        {
            "chapter": 36,
            "verse": 29,
            "text": "آن جز بانگ مرگباری یگانه نبود، آنگاه ایشان خاموش شدند"
        },
        {
            "chapter": 36,
            "verse": 30,
            "text": "ای دریغ بر بندگان، هیچ پیامبری برای آنان نیامد، مگر آنکه او را ریشخند کردند"
        },
        {
            "chapter": 36,
            "verse": 31,
            "text": "آیا نیندیشیده‌اند که چه بسیار پیش از ایشان، نسلهایی را نابود کردیم که آنان به سوی اینان باز نگشتند"
        },
        {
            "chapter": 36,
            "verse": 32,
            "text": "و همگیشان جز جمعی نیستند که نزد ما احضار کرده شوند"
        },
        {
            "chapter": 36,
            "verse": 33,
            "text": "و زمین پژمرده [/بایر]مایه عبرتی است برای آنان که زنده‌اش گرداندیم و از آن دانه‌ها برآوردیم که از آن می‌خورند"
        },
        {
            "chapter": 36,
            "verse": 34,
            "text": "و در آن باغهایی از خرما و انگور پدید آوردیم و در آنجا چشمه‌ساران روان ساختیم‌"
        },
        {
            "chapter": 36,
            "verse": 35,
            "text": "تا سرانجام از بار و بر آن و آنچه دستهای خودشان عمل آورده بود، بخورند، آیا سپاس نمی‌گزارند؟"
        },
        {
            "chapter": 36,
            "verse": 36,
            "text": "پاک و منزه است کسی که همه گونه‌ها را آفریده است، از جمله آنچه زمین می‌رویاند و نیز از [وجود] خودشان و نیز آنچه نمی‌شناسند"
        },
        {
            "chapter": 36,
            "verse": 37,
            "text": "و برای آنان شب پدیده شگرفی است که روز را از آن جدا می‌سازیم که آنگاه در تاریکی فرو می‌روند"
        },
        {
            "chapter": 36,
            "verse": 38,
            "text": "و خورشید با قرار و قاعده‌[ی معینش‌] جریان دارد، این اندازه آفرینی [خداوند] پیروزمند داناست‌"
        },
        {
            "chapter": 36,
            "verse": 39,
            "text": "و ماه را نیز منزلگاههایی مقرر داشته‌ایم تا [در سیر خویش‌] همچون شاخه خشکیده دیرینه باز می‌گردد"
        },
        {
            "chapter": 36,
            "verse": 40,
            "text": "نه خورشید را سزاوار است که [در سیر خود] به ماه برسد، و نه شب بر روز سبقت جوید، و همه در سپهری شناورند"
        },
        {
            "chapter": 36,
            "verse": 41,
            "text": "و مایه عبرتی است برای آنان که ما زاد و رودشان را در کشتی گرانبار سوار کردیم‌"
        },
        {
            "chapter": 36,
            "verse": 42,
            "text": "و برای آنان چیزی همانند آن آفریده‌ایم که سوارش می‌شوند"
        },
        {
            "chapter": 36,
            "verse": 43,
            "text": "و اگر بخواهیم آنان را غرقه می‌سازیم، و فریادرسی ندارند، و نجات داده نشوند"
        },
        {
            "chapter": 36,
            "verse": 44,
            "text": "مگر رحمتی از سوی ما [بینند] و برخورداری تا زمانی معین‌"
        },
        {
            "chapter": 36,
            "verse": 45,
            "text": "و چون به ایشان گفته شود از آنچه پیش روی شما و از آنچه پشت سرتان است، پروا کنید، باشد که مشمول رحمت شوید [اعراض کنند]"
        },
        {
            "chapter": 36,
            "verse": 46,
            "text": "و هیچ آیتی از آیات پروردگارشان برای آنان نیامده است مگر آنکه از آن رویگردان بوده‌اند"
        },
        {
            "chapter": 36,
            "verse": 47,
            "text": "و چون به ایشان گفته شود از آنچه خداوند به شما روزی داده است، بخشش کنید، کافران به مؤمنان گویند، آیا کسی را خوراک دهیم که اگر خداوند بخواهد خوراکش می‌دهد، شما جز در گمراهی آشکار نیستید"
        },
        {
            "chapter": 36,
            "verse": 48,
            "text": "و گویند اگر راست می‌گویید این وعده کی فرا می‌رسد"
        },
        {
            "chapter": 36,
            "verse": 49,
            "text": "جز بانگ مرگبار یگانه‌ای را انتظار نمی‌کشند که در حالی که ستیزه و جدل می‌کنند، فروگیردشان‌"
        },
        {
            "chapter": 36,
            "verse": 50,
            "text": "و در آن هنگام نه وصیتی توانند کرد و نه به سوی خانواده‌شان باز می‌گردند"
        },
        {
            "chapter": 36,
            "verse": 51,
            "text": "و در صور دمیده شود، آنگاه ایشان از گورها [برخیزند و] به سوی پروردگارشان بشتابند"
        },
        {
            "chapter": 36,
            "verse": 52,
            "text": "گویند وای بر ما، کی ما را از خواب [گاه‌] مان برانگیخت؟ این همان است که خدای رحمان وعده داده بود و پیامبران راست گفته‌اند"
        },
        {
            "chapter": 36,
            "verse": 53,
            "text": "[سپس‌] جز بانگ مرگبار یگانه‌ای در کار نیست، آنگاه است که همگی [آنان‌] در نزد ما حاضر شدگانند"
        },
        {
            "chapter": 36,
            "verse": 54,
            "text": "[بدانید که‌] امروز بر هیچ کس ستمی نرود، و جز در برابر کاری که کرده‌اید، جزا نیابید"
        },
        {
            "chapter": 36,
            "verse": 55,
            "text": "بی‌گمان بهشتیان امروز در کاری خوش و خرمند"
        },
        {
            "chapter": 36,
            "verse": 56,
            "text": "ایشان و جفتهایشان در سایه‌ساران بر روی اورنگها تکیه زده‌اند"
        },
        {
            "chapter": 36,
            "verse": 57,
            "text": "در آنجا برای آنان میوه‌هاست، و برای آنان هرچه طلب کنند، آماده است‌"
        },
        {
            "chapter": 36,
            "verse": 58,
            "text": "سلام [بر شما]، این سخنی است از پروردگار مهربان‌"
        },
        {
            "chapter": 36,
            "verse": 59,
            "text": "[و ندا آید] امروز ای گنهکاران [از نیکوکاران‌] جدا شوید"
        },
        {
            "chapter": 36,
            "verse": 60,
            "text": "آیا ای آدمیان با شما پیمان نبسته بودم که شیطان را نپرستید که او دشمن آشکار شماست؟"
        },
        {
            "chapter": 36,
            "verse": 61,
            "text": "و اینکه مرا بپرستید، که این راهی راست است‌"
        },
        {
            "chapter": 36,
            "verse": 62,
            "text": "و به راستی گروهی بسیار از شما را گمراه کرد، آیا تعقل نمی‌کردید؟"
        },
        {
            "chapter": 36,
            "verse": 63,
            "text": "این همان جهنمی است که به شما وعده داده شده بود"
        },
        {
            "chapter": 36,
            "verse": 64,
            "text": "امروز به خاطر کفری که می‌ورزیدید، به آن درآیید"
        },
        {
            "chapter": 36,
            "verse": 65,
            "text": "امروز بر دهانهایشان مهر گذاریم و درباره آنچه می‌کردند، دستهایشان با ما سخن بگویند، و پاهایشان گواهی دهند"
        },
        {
            "chapter": 36,
            "verse": 66,
            "text": "و اگر خواهیم دیدگانشان را نابینا سازیم، آنگاه به سوی راه [/صراط] بشتابند، اما چگونه بنگرند"
        },
        {
            "chapter": 36,
            "verse": 67,
            "text": "و اگر خواهیم آنان را در جایشان مسخ گردانیم، آنگاه نتوانند رفتاری کنند و نه بازگردند"
        },
        {
            "chapter": 36,
            "verse": 68,
            "text": "و هر کس را که عمر [دراز] دهیم، خلقت [و رفتارش‌] را باژگونه کنیم، آیا تعقل نمی‌کنند؟"
        },
        {
            "chapter": 36,
            "verse": 69,
            "text": "و ما به او [پیامبر] شعر نیاموخته‌ایم، و سزاوار او [هم‌] نیست، این جز اندرز و قرآن مبین نیست‌"
        },
        {
            "chapter": 36,
            "verse": 70,
            "text": "تا هر کس را که زنده [دل‌] است هشدار دهد و حجت را بر کافران تمام گرداند"
        },
        {
            "chapter": 36,
            "verse": 71,
            "text": "آیا نیندیشیده‌اند که ما برای آنان از آنچه دستان [قدرت‌] مان بر سازد، چارپایانی آفریده‌ایم که ایشان دارای آن هستند"
        },
        {
            "chapter": 36,
            "verse": 72,
            "text": "و آنها را رام ایشان گردانده‌ایم، لذا هم مرکوبشان از آنهاست و هم از آن می‌خورند"
        },
        {
            "chapter": 36,
            "verse": 73,
            "text": "و برای آنان در آنها سودها و آشامیدنی‌هاست، آیا سپاس نمی‌گزارند؟"
        },
        {
            "chapter": 36,
            "verse": 74,
            "text": "و به جای خداوند خدایانی را [به پرستش‌] گرفته‌اند به امید آنکه ایشان یاری یابند"
        },
        {
            "chapter": 36,
            "verse": 75,
            "text": "[اما] آنها به یاری [دادن‌] ایشان توانایی ندارند، و ایشان برای آنها چون سپاهی هستند که در [عرصه قیامت‌] حاضر کرده شوند"
        },
        {
            "chapter": 36,
            "verse": 76,
            "text": "پس سخنشان تو را اندوهگین نکند، ما آنچه پنهان می‌دارند و آنچه آشکار می‌دارند می‌دانیم‌"
        },
        {
            "chapter": 36,
            "verse": 77,
            "text": "آیا انسان نیندیشیده است که ما او را از نطفه‌ای آفریده‌ایم، آنگاه او جدل‌پیشه‌ای آشکار است‌"
        },
        {
            "chapter": 36,
            "verse": 78,
            "text": "و برای ما مثل می‌زند و آفرینش خود را فراموش می‌کند، گوید چه کسی استخوانها را -در حالی که پوسیده‌انداز نو زنده می‌گرداند؟"
        },
        {
            "chapter": 36,
            "verse": 79,
            "text": "بگو همان کسی که نخستین‌بار آن را پدید آورده است، زنده‌اش می‌گرداند، او به هر آفرینشی دانا [و توانا]ست‌"
        },
        {
            "chapter": 36,
            "verse": 80,
            "text": "همان کسی که برای شما از درخت سبز[تر و تازه‌] آتشی پدید آورد، که آنگاه از آن آتش می‌افروزید"
        },
        {
            "chapter": 36,
            "verse": 81,
            "text": "آیا کسی که آسمانها و زمین را آفریده است، توانای آن نیست که مانند ایشان را بیافریند، چرا، و او آفرینشگر داناست‌"
        },
        {
            "chapter": 36,
            "verse": 82,
            "text": "امر او چون [آفرینش‌] چیزی را اراده کند، تنها همین است که به آن می‌گوید موجود شو، [و بی‌درنگ‌] موجود می‌شود"
        },
        {
            "chapter": 36,
            "verse": 83,
            "text": "پس منزه است کسی که ملکوت هر چیز به دست اوست و به سوی او باز گردانده می‌شوید"
        }
    ]
}
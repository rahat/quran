{
    "manzils": [
        {
            "chapter": 10,
            "verse": 1,
            "text": "الر الف لام راء این آیات کتاب حکمت‌آموز است‌"
        },
        {
            "chapter": 10,
            "verse": 2,
            "text": "آیا برای مردمان شگفت‌آور است که به مردی از ایشان وحی فرستادیم که مردم را هشدار ده و مؤمنان را بشارت ده که نزد پروردگارشان مقام و منزلتی راستین دارند، و کافران گفتند این جادوگری آشکار است‌"
        },
        {
            "chapter": 10,
            "verse": 3,
            "text": "پروردگار شما همان کسی است که آسمانها و زمین را در شش روز آفرید، سپس بر عرش استیلاء یافت، کار [جهان‌] را تدبیر می‌کند، شفیعی نیست مگر پس از اذن او، چنین است خداوند، پروردگارتان، او را بپرستید، آیا پند نمی‌گیرید؟"
        },
        {
            "chapter": 10,
            "verse": 4,
            "text": "بازگشت همگی شما به سوی اوست، این وعده راست و درست خداوند است، هموست که آفرینش را آغاز کرده، سپس بازش می‌گرداند، تا کسانی را که ایمان آورده‌اند و کارهای شایسته کرده‌اند، دادگرانه جزا دهد، و کافران به خاطر کفری که ورزیده‌اند، نوشابه‌ای از آب گرم و عذابی دردناک [در پیش‌] دارند"
        },
        {
            "chapter": 10,
            "verse": 5,
            "text": "اوست کسی که خورشید را روشن و ماه را تابان کرد و برای آن [ماه‌] منزلهایی معین کرد، تا شمار سالها و حساب [زندگی خود] را بدانید، خداوند این را جز به حق نیافریده است، و برای اهل معرفت آیات خود را به روشنی بیان می‌دارد"
        },
        {
            "chapter": 10,
            "verse": 6,
            "text": "در پی یکدیگر آمدن شب و روز و در آنچه خداوند در آسمانها و زمین آفریده است، مایه‌های عبرتی برای پرواپیشگان است‌"
        },
        {
            "chapter": 10,
            "verse": 7,
            "text": "کسانی که به لقای ما امید [و باور] ندارند و به زندگانی دنیا خشنودند و بر آن دل نهاده‌اند و هم آنان که از آیات ما غافلند"
        },
        {
            "chapter": 10,
            "verse": 8,
            "text": "اینان به خاطر کار و کردارشان سرا و سرانجامشان دوزخ است‌"
        },
        {
            "chapter": 10,
            "verse": 9,
            "text": "کسانی که ایمان آورده‌اند و کارهای شایسته کرده‌اند، پروردگارشان ایشان را به جزای ایمانشان به بوستانهای بهشتی پر از ناز و نعمت -که جویباران از فرودست آنان جاری استرهنمون می‌گردد"
        },
        {
            "chapter": 10,
            "verse": 10,
            "text": "ندایشان در آنجا سبحانک اللهم و تحیتشان سلام و پایان دعایشان الحمد لله رب العالمین است‌"
        },
        {
            "chapter": 10,
            "verse": 11,
            "text": "و اگر خداوند برای مردم به همان گونه که خیر را به شتاب می‌خواهند، شر را به پیش می‌انداخت، اجلشان به سر می‌آمد، آری ناامیدواران به لقائمان را وامی‌گذاریم که در طغیانشان سرگشته باشند"
        },
        {
            "chapter": 10,
            "verse": 12,
            "text": "و چون انسان را رنجی رسد، ما را [در همه حال‌] چه بر پهلو خفته، چه نشسته، چه ایستاده بخواند، آنگاه چون رنجش را از او باز داریم، به راه خود رود، گویی ما را به خاطر رنجی که به او رسیده بود، به دعا نخوانده است، بدین‌سان در نظر اسرافکاران کار و کردارشان آراسته شده است‌"
        },
        {
            "chapter": 10,
            "verse": 13,
            "text": "و به راستی اقوام پیش از شما را آنگاه که ستم پیشه کردند، نابود کردیم و پیامبرانشان برایشان معجزات آوردند ولی بر آن نبودند که ایمان بیاورند، بدین‌سان گناهکاران را جزا می‌دهیم‌"
        },
        {
            "chapter": 10,
            "verse": 14,
            "text": "سپس شما را پس از ایشان در این سرزمین جانشین گرداندیم، تا بنگریم که چگونه رفتار می‌کنید"
        },
        {
            "chapter": 10,
            "verse": 15,
            "text": "و چون آیات ما که روشن و شیواست، بر آنان خوانده شود، ناامیدواران به لقائمان [به پیامبر] می‌گویند قرآنی غیر از این بیاور، یا این را تغییر ده، بگو مرا نرسد که آن را از پیش خود تغییر دهم، جز از وحی که به من می‌شود، از چیزی پیروی نمی‌کنم، من اگر از پروردگارم نافرمانی کنم، از عذاب روز سهمگین می‌ترسم‌"
        },
        {
            "chapter": 10,
            "verse": 16,
            "text": "بگو اگر خداوند می‌خواست آن را بر شما نمی‌خواندم و خود خداوند هم شما را از آن آگاه نمی‌ساخت، [بنگرید] که پیش از آن عمری در میان شما به سر برده‌ام، چرا تعقل نمی‌کنید؟"
        },
        {
            "chapter": 10,
            "verse": 17,
            "text": "بدین‌سان کیست ستمکارتر از کسی که بر خداوند دروغ بندد، یا آیات او را دروغ انگارد، به راستی که گنهکاران رستگار نمی‌شوند"
        },
        {
            "chapter": 10,
            "verse": 18,
            "text": "و به جای خداوند چیزی را می‌پرستند که نه زیانی به آنان می‌رساند و نه سودی، و می‌گویند اینان شفیعان ما در نزد خداوند هستند، بگو آیا خداوند را به چیزی که در آسمانها و زمین به آن علم ندارد، آگاهی می‌دهید؟ او پاک و منزه است از آنچه شریک او قرار می‌دهند"
        },
        {
            "chapter": 10,
            "verse": 19,
            "text": "و مردم جز امتی واحده نبودند که سپس اختلاف پیدا کردند، و اگر وعده خداوند از پیش مقرر نگشته بود [به تاخیر حکم و عذاب‌] بین آنان در آنچه اختلاف دارند، داوری می‌شد"
        },
        {
            "chapter": 10,
            "verse": 20,
            "text": "و می‌گویند چرا از سوی پروردگارش معجزه‌ای بر او نازل نمی‌گردد؟ بگو [آگاهی از] غیب خاص خداوند است، پس انتظار بکشید من نیز از منتظران خواهم بود"
        },
        {
            "chapter": 10,
            "verse": 21,
            "text": "و چون به مردم، بعد از رنجی که به ایشان رسیده است، راحتی بچشانیم، آنگاه است که در آیات ما بدسگالی می‌کنند، بگو خداوند مکراندیش چابک‌تری است، بی‌گمان فرشتگان ما هر مکری را که می‌ورزید می‌نویسند"
        },
        {
            "chapter": 10,
            "verse": 22,
            "text": "او کسی است که شما را در خشکی و دریا سیر می‌دهد و چون در کشتی نشینید، کشتیها ایشان را با بادی خوش پیش برد، و به آن شادمان شوند، [آنگاه‌] تندبادی بر آن بوزد و موج از هر سو به سوی آنان آید، و دانند که از هر سو گرفتار شده‌اند، [آن وقت است که‌] خداوند را -در حالی که دین خود را برای او پاک و پیراسته دارندخوانند [و گویند] اگر از این [بلیه‌] نجاتمان دهی، بی‌شک از شاکران خواهیم بود"
        },
        {
            "chapter": 10,
            "verse": 23,
            "text": "و چون نجاتشان دهد، آنگاه است که به ناحق در زمین سرکشی کنند، ای مردم بدانید که سرکشی‌تان به زیان شماست، بهره‌وری [کوتاهی از] زندگانی دنیاست، سپس بازگشتتان به سوی ماست و شما را از [حقیقت و نتیجه‌] کار و کردارتان آگاه می‌سازیم‌"
        },
        {
            "chapter": 10,
            "verse": 24,
            "text": "همانا داستان زندگانی دنیا، همانند داستان آبی است که آن را از آسمان فرو فرستادیم و رستنیهای خاک از آنچه مردمان یا چارپایان می‌خورند، با آن درهم آمیخت [و انبوه شد] تا آنجا که زمین گل و شکوفه‌هایش را برآورد و آراسته گشت، و سپس اهلش گمان کردند که مهار کار در دست آنان است، [آنگاه‌] فرمان ما در شب یا روز در رسید و آن را چون محصول درو شده گرداندیم، گویی که دیروز هیچ چیز نبوده است، بدین‌سان آیات [خود] را برای اندیشه‌وران روشن و شیوا بیان می‌داریم‌"
        },
        {
            "chapter": 10,
            "verse": 25,
            "text": "و خداوند به سوی دارالسلام [ سرای سلامت، بهشت‌] می‌خواند و هرکس را که بخواهد به راه راست هدایت می‌کند"
        },
        {
            "chapter": 10,
            "verse": 26,
            "text": "برای نیکوکاران بهشت و [نعمتی‌] افزونتر هست، و بر چهره آنان غبار [رنج‌] و خواری ننشیند، اینان بهشتیانند و در آن جاودانه‌اند"
        },
        {
            "chapter": 10,
            "verse": 27,
            "text": "و بدکرداران [بدانند که‌] جزای بدی همانند آن است، و بر چهره‌های آنان غبار خواری نشیند، در برابر خداوند پشت و پناهی ندارند، گویی چهره‌های آنان با تکه‌هایی از شب تاریک پوشیده شده است، اینان دوزخیانند و در آن جاودانه‌اند"
        },
        {
            "chapter": 10,
            "verse": 28,
            "text": "و روزی که همگی آنان را محشور گردانیم، آنگاه به مشرکان گوییم شما و شریکانی که قائل بودید، باشید و بنگرید، سپس بین ایشان جدایی اندازیم و شریکانی که ایشان قائل بوده‌اند گویند شما [به حقیقت‌] ما را نپرستیده‌اید"
        },
        {
            "chapter": 10,
            "verse": 29,
            "text": "آری خداوند بین ما و شما گواه بس که ما از عبادت شما به کلی بی‌خبر بودیم‌"
        },
        {
            "chapter": 10,
            "verse": 30,
            "text": "آنجاست که هر کسی جزای آنچه در گذشته انجام داده است، می‌چشد، و به پیشگاه خداوند که سرور راستین آنهاست، بازبرده شوند، و بر ساخته‌هایشان بر باد رود و از دید آنان ناپدید شود"
        },
        {
            "chapter": 10,
            "verse": 31,
            "text": "بگو چه کسی شما را از آسمان و زمین روزی می‌دهد، یا کیست که بر گوشها و چشمها حاکم است؟ و کیست که زنده را از مرده و مرده را از زنده بر می‌آورد، و کیست که کار [جهان‌] را تدبیر می‌کند، زودا که خواهند گفت خدا، بگو پس چرا پروا نمی‌کنید؟"
        },
        {
            "chapter": 10,
            "verse": 32,
            "text": "این چنین است خداوند که پروردگار راستین شماست، و پس از حق غیر از گمراهی چیست، پس چگونه به بیراهه می‌روید"
        },
        {
            "chapter": 10,
            "verse": 33,
            "text": "بدین‌سان سخن [حکم‌] پروردگارت بر نافرمانان تحقق یافت که ایمان نمی‌آورند"
        },
        {
            "chapter": 10,
            "verse": 34,
            "text": "بگو آیا از شریکانی که قائل شده‌اید کسی هست که آفرینش را آغاز کند و سپس باز گرداند؟ بگو [فقط] خداوند است که آفرینش را آغاز می‌کند و سپس باز می‌گرداند، پس چگونه به بیراهه می‌روید؟"
        },
        {
            "chapter": 10,
            "verse": 35,
            "text": "بگو آیا از شریکانی که قائل شده‌اید کیست که به راه حق هدایت کند؟ بگو خداوند است که به راه حق هدایت می‌کند، آیا کسی که به راه حق هدایت می‌کند، سزاوارتر است که از او پیروی شود یا کسی که راه نمی‌برد مگر آنکه راه برده شود، شما را چه می‌شود، چگونه داوری می‌کنید؟"
        },
        {
            "chapter": 10,
            "verse": 36,
            "text": "و بیشترینه‌شان جز از گمان پیروی نمی‌کنند و گمان حق را به بار نمی‌آورد، بی‌گمان خداوند به آنچه می‌کنند داناست‌"
        },
        {
            "chapter": 10,
            "verse": 37,
            "text": "و نشاید که این قرآن بر ساخته و از سوی کسی غیر از خداوند باشد، بلکه همخوان با چیزی است که پیشاپیش آن است و روشنگر آن کتاب است، که در آن تردیدی نیست، [و] از پروردگار جهانیان است‌"
        },
        {
            "chapter": 10,
            "verse": 38,
            "text": "یا می‌گویند که [پیامبر] آن را برساخته است، بگو اگر راست می‌گویید سوره‌ای همانند آن بیاورید و هرکس را که می‌توانید، در برابر خداوند [به کمک‌] بخوانید"
        },
        {
            "chapter": 10,
            "verse": 39,
            "text": "حق این است که چیزی را که به شناخت آن احاطه نیافته‌اند و سرانجام آن هنوز بر آنان آشکار نشده است، دروغ می‌انگارند، بدین‌سان کسانی که پیش از اینان بودند نیز دروغ انگار بودند بنگر که سرانجام ستمکاران چگونه است‌"
        },
        {
            "chapter": 10,
            "verse": 40,
            "text": "و از ایشان کسی هست که به آن ایمان دارد و کسی هست که به آن ایمان ندارد و پروردگارت به اهل فساد [از همه‌] آگاه‌تر است‌"
        },
        {
            "chapter": 10,
            "verse": 41,
            "text": "و اگر تو را دروغگو انگاشتند، بگو عمل من از آن من و عمل شما از آن شما، شما از آنچه من می‌کنم بری و برکنارید و من از آنچه شما می‌کنید بری و برکنارم‌"
        },
        {
            "chapter": 10,
            "verse": 42,
            "text": "و از ایشان کسانی هستند که به [ظاهر به سخن‌] تو گوش می‌دهند اما آیا تو می‌توانی [سخنت را] به ناشنوایان بشنوانی، ولو اینکه تعقل نکنند؟"
        },
        {
            "chapter": 10,
            "verse": 43,
            "text": "و از ایشان کسانی هستند که به [ظاهر] به تو می‌نگرند، اما آیا تو می‌توانی نابینایان را هدایت کنی ولو اینکه اهل بصیرت نباشند؟"
        },
        {
            "chapter": 10,
            "verse": 44,
            "text": "خداوند هیچ ستمی بر مردم روا نمی‌دارد، ولی مردم خودشان بر خود ستم می‌کنند"
        },
        {
            "chapter": 10,
            "verse": 45,
            "text": "و روزی که آنان را محشور گرداند، گویی جز به اندازه ساعتی از روز [در دنیا یا در گور] به سر نبرده‌اند، و همدیگر را می‌شناسند، به راستی کسانی که لقای الهی را انکار کردند و رهیافته نبودند، زیانکار شدند"
        },
        {
            "chapter": 10,
            "verse": 46,
            "text": "و اگر بخشی از آنچه به ایشان وعده داده‌ایم، به تو بنمایانیم، یا جان تو را [پیش از آن‌] بگیریم، بدان که بازگشت آنان به سوی ماست، آنگاه خداوند خود گواه بر کار و کردار آنان است‌"
        },
        {
            "chapter": 10,
            "verse": 47,
            "text": "و هر امتی پیامبری دارد، و چون پیامبرشان بیاید در میان آنان دادگرانه داوری شود و بر آنان ستم نرود"
        },
        {
            "chapter": 10,
            "verse": 48,
            "text": "و گویند اگر راست می‌گویید [سررسید] این وعده کی خواهد بود؟"
        },
        {
            "chapter": 10,
            "verse": 49,
            "text": "بگو برای خود اختیار زیان و سودی ندارم، مگر آنچه خدا بخواهد، هر امتی را اجلی است، و چون اجلشان فرا رسد، نه ساعتی پس افتند و نه ساعتی پیش افتند"
        },
        {
            "chapter": 10,
            "verse": 50,
            "text": "بگو بیندیشید اگر عذاب او شبانه یا در روز بر شما نازل گردد [چه می‌کنید؟] گناهکاران چه چیز را از او به شتاب می‌خواهند"
        },
        {
            "chapter": 10,
            "verse": 51,
            "text": "آیا آنگاه که رخ داد باورش می‌کنید، آیا اکنون؟ و حال آنکه آن را به شتاب می‌خواستید"
        },
        {
            "chapter": 10,
            "verse": 52,
            "text": "سپس به ستمکاران گفته شود عذاب جاودانه را بچشید، آیا غیر از جزای کار و کردارتان را می‌بینید؟"
        },
        {
            "chapter": 10,
            "verse": 53,
            "text": "و از تو می‌پرسند که آیا آن حق است؟ بگو آری سوگند به پروردگارم که آن حق است، و شما گزیر و گریزی ندارید"
        },
        {
            "chapter": 10,
            "verse": 54,
            "text": "و اگر آنچه در زمین هست از آن هر کسی که ستم [شرک‌]ورزیده است، باشد، بی‌شک آن را بلا گردان کند، و چون عذاب را بنگرند پشیمانی [شان‌] را پنهان کنند، و در میان آنان دادگرانه داوری شود و بر آنان ستم نرود"
        },
        {
            "chapter": 10,
            "verse": 55,
            "text": "بدانید که آنچه در آسمانها و زمین است از آن خداوند است، بدانید که وعده الهی راست و درست است ولی بیشترینه آنان نمی‌دانند"
        },
        {
            "chapter": 10,
            "verse": 56,
            "text": "اوست که زنده می‌دارد و می‌میراند و به سوی او باز گردانده شوید"
        },
        {
            "chapter": 10,
            "verse": 57,
            "text": "ای مردم از سوی پروردگارتان پندی برای شما و شفابخش دلها و رهنمود و رحمتی برای مؤمنان آمده است‌"
        },
        {
            "chapter": 10,
            "verse": 58,
            "text": "بگو به فضل و رحمت خدا باید شادمانی کنند که این بهتر است از آنچه می‌اندوزند"
        },
        {
            "chapter": 10,
            "verse": 59,
            "text": "بگو بیندیشید که در رزقی که خداوند برایتان فرستاده است [چرا] چیزی را حرام و چیزی را حلال می‌گردانید بگو آیا خداوند به شما اجازه داده است، یا آنکه بر خداوند دروغ می‌بندید؟"
        },
        {
            "chapter": 10,
            "verse": 60,
            "text": "و دروغ زنان بر خداوند در روز قیامت چه گمان دارند؟ خداوند بر مردمان بخشش و بخشایش دارد ولی بیشترشان سپاس نمی‌گزارند"
        },
        {
            "chapter": 10,
            "verse": 61,
            "text": "و تو در هیچ کاری نیستی و هیچ بخشی از قرآن را از سوی او نمی‌خوانی و شما نیز هیچ عملی نمی‌کنید مگر آنکه آنگاه که به آن می‌پردازید ما بر شما گواهیم، و هم سنگ ذره‌ای نه در زمین و نه در آسمان از پروردگارت پنهان نیست و کوچکتر و بزرگتر از این چیزی نیست مگر آنکه در کتابی مبین [لوح محفوظ] ثبت است‌"
        },
        {
            "chapter": 10,
            "verse": 62,
            "text": "بدانید که دوستداران خدا، نه بیمی بر آنهاست و نه اندوهگین می‌شوند"
        },
        {
            "chapter": 10,
            "verse": 63,
            "text": "همان کسانی که ایمان آورده‌اند و تقوا ورزیده‌اند"
        },
        {
            "chapter": 10,
            "verse": 64,
            "text": "آنان در زندگانی دنیا [رؤیاهای‌] بشارت‌بخش دارند، و در آخرت هم [بهشت دارند]، وعده‌های الهی خلف و خلاف ندارد، این همان رستگاری بزرگ است‌"
        },
        {
            "chapter": 10,
            "verse": 65,
            "text": "و سخن ایشان تو را اندوهگین نکند، که عزت به تمامی به دست خداست، او شنوای داناست‌"
        },
        {
            "chapter": 10,
            "verse": 66,
            "text": "بدانید که هرکس که در آسمانها و هرکس که در زمین است، ملک و مطیع خداوند است، و کسانی که غیر از خداوند را به دعا می‌خوانند، در حقیقت از شریکانی که قائلند پیروی نمی‌کنند، و پیروی نمی‌کنند مگر از پندار، و کاری جز برساختن ندارند"
        },
        {
            "chapter": 10,
            "verse": 67,
            "text": "او کسی است که شب را برای شما آفرید تا در آن آرام گیرید و روز را چشم‌اندازی روشن ساخت، در این عبرتها برای گروهی است که گوش شنوا دارند"
        },
        {
            "chapter": 10,
            "verse": 68,
            "text": "[مشرکان‌] گفتند خداوند فرزندی برگزیده است، او منزه است، او بی‌نیاز است، او راست آنچه در آسمانها و زمین است، شما دلیلی بر این [ادعا] ندارید، آیا چیزی را که نمی‌دانید به خداوند نسبت می‌دهید؟"
        },
        {
            "chapter": 10,
            "verse": 69,
            "text": "بگو کسانی که بر خداوند دروغ می‌بندند، رستگار نمی‌شوند"
        },
        {
            "chapter": 10,
            "verse": 70,
            "text": "بهره‌وری [گذرایی‌] در دنیاست، سپس بازگشتشان به سوی ماست، آنگاه عذاب شدید را به خاطر کفرورزیدنشان به ایشان می‌چشانیم‌"
        },
        {
            "chapter": 10,
            "verse": 71,
            "text": "و بر آنان خبر نوح را بخوان، آنگاه که به قومش گفت ای قوم من، اگر قیام من و پند دادنم به آیات الهی بر شما گران آمده است، [بدانید که من‌] بر خداوند توکل کرده‌ام، شما با شریکانی که قائلید کارتان را هماهنگ و عزمتان را جزم کنید، سپس در کارتان پرده‌پوشی نکنید، آنگاه کار مرا یکسره کنید و مهلتم ندهید"
        },
        {
            "chapter": 10,
            "verse": 72,
            "text": "و اگر رویگردان شوید بدانید که من پاداشی از شما نخواسته‌ام، چرا که پاداشم تنها بر خداوند است، و دستور یافته‌ام که از اهل تسلیم باشم‌"
        },
        {
            "chapter": 10,
            "verse": 73,
            "text": "اما او را دروغگو انگاشتند، آنگاه او و همراهانش را در کشتی نجات دادیم و آنان را جانشین [پیشینیان‌] گرداندیم، و دروغ انگاران آیات خود را غرقه ساختیم، پس بنگر که سرانجام هشدار یافتگان چگونه بود"
        },
        {
            "chapter": 10,
            "verse": 74,
            "text": "سپس، بعد از او پیامبرانی برای قومهایشان برانگیختیم، و برای آنان معجزاتی آوردند، ولی آنان بر آن نبودند که به چیزی که از پیش انکار کرده بودند، ایمان بیاورند، بدین‌سان بر دلهای تجاوزکاران مهر می‌نهیم‌"
        },
        {
            "chapter": 10,
            "verse": 75,
            "text": "سپس بعد از ایشان موسی و هارون را با معجزات خویش به سوی فرعون و بزرگان قومش فرستادیم، ولی استکبارورزیدند و قومی گناهکار بودند"
        },
        {
            "chapter": 10,
            "verse": 76,
            "text": "و چون حق از جانب ما به سوی آنان آمد، گفتند بی‌گمان این جادویی آشکار است‌"
        },
        {
            "chapter": 10,
            "verse": 77,
            "text": "موسی گفت آیا این سخن را درباره حقی که برای شما آمده است می‌گویید؟ آیا این جادوست، حال آنکه جادوگران رستگار نمی‌شوند"
        },
        {
            "chapter": 10,
            "verse": 78,
            "text": "گفتند آیا به سراغ ما آمده‌ای که ما را از شیوه‌ای که پدرانمان را بر آن یافته بودیم، بازداری، و در این سرزمین ریاست از شما دو تن باشد؟ و ما [سخن‌] شما را باور نداریم‌"
        },
        {
            "chapter": 10,
            "verse": 79,
            "text": "و فرعون گفت همه جادوگران دانا را به نزد من آورید"
        },
        {
            "chapter": 10,
            "verse": 80,
            "text": "و چون جادوگران فرا آمدند، موسی به آنان گفت چیزی را که اندازنده‌اش هستید، بیندازید"
        },
        {
            "chapter": 10,
            "verse": 81,
            "text": "و چون درانداختند، موسی گفت آنچه به میان آورده‌اید، جادوست، که خداوند به زودی باطلش می‌کند، چرا که خداوند عمل مفسدان را تایید نمی‌کند"
        },
        {
            "chapter": 10,
            "verse": 82,
            "text": "و خداوند به کلمات خویش حق را به کرسی می‌نشاند، ولو آنکه گناهکاران ناخوش داشته باشند"
        },
        {
            "chapter": 10,
            "verse": 83,
            "text": "لذا به موسی جز زاد و رودی [اندکشمار] از قومش ایمان نیاوردند، آن هم با ترس از فرعون و بزرگان قومش که مبادا ایشان را در بلا افکند، و فرعون در آن سرزمین گردنکش بود و همو از تجاوزگران بود"
        },
        {
            "chapter": 10,
            "verse": 84,
            "text": "و موسی گفت ای قوم من، اگر به خداوند ایمان آورده‌اید و اگر اهل تسلیم هستید، پس بر او توکل کنید"
        },
        {
            "chapter": 10,
            "verse": 85,
            "text": "در پاسخ گفتند بر خداوند توکل کردیم، پروردگارا ما را دستخوش ستمگران مگردان‌"
        },
        {
            "chapter": 10,
            "verse": 86,
            "text": "و ما را به رحمت خویش از خدانشناسان رهایی بخش‌"
        },
        {
            "chapter": 10,
            "verse": 87,
            "text": "و به موسی و برادرش وحی کردیم که قومتان را در مصر در خانه‌هایی سکنا دهید و خانه‌هایتان را [رو به‌] قبله کنید و نماز را برپا دارید و مؤمنان را بشارت ده‌"
        },
        {
            "chapter": 10,
            "verse": 88,
            "text": "و موسی گفت پروردگارا تو به فرعون و بزرگان قومش در زندگانی دنیا، زینت و مال و منال بخشیدی، پروردگارا، که سرانجام [مردمان را] از راه تو گمراه دارند، پروردگارا اموالشان را بی‌برکت گردان و دلهایشان را سخت کن که تا زمانی که عذاب الیم را ببینند، ایمان نیاورند"
        },
        {
            "chapter": 10,
            "verse": 89,
            "text": "فرمود دعای شما دو تن اجابت شده است، پس پایداری کنید و از شیوه نادانان پیروی مکنید"
        },
        {
            "chapter": 10,
            "verse": 90,
            "text": "و بنی‌اسرائیل را از دریا گذراندیم، آنگاه فرعون و سپاهیانش از روی ظلم و تجاوز سر در پی آنان نهادند، تا آنجا که او [فرعون‌] غرق شدن را نزدیک دید، گفت خدایی جز آنکه بنی‌اسرائیل به او ایمان آورده‌اند، نیست و من از اهل تسلیمم‌"
        },
        {
            "chapter": 10,
            "verse": 91,
            "text": "اینک [ایمان می‌آوری‌]؟ و حال آنکه پیشتر سرپیچی کرده و از تبهکاران بودی‌"
        },
        {
            "chapter": 10,
            "verse": 92,
            "text": "بدان که امروز بدنت را [از دریا] برهانیم [و بر بلندی اندازیم‌] تا برای آیندگانت مایه عبرت باشد، و چه بسیار از مردم از آیات ما غافلند"
        },
        {
            "chapter": 10,
            "verse": 93,
            "text": "و بنی‌اسرائیل را در جایی درست ماوا دادیم، و از پاکیزه‌ها روزی بخشیدیم، و بنای اختلاف ننهادند مگر زمانی که خبر وحی به آنان رسید، بی‌گمان پروردگارت در روز قیامت در آنچه اختلاف ورزیده‌اند، بین آنان داوری خواهد کرد"
        },
        {
            "chapter": 10,
            "verse": 94,
            "text": "و اگر از آنچه بر تو نازل کرده‌ایم، در تردید هستی، از کسانی که پیش از تو کتاب آسمانی خوانده‌اند پرس و جو کن، بی‌شبهه حق از سوی پروردگارت بر تو نازل شده است، پس هرگز از دو دلان مباش‌"
        },
        {
            "chapter": 10,
            "verse": 95,
            "text": "و از زمره دروغ انگاران آیات الهی مباش که از زیانکاران خواهی شد"
        },
        {
            "chapter": 10,
            "verse": 96,
            "text": "کسانی که سخن [حکم‌] پروردگارت بر آنان تحقق یافته است،"
        },
        {
            "chapter": 10,
            "verse": 97,
            "text": "ولو آنکه هر معجزه‌ای برایشان بیاید، ایمان نمی‌آورند، مگر زمانی که [حلول‌] عذاب دردناک را بنگرند"
        },
        {
            "chapter": 10,
            "verse": 98,
            "text": "چرا اهل هیچ شهری [بهنگام‌] ایمان نیاورد که ایمانش سود دهد، مگر قوم یونس که چون [بهنگام‌] ایمان آوردند، عذاب رسواگر را در زندگانی دنیویشان از آنان برداشتیم و آنان را تا زمانی [معین‌] بهره‌ور ساختیم‌"
        },
        {
            "chapter": 10,
            "verse": 99,
            "text": "و اگر پروردگارت [به اراده حتمی‌] می‌خواست، تمامی اهل زمین ایمان می‌آوردند، پس آیا تو مردم را به اکراه وامی‌داری تا اینکه مؤمن شوند؟"
        },
        {
            "chapter": 10,
            "verse": 100,
            "text": "و حال آنکه هیچ کسی را نرسد که جز به اذن [و توفیق‌] الهی ایمان آورد، و پلیدی را بر کسانی که تعقل نمی‌کنند، مقرر می‌دارد"
        },
        {
            "chapter": 10,
            "verse": 101,
            "text": "بگو [به دیده عبرت‌] بنگرید که در آسمانها و زمین چیست؟ و نشانه‌های عبرت‌انگیز و نیز هشدارها سودی به حال قومی که ایمان نمی‌آورند، ندارد"
        },
        {
            "chapter": 10,
            "verse": 102,
            "text": "پس آیا انتظار چیزی را جز نظیر روزگار پیشینیانشان می‌کشند؟ بگو پس انتظار بکشید که من نیز همراه شما از منتظرانم‌"
        },
        {
            "chapter": 10,
            "verse": 103,
            "text": "سپس فرستادگانمان و مؤمنان را نجات می‌دهیم، بدین‌سان بر ماست که مؤمنان را نجات دهیم‌"
        },
        {
            "chapter": 10,
            "verse": 104,
            "text": "بگو ای مردم، اگر از دین من در شک هستید، بدانید که من کسانی را که به جای خداوند می‌پرستید، نمی‌پرستم، بلکه خدایی را می‌پرستم که [به هنگام‌] جان شما را می‌گیرد، و به من امر شده است که از مؤمنان باشم‌"
        },
        {
            "chapter": 10,
            "verse": 105,
            "text": "و اینکه به سوی دین پاک روی آور و هرگز از مشرکان مباش‌"
        },
        {
            "chapter": 10,
            "verse": 106,
            "text": "و به جای خداوند چیزی را که نه سودی به تو می‌رساند و نه زیانی، مپرست، و اگر چنین کردی در آن صورت از ستمکاران [مشرک‌] خواهی بود"
        },
        {
            "chapter": 10,
            "verse": 107,
            "text": "و اگر خداوند بخواهد بلایی به تو برساند، بازدارنده‌ای جز خود او برای آن وجود ندارد، و اگر خیری برایت بخواهد، فضل او بازدارنده‌ای ندارد، که آن را به هرکس از بندگانش که بخواهد می‌رساند، و او آمرزگار مهربان است‌"
        },
        {
            "chapter": 10,
            "verse": 108,
            "text": "بگو ای مردم حق از سوی پروردگارتان بر شما نازل شده است، پس هر کس که رهیاب شود، همانا به سود خویش رهیاب شده است، و هرکس بیراه رود، همانا به زیان خویش بیراه رفته است، و من نگهبان شما نیستم‌"
        },
        {
            "chapter": 10,
            "verse": 109,
            "text": "و از آنچه بر تو وحی می‌شود پیروی کن و شکیبا باش، تا خداوند حکم خویش به میان آورد، و او بهترین داوران است‌"
        },
        {
            "chapter": 11,
            "verse": 1,
            "text": "الر الف لام راء کتابی است از سوی فرزانه‌ای آگاه که آیات آن استوار و روشن و شیواست‌"
        },
        {
            "chapter": 11,
            "verse": 2,
            "text": "حاکی از اینکه جز خداوند را مپرستید، که من برای شما از سوی او هشداردهنده و بشارت آورنده‌ام‌"
        },
        {
            "chapter": 11,
            "verse": 3,
            "text": "و اینکه از پروردگارتان آمرزش بخواهید سپس به درگاه او توبه کنید، تا شما را [در زندگانی‌] تا سرآمدی معین به خیر و خوبی بهره‌ور گرداند، و به هرکسی که سزاوار بخشش است، حقش را ببخشد، و اگر روی بگردانید، بدانید که من بر شما از عذاب روزی سهمگین می‌ترسم‌"
        },
        {
            "chapter": 11,
            "verse": 4,
            "text": "بازگشتتان به سوی خداست و او به هر کاری تواناست‌"
        },
        {
            "chapter": 11,
            "verse": 5,
            "text": "آری آنان دل می‌گردانند تا از او رازشان را پنهان دارند، بدانید آنگاه که جامه‌هایشان را بر سر می‌کشند، او هر آنچه پنهان می‌دارند و هر آنچه آشکار می‌دارند، می‌داند، چرا که دانای راز دلهاست‌"
        },
        {
            "chapter": 11,
            "verse": 6,
            "text": "و هیچ جنبنده‌ای در زمین نیست مگر آنکه روزی او بر خداوند است و او آرامشگاه و بازگشتگاهشان را می‌داند، همه در کتابی مبین [ثبت‌] است‌"
        },
        {
            "chapter": 11,
            "verse": 7,
            "text": "و او کسی است که آسمانها و زمین را در شش روز بیافرید و عرش او بر آب بود، تا سرانجام شما را بیازماید [و معلوم بدارد] که کدامتان نیکو کردارترید، و اگر بگویی شما بعد از مرگ برانگیخته می‌شوید، کافران گویند این جز جادوی آشکار نیست‌"
        },
        {
            "chapter": 11,
            "verse": 8,
            "text": "و اگر عذاب را به مدت اندکشماری به تاخیر اندازیم، خواهند گفت چه چیزی آن را بازداشت؟ بدانید روزی که بر آنان فرود آید، از آنان بازداشته نمی‌گردد، و آنچه به ریشخند می‌گیرند فرو می‌گیردشان‌"
        },
        {
            "chapter": 11,
            "verse": 9,
            "text": "و هرگاه انسان را از سوی خود رحمتی بچشانیم، سپس آن را از او باز گیریم، بس نومید و ناسپاس گردد"
        },
        {
            "chapter": 11,
            "verse": 10,
            "text": "و اگر پس از رنجی که به او رسیده آسایشی بچشانیم، خواهد گفت رنج و بلا از من دور شد و شادمان و نازان گردد"
        },
        {
            "chapter": 11,
            "verse": 11,
            "text": "مگر کسانی که شکیبایی‌ورزیده و کارهای شایسته کرده‌اند که اینان از آمرزش و پاداشی بزرگ برخوردارند"
        },
        {
            "chapter": 11,
            "verse": 12,
            "text": "مبادا از بیم آنکه بگویند چرا بر او گنجی نازل نمی‌شود، یا فرشته‌ای همراه او نیامده است، برخی از آنچه بر تو وحی شده است، فروگذاری و دل تنگ داری، تو فقط هشداردهنده‌ای و خداست که کارساز هر چیزی است‌"
        },
        {
            "chapter": 11,
            "verse": 13,
            "text": "یا می‌گویند آن [قرآن‌] را برساخته است، بگو اگر راست می‌گویید ده سوره برساخته همانند آن بیاورید، و هر کسی را که می‌توانید در برابر خداوند به یاری بخوانید"
        },
        {
            "chapter": 11,
            "verse": 14,
            "text": "آنگاه اگر از عهده پاسخ شما بر نیامدند بدانید که آن به علم الهی نازل شده است، و اینکه خدایی جز او نیست، پس آیا پذیرنده‌اید؟"
        },
        {
            "chapter": 11,
            "verse": 15,
            "text": "هر کس زندگانی دنیا و تجمل آن را بخواهد، حاصل اعمالشان را در همین دنیا به تمامی به آنان می‌دهیم، و در آن کم و کاستی نخواهند دید"
        },
        {
            "chapter": 11,
            "verse": 16,
            "text": "اینان کسانی هستند که در آخرت جز آتش دوزخ ندارند و هر چه در دنیا کرده‌اند بر باد رفته و کار و کردارشان باطل شده است‌"
        },
        {
            "chapter": 11,
            "verse": 17,
            "text": "آیا کسی که حجت آشکاری از پروردگارش دارد و شاهدی از [خویشان‌] او پیرو آن است [همانند کسی است که بینه و شاهدی ندارد؟] و حال آنکه پیش از آن هم کتاب موسی رهنما و مایه رحمت بود، اینان به آن ایمان دارند و هر کس از گروه مشرکان که به آن کفر و انکار ورزد، آتش دوزخ وعده‌گاه اوست، پس از [حقیقت‌] آن در تردید مباش، که آن راست و درست از سوی پروردگار توست ولی بیشتر مردم باور نمی‌کنند"
        },
        {
            "chapter": 11,
            "verse": 18,
            "text": "و کیست ستمکارتر از کسی که بر خداوند دروغ بندد، اینان را [در قیامت‌] به پیشگاه پروردگارشان عرضه دارند، و گواهان گویند اینان کسانی هستند که بر پروردگارشان دروغ بستند، بدانید که لعنت الهی بر ستمکاران [مشرک‌] است‌"
        },
        {
            "chapter": 11,
            "verse": 19,
            "text": "همان کسانی که [مردم را] از راه خدا باز می‌دارند و آن را ناهموار و ناهنجار می‌شمارند و هم آنان آخرت را منکرند"
        },
        {
            "chapter": 11,
            "verse": 20,
            "text": "اینان در این سرزمین گزیر و گریزی ندارند، و ایشان در برابر خداوند [و به جای او] سروری ندارند، عذابشان دو چندان خواهد شد، [چرا] که گوش شنیدن [حق‌] و چشم دیدن [حق‌] را نداشتند"
        },
        {
            "chapter": 11,
            "verse": 21,
            "text": "اینان کسانی هستند که به خود زیان زده‌اند و برساخته‌هایشان بر باد رفت و از دید آنان ناپدید شد"
        },
        {
            "chapter": 11,
            "verse": 22,
            "text": "حقا که در آخرت هم اینان زیانکارترند"
        },
        {
            "chapter": 11,
            "verse": 23,
            "text": "کسانی که ایمان آورده‌اند و کارهای شایسته کرده‌اند و در برابر پروردگارشان خشیت و خشوع داشته‌اند، اینان بهشتیان‌اند [و] هم اینان در آن جاودانه‌اند"
        },
        {
            "chapter": 11,
            "verse": 24,
            "text": "مثل این دو گروه همانند نابینا و ناشنوا [از یک سو] و بینا و شنوا [از سوی دیگر] است، آیا با همدیگر برابر و همانندند؟ پس چرا پند نمی‌گیرید؟"
        },
        {
            "chapter": 11,
            "verse": 25,
            "text": "به راستی که نوح را به سوی قومش فرستادیم [که با ایشان گفت‌] من هشداردهنده آشکاری شما هستم‌"
        },
        {
            "chapter": 11,
            "verse": 26,
            "text": "که جز خداوند را مپرستید، که من بر شما از عذاب روزی سهمگین می‌ترسم‌"
        },
        {
            "chapter": 11,
            "verse": 27,
            "text": "بزرگانی از قومش که کفرورزیده بودند، در پاسخ او گفتند تو را جز بشری همانند خویش نمی‌بینیم و نمی‌بینیم که جز فرومایگان ما [آن هم‌] نسنجیده، از تو پیروی کنند، و برای شما بر خویش [هیچ گونه‌] برتری نمی‌بینیم، بلکه شما را دروغگو می‌دانیم‌"
        },
        {
            "chapter": 11,
            "verse": 28,
            "text": "گفت ای قوم من بیندیشید که اگر من از سوی پروردگارم حجت آشکاری داشته باشم، و او از سوی خویش رحمتی بر من بخشیده باشد، و [این حقیقت‌] از دید شما پنهان مانده باشد، پس آیا ما می‌توانیم در حالی که شما ناخوش دارید، شما را به آن ملزم کنیم؟"
        },
        {
            "chapter": 11,
            "verse": 29,
            "text": "و ای قوم من، من از شما مالی [و منالی‌] نمی‌خواهم، اجر من فقط با خداوند است، من طردکننده کسانی که ایمان آورده‌اند، نیستم، چرا که اینان به لقای پروردگارشان خواهند رسید، و من به واقع شما را قومی نادان [و ندانم‌کار] می‌بینم‌"
        },
        {
            "chapter": 11,
            "verse": 30,
            "text": "و ای قوم من، اگر من آنان را طرد کنم، چه کسی مرا در برابر خداوند یاری خواهد کرد، چرا پند نمی‌گیرید؟"
        },
        {
            "chapter": 11,
            "verse": 31,
            "text": "و به شما نمی‌گویم که خزاین الهی نزد من است، و غیب نیز نمی‌دانم، و نمی‌گویم که فرشته‌ام، و به کسانی که در چشمان شما خوار می‌آیند، نمی‌گویم که خداوند هرگز خیری به آنان نخواهد داد، خداوند به ما فی‌الضمیر آنان داناتر است، اگر چنین کنم از ستمکاران خواهم بود"
        },
        {
            "chapter": 11,
            "verse": 32,
            "text": "گفتند ای نوح به راستی که با ما مجادله کردی و چه مجادله دور و درازی هم با ما کردی، و اگر راست می‌گویی هر چه به ما وعده داده‌ای [هم‌اکنون بر سر ما] بیاور"
        },
        {
            "chapter": 11,
            "verse": 33,
            "text": "گفت بی‌شک خداوند اگر بخواهد آن را [بر سر شما] خواهد آورد و شما گزیر و گریزی ندارید"
        },
        {
            "chapter": 11,
            "verse": 34,
            "text": "و اگر من بخواهم در حق شما خیر خواهی کنم، در صورتی که خداوند بخواهد شما را بیراه گذارد، خیرخواهی من سودی به حال شما نخواهد کرد، او پروردگار شماست و به سوی او باز گردانده می‌شوید"
        },
        {
            "chapter": 11,
            "verse": 35,
            "text": "یا می‌گویند آن را برساخته است، بگو اگر آن را برساخته باشم، در آن صورت [مسؤولیت‌] گناه من با من است، ولی من از گناهی که شما می‌کنید بری و برکنارم‌"
        },
        {
            "chapter": 11,
            "verse": 36,
            "text": "و به نوح وحی شد که از قوم تو جز کسانی که تاکنون ایمان آورده‌اند، ایمان نخواهند آورد، و از آنچه کرده‌اند اندوهگین مباش‌"
        },
        {
            "chapter": 11,
            "verse": 37,
            "text": "و کشتی را زیر نظر ما و وحی ما بساز و با من درباره کسانی که شرک‌ورزیده‌اند، سخن مگو، که آنان غرق شدنی هستند"
        },
        {
            "chapter": 11,
            "verse": 38,
            "text": "و [نوح‌] کشتی را می‌ساخت و هر بار که بزرگانی از قومش بر او می‌گذشتند او را ریشخند می‌کردند، می‌گفت اگر ما را ریشخند کنید، ما نیز [به هنگامش‌] به همان گونه که ما را ریشخند می‌کنید، ریشخندتان خواهیم کرد"
        },
        {
            "chapter": 11,
            "verse": 39,
            "text": "و به زودی خواهید دانست که بر سر چه کسی عذابی می‌آید که خوارش سازد، و عذابی پاینده بر او فرود می‌آید"
        },
        {
            "chapter": 11,
            "verse": 40,
            "text": "تا به آنجا که فرمان ما در رسید و [آب از] تنور فوران کرد آنگاه گفتیم که در آن [کشتی‌] از هر جنس [جانوری‌] دو تا سوار کن و نیز خانواده‌ات را، مگر کسی که حکم [ما] از پیش درباره او مقرر شده است، و نیز کسانی را که ایمان آورده‌اند، و همراه او جز اندکی ایمان نیاورده بودند"
        },
        {
            "chapter": 11,
            "verse": 41,
            "text": "و گفت بر آن سوار شوید، که روانه شدن و لنگر انداختنش با نام خداست، که پروردگار من آمرزگار مهربان است‌"
        },
        {
            "chapter": 11,
            "verse": 42,
            "text": "و آن [کشتی‌] ایشان را در دل موج‌[های‌] کوه پیکر پیش می‌برد، و نوح پسرش را ندا داد -و او در کناری بودکه ای فرزندم همراه ما سوار شو، و با کافران مباش‌"
        },
        {
            "chapter": 11,
            "verse": 43,
            "text": "گفت به زودی در کوهی پناه می‌گیرم که مرا از سیلاب در امان می‌دارد، [نوح‌] گفت امروز در برابر امر الهی، پشت و پناهی وجود ندارد، مگر کسی که [خداوند] بر او رحمت آورده باشد، و در میان ایشان موج حایل شد، و او از غرق شدگان گردید"
        },
        {
            "chapter": 11,
            "verse": 44,
            "text": "و گفته شد که ای زمین آبت را فرو بر، و ای آسمان [بارانت را] فروبند، و آب فروکش کرد و کار به سرانجام رسید و [کشتی‌] بر [کوه‌] جودی قرار گرفت، و گفته شد که لعنت بر ستم‌پیشگان [مشرک‌]"
        },
        {
            "chapter": 11,
            "verse": 45,
            "text": "و نوح پروردگارش را ندا داد و گفت پروردگارا پسرم از خانواده من است و البته وعده تو نیز راست و درست است و تو داورترین داورانی‌"
        },
        {
            "chapter": 11,
            "verse": 46,
            "text": "فرمود ای نوح او [در حقیقت‌] از خانواده تو نیست، او [را] عملی ناشایسته است، پس از من چیزی مخواه که به [حقیقت‌] آن آگاهی نداری، من پندت می‌دهم که مبادا از نادانان باشی‌"
        },
        {
            "chapter": 11,
            "verse": 47,
            "text": "گفت پروردگارا من به تو پناه می‌برم که مبادا چیزی را که به آن آگاهی ندارم، از تو بخواهم، و اگر مرا نیامرزی و بر من رحمت نیاوری، از زیانکاران خواهم بود"
        },
        {
            "chapter": 11,
            "verse": 48,
            "text": "گفته شد ای نوح، فرود آی با سلامت و برکتهایی از ما بر تو و بر امتهایی از [نسل‌] همراهان تو، و امتهایی‌اند که یک چند بهره‌مندشان سازیم، سپس عذابی دردناک از ما به ایشان خواهد رسید"
        },
        {
            "chapter": 11,
            "verse": 49,
            "text": "این از اخبار غیبی است که بر تو وحی می‌کنیم، نه تو و نه قومت پیش از این آنها را نمی‌دانستید، پس شکیبایی پیشه کن که نیک سرانجامی از آن پرهیزکاران است‌"
        },
        {
            "chapter": 11,
            "verse": 50,
            "text": "و به سوی قوم عاد برادرشان هود را [فرستادیم‌] گفت ای قوم من خداوند را که خدایی جز او ندارید، بپرستید، شما جز [قومی‌] افتراء زن نیستید"
        },
        {
            "chapter": 11,
            "verse": 51,
            "text": "ای قوم من از شما برای این کار مزدی نمی‌طلبم، مزد من [بر عهده کسی‌] نیست مگر بر کسی که مرا آفریده است، آیا تعقل نمی‌کنید؟"
        },
        {
            "chapter": 11,
            "verse": 52,
            "text": "و ای قوم من از پروردگارتان آمرزش بخواهید و به درگاه او توبه کنید، تا از آسمان بر شما بارانی پیوسته و پیگیر بباراند، و قوتی بر قوت شما بیفزاید، و گنهکارانه روی برمتابید"
        },
        {
            "chapter": 11,
            "verse": 53,
            "text": "گفتند ای هود، برای ما حجتی روشن نیاورده‌ای و ما رهاکننده خدایان خود به خاطر سخن تو نیستیم و ما به تو ایمان نمی‌آوریم‌"
        },
        {
            "chapter": 11,
            "verse": 54,
            "text": "ما جز این نمی‌گوییم که بعضی از خدایان ما به تو گزندی رسانده‌اند، [هود] گفت من خداوند را گواه می‌گیرم و شما هم گواه باشید که من از شرکی که در برابر او می‌ورزید، بری و برکنارم‌"
        },
        {
            "chapter": 11,
            "verse": 55,
            "text": "پس همگی در حق من هر کید و مکری که دارید به کار برید، و مهلتم مدهید"
        },
        {
            "chapter": 11,
            "verse": 56,
            "text": "چرا که من بر خداوند، پروردگارم، که پروردگار شما نیز هست، توکل کرده‌ام، هیچ جنبنده‌ای نیست مگر آنکه او [خداوند] حاکم بر هستی اوست، پروردگار من بر راه راست است‌"
        },
        {
            "chapter": 11,
            "verse": 57,
            "text": "پس اگر رو بر تابید [بدانید که‌] من به راستی رسالتی را که برای شما داشته‌ام، به شما رسانده‌ام و پروردگار من قومی غیر از شما را جانشین شما خواهد کرد و به او هیچ زیانی نمی‌توانید برسانید، که پروردگار من نگهبان هر چیز است‌"
        },
        {
            "chapter": 11,
            "verse": 58,
            "text": "و چون فرمان ما در رسید، هود و کسانی را که همراه او ایمان آورده بودند، به رحمت خویش نجات دادیم و از عذاب سخت رهانیدیم‌"
        },
        {
            "chapter": 11,
            "verse": 59,
            "text": "و این قوم عاد بود که آیات پروردگارشان را انکار کردند و از پیامبران او سرپیچی کردند و از کار و بار هر زورگوی ستیزه‌جویی پیروی کردند"
        },
        {
            "chapter": 11,
            "verse": 60,
            "text": "و هم در این دنیا و هم در روز قیامت لعنتی گریبانگیرشان شد، بدانید که قوم عاد به پروردگارشان کفرورزیدند، هان نفرین بر عاد قوم هود باد"
        },
        {
            "chapter": 11,
            "verse": 61,
            "text": "و به سوی قوم ثمود برادرشان صالح را [فرستادیم‌] گفت ای قوم من خداوند را که خدایی جز او ندارید بپرستید، او شما را از زمین پدید آورد و شما را به آبادگری در آن واداشت، پس از او آمرزش بخواهید و به درگاه او توبه کنید، که بی‌گمان پروردگار من نزدیک و اجابتگر است‌"
        },
        {
            "chapter": 11,
            "verse": 62,
            "text": "گفتند ای صالح پیش از این در میان ما مایه امیدواری بودی، آیا ما را باز می‌داری که چیزی را که پدرانمان پرستیده‌اند بپرستیم؟ ما به چیزی که دعوتمان می‌کنی سخت شک داریم‌"
        },
        {
            "chapter": 11,
            "verse": 63,
            "text": "گفت ای قوم من، بیندیشید اگر من از سوی پروردگارم حجت آشکاری داشته باشم و بر من از سوی خویش رحمتی بخشیده باشد، اگر از خداوند نافرمانی کنم، چه کسی می‌تواند در برابر خداوند به من یاری برساند؟ پس جز بر خسران من نمی‌افزایید"
        },
        {
            "chapter": 11,
            "verse": 64,
            "text": "و ای قوم من، این شتر خداست که معجزه برای شماست، پس بگذارید در زمین خدا [آزادانه بچرد و] بخورد و به آن آسیبی نرسانید، که عذابی زودرس گریبانگیرتان خواهد شد"
        },
        {
            "chapter": 11,
            "verse": 65,
            "text": "آنگاه آن را پی کردند [صالح‌] گفت سه روز در خانه‌هایتان [از زندگی‌] برخوردار باشید، که این وعده‌ای بی‌دروغ است‌"
        },
        {
            "chapter": 11,
            "verse": 66,
            "text": "و چون فرمان ما در رسید صالح و کسانی را که همراه او ایمان آورده بودند، به رحمت خویش از خواری و زاری آن روز نجات دادیم، چرا که پروردگارت نیرومند پیروزمند است‌"
        },
        {
            "chapter": 11,
            "verse": 67,
            "text": "و ستم‌پیشگان [مشرک‌] را بانگ مرگبار فرو گرفت، و در خانه و کاشانه‌شان از پا در آمدند"
        },
        {
            "chapter": 11,
            "verse": 68,
            "text": "گویی که در آن نبوده‌اند، بدانید که قوم ثمود به پروردگارشان کفر ورزیدند، هان نفرین بر ثمود باد"
        },
        {
            "chapter": 11,
            "verse": 69,
            "text": "و فرشتگان ما برای ابراهیم بشارت آوردند، گفتند سلام [بر تو] گفت سلام [بر شما] و چیزی نگذشت که [ابراهیم برای آنان‌] گوساله‌ای بریان شده آورد"
        },
        {
            "chapter": 11,
            "verse": 70,
            "text": "و چون دید که دستانشان به سوی آن دراز نمی‌شود، به آنان احساس بیگانگی کرد، و از آنان ترسی در دل یافت، گفتند مترس ما به سوی قوم لوط فرستاده شده‌ایم‌"
        },
        {
            "chapter": 11,
            "verse": 71,
            "text": "و همسر او [ابراهیم‌] ایستاده بود و [از بشارت الهی‌] خندید، آنگاه او را به [بار گرفتن و زادن‌] اسحاق و پس از اسحاق به یعقوب، بشارت دادیم‌"
        },
        {
            "chapter": 11,
            "verse": 72,
            "text": "گفت وای بر من آیا در حالی که خودم پیرزنم و این شوهرم پیرمرد [فرتوت‌] است، فرزند می‌زایم؟ این چیزی شگفت‌آور است‌"
        },
        {
            "chapter": 11,
            "verse": 73,
            "text": "[فرشتگان‌] گفتند آیا از امر الهی تعجب می‌کنی؟ ای خاندان [رسالت‌] رحمت الهی و برکات او بر شما باد، او ستوده بزرگوار است‌"
        },
        {
            "chapter": 11,
            "verse": 74,
            "text": "و چون ترس از ابراهیم دور شد، و بشارت به او رسید، درباره قوم لوط [به قصد شفاعت‌] با ما به چون و چرا پرداخت‌"
        },
        {
            "chapter": 11,
            "verse": 75,
            "text": "بی‌گمان ابراهیم بردبار دردمند توبه کار بود"
        },
        {
            "chapter": 11,
            "verse": 76,
            "text": "[گفتیم‌] ای ابراهیم از این [درخواست‌] درگذر، چرا که فرمان پروردگارت در رسیده است و عذابی بی‌بازگشت بر آنان فرود خواهد آمد"
        },
        {
            "chapter": 11,
            "verse": 77,
            "text": "و چون فرشتگان ما به نزد لوط آمدند از ایشان نگران شد و [از کمک به آنان‌] دستش کوتاه شد، و گفت امروز روزی سخت و سنگین است‌"
        },
        {
            "chapter": 11,
            "verse": 78,
            "text": "و قومش شتابان به سوی او هجوم آوردند و هم آنان بودند که مرتکب کارهای ناشایست می‌شدند [لوط] گفت ای قوم من اینان دختران من هستند، آنان برای شما پاکیزه‌تر و رواترند، پس از خدا پروا کنید و مرا در کار و بار مهمانانم خوار و رسوا مسازید، آیا در میان شما مردی فهیم نیست؟"
        },
        {
            "chapter": 11,
            "verse": 79,
            "text": "گفتند خوب می‌دانی که ما با دخترانت کاری نداریم و تو خوب می‌دانی که ما چه می‌خواهیم‌"
        },
        {
            "chapter": 11,
            "verse": 80,
            "text": "[لوط] گفت کاش نیروی مقابله با شما را داشتم، یا از دست شما به پناهگاهی امن پناه می‌بردم‌"
        },
        {
            "chapter": 11,
            "verse": 81,
            "text": "[فرشتگان‌] گفتند ای لوط ما فرستادگان پروردگارت هستیم [بدان که‌] آنان هرگز به تو نخواهند رسید، پس پاسی از شب گذشته خانواده‌ات را همراه ببر و هیچ‌یک از شما باز پس ننگرد، مگر زنت که به او همان بلایی که به آنان می‌رسد، خواهد رسید، بدان که وعده‌گاه آنان صبح است، آیا صبح نزدیک نیست؟"
        },
        {
            "chapter": 11,
            "verse": 82,
            "text": "چون فرمان ما در رسید آن را زیر و زبر کردیم و بر آن سنگپاره‌هایی از سنگ-گل پیاپی فرو باریدیم‌"
        },
        {
            "chapter": 11,
            "verse": 83,
            "text": "که [هر یک‌] نزد پروردگارت نشان کرده بود و آن از ستمکاران [مشرک‌] دور نیست‌"
        },
        {
            "chapter": 11,
            "verse": 84,
            "text": "و به سوی قوم مدین، برادرشان شعیب را [فرستادیم‌]، گفت ای قوم من، خداوند را که جز او خدایی ندارید، بپرستید، و در پیمانه و ترازو کم مگذارید، چرا که من شما را در رفاه و ثروت می‌بینم، و بر شما از عذاب روزی فراگیر می‌ترسم‌"
        },
        {
            "chapter": 11,
            "verse": 85,
            "text": "ای قوم من پیمانه و ترازو را دادگرانه تمام و کمال دهید و به مردم اجناسشان را کم مدهید و در این سرزمین فتنه و فساد برپا نکنید"
        },
        {
            "chapter": 11,
            "verse": 86,
            "text": "اگر مؤمن باشید، باز نهاده الهی برای شما بهتر است، و من نگهبان شما نیستم‌"
        },
        {
            "chapter": 11,
            "verse": 87,
            "text": "گفتند ای شعیب آیا نمازت تو را بر آن می‌دارد که [ما را تکلیف کنی که‌] دست از آنچه پدرانمان می‌پرستند برداریم یا در اموالمان هر کار که خواهیم نکنیم، تو بی‌هیچ شک و شبهه بردبار و فهیمی‌"
        },
        {
            "chapter": 11,
            "verse": 88,
            "text": "گفت ای قوم من بیندیشید اگر من از سوی پروردگارم حجت آشکاری داشته باشم و از سوی خویش به من روزی نیک بخشیده باشد [چه خواهید کرد] و من نمی‌خواهم با شما، در آنچه شما را از آن باز داشته‌ام مخالفت کنم [و خود مرتکب آن شوم‌] تا آنجا که بتوانم جز اصلاح نمی‌خواهم، و توفیق من جز به [اراده‌] خداوند نیست، که بر او توکل کرده‌ام و به او روی آورده‌ام‌"
        },
        {
            "chapter": 11,
            "verse": 89,
            "text": "و ای قوم من شما را ستیزه‌جویی با من به آنجا نکشاند که همانند آنچه بر سر قوم نوح یا قوم هود یا قوم صالح آمد، بر سر شما هم بیاید، و قوم لوط از شما دور نیست‌"
        },
        {
            "chapter": 11,
            "verse": 90,
            "text": "و از پروردگارتان آمرزش بخواهید و به درگاه او توبه کنید، که پروردگار من مهربان و دوستدار [بندگان صالح خویش‌] است‌"
        },
        {
            "chapter": 11,
            "verse": 91,
            "text": "گفتند ای شعیب بسیاری از آنچه می‌گویی در نمی‌یابیم و تو را در میان خود ناتوان می‌بینیم، و اگر خاندانت نبود، بی‌شک سنگسارت می‌کردیم و تو نزد ما عزیز نیستی‌"
        },
        {
            "chapter": 11,
            "verse": 92,
            "text": "گفت ای قوم من آیا خاندان من نزد شما عزیزتر از خداوند است، که او را پس پشت انداخته‌اید، بی‌گمان پروردگار من بر آنچه می‌کنید چیره است‌"
        },
        {
            "chapter": 11,
            "verse": 93,
            "text": "و ای قوم من هر چه می‌توانید بکنید، من نیز می‌کنم، به زودی خواهید دانست که بر سر چه کسی عذابی می‌آید که خوارش سازد، و چه کسی دروغگوست، شما چشم به راه باشید که من نیز همراه با شما چشم به راهم‌"
        },
        {
            "chapter": 11,
            "verse": 94,
            "text": "و چون فرمان ما در رسید، شعیب و کسانی را که همراه او ایمان آورده بودند به رحمت خویش نجات دادیم و بانگ مرگبار ستم‌پیشگان [مشرک‌] را فرو گرفت و در خانه و کاشانه‌شان از پا درآمدند"
        },
        {
            "chapter": 11,
            "verse": 95,
            "text": "گویی در آنجا نبوده‌اند، هان نفرین بر قوم مدین، همچنانکه قوم ثمود هم نفرین زده بود"
        },
        {
            "chapter": 11,
            "verse": 96,
            "text": "و به راستی موسی را همراه با معجزات خویش و برهانی آشکار به سوی فرعون و بزرگان قومش فرستادیم‌"
        },
        {
            "chapter": 11,
            "verse": 97,
            "text": "آنگاه [آنان‌] از فرمان فرعون پیروی کردند و فرمان فرعون صواب نبود"
        },
        {
            "chapter": 11,
            "verse": 98,
            "text": "او در روز قیامت پیشاپیش قومش است، آنگاه آنان را به آتش دوزخ درمی‌آورد، چه بد است درآیندی که به آن درآمده‌اند"
        },
        {
            "chapter": 11,
            "verse": 99,
            "text": "و در این [جهان‌] و در روز قیامت لعنتی گریبانگیرشان شود، چه بد است عطیه‌ای که به ایشان داده‌اند"
        },
        {
            "chapter": 11,
            "verse": 100,
            "text": "این از اخبار آن شهرهاست که بر تو می‌خوانیم بعضی از آنها [هنوز] برپا مانده‌اند و بعضی بر باد رفته‌اند"
        },
        {
            "chapter": 11,
            "verse": 101,
            "text": "و ما بر ایشان ستم نکردیم، بلکه خود بر خویشتن ستم کردند، و چون فرمان پروردگارت در رسید خدایانشان که به جای خداوند می‌پرستیدندشان هیچ به کارشان نیامدند، و جز بر خسران ایشان نیفزودند"
        },
        {
            "chapter": 11,
            "verse": 102,
            "text": "و چنین است بازخواست پروردگارت که اهالی شهرهایی را که ستمگر [و مشرک‌]اند فرو می‌گیرد، بی‌گمان بازخواست او سهمگین و سنگین است‌"
        },
        {
            "chapter": 11,
            "verse": 103,
            "text": "در این برای کسی که از عذاب آخرت می‌ترسد، عبرتی هست، آن روزی است که در آن مردم گرد آیند و آن روز گرد هم آمدن است‌"
        },
        {
            "chapter": 11,
            "verse": 104,
            "text": "و آن را جز تا مهلتی محدود به تاخیر نمی‌اندازیم‌"
        },
        {
            "chapter": 11,
            "verse": 105,
            "text": "روزی بیاید که هیچ کس جز به اذن او سخن نگوید و از مردمان [بعضی‌] بدبخت و بعضی نیکبخت باشند"
        },
        {
            "chapter": 11,
            "verse": 106,
            "text": "و اما کسانی که بدبخت شده‌اند در آتش دوزخ‌اند و در آن فریاد و عربده دارند"
        },
        {
            "chapter": 11,
            "verse": 107,
            "text": "پیوسته تا زمانی که آسمانها و زمین وجود دارند، در آن هستند مگر آنچه پروردگارت بخواهد، که پروردگارت هر چه خواهد همان تواند کرد"
        },
        {
            "chapter": 11,
            "verse": 108,
            "text": "و اما کسانی که نیکبخت شده‌اند پیوسته تا زمانی که آسمانها و زمین وجود دارند، در بهشت‌اند، مگر آنچه پروردگارت بخواهد، و این بخششی است پیوسته‌"
        },
        {
            "chapter": 11,
            "verse": 109,
            "text": "پس از آنچه اینان می‌پرستند، سردرگم مباش، اینان جز به شیوه‌ای که پدرانشان [خدایان و بتان را] می‌پرستیده‌اند، نمی‌پرستند، و ما بازدهنده سهمشان به تمام و کمال و بدون کم و کاست به ایشان هستیم‌"
        },
        {
            "chapter": 11,
            "verse": 110,
            "text": "و به راستی که به موسی کتاب آسمانی دادیم، آنگاه در آن اختلاف پیدا کردند و اگر وعده پروردگارت [به تاخیر حکم و عذاب‌] از پیش مقرر نگشته بود، بین آنان داوری می‌شد، و آنان از آن سخت در شک هستند"
        },
        {
            "chapter": 11,
            "verse": 111,
            "text": "و بی‌شک پروردگارت حاصل اعمالشان را به تمامی به یکایک آنان می‌دهد، چرا که او به کار و کردارشان آگاه است‌"
        },
        {
            "chapter": 11,
            "verse": 112,
            "text": "پس همچنانکه دستور یافته‌ای پایداری کن و نیز هر کس که با تو روی به سوی خداوند آورده است [چنین کند] و سرکشی مکنید، چرا که او به کار و کردارتان بیناست‌"
        },
        {
            "chapter": 11,
            "verse": 113,
            "text": "و به ستم‌پیشگان [مشرک‌] گرایش نیابید که آتش دوزخ به شما خواهد رسید و در برابر خداوند سروری ندارید، و یاری نیز نخواهید یافت‌"
        },
        {
            "chapter": 11,
            "verse": 114,
            "text": "و نماز را در آن سو و این سوی روز و در پاسهایی از شب برپا دار، همانا طاعات گناهان را می‌زدایند، این پندی برای پندگیران است‌"
        },
        {
            "chapter": 11,
            "verse": 115,
            "text": "و شکیبایی پیشه کن که خداوند پاداش نیکوکاران را فرو نمی‌گذارد"
        },
        {
            "chapter": 11,
            "verse": 116,
            "text": "از چه رو در میان اقوامی که پیش از شما بودند خردمندانی نبودند که از فساد در روی زمین نهی کنند، مگر گروهی اندک از کسانی که نجاتشان داده بودیم، و ستم‌پیشگان [مشرک‌] دل در ناز و نعمتی که یافته بودند، بستند، و گنهکار بودند"
        },
        {
            "chapter": 11,
            "verse": 117,
            "text": "و پروردگار تو شهرها را در حالی که مردمانش صالح باشند، ستمگرانه نابود نمی‌کند"
        },
        {
            "chapter": 11,
            "verse": 118,
            "text": "و اگر پروردگارت می‌خواست مردم را امت یگانه‌ای قرار می‌داد، ولی همچنان اختلاف می‌ورزند"
        },
        {
            "chapter": 11,
            "verse": 119,
            "text": "مگر کسانی که خداوند [بر آنان‌] رحمت آورد، و برای همین آنان را آفریده است، وعده پروردگارت [چنین‌] سرانجام گرفته است که جهنم را همه از جن و انس آکنده خواهم ساخت‌"
        },
        {
            "chapter": 11,
            "verse": 120,
            "text": "و یکایک اخبار پیامبران را بر تو می‌خوانیم، همانچه به آن دل تو را استوار می‌داریم، و در این [سوره‌] حق و موعظه و تذکری برای مؤمنان بر تو نازل شده است‌"
        },
        {
            "chapter": 11,
            "verse": 121,
            "text": "و به نامؤمنان بگو هر چه می‌توانید بکنید که ما نیز می‌کنیم‌"
        },
        {
            "chapter": 11,
            "verse": 122,
            "text": "و منتظر باشید که ما نیز منتظریم‌"
        },
        {
            "chapter": 11,
            "verse": 123,
            "text": "و علم غیب آسمانها و زمین از آن خداوند است و همه کارها به سوی او باز گردانده می‌شود، پس او را بپرست و بر او توکل کن و پروردگارت از کار و کردارتان غافل نیست‌"
        },
        {
            "chapter": 12,
            "verse": 1,
            "text": "الر الف لام راء اینها آیات کتاب روشنگر است‌"
        },
        {
            "chapter": 12,
            "verse": 2,
            "text": "ما آن را به صورت قرآنی عربی [و روشن‌] نازل کردیم، باشد که اندیشه کنید"
        },
        {
            "chapter": 12,
            "verse": 3,
            "text": "ما بهترین داستانسرایی را با وحی فرستادن همین قرآن بر تو می‌خوانیم و بی‌گمان پیش از آن از بی‌خبران بودی‌"
        },
        {
            "chapter": 12,
            "verse": 4,
            "text": "چنین بود که یوسف به پدرش گفت پدر جان من در خواب یازده ستاره دیدم، و خورشید و ماه را، دیدم که به من سجده می‌کنند"
        },
        {
            "chapter": 12,
            "verse": 5,
            "text": "[یعقوب‌] گفت فرزندم خوابت را برای برادرانت بازگو مکن که در حقت بدسگالی می‌کنند، چرا که شیطان دشمن آشکار انسان است‌"
        },
        {
            "chapter": 12,
            "verse": 6,
            "text": "و بدین‌سان پروردگارت تو را برمی‌گزیند و به تو تعبیر خواب می‌آموزد و نعمتش را بر تو و بر آل یعقوب به کمال می‌رساند، همچنانکه در گذشته بر پدرانت ابراهیم و اسحاق به کمال رسانده بود، بی‌گمان پروردگارت دانای فرزانه است‌"
        },
        {
            "chapter": 12,
            "verse": 7,
            "text": "به راستی در داستان یوسف و برادرانش برای پرسندگان عبرتهاست‌"
        },
        {
            "chapter": 12,
            "verse": 8,
            "text": "چنین بود که گفتند یوسف و برادرش [برادر ابوینی او] از ما نزد پدرمان محبوب‌ترند و ما برای خود جوانان برومندی هستیم، بی‌گمان پدرمان در گمراهی آشکار است‌"
        },
        {
            "chapter": 12,
            "verse": 9,
            "text": "[یکی گفت] یا یوسف را بکشید، یا در سرزمینی [گم و گور] بیندازید، تا توجه پدرتان فقط به شما پرداخته شود، و پس از آن مردمی درستکار شوید"
        },
        {
            "chapter": 12,
            "verse": 10,
            "text": "گوینده‌ای از میان آنان گفت یوسف را نکشید، بلکه اگر می‌خواهید کاری بکنید او را در نهانگاه چاهی بیندازید که برخی از کاروانیان او را برگیرد"
        },
        {
            "chapter": 12,
            "verse": 11,
            "text": "گفتند پدرجان، چرا در کار یوسف ما را امین نمی‌داری؟ حال آنکه ما خیرخواه او هستیم‌"
        },
        {
            "chapter": 12,
            "verse": 12,
            "text": "او را فردا همراه ما بفرست تا بگردد و بازی کند و ما مراقب او هستیم‌"
        },
        {
            "chapter": 12,
            "verse": 13,
            "text": "[یعقوب‌] گفت اینکه شما ببریدش مرا اندوهگین می‌کند و می‌ترسم که شما از او غافل شوید و گرگ او را بخورد"
        },
        {
            "chapter": 12,
            "verse": 14,
            "text": "گفتند در حالی که ما جوانانی برومند هستیم، اگر گرگ او را بخورد، [ضایع و] زیانکاریم‌"
        },
        {
            "chapter": 12,
            "verse": 15,
            "text": "چون او را [همراه‌] بردند و همداستان شدند که او را در نهانگاه چاه بگذارند، به او وحی [/الهام‌] کردیم که [سرانجام‌] ایشان را در حالی که هیچ آگاه نیستند، از [چون و چند] این کارشان آگاه خواهی ساخت‌"
        },
        {
            "chapter": 12,
            "verse": 16,
            "text": "و شبانگاه گریه کنان نزد پدرشان آمدند"
        },
        {
            "chapter": 12,
            "verse": 17,
            "text": "[و] گفتند پدرجان، ما به مسابقه رفته بودیم و یوسف را نزدیک بار و بنه خودمان گذاشته بودیم، که گرگ او را خورد، و ما اگر هم راستگو باشیم، تو سخن ما را باور نخواهی کرد"
        },
        {
            "chapter": 12,
            "verse": 18,
            "text": "و بر پیراهنش خونی دروغین آوردند [یعقوب‌] گفت ولی نفس اماره‌تان به دست شما کار داد پس [چاره من‌] صبری نیکوست، و خداوند در آنچه می‌گویید مددکار [من‌] است‌"
        },
        {
            "chapter": 12,
            "verse": 19,
            "text": "و کاروانی [پیش‌] آمد، و آب‌آورشان را فرستادند، و او دلوش را [در چاه‌] انداخت، [چون یوسف را بالا کشید] گفت مژده باد، چه جوانی! و او را پنهانی برای خود برداشتند که دستمایه کنند، و خداوند به آنچه می‌کردند، آگاه بود"
        },
        {
            "chapter": 12,
            "verse": 20,
            "text": "او را به ثمن بخس فروختند، به چند درهم اندکشمار، و به [کار و بار] او بی‌علاقه بودند"
        },
        {
            "chapter": 12,
            "verse": 21,
            "text": "و کسی که اهل مصر بود و او را خریده بود، به همسرش گفت قدر او را بدان، چه بسا به ما سود رساند، یا به فرزندی بگیریمش، و بدین‌سان یوسف را در آن سرزمین تمکن بخشیدیم، تا سرانجام به او تعبیر خواب بیاموزیم، و خداوند سررشته کار خویش را در دست دارد، ولی بیشتر مردم نمی‌دانند"
        },
        {
            "chapter": 12,
            "verse": 22,
            "text": "و چون به عنفوان جوانی رسید، به او حکمت [نبوت‌] و علم بخشیدیم، و بدین‌سان نیکوکاران را جزا می‌دهیم‌"
        },
        {
            "chapter": 12,
            "verse": 23,
            "text": "و زنی که او [یوسف‌] در خانه‌اش بود، از او کام خواست، و [یک روز، همه‌] درها را بست و [به یوسف‌] گفت بیا پیش من [یوسف‌] گفت پناه بر خدا، او [شوهرت‌] سرور من است و به من منزلتی نیکو داده است، آری ستمکاران رستگار نمی‌شوند"
        },
        {
            "chapter": 12,
            "verse": 24,
            "text": "و آن زن آهنگ او [یوسف‌] کرد و او نیز اگر برهان پروردگارش را ندیده بود، آهنگ آن زن می‌کرد، اینگونه [کردیم‌] تا نابکاری و ناشایستی را از او بگردانیم، چرا که از بندگان اخلاص یافته ماست‌"
        },
        {
            "chapter": 12,
            "verse": 25,
            "text": "و [سپس‌] هر دو به سوی در شتافتند و آن زن پیراهن او را از پشت درید، و [ناگهان‌] شوهر او را نزدیک در یافتند [زلیخا، مکارانه‌] گفت جزای کسی که به زن تو نظر بد داشته باشد چیست غیر از اینکه زندانی شود، یا عذابی دردناک [بچشد]؟"
        },
        {
            "chapter": 12,
            "verse": 26,
            "text": "[یوسف‌] گفت او بود که از من کام خواست، و شاهدی از کسان زن شهادت داد که اگر پیراهن او از جلو دریده شده، زن راست می‌گوید و مرد دروغگوست‌"
        },
        {
            "chapter": 12,
            "verse": 27,
            "text": "و اگر پیراهنش از پشت دریده شده، زن دروغ می‌گوید و مرد راستگوست‌"
        },
        {
            "chapter": 12,
            "verse": 28,
            "text": "و چون دید که پیراهنش از پشت دریده شده [حقیقت را دریافت و] گفت این از مکر شما [زنان‌] است که مکرتان شگرف است‌"
        },
        {
            "chapter": 12,
            "verse": 29,
            "text": "اما یوسف تو از این ماجرا درگذر، و [اما] تو ای زن برای گناهت استغفار کن، چرا که از خطاکاران بوده‌ای‌"
        },
        {
            "chapter": 12,
            "verse": 30,
            "text": "و زنانی در شهر [بودند که‌] گفتند همسر عزیز [مصر] از غلامش کام خواسته است و پاک، دل در گرو محبت او داده است، ما او را در گمراهی آشکار می‌بینیم‌"
        },
        {
            "chapter": 12,
            "verse": 31,
            "text": "و چون بدگویی ایشان را شنید [کسی را برای دعوت‌] به سوی ایشان فرستاد و برای آنان مجلسی آماده ساخت و به هر یک از آنان کاردی داد و [به یوسف‌] گفت بر آنان ظاهر شو، آنگاه که دیدندش بس بزرگش یافتند و [از بی‌حواسی‌] دستانشان را [به جای ترنج‌] بریدند و گفتند پناه بر خدا، این آدمیزاده نیست، این جز فرشته‌ای گرامی نیست‌"
        },
        {
            "chapter": 12,
            "verse": 32,
            "text": "[زلیخا] گفت این همان کسی است که شما به خاطر او مرا سرزنش می‌کردید، و من از او کام خواسته بودم، ولی او خویشتنداری‌ورزید، و اگر آنچه به او دستور می‌دهم نکند، به زندان خواهد افتاد و خوار و زبون خواهد شد"
        },
        {
            "chapter": 12,
            "verse": 33,
            "text": "[یوسف‌] گفت پروردگارا زندان برای من خوشتر است از آنچه مرا به آن می‌خوانند، و اگر مکر آنان را از من باز نداری، به آنان می‌گرایم و از نادانان می‌گردم‌"
        },
        {
            "chapter": 12,
            "verse": 34,
            "text": "آنگاه پروردگارش [درخواست‌] او را اجابت کرد و مکر آنان را از او باز داشت، چرا که او شنوای داناست‌"
        },
        {
            "chapter": 12,
            "verse": 35,
            "text": "سپس، بعد از آنکه نشانه‌ها را دیدند، بهتر آن دیدند که او را تا مدت زمانی زندانی کنند"
        },
        {
            "chapter": 12,
            "verse": 36,
            "text": "و همراه او دو جوان وارد زندان شدند، یکی از آن دو [به یوسف‌] گفت من به خواب دیده‌ام که [انگور برای‌] شراب می‌فشارم و دیگری گفت من به خواب دیده‌ام که بالای سرم نان می‌برم که پرندگان از آن می‌خورند، ما را از تعبیر آن آگاه کن، که تو را از نیکوکاران می‌یابیم‌"
        },
        {
            "chapter": 12,
            "verse": 37,
            "text": "[یوسف‌] گفت خوراکی برایتان نمی‌آید که بخوریدش مگر آنکه پیش از آمدن آن، شما را از تعبیر آن [خواب‌] آگاه می‌کنم، این از چیزهایی است که پروردگارم به من آموخته است، که من آیین مردمی را که به خداوند ایمان ندارند، و هم ایشان آخرت را منکرند، رها کرده‌ام‌"
        },
        {
            "chapter": 12,
            "verse": 38,
            "text": "و از آیین پدرانم ابراهیم و اسحاق و یعقوب پیروی کرده‌ام سزاوار نیست که ما هیچ‌گونه شریکی برای خدا قائل شویم، این از فضل الهی در حق ما و در حق مردم است، ولی بیشترینه مردم سپاس نمی‌گزارند"
        },
        {
            "chapter": 12,
            "verse": 39,
            "text": "[سپس گفت‌] ای دو هم زندان من آیا خدایان گوناگون بهتر است یا خداوند یگانه قهار؟"
        },
        {
            "chapter": 12,
            "verse": 40,
            "text": "شما به جای او [خدا]، جز نامهایی که خودتان و پدرانتان گذارده‌اید، نمی‌پرستید که خداوند بر آن هیچ‌گونه برهانی نفرستاده است، حکم نیست مگر خداوند را، [که‌] فرمان داده است که جز او را مپرستید، این دین استوار است، ولی بیشترینه مردم نمی‌دانند"
        },
        {
            "chapter": 12,
            "verse": 41,
            "text": "ای دو هم زندان من، اما یکی از شما دو تن به سرور خویش [دوباره‌] شراب می‌نوشاند، و اما دیگری بر دار می‌شود و پرندگان از سر او می‌خورند، چیزی که در باب آن از من نظر خواستید، سرانجام یافته است‌"
        },
        {
            "chapter": 12,
            "verse": 42,
            "text": "و به یکی از آن دو که گمان می‌کرد رهایی یافتنی است، گفت مرا نزد سرورت یاد کن، آنگاه شیطان یاد سرورش را از خاطر او برد، لذا [یوسف‌] چند سال در زندان ماند"
        },
        {
            "chapter": 12,
            "verse": 43,
            "text": "و پادشاه [مصر] گفت من در خواب هفت گاو ماده فربه دیده‌ام که هفت [گاو] لاغر آنها را می‌خورند، و نیز هفت خوشه سرسبز و هفت دیگر که خشک بوده‌اند [به خواب دیده‌ام‌] ای بزرگان اگر خواب تعبیر می‌کنید، درباره خواب من نظر دهید"
        },
        {
            "chapter": 12,
            "verse": 44,
            "text": "گفتند [اینها] خوابهای پریشان است و ما دانای تعبیر خوابها[ی پریشان‌] نیستیم‌"
        },
        {
            "chapter": 12,
            "verse": 45,
            "text": "و آن کسی از آن دو تن که رهایی یافته بود، و پس از مدتی [درخواست یوسف را] به یاد آورده بود، گفت من شما را از تعبیر آن آگاه می‌سازم، پس مرا [به زندان یوسف‌] بفرستید"
        },
        {
            "chapter": 12,
            "verse": 46,
            "text": "ای یوسف، ای صدیق، درباره [خواب‌] هفت گاو ماده فربه که هفت [گاو] لاغر آنها را می‌خورند و هفت خوشه سرسبز و هفت دیگر که خشک بوده‌اند، به ما نظر بده، تا به سوی مردم‌[ی که منتظرند] برگردم، باشد که باخبر شوند"
        },
        {
            "chapter": 12,
            "verse": 47,
            "text": "[یوسف‌] گفت هفت سال پیاپی مثل همیشه کشت و زرع کنید، و آنچه درو می‌کنید، با خوشه‌اش کنار بگذارید، مگر اندکی که از آن می‌خورید"
        },
        {
            "chapter": 12,
            "verse": 48,
            "text": "سپس بعد از هفت سال سختی [و قحطی‌] پیش می‌آید که [مردم‌] آنچه برایشان از پیش نهاده‌اید، می‌خورند، مگر اندکی که آن را ذخیره می‌کنید"
        },
        {
            "chapter": 12,
            "verse": 49,
            "text": "سپس بعد از این سالی پیش می‌آید که [با باران‌] داد مردم داده خواهد شد و مردم [از قحط و غلا] نجات می‌یابند"
        },
        {
            "chapter": 12,
            "verse": 50,
            "text": "پادشاه گفت او [یوسف‌] را نزد من آورید، آنگاه که فرستاده نزد او آمد [یوسف‌] گفت به نزد سرورت بازگرد و از او بپرس که کار و بار آن زنان که دستانشان را بریدند، چه بود؟ که پروردگار من از مکر آنان آگاه است‌"
        },
        {
            "chapter": 12,
            "verse": 51,
            "text": "[پادشاه به زنان‌] گفت کار و بار شما چه بود که از یوسف کام خواستید؟ گفتند پناه بر خدا ما هیچ بد و بیراهی از او سراغ نداریم، [آنگاه زلیخا] همسر عزیز گفت اینک حق آشکار شد، من [بودم که‌] از او کام خواستم و او از راستگویان است‌"
        },
        {
            "chapter": 12,
            "verse": 52,
            "text": "[یوسف‌] گفت چنین بود تا او [عزیز] بداند که من در نهان به او خیانت نکرده‌ام، و اینکه خداوند نیرنگ خیانتکاران را به جایی نمی‌رساند"
        },
        {
            "chapter": 12,
            "verse": 53,
            "text": "و من خود را مبرا نمی‌شمارم، چرا که نفس [آدمی‌] بدفرماست، مگر آنکه پروردگارم رحمت آورد، که پروردگار من آمرزگار مهربان است‌"
        },
        {
            "chapter": 12,
            "verse": 54,
            "text": "و پادشاه گفت او [یوسف‌] را به نزد من آورید که ندیم ویژه خود گردانمش، و چون با او گفت و گو کرد [به او] گفت تو امروز نزد ما صاحب جاه و امین هستی‌"
        },
        {
            "chapter": 12,
            "verse": 55,
            "text": "[یوسف‌] گفت مرا بر خزاین این سرزمین بگمار، که من نگهبانی کاردانم‌"
        },
        {
            "chapter": 12,
            "verse": 56,
            "text": "و بدین‌سان یوسف را در آن سرزمین تمکن بخشیدیم که در آن هر جا که خواهد قرار گیرد، هر که را خواهیم رحمت خویش بر او ارزانی داریم، و پاداش نیکوکاران را فرونگذاریم‌"
        },
        {
            "chapter": 12,
            "verse": 57,
            "text": "و پاداش اخروی برای کسانی که ایمان آورده و تقوا ورزیده باشند، بهتر است‌"
        },
        {
            "chapter": 12,
            "verse": 58,
            "text": "و برادران یوسف آمدند و بر او وارد شدند آنگاه او ایشان را شناخت ولی ایشان او را نشناختند"
        },
        {
            "chapter": 12,
            "verse": 59,
            "text": "و چون زاد و برگ ایشان را آماده ساختند [یوسف‌] گفت [آن‌] برادر پدری‌تان را هم نزد من بیاورید، مگر نمی‌بینید که من پیمانه را تمام می‌دهم و بهترین میزبانان هستم‌"
        },
        {
            "chapter": 12,
            "verse": 60,
            "text": "و اگر او را به نزد من نیاورید، نزد من پیمانه‌ای ندارید و نزدیک من نیایید"
        },
        {
            "chapter": 12,
            "verse": 61,
            "text": "گفتند او را [به هر تدبیر و ترفند] از پدرش خواهیم گرفت و ما چنین کاری خواهیم کرد"
        },
        {
            "chapter": 12,
            "verse": 62,
            "text": "[یوسف‌] به غلامانش گفت سرمایه‌شان را در خرجینهایشان بگذارید تا چون به نزد خانواده‌شان بازگشتند آن را باز شناسند، باشد که بازگردند"
        },
        {
            "chapter": 12,
            "verse": 63,
            "text": "و چون به نزد پدرشان بازگشتند گفتند پدرجان از ما پیمانه را دریغ داشته‌اند، پس برادرمان [بنیامین‌] را همراه ما بفرست تا بار و پیمانه گیریم و ما مراقب او هستیم‌"
        },
        {
            "chapter": 12,
            "verse": 64,
            "text": "[یعقوب‌] گفت شما را در حق او امین ندارم، مگر همانطور که پیشترها در حق برادرش امین داشته بودم، اما خداوند بهترین نگهبان است، و همو مهربان‌ترین مهربانان است‌"
        },
        {
            "chapter": 12,
            "verse": 65,
            "text": "و چون بار و بنه‌شان را باز کردند چنین یافتند که سرمایه‌شان به ایشان بازگردانده شده است، گفتند پدرجان دیگر چه می‌خواهیم؟ این سرمایه ماست که به ما بازگردانده شده است [بگذارید بار دیگر برویم‌] و برای خانواده خود آذوقه بیاوریم و مراقب برادرمان هم هستیم و یک بار شتر هم اضافه خواهیم گرفت، چه [تاکنون‌] به ما بار و پیمانه اندکی داده‌اند"
        },
        {
            "chapter": 12,
            "verse": 66,
            "text": "گفت هرگز او را همراه شما نمی‌فرستم مگر آنکه عهدی به نام خدا به من بدهید که او را به نزد من باز آورید، مگر آنکه از هر سو گرفتار آیید، و چون عهدشان را دادند، [یعقوب‌] گفت خداوند بر آنچه می‌گوییم [و قول و قرار ما] [ناظر و] کارساز است‌"
        },
        {
            "chapter": 12,
            "verse": 67,
            "text": "و گفت فرزندان من، از یک دروازه وارد نشوید و از دروازه‌های گوناگون وارد شوید، و البته شما را از قضای [ناگوار] الهی باز نتوانم داشت، حکم جز از آن خداوند نیست، بر او توکل کردم و اهل توکل باید بر او توکل کنند"
        },
        {
            "chapter": 12,
            "verse": 68,
            "text": "و چون به همان گونه که پدرشان به ایشان دستور داده بود، وارد شدند، [این شیوه ورود] ایشان را از قضای الهی باز نداشت، ولی [هر چه بود] نیاز روحی یعقوب بود که بدین‌سان برآورده کرد، و او با آنچه به او آموخته بودیم، دانشور بود، ولی بیشترینه مردم نمی‌دانند"
        },
        {
            "chapter": 12,
            "verse": 69,
            "text": "و چون بر یوسف وارد شدند، برادر [ابوینی‌]اش را در کنار گرفت [و در خلوت به او] گفت من [همان‌] برادرت هستم، از آنچه کرده‌اند غمگین مباش‌"
        },
        {
            "chapter": 12,
            "verse": 70,
            "text": "و چون ساز و برگ آنان را آماده ساختند [به فرمان یوسف‌] جام [پادشاه‌] را در خرجین برادرش [بنیامین‌] گذاشت سپس منادی ندا در داد که ای کاروانیان شما دزدید"
        },
        {
            "chapter": 12,
            "verse": 71,
            "text": "گفتند -و رو به ایشان آوردندکه مگر چه گم کرده‌اید؟"
        },
        {
            "chapter": 12,
            "verse": 72,
            "text": "گفتند جام پادشاه را گم کرده‌ایم، و هرکس آن را بیاورد، بار شتری [آذوقه جایزه‌] دارد و من این [وعده‌] را ضامنم‌"
        },
        {
            "chapter": 12,
            "verse": 73,
            "text": "گفتند به خدا خودتان می‌دانید که ما نیامده‌ایم که در این سرزمین فتنه و فساد کنیم و ما دزد نیستیم‌"
        },
        {
            "chapter": 12,
            "verse": 74,
            "text": "گفتند جزای آن [سرقت‌] اگر شما دروغگو باشید، چه باشد؟"
        },
        {
            "chapter": 12,
            "verse": 75,
            "text": "[اینان در پاسخ‌] گفتند هرکس که [جام‌] در خرجین او پیدا شود، خودش [برده شود و اسارتش‌] جزای آن باشد، که ما به این شیوه ستمکاران [سارق‌] را کیفر می‌دهیم‌"
        },
        {
            "chapter": 12,
            "verse": 76,
            "text": "[پذیرفتند] و آغاز به جستجوی باردانهای ایشان پیش از باردان برادر [ابوینی‌]اش کرد، [سرانجام‌] آن را از باردان برادرش بیرون آورد، بدین‌سان به یوسف تدبیر و ترفند آموختیم [زیرا] نمی‌توانست برادرش را طبق رسم و آیین پادشاه، بازداشت کند، مگر آنکه خداوند بخواهد، که درجات هر کس را که بخواهیم بلند می‌گردانیم و برتر از هر داننده‌ای داناتری هست‌"
        },
        {
            "chapter": 12,
            "verse": 77,
            "text": "گفتند اگر [بنیامین‌] دزدی کرده است [عجب نیست، چرا که‌] پیشترها برادر [ابوینی‌]اش هم دزدی کرده بود، اما یوسف این [شماتت را فرو خورد و] در دل نگه داشت و به روی آنان نیاورد، [اما در دل‌] گفت خودتان بدمنصب‌ترید، و خداوند به آنچه می‌گویید داناتر است‌"
        },
        {
            "chapter": 12,
            "verse": 78,
            "text": "گفتند ای عزیز او پدری پیر فرتوت دارد، یکی از ما را به جای او نگهدار، که ما تو را از نیکوکاران می‌بینیم‌"
        },
        {
            "chapter": 12,
            "verse": 79,
            "text": "[یوسف‌] گفت پناه بر خدا که جز کسی را که کالایمان [جام‌] را در نزد او یافته‌ایم، بازداشت کنیم، که در این صورت ستمکار خواهیم بود"
        },
        {
            "chapter": 12,
            "verse": 80,
            "text": "آنگاه چون از او نومید شدند، نجوا کنان بین خود خلوت [و مشورت‌] کردند، بزرگترشان گفت مگر نمی‌دانید که پدرتان از شما با نام خدا عهدی گرفته است، و پیشترها هم چه تقصیرها در حق یوسف کرده‌اید، من از این سرزمین قدم بیرون نمی‌گذارم، مگر آنکه پدرم اجازه دهد، یا خداوند در حق من حکمی فرماید و او بهترین داوران است‌"
        },
        {
            "chapter": 12,
            "verse": 81,
            "text": "به سوی پدرتان باز گردید و بگویید پدرجان، پسرت [بنیامین‌] دزدی کرد و ما جز به چیزی که می‌دانستیم شهادت ندادیم، و ما در برابر [رویدادهای‌] نهانی نگهبان نبودیم‌"
        },
        {
            "chapter": 12,
            "verse": 82,
            "text": "از مردم شهری که ما در آن بودیم [مصر] و از اهل کاروانی که ما با آن روی به اینجا آوردیم، بپرس، و ما راستگوییم‌"
        },
        {
            "chapter": 12,
            "verse": 83,
            "text": "[یعقوب‌] گفت باز نفس اماره‌تان به دست شما کار داد، پس [چاره من‌] صبری نیکوست، چه بسا خداوند همه آنان را برای من باز آورد، که او دانای فرزانه است‌"
        },
        {
            "chapter": 12,
            "verse": 84,
            "text": "و از آنان روی برگرداند و [با اشک و اندوه‌] گفت بر [فراق‌] یوسف اسف می‌خورم، و چشمانش از [اشک و] اندوه سپید [و نابینا] شد و اندوه خود را فرو خورد"
        },
        {
            "chapter": 12,
            "verse": 85,
            "text": "گفتند به خدا پیوسته یوسف را یاد می‌کنی تا زار و نزار یا نابود شوی‌"
        },
        {
            "chapter": 12,
            "verse": 86,
            "text": "گفت درد و اندوهم را فقط با خداوند در میان می‌گذارم، و از [عنایت‌] خداوند چیزی می‌دانم که شما نمی‌دانید"
        },
        {
            "chapter": 12,
            "verse": 87,
            "text": "ای فرزندان بروید و در پی یوسف و برادرش بگردید، و از رحمت الهی نومید مباشید، چرا که جز خدانشناسان کسی از رحمت الهی نومید نمی‌گردد"
        },
        {
            "chapter": 12,
            "verse": 88,
            "text": "و چون بر او [یوسف‌] وارد شدند، گفتند ای عزیز، به ما و خانواده ما رنج [بسیار] رسیده است و سرمایه‌ای اندک آورده‌ایم، پس به ما پیمانه تمام و کمال بده و بر ما [افزونتر هم‌] ببخش که خداوند بخشندگان را دوست دارد"
        },
        {
            "chapter": 12,
            "verse": 89,
            "text": "[یوسف‌] گفت آیا دانستید که در حق یوسف و برادرش، وقتی که جاهل [و جوان‌] بودید، چه کردید؟"
        },
        {
            "chapter": 12,
            "verse": 90,
            "text": "گفتند آیا تو خود یوسفی؟ گفت آری من یوسفم و این برادر [ابوینی‌] من است، خداوند بر من منت نهاد [و نعمت داد]، چرا که هرکس پروا و شکیبایی پیشه کند، خداوند پاداش نیکوکاران را فرو نمی‌گذارد"
        },
        {
            "chapter": 12,
            "verse": 91,
            "text": "گفتند به خدا، خداوند تو را بر ما برتری داد، و ما خطاکار بودیم‌"
        },
        {
            "chapter": 12,
            "verse": 92,
            "text": "[یوسف‌] گفت امروز سرزنشی بر شما روا نیست، خداوند شما را می‌آمرزد و او مهربان‌ترین مهربانان است‌"
        },
        {
            "chapter": 12,
            "verse": 93,
            "text": "[حال‌] این پیراهن مرا ببرید و آن را بر روی پدرم بیفکنید تا [به خواست خدا] بینا شود، و همه خانواده‌هایتان را به نزد من بیاورید"
        },
        {
            "chapter": 12,
            "verse": 94,
            "text": "و چون کاروان رهسپار شد، پدرشان گفت اگر مرا به خرفتی متهم ندارید، من بوی یوسف را می‌شنوم‌"
        },
        {
            "chapter": 12,
            "verse": 95,
            "text": "گفتند به خدا تو در همان خبط و خطای دیرینت هستی‌"
        },
        {
            "chapter": 12,
            "verse": 96,
            "text": "و چون [پیک‌] مژده‌آور آمد، آن [پیراهن‌] را بر روی او [یعقوب‌] انداخت و بینا گشت گفت آیا به شما نگفته بودم که من از [عنایت‌] خداوند چیزی می‌دانم که شما نمی‌دانید"
        },
        {
            "chapter": 12,
            "verse": 97,
            "text": "گفتند پدرجان برای گناهان ما آمرزش بخواه که ما گناهکار بوده‌ایم‌"
        },
        {
            "chapter": 12,
            "verse": 98,
            "text": "گفت به زودی برای شما از پروردگارم آمرزش خواهم خواست، که او آمرزگار مهربان است‌"
        },
        {
            "chapter": 12,
            "verse": 99,
            "text": "و چون [همگان‌] بر یوسف وارد شدند، پدر و مادرش را در کنار گرفت و گفت به خواست خداوند با امن و امان وارد مصر شوید [و همین جا بمانید]"
        },
        {
            "chapter": 12,
            "verse": 100,
            "text": "و پدر و مادرش را بر تخت برنشاند، و در پیشگاه او به سجده درافتادند، و گفت پدر جان این تعبیر خواب پیشین من است که پروردگارم آن را راست و درست گرداند، و با بیرون در آوردن من از زندان در حق من نیکی کرد و شما را پس از آنکه شیطان میانه من و برادرانم را بر هم زد، از بیابان [کنعان به اینجا] باز آورد، حقا که پروردگار من در آنچه بخواهد باریک بین است و همو دانای فرزانه است‌"
        },
        {
            "chapter": 12,
            "verse": 101,
            "text": "پروردگارا به من بهره‌ای از فرمانروایی بخشیدی و به من بهره‌ای از تعبیر خواب آموختی، ای پدید آورنده آسمانها و زمین، تو در دنیا و آخرت سرور منی، مرا مسلمان بمیران و به نیکان باز رسان‌"
        },
        {
            "chapter": 12,
            "verse": 102,
            "text": "این از اخبار غیبی است که بر تو وحی می‌کنیم، و تو [ای پیامبر] آنگاه که کارشان را هماهنگ و عزمشان را جزم کردند و نیرنگ پیشه کردند، نزد آنان نبودی‌"
        },
        {
            "chapter": 12,
            "verse": 103,
            "text": "و بیشترینه مردم، ولو تو سخت بکوشی و بخواهی، مؤمن نمی‌شوند"
        },
        {
            "chapter": 12,
            "verse": 104,
            "text": "و تو از ایشان برای آن [رسالت‌] مزدی نمی‌طلبی، آن نیست مگر پندآموزی برای جهانیان‌"
        },
        {
            "chapter": 12,
            "verse": 105,
            "text": "و چه بسیار نشانه [و مایه عبرت‌] در آسمانها و زمین هست که بر آن می‌گذرند و هم آنان از آنها رویگردانند"
        },
        {
            "chapter": 12,
            "verse": 106,
            "text": "و بیشترینه ایشان [ظاهرا] به خداوند ایمان نمی‌آورند مگر آنکه [باطنا، به نوعی‌] مشرکند"
        },
        {
            "chapter": 12,
            "verse": 107,
            "text": "آیا ایمن‌اند از اینکه عذاب فراگیری از سوی خداوند بر آنان فرود آید، یا قیامت ناگهان برایشان فرارسد و آنان ناآگاه باشند"
        },
        {
            "chapter": 12,
            "verse": 108,
            "text": "بگو این راه و رسم من است که به سوی خداوند دعوت می‌کنم، که من و هرکس که پیرو من باشد، برخوردار از بصیرتیم، و منزه است خداوند، و من از مشرکان [نبوده و]نیستم‌"
        },
        {
            "chapter": 12,
            "verse": 109,
            "text": "و ما پیش از تو جز مردانی از اهل [همین‌] شهرها [به رسالت‌] نفرستاده‌ایم که به آنان وحی می‌کردیم، آیا در زمین سیر و سفر نمی‌کنند که بنگرند سرانجام پیشینیان آنان چه بوده است، و سرای آخرت برای پرواپیشگان بهتر است، آیا نمی‌اندیشید؟"
        },
        {
            "chapter": 12,
            "verse": 110,
            "text": "تا آنجا که چون پیامبران نومید شدند و [پیروان‌] پنداشتند که به دروغ وعده داده شده‌اند، آنگاه بود که نصرت ما به آنان در رسید و هرکس که خواسته بودیم نجات یافت، و عذاب ما از قوم گناهکار برنمی‌گردد"
        },
        {
            "chapter": 12,
            "verse": 111,
            "text": "به راستی که در بیان داستان ایشان مایه عبرتی برای خردمندان هست [و این قرآن‌] سخنی برساخته نیست، بلکه همخوان با کتابی است که پیشاپیش آن است و روشنگر همه چیز است و رهنمود و رحمتی برای اهل ایمان است‌"
        },
        {
            "chapter": 13,
            "verse": 1,
            "text": "المر الف لام میم راء این آیات کتاب آسمانی است، و آنچه از پروردگارت بر تو نازل شده است، راست و درست است، ولی بیشترینه مردم نمی‌گروند"
        },
        {
            "chapter": 13,
            "verse": 2,
            "text": "خداوند کسی است که آسمانها را بدون ستونهایی که آنها را ببینید برافراشت، سپس بر عرش استیلاء یافت، و خورشید و ماه را رام کرد که هر یک تا زمانی معین، سیر می‌کند [همو] کار [و بار جهان‌] را تدبیر می‌کند و آیات [خویش‌] را روشن بیان می‌دارد، باشد که شما به لقای پروردگارتان یقین پیدا کنید"
        },
        {
            "chapter": 13,
            "verse": 3,
            "text": "و او کسی است که زمین را گسترد و در آن کوهها و رودهایی پدید آورد، و در آن از هربار و بری زوجی دوگانه آفرید، شب را به روز [و روز را به شب‌] می‌پوشاند، بی‌گمان در این برای اندیشه‌وران مایه‌های عبرت است‌"
        },
        {
            "chapter": 13,
            "verse": 4,
            "text": "و در زمین کرتهایی است نزدیک به هم و باغهایی از [درختان‌] انگور و کشتها [ی گوناگون‌] و خرما، همانند و ناهمانند، که همه به یک آب آبیاری می‌شوند و میوه‌های بعضی را از بعضی دیگر برتر ساخته‌ایم، بی‌گمان در این برای خردورزان مایه‌های عبرت است‌"
        },
        {
            "chapter": 13,
            "verse": 5,
            "text": "و اگر عجب کنی، سخن ایشان عجیب‌[تر] است [که می‌گویند] آیا آنگاه که خاک شدیم، آیا به آفرینش تازه‌ای در می‌آییم؟ اینان کسانی‌اند که به پروردگارشان کفرورزیده‌اند و هم اینانند که [در قیامت و در دوزخ‌] در گردنهایشان غل و بندهاست، و اینان دوزخی‌اند و جاودانه در آنند"
        },
        {
            "chapter": 13,
            "verse": 6,
            "text": "و از تو به [شدت و] شتاب بدی [عذاب‌] را پیش از نیکی [آمرزش‌] می‌طلبند، و حال آنکه پیش از آنها [رسم‌] عقوبتها [ی الهی‌] برقرار بوده است، و بی‌گمان پروردگارت بر مردمان با وجود ستمشان آمرزنده است، و بی‌گمان پروردگارت سخت کیفر است‌"
        },
        {
            "chapter": 13,
            "verse": 7,
            "text": "و کافران گویند چرا بر او معجزه‌ای از سوی پروردگارش نازل نمی‌گردد؟ تو فقط هشداردهنده‌ای و هر قومی رهنمایی دارد"
        },
        {
            "chapter": 13,
            "verse": 8,
            "text": "خداوند می‌داند که هر مادینه‌ای چه باری دارد و اینکه رحمها [از مدت حمل یا از جنین‌] چه می‌کاهند و چه می‌افزایند، هر چیزی نزد او اندازه‌ای معین دارد"
        },
        {
            "chapter": 13,
            "verse": 9,
            "text": "[اوست که‌] دانای پنهان و پیدا، و بزرگ بلندمرتبه است‌"
        },
        {
            "chapter": 13,
            "verse": 10,
            "text": "یکسان است که از شما کسی سخنش را پنهان بدارد یا آشکارش کند، و کسی که در [پرده‌] شب پنهانکار یا در [روشنای‌] روز پیدارو باشد"
        },
        {
            "chapter": 13,
            "verse": 11,
            "text": "او [آدمی‌] را فرشتگانی پیایند، در پیش و پشت او هستند که او را به امر الهی نگهبانی می‌کنند، بی‌گمان خداوند آنچه قومی دارند دگرگون نکند مگر آنکه آنچه در دلهایشان دارند، دگرگون کنند و چون خداوند برای قومی [کیفر] بدی بخواهد، برگردانی ندارد، و در برابر او سروری ندارند"
        },
        {
            "chapter": 13,
            "verse": 12,
            "text": "او کسی است که برق را که مایه بیم [مسافران‌] و امید [کشاورزان‌] است به شما می‌نمایاند، و ابرهای گرانبار پدید می‌آورد"
        },
        {
            "chapter": 13,
            "verse": 13,
            "text": "و رعد به سپاس او، و فرشتگان از خوف و خشیت او تسبیح می‌گویند، و [اوست که‌] صاعقه‌ها را می‌فرستد، که به هرکس که او بخواهد برمی‌خورد، و آنان درباره خداوند مجادله می‌کنند، و او سختگیر است‌"
        },
        {
            "chapter": 13,
            "verse": 14,
            "text": "فراخواندن راستین او راست، و کسانی که [مشرکان‌] به جای او می‌خوانند [و می‌پرستند] به آنان هیچ‌گونه پاسخی نمی‌دهند، مگر همانند کسی که گشاینده دستان خویش به سوی آب است، تا آن را به دهانش برساند و رساننده آن نیست، و دعای کافران جز بیراه نیست‌"
        },
        {
            "chapter": 13,
            "verse": 15,
            "text": "و هر که در آسمانها و زمین است و سایه‌هایشان خواه و ناخواه، در بامدادان و شامگاهان، برای خدا سجده می‌کنند"
        },
        {
            "chapter": 13,
            "verse": 16,
            "text": "بگو [و بپرس‌] پروردگار آسمانها و زمین کیست؟ بگو خداوند است بگو پس آیا در برابر او سرورانی برای خود می‌گیرید و می‌پرستید که برای خویشتن هم اختیار سود و زیانی ندارند؟ بگو آیا نابینا و بینا برابر است، یا آیا تاریکیها و روشنایی برابر است، یا شریکانی برای خداوند قائلند که همانند آفرینش او آفریده‌اند، و آفرینش [ها] بر آنان مشتبه شده است؟ بگو خداوند آفریدگار هر چیز است و او یگانه قهار است‌"
        },
        {
            "chapter": 13,
            "verse": 17,
            "text": "[همو] از آسمان آبی فرو بارید، آنگاه رودها هر یک به اندازه خویش جاری شد، و سیلاب کف فراوانی با خود آورد، و از آنچه بر آتش می‌افروزند [و می‌گدازند] که زیور یا اثاثیه به دست آورند نیز کفی همانند آن [آب‌] هست، بدین‌سان خداوند حق و باطل را [این چنین‌] مثل می‌زند، و اما کف بر باد می‌رود، و اما آنچه به مردمان سود می‌رساند، بر روی زمین باقی می‌ماند، خداوند بدین گونه مثل می‌زند"
        },
        {
            "chapter": 13,
            "verse": 18,
            "text": "برای کسانی که [ندای‌] پروردگارشان را استجابت نکرده‌اند، نیکی [بهشت‌] است، و کسانی که [ندای‌] او را استجابت نکرده‌اند، اگر همه آنچه در زمین است و همانند آن، از آن ایشان باشد، آن را بدهند و بلا گردان کنند، اینانند که حسابشان سخت و سنگین است و سرا و سرانجامشان جهنم است و بد آرامگاهی است‌"
        },
        {
            "chapter": 13,
            "verse": 19,
            "text": "آیا کسی که می‌داند آنچه از سوی پروردگارت بر تو نازل شده است، حق است، همانند کسی است که کوردل است؟ فقط خردمندان پند می‌گیرند"
        },
        {
            "chapter": 13,
            "verse": 20,
            "text": "[همان‌] کسانی که به عهد الهی وفا می‌کنند و پیمان [او] را نمی‌شکنند"
        },
        {
            "chapter": 13,
            "verse": 21,
            "text": "و کسانی که هر چه خداوند به پیوند کردن آن فرمان داده است، می‌پیوندند و از پروردگارشان می‌ترسند، و از حساب سخت و سنگین می‌هراسند"
        },
        {
            "chapter": 13,
            "verse": 22,
            "text": "و کسانی که برای نیل به خشنودی پروردگارشان شکیبایی پیشه کرده‌اند و نماز را برپا داشته‌اند و از هر آنچه روزیشان کرده‌ایم، پنهان و آشکارا می‌بخشند و بدی را با نیکی دفع می‌کنند، اینانند که نیک سرانجامی دارند"
        },
        {
            "chapter": 13,
            "verse": 23,
            "text": "[از] بهشتهای عدن [برخوردارند] که هم خودشان و هم کسانی از پدران [و مادران‌] و همسران و زاد و رودشان که نیکوکارند، وارد آن می‌شوند، و فرشتگان از هر دری بر آنان وارد می‌شوند"
        },
        {
            "chapter": 13,
            "verse": 24,
            "text": "[و می‌گویند] سلام بر شما به خاطر صبری که ورزیدید، چه نیکوست این نیک سرانجامی‌"
        },
        {
            "chapter": 13,
            "verse": 25,
            "text": "و کسانی که عهد الهی را پس از بستنش می‌شکنند، و هر چه خداوند به پیوند کردن آن فرمان داده است، می‌گسلند، و در زمین فتنه و فساد می‌کنند، اینانند که لعنت و بدفرجامی دارند"
        },
        {
            "chapter": 13,
            "verse": 26,
            "text": "خداوند روزی [خویش‌] را بر هرکس که بخواهد گشایش می‌دهد یا تنگ و فروبسته می‌دارد، و [بعضی‌] به زندگانی دنیا سرمست شده‌اند، و زندگانی دنیا در جنب آخرت، جز بهره‌ای ناچیز نیست‌"
        },
        {
            "chapter": 13,
            "verse": 27,
            "text": "و کافران گویند چرا از سوی پروردگارش معجزه‌ای بر او نازل نمی‌شود؟ بگو خداوند هر کس را که بخواهد بیراه وامی‌گذارد، و هر کس را که رو به او آورده باشد، به سوی خویش به راه می‌برد"
        },
        {
            "chapter": 13,
            "verse": 28,
            "text": "[همان‌] کسانی که ایمان آورده‌اند و دلهایشان به یاد خدا آرام می‌گیرد، بدانید که با یاد خداست که دلها آرام می‌گیرد"
        },
        {
            "chapter": 13,
            "verse": 29,
            "text": "کسانی که ایمان آورده‌اند و کارهای شایسته کرده‌اند، خوشا بر ایشان و نیک سرانجامی دارند"
        },
        {
            "chapter": 13,
            "verse": 30,
            "text": "بدین‌سان تو را به میان امتی فرستادیم که پیش از آنها امتهایی آمده [و رفته‌] بودند، تا آنچه بر تو وحی کرده‌ایم، بر آنان بخوانی، و حال آنکه آنان به خدای رحمان کفر و انکار می‌ورزند، بگو او پروردگار من است [و] خدایی جز او نیست، بر او توکل کرده‌ام و بازگشت من به سوی اوست‌"
        },
        {
            "chapter": 13,
            "verse": 31,
            "text": "و اگر قرآنی بود که کوهها از [هیبت‌] آن به حرکت در می‌آمد و زمین می‌شکافت، یا مردگان با آن به سخن درمی‌آمدند [همین قرآن بود، و باز ایمان نمی‌آوردند]، آری سررشته کارها همه به دست خداست، آیا کسانی که ایمان آورده‌اند نمی‌دانند که اگر خداوند می‌خواست همه مردم را هدایت می‌کرد، و به کافران همواره به خاطر کار و کردارشان عقوبتی هایل می‌رسد، یا به زودی به خانه [ شهر] آنان [فاتحانه‌] وارد شوی، تا آنکه وعده الهی فرارسد، که خداوند خلف وعده نمی‌کند"
        },
        {
            "chapter": 13,
            "verse": 32,
            "text": "و به راستی پیامبرانی که پیش از تو بودند ریشخند شدند، آنگاه به کافران مهلت دادم، سپس آنان را فرو گرفتم، [بنگر که‌] عقوبت من چگونه بوده است‌"
        },
        {
            "chapter": 13,
            "verse": 33,
            "text": "آیا کسی که حاکم بر هر کسی و کار و کردار اوست [همانند کسی است که چنین نیست؟] و برای خداوند شریکانی قائل شدند، بگو نام ایشان را ببرید، آیا او را به چیزی که در روی زمین [چنین چیزی‌] نمی‌شناسد خبر می‌دهید؟ یا صرفا سخنی سطحی می‌گویید؟ بلکه در نظر کافران مکرشان آراسته جلوه کرده است و از راه [خدا] باز داشته شده‌اند، و هرکس که خدا بیراه گذاردش، برای او رهنمایی نیست‌"
        },
        {
            "chapter": 13,
            "verse": 34,
            "text": "در زندگانی دنیا عذابی دارند و عذاب اخروی سخت و سنگین‌تر است و در برابر خداوند نگهدارنده‌ای ندارند"
        },
        {
            "chapter": 13,
            "verse": 35,
            "text": "وصف بهشتی که به پارسایان وعده داده شده است [چنین است که‌] جویباران از فرو دست آن جاری است و میوه‌ها و سایه آن همیشگی است، این سرانجام پرواپیشگان است، و سرانجام کافران آتش دوزخ است‌"
        },
        {
            "chapter": 13,
            "verse": 36,
            "text": "و اهل کتاب به آنچه بر تو نازل شده است، شادمانی می‌کنند، و از گروه مشرکان کسانی هستند که بخشی از آن را انکار می‌کنند، بگو همین به من فرمان رسیده است که خداوند را بپرستم و به او شرک نیاورم، به سوی او دعوت می‌کنم و بازگشت من به سوی اوست‌"
        },
        {
            "chapter": 13,
            "verse": 37,
            "text": "و بدین‌سان آن را به صورت کتابی حکمت‌آموز عربی نازل کرده‌ایم، و اگر پس از علمی که بر تو نازل شده است، از هوا و هوس آنان پیروی کنی، در برابر خداوند یاور و نگهدارنده‌ای نداری‌"
        },
        {
            "chapter": 13,
            "verse": 38,
            "text": "و پیش از تو پیامبرانی فرستاده‌ایم و همسران و فرزندانی به آنان بخشیده‌ایم، و هیچ پیامبری را نرسد که معجزه‌ای جز به اذن الهی بیاورد، هر اجلی [را سرآمدی‌] معین است‌"
        },
        {
            "chapter": 13,
            "verse": 39,
            "text": "خداوند آنچه را بخواهد می‌زداید یا می‌نگارد، و ام‌الکتاب نزد اوست‌"
        },
        {
            "chapter": 13,
            "verse": 40,
            "text": "اگر بخشی از آنچه به آنان وعده داده‌ایم، به تو بنمایانیم، یا روح تو را [پیش از آن‌] بگیریم، جز این نیست که پیامرسانی بر تو و حسابرسی بر ماست‌"
        },
        {
            "chapter": 13,
            "verse": 41,
            "text": "آیا ندیده‌اند که ما دامنه‌های سرزمین [کفر] را می‌کاهیم [و بر اسلام می‌افزاییم‌] و خداوند حکم می‌کند و حکم او رد کننده‌ای ندارد، و او زود شمار است‌"
        },
        {
            "chapter": 13,
            "verse": 42,
            "text": "و به راستی که پیشینیان آنان هم مکرورزیدند، ولی مکر و تدبیر هر چه هست در اختیار خداوند است، می‌داند که هر جانداری چه به دست می‌آورد، و کافران به زودی خواهند دانست که نیک سرانجامی از آن کیست‌"
        },
        {
            "chapter": 13,
            "verse": 43,
            "text": "و کافران گویند تو پیامبر نیستی، بگو خداوند و کسی که صاحب علم کتاب است، بین من و شما گواه بس‌"
        },
        {
            "chapter": 14,
            "verse": 1,
            "text": "مهربان الر الف لام راء [این‌] کتابی است که بر تو نازل کرده‌ایم که مردم را به توفیق پروردگارشان از تاریکیها به سوی روشنایی، به سوی راه خداوند پیروزمند ستوده، باز بری‌"
        },
        {
            "chapter": 14,
            "verse": 2,
            "text": "خداوندی که آنچه در آسمانها و آنچه در زمین است از آن اوست، و وای بر کافران از عذاب سخت و سنگین‌[ی که در پیش دارند]"
        },
        {
            "chapter": 14,
            "verse": 3,
            "text": "[همان‌] کسانی که زندگانی دنیا را از [زندگانی‌] آخرت خوشتر دارند، و از راه خدا باز می‌دارند و آن را کج می‌شمارند، اینان در گمراهی دور و درازی هستند"
        },
        {
            "chapter": 14,
            "verse": 4,
            "text": "و هیچ پیامبری نفرستاده‌ایم مگر [با پیامی‌] به زبان قومش، تا [احکام و حقایق را] برای آنان روشن بدارد، آنگاه خداوند هرکس را بخواهد بیراه می‌گذارد و هرکس را که بخواهد هدایت می‌کند و او پیروزمند فرزانه است‌"
        },
        {
            "chapter": 14,
            "verse": 5,
            "text": "و به راستی که موسی را با معجزات خویش فرستادیم که قومت را از تاریکیها به سوی روشنایی باز بر، و آنان را به یاد ایام الله بینداز، که در این برای هر شکیبای شاکری عبرتهاست‌"
        },
        {
            "chapter": 14,
            "verse": 6,
            "text": "و چنین بود که موسی به قومش گفت نعمت الهی را بر خودتان یاد آورید که شما را از آل فرعون رهانید که عذابی سخت را به شما می‌چشانیدند و پسرانتان را می‌کشتند و دخترانتان را [برای کنیزی‌] زنده نگاه می‌داشتند، و در آن آزمونی بزرگ از سوی پروردگارتان بود"
        },
        {
            "chapter": 14,
            "verse": 7,
            "text": "و چنین بود که پروردگارتان اعلام داشت که اگر شکر کنید بر نعمت شما می‌افزایم، و اگر کفران‌بورزید [بدانید که‌] عذاب من سخت و سنگین است‌"
        },
        {
            "chapter": 14,
            "verse": 8,
            "text": "و موسی گفت اگر شما و هرکس که در روی زمین است، همگی کفرورزید، خداوند بی‌نیاز ستوده است‌"
        },
        {
            "chapter": 14,
            "verse": 9,
            "text": "آیا خبر کسانی چون قوم نوح و عاد و ثمود که پیش از شما بودند، و کسانی که پس از آنان بودند، به شما نرسیده است، که هیچ کس جز خداوند آنان را نمی‌شناسد، که پیامبرانشان برای آنان معجزاتی [به میان‌] آوردند، آنگاه آنان دستهایشان را بر دهانهایشان بردند [که خاموش!]، و گفتند ما رسالت شما را نمی‌پذیریم و ما از آنچه ما را بدان می‌خوانید، سخت در شکیم‌"
        },
        {
            "chapter": 14,
            "verse": 10,
            "text": "پیامبرانشان گفتند آیا در خداوندی که پدید آورنده آسمانها و زمین است، شکی هست؟ که شما را می‌خواند که گناهانتان را بیامرزد، و شما را تا مهلتی معین واپس‌دارد، گفتند شما جز انسانهایی همانند ما نیستید که می‌خواهید ما را از آنچه پدرانمان می‌پرستیده‌اند، باز دارید، [اگر چنین نیست‌] پس برای ما برهانی آشکار بیاورید"
        },
        {
            "chapter": 14,
            "verse": 11,
            "text": "پیامبرانشان به ایشان گفتند [آری‌] ما جز انسانهایی مانند شما نیستیم، ولی خداوند بر هرکس از بندگانش که بخواهد منت می‌نهد [و نعمت می‌دهد] و ما را نرسد که جز به اذن الهی برای شما برهانی بیاوریم و مؤمنان باید که بر خداوند توکل کنند"
        },
        {
            "chapter": 14,
            "verse": 12,
            "text": "و ما را نرسد که بر خداوند توکل نکنیم، و حال آنکه ما را به راه درستمان هدایت کرده است، و بر آزاری که به ما می‌دهید، شکیبایی خواهیم کرد، و اهل توکل باید که بر خداوند توکل کنند"
        },
        {
            "chapter": 14,
            "verse": 13,
            "text": "و کافران به پیامبرانشان گفتند یقینا شما را از سرزمینمان آواره می‌کنیم، مگر آنکه به آیین ما باز گردید، و پروردگارشان به آنان وحی کرد که ستمکاران را نابود خواهیم کرد"
        },
        {
            "chapter": 14,
            "verse": 14,
            "text": "و پس از آنان شما را در این سرزمین سکنا می‌دهیم، این برای کسی است که از ایستادن [در محشر به هنگام حساب‌] در پیشگاه من بترسد، و از هشدار من بهراسد"
        },
        {
            "chapter": 14,
            "verse": 15,
            "text": "و [یاری و] داوری خواستند و هر زورگوی ستیزه‌جویی ناکام شد"
        },
        {
            "chapter": 14,
            "verse": 16,
            "text": "که در پیشاپیش او جهنم است و از آبی زردابه‌آمیز به او می‌نوشانند"
        },
        {
            "chapter": 14,
            "verse": 17,
            "text": "که آن را جرعه جرعه بنوشد و نتواند فرو برد، و مرگ از هر سو به سراغ او آید و او مردنی نیست، و عذابی سخت و سنگین در پیشاپیش خود دارد"
        },
        {
            "chapter": 14,
            "verse": 18,
            "text": "داستان اعمال کسانی که به پروردگارشان کفرورزیده‌اند، همچون خاکستری است که در روز طوفانی، باد بر آن بوزد، که از آنچه به دست آورده‌اند، چیزی در دست ندارند، این همان گمراهی دور و دراز است‌"
        },
        {
            "chapter": 14,
            "verse": 19,
            "text": "آیا ندانسته‌ای که خداوند آسمانها و زمین را به حق آفریده است، اگر بخواهد شما را [از میان‌] می‌برد و آفریدگان جدیدی به میان می‌آورد"
        },
        {
            "chapter": 14,
            "verse": 20,
            "text": "و این بر خداوند دشوار نیست‌"
        },
        {
            "chapter": 14,
            "verse": 21,
            "text": "و همه در پیشگاه خداوند حاضر آیند، آنگاه درماندگان به گردنکشان گویند ما پیرو شما بودیم، آیا شما باز دارنده چیزی از عذاب الهی از ما هستید؟ گویند اگر خداوند ما را هدایت کرده بود، ما نیز شما را هدایت می‌کردیم، برای ما یکسان است چه زاری و بی‌تابی کنیم و چه شکیبایی ورزیم، گریزگاهی نداریم،"
        },
        {
            "chapter": 14,
            "verse": 22,
            "text": "و چون کار یکسویه شود، شیطان گوید خداوند به شما وعده راست و درستی داده بود، ولی من به شما وعده‌ای دادم و [در معامله‌] با شما خلاف کردم، و مرا بر شما دستی نبود، جز اینکه شما را [به بیراهه‌] دعوت کردم و شما دعوت مرا پذیرفتید، پس مرا ملامت مکنید و خودتان را ملامت کنید، من فریادرس شما نیستم و شما هم فریادرس من نیستید، پیشتر هم که مرا [در کار خداوند] شریک می‌انگاشتید، منکر بودم، عذاب دردناک نصیب ستمگران است‌"
        },
        {
            "chapter": 14,
            "verse": 23,
            "text": "و کسانی که ایمان آورده‌اند و کارهای شایسته کرده‌اند، به باغهای [بهشتی‌ای‌] درآیند که جویباران از فرودست آن جاری است، و به اذن پروردگارشان جاودانه در آنند، درودشان در آنجا سلام است‌"
        },
        {
            "chapter": 14,
            "verse": 24,
            "text": "آیا ندانسته‌ای که خداوند چگونه مثلی می‌زند که کلمه پاک [ایمان‌] همانند درختی پاک [و پرورده‌] است که ریشه‌اش [در زمین‌] استوار است و شاخه‌اش سر به آسمان دارد"
        },
        {
            "chapter": 14,
            "verse": 25,
            "text": "میوه‌اش را به توفیق پروردگارش، زمان به زمان می‌دهد، و خداوند برای مردم این مثلها را می‌زند باشد که پندگیرند"
        },
        {
            "chapter": 14,
            "verse": 26,
            "text": "و مثل کلمه پلید [شرک‌] همانند درختی است پلید که [بیخ آن‌] از روی زمین برکنده باشد و استوار نباشد"
        },
        {
            "chapter": 14,
            "verse": 27,
            "text": "خداوند مؤمنان را در زندگانی دنیا و نیز در آخرت به سخن استوار، پایدار می‌دارد، و خداوند ستمکاران را بیراه می‌گذارد، و خداوند هر چه خواهد همان تواند کرد"
        },
        {
            "chapter": 14,
            "verse": 28,
            "text": "آیا [داستان‌] کسانی را که [سپاس‌] نعمت الهی را به ناسپاسی بدل کردند و قومشان را به هلاک آباد [دوزخ‌] در آوردند، ندانسته‌ای‌"
        },
        {
            "chapter": 14,
            "verse": 29,
            "text": "که به جهنم درآیند و بد جایگاهی است‌"
        },
        {
            "chapter": 14,
            "verse": 30,
            "text": "و برای خداوند همانندانی قائل شدند تا [مردمان را] از راه او گمراه کنند، بگو [اندک زمانی‌] بهره‌مند شوید و بدانید که سیر و سرانجام شما به سوی آتش [دوزخ‌] است‌"
        },
        {
            "chapter": 14,
            "verse": 31,
            "text": "بگو به آن بندگانم که ایمان آورده‌اند تا نماز را برپا دارند و پیش از آمدن روزی که در آن نه خرید و فروشی هست و نه دوستی، از آنچه روزیشان کرده‌ایم، پنهان و آشکارا ببخشند"
        },
        {
            "chapter": 14,
            "verse": 32,
            "text": "خداوند کسی است که آسمانها و زمین را آفریده است و از آسمان آبی فرو باریده و بدان فرآورده‌ها برآورده که روزی شماست، و برای شما کشتیها را رام ساخته که به فرمان او در دریا روان شوند و رودباران را نیز برای شما رام کرده است‌"
        },
        {
            "chapter": 14,
            "verse": 33,
            "text": "و خورشید و ماه را رام شما کرد که پیوسته روانند و شب و روز را [نیز] برای شما رام کرد"
        },
        {
            "chapter": 14,
            "verse": 34,
            "text": "و از هر آنچه از او خواسته‌اید به شما بخشیده است و اگر نعمت الهی را بشمارید، نمی‌توانید آن را [چنانکه هست‌] شمارش کنید، که انسان ستمکار [در حق خویش‌] و ناسپاس است‌"
        },
        {
            "chapter": 14,
            "verse": 35,
            "text": "و چنین بود که ابراهیم گفت پروردگارا این شهر را [حرم‌] امن بگردان و مرا و فرزندانم را از پرستش بتان دور بدار"
        },
        {
            "chapter": 14,
            "verse": 36,
            "text": "پروردگارا آنها بسیاری از مردم را به گمراهی کشانده‌اند، پس هرکس از من پیروی کند از من است، و هر کس از من سرپیچی کند [امر او با توست که‌] تو آمرزگار مهربانی‌"
        },
        {
            "chapter": 14,
            "verse": 37,
            "text": "پروردگارا من برخی فرزندانم را در سرزمینی بی‌آب و علف، در جوار بیت‌الحرام تو، سکنا داده‌ام، تا -پروردگارانماز را برپا دارند، پس دلهای مردمی را به آنان مهربان کن، و از فرآورده‌ها روزیشان ببخش باشد که سپاس بگزارند"
        },
        {
            "chapter": 14,
            "verse": 38,
            "text": "پروردگارا تو آنچه پنهان و آنچه آشکار می‌داریم می‌دانی، و هیچ چیز در زمین و در آسمان بر خداوند پنهان نیست‌"
        },
        {
            "chapter": 14,
            "verse": 39,
            "text": "سپاس خداوندی را که با وجود پیری به من اسماعیل و اسحاق را ارزانی داشت، چرا که پروردگارم شنوای دعاست‌"
        },
        {
            "chapter": 14,
            "verse": 40,
            "text": "پروردگارا من و نیز زاد و رودم را نمازگزار بگردان، و پروردگارا دعای مرا بپذیر"
        },
        {
            "chapter": 14,
            "verse": 41,
            "text": "پروردگارا در روزی که حساب برپا شود، مرا و پدر و مادرم و مؤمنان را بیامرز"
        },
        {
            "chapter": 14,
            "verse": 42,
            "text": "و خداوند را از آنچه ستمکاران [مشرک‌] می‌کنند، غافل مپندار، جز این نیست که [حساب‌] آنان را تا روزی که دیدگان در آن خیره شود، واپس می‌اندازد"
        },
        {
            "chapter": 14,
            "verse": 43,
            "text": "[آنان‌] شتابزده، سرها به بالا گرفته [چشم به زیر انداخته‌]اند، بی‌آنکه چشم برهم زنند، و دل‌کنده‌"
        },
        {
            "chapter": 14,
            "verse": 44,
            "text": "و مردمان را از روزی بترسان که عذاب آنان را فرو گیرد و ستم‌پیشگان گویند پروردگارا ما را تا زمانی نزدیک واپس بدار تا دعوت تو را اجابت و از پیامبران پیروی کنیم، آیا شما نبودید که پیشترها سوگند می‌خوردید که زوالی ندارید؟"
        },
        {
            "chapter": 14,
            "verse": 45,
            "text": "و در خانه و کاشانه کسانی که در حق خویش ستم کرده بودند، سکنا یافتید و بر شما آشکار شد که با آنان چه کرده‌ایم، و برای شما مثلها زدیم‌"
        },
        {
            "chapter": 14,
            "verse": 46,
            "text": "و به راستی که نیرنگشان را ورزیدند و [کیفر] نیرنگشان با خداست، و گرچه کوهها در اثر نیرنگشان از جای بروند"
        },
        {
            "chapter": 14,
            "verse": 47,
            "text": "و هرگز خداوند را خلاف‌کننده وعده‌ای که به پیامبرانش داده است مینگار، چرا که خداوند پیروزمند دادستان است‌"
        },
        {
            "chapter": 14,
            "verse": 48,
            "text": "روزی که زمین جز این زمین و آسمانها [جز این آسمانها] شوند و همگان در حضور خداوند یگانه قهار آشکار شوند"
        },
        {
            "chapter": 14,
            "verse": 49,
            "text": "و گناهکاران را بینی که به هم بسته گرفتار بندها هستند"
        },
        {
            "chapter": 14,
            "verse": 50,
            "text": "تن‌پوشهایشان از قطران است و آتش چهره‌هایشان را می‌پوشاند"
        },
        {
            "chapter": 14,
            "verse": 51,
            "text": "تا بدین‌سان خداوند هر کسی را، بر وفق آنچه کرده است، پاداش دهد، چرا که خداوند زودشمار است‌"
        },
        {
            "chapter": 14,
            "verse": 52,
            "text": "این پند و پیامی برای مردم است، تا به آن هشدار یابند و بدانند که او خدای یگانه است و تا خردمندان پند گیرند"
        },
        {
            "chapter": 15,
            "verse": 1,
            "text": "الر الف لام راء این آیات کتاب آسمانی و قرآن مبین است‌"
        },
        {
            "chapter": 15,
            "verse": 2,
            "text": "چه بسا کافران آرزو کنند که کاش مسلمان بودند"
        },
        {
            "chapter": 15,
            "verse": 3,
            "text": "رهایشان کن تا بخورند و بهره‌مند شوند، و آرزوها سرگرمشان بدارد، زودا که بدانند"
        },
        {
            "chapter": 15,
            "verse": 4,
            "text": "و ما [اهل‌] هیچ شهری را نابود نکردیم مگر آنکه اجل مکتوب و معینی داشت‌"
        },
        {
            "chapter": 15,
            "verse": 5,
            "text": "هیچ امتی از اجلش پیش و پس نیفتد"
        },
        {
            "chapter": 15,
            "verse": 6,
            "text": "و گفتند ای کسی که قرآن بر او نازل شده است، به یقین تو دیوانه‌ای‌"
        },
        {
            "chapter": 15,
            "verse": 7,
            "text": "و اگر راست می‌گویی چرا فرشتگان را برای ما نمی‌آوری؟"
        },
        {
            "chapter": 15,
            "verse": 8,
            "text": "[باید بدانند که‌] ما فرشتگان را جز به حق نازل نمی‌کنیم، و در آن صورت هم [که نازل کنیم‌] مهلت نخواهند یافت‌"
        },
        {
            "chapter": 15,
            "verse": 9,
            "text": "همانا ما قرآن را نازل کرده‌ایم و ما خود نگهبان آنیم‌"
        },
        {
            "chapter": 15,
            "verse": 10,
            "text": "و به راستی پیش از تو [پیامبرانی‌] به میان امتهای نخستین فرستاده‌ایم‌"
        },
        {
            "chapter": 15,
            "verse": 11,
            "text": "و هیچ پیامبری برای آنان نیامد مگر آنکه او را ریشخند می‌کردند"
        },
        {
            "chapter": 15,
            "verse": 12,
            "text": "بدین‌سان آن را در دل گناهکاران راه می‌دهیم‌"
        },
        {
            "chapter": 15,
            "verse": 13,
            "text": "[که‌] به آن ایمان نمی‌آورند، و سنت پیشینیان [نیز چنین‌] گذشته است‌"
        },
        {
            "chapter": 15,
            "verse": 14,
            "text": "و اگر بر آنان دری از [درهای‌] آسمان می‌گشودیم و آنان به آن عروج می‌کردند"
        },
        {
            "chapter": 15,
            "verse": 15,
            "text": "باز بی‌شبهه می‌گفتند ما فقط چشم‌بندی شده‌ایم، بلکه قومی جادوزده هستیم‌"
        },
        {
            "chapter": 15,
            "verse": 16,
            "text": "و به راستی در آسمان برجهایی آفریدیم و آن را در چشم تماشاگران آراستیم‌"
        },
        {
            "chapter": 15,
            "verse": 17,
            "text": "و از [دستبرد] هر شیطان مطرودی محفوظ داشتیم‌"
        },
        {
            "chapter": 15,
            "verse": 18,
            "text": "مگر کسی که دزدانه [رازی‌] بشنود، که شهابی روشن در پی او خواهد افتاد"
        },
        {
            "chapter": 15,
            "verse": 19,
            "text": "و زمین را گسترانیدیم و در آن کوههای استوار در انداختیم و در آن از هر چیز سنجیده‌ای رویانیدیم‌"
        },
        {
            "chapter": 15,
            "verse": 20,
            "text": "و در آن برای شما و برای آنان که شما روزی‌دهشان نیستید، زیستمایه‌ها پدید آوردیم‌"
        },
        {
            "chapter": 15,
            "verse": 21,
            "text": "و هیچ چیز نیست مگر آنکه گنجینه‌هایش نزد ماست، و جز به اندازه معین از آن پدید نمی‌آوریم‌"
        },
        {
            "chapter": 15,
            "verse": 22,
            "text": "و بادهای بارآور را فرستادیم و از آسمان آبی فرو فرستادیم، آنگاه شما را از آن سیراب کردیم و شما خزانه‌دار آن نیستید"
        },
        {
            "chapter": 15,
            "verse": 23,
            "text": "و ماییم که زنده می‌داریم و می‌میرانیم و ما بازمانده [جاوید]ایم‌"
        },
        {
            "chapter": 15,
            "verse": 24,
            "text": "و پیشینیان و پسینیان‌شما را به خوبی می‌شناسیم‌"
        },
        {
            "chapter": 15,
            "verse": 25,
            "text": "و بی‌گمان پروردگارت آنان را محشور می‌گرداند، که او فرزانه داناست‌"
        },
        {
            "chapter": 15,
            "verse": 26,
            "text": "و انسان [/ آدم‌] را از گل خشک بازمانده از لجنی بویناک آفریده‌ایم‌"
        },
        {
            "chapter": 15,
            "verse": 27,
            "text": "و پیشتر جن [/ابلیس‌] را از آتشباد آفریده بودیم‌"
        },
        {
            "chapter": 15,
            "verse": 28,
            "text": "و چنین بود که پروردگارت به فرشتگان فرمود من آفریننده انسانی از گل خشک بازمانده از لجنی بویناک هستم‌"
        },
        {
            "chapter": 15,
            "verse": 29,
            "text": "پس چون او را سامان دادم و در آن از روح خود دمیدم در برابر او به سجده در افتید"
        },
        {
            "chapter": 15,
            "verse": 30,
            "text": "آنگاه فرشتگان همگی سجده بردند"
        },
        {
            "chapter": 15,
            "verse": 31,
            "text": "مگر ابلیس که از اینکه از سجده‌کنندگان باشد، سر باززد"
        },
        {
            "chapter": 15,
            "verse": 32,
            "text": "فرمود ای ابلیس تو را چه می‌شود که از سجده‌کنندگان نیستی؟"
        },
        {
            "chapter": 15,
            "verse": 33,
            "text": "گفت من کسی نیستم که به انسانی که از گل خشک بازمانده از لجنی بویناکش آفریده‌ای، سجده برم‌"
        },
        {
            "chapter": 15,
            "verse": 34,
            "text": "فرمود پس از آن [بهشت‌] بیرون شو که تو مطرودی‌"
        },
        {
            "chapter": 15,
            "verse": 35,
            "text": "و تا روز جزا بر تو لعنت باد"
        },
        {
            "chapter": 15,
            "verse": 36,
            "text": "گفت پروردگارا پس مرا تا روزی که [همگان‌] برانگیخته شوند، مهلت ده‌"
        },
        {
            "chapter": 15,
            "verse": 37,
            "text": "فرمود تو از مهلت یافتگانی‌"
        },
        {
            "chapter": 15,
            "verse": 38,
            "text": "تا روز و هنگام معین‌"
        },
        {
            "chapter": 15,
            "verse": 39,
            "text": "گفت پروردگارا از آنجا که مرا فریفتی، در روی زمین در نظر آنان [بدی را نیک‌] خواهم آراست، و همگی آنان را به گمراهی خواهم کشاند"
        },
        {
            "chapter": 15,
            "verse": 40,
            "text": "مگر آن بندگان اخلاص یافته‌ات را"
        },
        {
            "chapter": 15,
            "verse": 41,
            "text": "فرمود این راهی است که تا به پیشگاه من مستقیم است‌"
        },
        {
            "chapter": 15,
            "verse": 42,
            "text": "بدان که بر بندگان [خالص‌] من دست نخواهی یافت، مگر کسانی از گمراهان که از تو پیروی کنند"
        },
        {
            "chapter": 15,
            "verse": 43,
            "text": "و بی‌گمان جهنم میعادگاه همگی آنان است‌"
        },
        {
            "chapter": 15,
            "verse": 44,
            "text": "که هفت طبقه دارد و بخشی جدا کرده از آنان خاص هر طبقه است‌"
        },
        {
            "chapter": 15,
            "verse": 45,
            "text": "[اما] پرهیزگاران در باغها[ی بهشتی‌] و چشمه‌سارانند"
        },
        {
            "chapter": 15,
            "verse": 46,
            "text": "[به آنان گویند] به سلامت و در امن و امان به آنجا درآیید"
        },
        {
            "chapter": 15,
            "verse": 47,
            "text": "و از سینه‌های آنان هر گونه کینه‌ای را می‌زداییم، و دوستانه بر تختها رویاروی بنشینند"
        },
        {
            "chapter": 15,
            "verse": 48,
            "text": "نه به آنان در آنجا خستگی و ماندگی رسد، و نه از آنجا بیرونشان کنند"
        },
        {
            "chapter": 15,
            "verse": 49,
            "text": "به بندگان من خبر ده که من آمرزگار مهربانم‌"
        },
        {
            "chapter": 15,
            "verse": 50,
            "text": "و [در جای خود] عذاب من هم عذابی دردناک است‌"
        },
        {
            "chapter": 15,
            "verse": 51,
            "text": "و به آنان از مهما[نا]ن ابراهیم خبر ده‌"
        },
        {
            "chapter": 15,
            "verse": 52,
            "text": "هنگامی که [فرشتگان‌] بر او وارد شدند و سلام گفتند، گفت ما از شما هراسانیم‌"
        },
        {
            "chapter": 15,
            "verse": 53,
            "text": "گفتند مترس ما تو را به فرزندی دانا بشارت می‌دهیم‌"
        },
        {
            "chapter": 15,
            "verse": 54,
            "text": "گفت با وجود اینکه پیری من بالا گرفته است به من بشارت می‌دهید، چگونه بشارتی به من می‌دهید؟"
        },
        {
            "chapter": 15,
            "verse": 55,
            "text": "گفتند ما به راستی و درستی به تو بشارت می‌دهیم، از نومیدان مباش‌"
        },
        {
            "chapter": 15,
            "verse": 56,
            "text": "گفت و جز گمراهان کسی از رحمت پروردگارش نومید نمی‌شود"
        },
        {
            "chapter": 15,
            "verse": 57,
            "text": "گفت ای فرشتگان حال، کار و بار شما چیست؟"
        },
        {
            "chapter": 15,
            "verse": 58,
            "text": "گفتند ما به سروقت قومی گنهکار فرستاده شده‌ایم‌"
        },
        {
            "chapter": 15,
            "verse": 59,
            "text": "غیر از آل لوط که ما رهاننده همگی آنان هستیم‌"
        },
        {
            "chapter": 15,
            "verse": 60,
            "text": "مگر همسرش که مقدر کرده‌ایم که از واپس‌ماندگان [در عذاب‌] باشد"
        },
        {
            "chapter": 15,
            "verse": 61,
            "text": "آنگاه چون فرشتگان به نزد آل لوط آمدند"
        },
        {
            "chapter": 15,
            "verse": 62,
            "text": "[لوط] گفت شما گروهی ناشناس هستید"
        },
        {
            "chapter": 15,
            "verse": 63,
            "text": "گفتند نه، بلکه ما چیزی را که آنان در آن تردید می‌کردند، برای تو آورده‌ایم‌"
        },
        {
            "chapter": 15,
            "verse": 64,
            "text": "و [همان‌] حق را برایت آورده‌ایم و ما راستگوییم‌"
        },
        {
            "chapter": 15,
            "verse": 65,
            "text": "پس پاسی از شب گذشته، خانواده‌ات را همراه ببر و از پی آنان روان شو، و هیچ یک از شما باز پس ننگرد، و به جایی که به شما دستور داده می‌شود روانه شوید"
        },
        {
            "chapter": 15,
            "verse": 66,
            "text": "و این امر را با او در میان گذاشتیم که بامدادان ریشه اینان برکنده خواهد شد"
        },
        {
            "chapter": 15,
            "verse": 67,
            "text": "و [از سوی دیگر] مردم شهر شادی کنان باز آمدند"
        },
        {
            "chapter": 15,
            "verse": 68,
            "text": "[لوط] گفت اینان مهمانان من هستند، مرا رسوا مسازید"
        },
        {
            "chapter": 15,
            "verse": 69,
            "text": "و از خداوند پروا کنید و مرا خوار و خفیف مسازید"
        },
        {
            "chapter": 15,
            "verse": 70,
            "text": "گفتند مگر تو را از [مهمان کردن‌] مردمان نهی نکرده بودیم؟"
        },
        {
            "chapter": 15,
            "verse": 71,
            "text": "گفت اگر [از طریق مشروع‌] کاری دارید، اینها دختران من هستند"
        },
        {
            "chapter": 15,
            "verse": 72,
            "text": "سوگند به جان تو که آنان [قوم لوط] در سر مستی‌شان سرگشته بودند"
        },
        {
            "chapter": 15,
            "verse": 73,
            "text": "آنگاه هنگام طلوع آفتاب، بانگ مرگبار آنان را فرو گرفت‌"
        },
        {
            "chapter": 15,
            "verse": 74,
            "text": "و آن را زیر و زبر کردیم و بر آن سنگپاره‌هایی از سنگ گل فرو باریدیم‌"
        },
        {
            "chapter": 15,
            "verse": 75,
            "text": "در این امر برای اشارت‌دانان مایه‌های عبرت است‌"
        },
        {
            "chapter": 15,
            "verse": 76,
            "text": "و [آثار] آن [شهر] بر سرراهی پایدار است‌"
        },
        {
            "chapter": 15,
            "verse": 77,
            "text": "بی‌گمان در این امر برای مؤمنان مایه عبرت است‌"
        },
        {
            "chapter": 15,
            "verse": 78,
            "text": "و اهل ایکه ستمکار بودند"
        },
        {
            "chapter": 15,
            "verse": 79,
            "text": "از این روی از آنان انتقام گرفتیم و آنها بر سر راهی آشکار هستند"
        },
        {
            "chapter": 15,
            "verse": 80,
            "text": "و به راستی که \"اهل حجر\" پیامبران را دروغ‌زن شمردند"
        },
        {
            "chapter": 15,
            "verse": 81,
            "text": "و معجزات خود را به آنان بخشیدیم ولی از آنها رویگردان بودند"
        },
        {
            "chapter": 15,
            "verse": 82,
            "text": "و از کوهها خانه‌هایی [برای خود] می‌تراشیدند که در امان بمانند"
        },
        {
            "chapter": 15,
            "verse": 83,
            "text": "آنگاه بامدادان بانگ مرگبار آنان را فرو گرفت‌"
        },
        {
            "chapter": 15,
            "verse": 84,
            "text": "و دستاوردشان [عذاب الهی را] از آنان باز نداشت‌"
        },
        {
            "chapter": 15,
            "verse": 85,
            "text": "و ما آسمانها و زمین و آنچه در میان آنهاست جز به حق نیافریده‌ایم، و قیامت آمدنی است، پس [از آنان‌] در گذر و گذشتی نیکو پیشه کن‌"
        },
        {
            "chapter": 15,
            "verse": 86,
            "text": "همانا پروردگارت آفرینشگر داناست‌"
        },
        {
            "chapter": 15,
            "verse": 87,
            "text": "و به راستی که به تو سبع‌المثانی و [همگی‌] قرآن عظیم را بخشیدیم‌"
        },
        {
            "chapter": 15,
            "verse": 88,
            "text": "به چیزی که اصنافی از آنان را به آن بهره‌مند گردانده‌ایم، چشم مدوز، و غم‌خوار آنان مباش و با مؤمنان فروتنی کن‌"
        },
        {
            "chapter": 15,
            "verse": 89,
            "text": "و بگو منم که هشداردهنده آشکارم‌"
        },
        {
            "chapter": 15,
            "verse": 90,
            "text": "همچنانکه [عذاب را] بر تفرقه‌گرایان نیز نازل کرده‌ایم‌"
        },
        {
            "chapter": 15,
            "verse": 91,
            "text": "کسانی که قرآن را بخش بخش کردند"
        },
        {
            "chapter": 15,
            "verse": 92,
            "text": "سوگند به پروردگارت که از همگی آنان خواهیم پرسید"
        },
        {
            "chapter": 15,
            "verse": 93,
            "text": "از آنچه می‌کرده‌اند"
        },
        {
            "chapter": 15,
            "verse": 94,
            "text": "پس آنچه دستور یافته‌ای آشکار کن و از مشرکان روی بگردان‌"
        },
        {
            "chapter": 15,
            "verse": 95,
            "text": "ما تو را از [شر] ریشخندکنندگان کفایت [و حمایت‌] می‌کنیم‌"
        },
        {
            "chapter": 15,
            "verse": 96,
            "text": "کسانی که در جنب خداوند به خدایی دیگر قائلند، زودا که [حقیقت را] بدانند"
        },
        {
            "chapter": 15,
            "verse": 97,
            "text": "و به خوبی می‌دانیم که از آنچه می‌گویند دلتنگ می‌شوی‌"
        },
        {
            "chapter": 15,
            "verse": 98,
            "text": "پس سپاسگزارانه پروردگارت را تسبیح گوی و از ساجدان باش‌"
        },
        {
            "chapter": 15,
            "verse": 99,
            "text": "و پروردگارت را بپرست تا تو را مرگ فرارسد"
        },
        {
            "chapter": 16,
            "verse": 1,
            "text": "عذاب الهی فرا می‌رسد، در طلب آن شتاب مکنید، او پاک و فراتر است از آنچه با او شریک می‌سازند"
        },
        {
            "chapter": 16,
            "verse": 2,
            "text": "فرشتگان را با وحی به امر خویش بر هرکس از بندگانش که بخواهد فرو می‌فرستد، که هشدار دهید که خدایی جز من نیست، پس از من پروا کنید"
        },
        {
            "chapter": 16,
            "verse": 3,
            "text": "آسمانها و زمین را به حق آفریده است، فراتر است از آنچه با او شریک می‌سازند"
        },
        {
            "chapter": 16,
            "verse": 4,
            "text": "انسان را از نطفه‌ای [بی‌مقدار] آفریده است، آنگاه او ستیزه‌جویی آشکار است‌"
        },
        {
            "chapter": 16,
            "verse": 5,
            "text": "و چارپایان را برای شما آفرید که برای شما در آنها گرما و سودهای دیگر هست، و هم از آنها می‌خورید"
        },
        {
            "chapter": 16,
            "verse": 6,
            "text": "و هنگامی که آنها را [شامگاهان‌] از چرا باز می‌گردانید، یا [بامدادان‌] به چرا می‌برید، شما را در آن تجملی هست‌"
        },
        {
            "chapter": 16,
            "verse": 7,
            "text": "و بارهایتان را تا شهری که جز با به رنج انداختن تن خویش به آن نمی‌توانید رسید، می‌برند، بی‌گمان پروردگارتان رئوف و مهربان است‌"
        },
        {
            "chapter": 16,
            "verse": 8,
            "text": "و نیز اسبان و استران و درازگوشان را [آفرید] تا بر آنها سوار شوید و مایه تجمل نیز هست، و نیز چیزهای دیگر که شما نمی‌دانید می‌آفریند"
        },
        {
            "chapter": 16,
            "verse": 9,
            "text": "و [بیان‌] راه میانه با خداوند است، و بعضی از آن [راهها] بیراهه است، و اگر می‌خواست همگی شما را هدایت می‌کرد"
        },
        {
            "chapter": 16,
            "verse": 10,
            "text": "او کسی است که از آسمان آبی فرو فرستاد که آشامیدنی شما از آن است و از همان گیاهان می‌روید که در آن [چارپایانتان را] می‌چرانید"
        },
        {
            "chapter": 16,
            "verse": 11,
            "text": "با آن برای شما زراعت و زیتون و خرما و انگور و از هر گونه محصولات [دیگر] می‌رویاند، بی‌گمان در این برای اندیشه‌وران مایه عبرتی هست‌"
        },
        {
            "chapter": 16,
            "verse": 12,
            "text": "و برای شما شب و روز و خورشید و ماه را رام کرد، و ستارگان به فرمان او رام شده‌اند، بی‌گمان در این برای خردورزان مایه عبرتی هست‌"
        },
        {
            "chapter": 16,
            "verse": 13,
            "text": "و آنچه در زمین برای شما رنگارنگ آفرید، بی‌گمان در این برای پندگیران مایه عبرتی هست‌"
        },
        {
            "chapter": 16,
            "verse": 14,
            "text": "او کسی است که دریا را رام کرد تا از [صید] آن گوشتی تر و تازه بخورید و از آن زیورهایی بیرون آورید که آنها را \"می‌پوشید\" و کشتی‌ها را می‌بینی که در آن دریا شکافند، و چنین کرد تا از فضل و کرم او معاش خود فراهم آورید و باشد که سپاس بگزارید"
        },
        {
            "chapter": 16,
            "verse": 15,
            "text": "و کوهها را در زمین بیفکند تا شما را نجنباند و نیز رودها و راههایی [پدید آورد] باشد که راه یابید"
        },
        {
            "chapter": 16,
            "verse": 16,
            "text": "و نیز نشانه‌هایی [دیگر]، و آنان با نظر به ستارگان [در دریا] راه می‌یابند"
        },
        {
            "chapter": 16,
            "verse": 17,
            "text": "پس آیا کسی که می‌آفریند همانند کسی است که نمی‌آفریند؟ آیا پند نمی‌گیرید؟"
        },
        {
            "chapter": 16,
            "verse": 18,
            "text": "و اگر نعمت الهی را بشمارید، نمی‌توانید آن را [چنانکه هست‌] شمارش کنید، بی‌گمان خداوند آمرزگار مهربان است‌"
        },
        {
            "chapter": 16,
            "verse": 19,
            "text": "و خداوند آنچه پنهان و آنچه آشکار می‌دارید، می‌داند"
        },
        {
            "chapter": 16,
            "verse": 20,
            "text": "و کسانی که [مشرکان به ناحق‌] به جای خداوند می‌پرستند، چیزی نیافریده‌اند و خودشان آفریده شده‌اند"
        },
        {
            "chapter": 16,
            "verse": 21,
            "text": "[اینان‌] مردگانی بی‌جانند، و خود نمی‌دانند که چه هنگام برانگیخته خواهند شد"
        },
        {
            "chapter": 16,
            "verse": 22,
            "text": "خدای شما خدایی یگانه است، و کسانی که به آخرت ایمان ندارند، دلهایشان انکارگر است و خود مستکبرند"
        },
        {
            "chapter": 16,
            "verse": 23,
            "text": "حقا که خداوند آنچه پوشیده و آنچه آشکار می‌دارند، می‌داند، [و] او مستکبران را دوست ندارد"
        },
        {
            "chapter": 16,
            "verse": 24,
            "text": "و چون به ایشان گویند پروردگارتان چه نازل کرده است؟ گویند این افسانه‌های پیشینیان است‌"
        },
        {
            "chapter": 16,
            "verse": 25,
            "text": "تا سرانجام هم بار گناهان خودشان را به تمامی در روز قیامت بر دوش کشند و هم بخشی از بارگناهان کسانی را که از روی نادانی گمراهشان کرده‌اند، هان چه بد است آنچه بر دوش می‌کشند"
        },
        {
            "chapter": 16,
            "verse": 26,
            "text": "کسانی هم که [بر همین شیوه و] پیش از آنان بودند، مکرورزیدند، آنگاه فرمان خداوند در رسید که بنیادشان را از پایه برانداخت و سقف از فرازشان بر آنان فرود آمد، و عذاب از جایی که اندیشه‌اش را نمی‌کردند، بر سرشان نازل شد"
        },
        {
            "chapter": 16,
            "verse": 27,
            "text": "سپس در روز قیامت آنان را خوار سازد و فرماید کجا هستند شریکان من که شما درباره آنان مناقشه می‌کردید؟ دانشوران گویند امروز خواری و عذاب نصیب کافران است‌"
        },
        {
            "chapter": 16,
            "verse": 28,
            "text": "کسانی که فرشتگان جانشان را می‌گیرند و آنان بر خود ستم روا داشته‌اند، از در تسلیم درآیند [و گویند] ما هیچ بد و بیراهی نکرده‌ایم، ولی بی‌گمان خداوند به آنچه کرده‌اید، داناست‌"
        },
        {
            "chapter": 16,
            "verse": 29,
            "text": "پس، از دروازه‌های جهنم وارد شوید، و جاودانه در آن خواهید بود، و جایگاه متکبران چه بد است‌"
        },
        {
            "chapter": 16,
            "verse": 30,
            "text": "و به پرهیزگاران گویند پروردگارتان چه نازل کرده است؟ گویند [آنچه نازل کرده است‌] خیر است، برای نیکوکاران در این دنیا نیکی است و سرای آخرت بهتر است، و سرای پرهیزگاران چه نیکوست‌"
        },
        {
            "chapter": 16,
            "verse": 31,
            "text": "همان بهشتهای عدن که به آن در آیند، که جویباران از فرودست آن جاری است، در آنجا هر چه خواهند برایشان هست، خداوند بدین گونه به پرهیزگاران پاداش می‌دهد"
        },
        {
            "chapter": 16,
            "verse": 32,
            "text": "کسانی [از مؤمنان‌] که پاکند چون فرشتگان جانشان را بگیرند گویند سلام بر شما، به خاطر کار و کردارتان وارد بهشت شوید"
        },
        {
            "chapter": 16,
            "verse": 33,
            "text": "انتظاری جز این ندارند که فرشتگان به نزد آنان بیایند یا امر پروردگارت نازل گردد، کسانی هم که پیش از آنان بودند، به همین شیوه رفتار کردند، و خداوند به آنان ستم نکرد، بلکه خود بر خویشتن ستم کردند"
        },
        {
            "chapter": 16,
            "verse": 34,
            "text": "کیفر آنچه کرده بودند، گریبانگیرشان شد، و [کیفر] آنچه به ریشخند گرفته بودند، فراگیرشان شد"
        },
        {
            "chapter": 16,
            "verse": 35,
            "text": "و مشرکان گفتند اگر خدا می‌خواست نه ما و نه پدرانمان چیزی را جز او نمی‌پرستیدیم، و چیزی را جز به امر او حرام نمی‌کردیم، پیشینیان آنان هم به همین شیوه رفتار کردند، و آیا جز پیام‌رسانی آشکار چیزی بر عهده پیامبران است؟"
        },
        {
            "chapter": 16,
            "verse": 36,
            "text": "و به راستی که در میان هر امتی پیامبری برانگیختیم [تا بگویند] که خداوند را بپرستید و از طاغوت پرهیز کنید و از ایشان کسانی هستند که خداوند هدایتشان کرده و از ایشان کسانی هستند که سزاوار گمراهی‌اند، پس در روی زمین سیر و سفر کنید و بنگرید که سرانجام دروغ دارندگان چگونه بوده است‌"
        },
        {
            "chapter": 16,
            "verse": 37,
            "text": "اگر بر هدایت آنان حریص باشی [بدان‌] که خداوند کسی را که بیراه گذارد، به راه نمی‌آورد، و ایشان یاوری ندارند"
        },
        {
            "chapter": 16,
            "verse": 38,
            "text": "و سخت‌ترین سوگندهایشان را به نام خدا می‌خوردند که خداوند کسانی را که مرده‌اند، از نو زنده نخواهد کرد، آری [خواهد کرد]، این است وعده‌ای که به حق بر عهده اوست، ولی بیشترینه مردم نمی‌دانند"
        },
        {
            "chapter": 16,
            "verse": 39,
            "text": "تا سرانجام برای آنان [حقیقت‌] آنچه را اختلاف دارند روشن سازد و تا کافران بدانند که دروغگو بوده‌اند"
        },
        {
            "chapter": 16,
            "verse": 40,
            "text": "سخن ما درباره چیزی که اراده‌اش را کرده‌ایم فقط این است که به آن می‌گوییم موجود شو، و بی‌درنگ موجود می‌شود"
        },
        {
            "chapter": 16,
            "verse": 41,
            "text": "و کسانی که پس از ستم دیدنشان، در راه خدا هجرت کرده‌اند، در دنیا، [در سرا و سرزمین‌] نیکویی جایشان می‌دهیم و اگر بدانند بی‌گمان پاداش اخروی بزرگتر است‌"
        },
        {
            "chapter": 16,
            "verse": 42,
            "text": "همانان که شکیبایی‌ورزیده و بر پروردگارشان توکل کرده‌اند"
        },
        {
            "chapter": 16,
            "verse": 43,
            "text": "و ما پیش از تو جز مردانی که به آنان وحی می‌کردیم، نفرستاده‌ایم، پس اگر نمی‌دانید از پژوهندگان کتابهای آسمانی بپرسید"
        },
        {
            "chapter": 16,
            "verse": 44,
            "text": "[و آنان را] همراه با پدیده‌های شگرف و کتابهای آسمانی [فرستادیم‌]، و بر تو قرآن را نازل کردیم، تا برای مردم آنچه بر ایشان نازل شده است، روشن کنی و باشد که اندیشه کنند"
        },
        {
            "chapter": 16,
            "verse": 45,
            "text": "آیا کسانی که بدسگالی کرده‌اند ایمن‌اند از اینکه خداوند ایشان را [ناگهان‌] به زمین فرو برد، یا از جایی که اندیشه‌اش را نمی‌کنند، عذاب بر سرشان فرود آید؟"
        },
        {
            "chapter": 16,
            "verse": 46,
            "text": "یا [خداوند] در [گرماگرم‌] گشت و گذارشان فروگیردشان و گزیر و گریزی ندارند"
        },
        {
            "chapter": 16,
            "verse": 47,
            "text": "یا ایشان را در عین ترس و لرز فرو گیرد، [پس‌] پروردگارتان رئوف و مهربان است‌"
        },
        {
            "chapter": 16,
            "verse": 48,
            "text": "آیا در آنچه خداوند آفریده است نمی‌نگرند که سایه‌هایشان از راست و چپ می‌گسترد و فروتنانه به درگاه خداوند سجده می‌کنند؟"
        },
        {
            "chapter": 16,
            "verse": 49,
            "text": "هر آن جنبنده‌ای که در آسمانها و آنچه در زمین است، و فرشتگان به درگاه خدا سجده می‌برند و گردنکشی نمی‌کنند"
        },
        {
            "chapter": 16,
            "verse": 50,
            "text": "از پروردگارشان، که بر آنان محیط است، می‌ترسند و آنچه دستور یافته‌اند، انجام می‌دهند"
        },
        {
            "chapter": 16,
            "verse": 51,
            "text": "و خداوند فرمود قائل به دو خدا مباشید، جز این نیست که او خدای یگانه است، پس از من پروا کنید"
        },
        {
            "chapter": 16,
            "verse": 52,
            "text": "و آنچه در آسمانها و زمین است، از آن اوست، و دین پایدار از آن اوست، آیا از غیر خداوند پروا دارید؟"
        },
        {
            "chapter": 16,
            "verse": 53,
            "text": "و هر نعمتی که دارید، از جانب خداوند است، سپس چون به شما رنجی رسد به درگاه او می‌نالید"
        },
        {
            "chapter": 16,
            "verse": 54,
            "text": "و چون رنج را از شما باز دارد، آنگاه گروهی از شما برای پروردگارشان شریک می‌آورند"
        },
        {
            "chapter": 16,
            "verse": 55,
            "text": "تا سرانجام [ناسپاسان‌] در حق آنچه به ایشان بخشیده‌ایم، ناسپاسی کنند، اینک بهره‌مند شوید، زودا که بدانید"
        },
        {
            "chapter": 16,
            "verse": 56,
            "text": "و برای بی‌شعوران [بتان‌]، بهره‌ای از آنچه روزیشان داده‌ایم، [نذر و] تعیین می‌کنند، به خدا که درباره آنچه افتراء می‌زنید، از شما پرسش خواهد شد"
        },
        {
            "chapter": 16,
            "verse": 57,
            "text": "و برای خداوند دخترانی قائل می‌شوند، منزه است او، و برای خودشان هر چه بخواهند"
        },
        {
            "chapter": 16,
            "verse": 58,
            "text": "و چون یکی از ایشان را از دختر [زادن همسرش‌] خبر دهند، چهره‌اش [از خشم و تاسف‌] سیاه شود و تاسف خود را فرو خورد"
        },
        {
            "chapter": 16,
            "verse": 59,
            "text": "از ناگواری خبری که به او داده‌اند، از قوم خود پنهان شود [و با خود بیندیشد] آیا او را به خواری و زاری نگه دارد، یا [زنده‌] به خاک بسپارد، هان چه بد است برداشت و برخورد آنان‌"
        },
        {
            "chapter": 16,
            "verse": 60,
            "text": "وصف بد، سزاوار بی‌ایمانان به آخرت، و وصف والا سزاوار خداوند است، و او پیروزمند فرزانه است‌"
        },
        {
            "chapter": 16,
            "verse": 61,
            "text": "و اگر خداوند مردمان را به خاطر گناه [و شرک‌]شان فرو می‌گرفت، جنبنده‌ای بر روی زمین باقی نمی‌ماند، بلکه آنان را تا زمانی معین واپس‌می‌دارد، و چون اجلشان فرارسد، نه ساعتی پس و نه ساعتی پیش افتند"
        },
        {
            "chapter": 16,
            "verse": 62,
            "text": "و برای خداوند چیزی را که خودشان هم خوش ندارند قائل می‌شوند و به زبانشان به دروغ مدعی می‌شوند که بهشت از آن آنان است، حقا که آتش [دوزخ‌] نصیب آنان است و ایشان [در این راه‌] پیشتازند"
        },
        {
            "chapter": 16,
            "verse": 63,
            "text": "به خدا که برای امتهای پیش از تو هم [پیامبرانی‌] فرستادیم، آنگاه شیطان اعمالشان را در نظرشان بیاراست و آن روز او سرور ایشان است و عذابی دردناک [در پیش‌] دارند"
        },
        {
            "chapter": 16,
            "verse": 64,
            "text": "و قرآن را جز برای این بر تو فرو نفرستادیم که [حقیقت‌] آنچه را اختلاف دارند، برایشان روشن کنی، و برای آنکه برای اهل ایمان رهنمود و رحمت باشد"
        },
        {
            "chapter": 16,
            "verse": 65,
            "text": "و خداوند از آسمان آبی فرو فرستاد و با آن زمین را پس از پژمردنش زنده کرد، بی‌گمان در این برای سخن شنوایان مایه عبرت هست‌"
        },
        {
            "chapter": 16,
            "verse": 66,
            "text": "و در چارپایان برای شما عبرتی است که از شکمهایشان، از میان سرگین و خون، شیری پاک به شما می‌نوشانیم، که گوارای آشامندگان است‌"
        },
        {
            "chapter": 16,
            "verse": 67,
            "text": "و از میوه‌های خرما و انگور هم [شراب‌] مستی‌آور و هم خوراک نیکو به دست می‌آورید، بی‌گمان در این امر برای خردورزان مایه عبرتی است‌"
        },
        {
            "chapter": 16,
            "verse": 68,
            "text": "و پروردگارت به زنبور عسل الهام کرد که از کوهها و درختان و آنچه برمی‌افرازند [برای خود] خانه بساز"
        },
        {
            "chapter": 16,
            "verse": 69,
            "text": "سپس از همه میوه‌ها بخور و راه پروردگارت را فرمانبردارانه بپوی، [آنگاه‌] از شکمهای آنها شهدی رنگارنگ می‌تراود که در آن شفای مردمان است، در این برای اندیشه‌وران مایه عبرتی است‌"
        },
        {
            "chapter": 16,
            "verse": 70,
            "text": "و خداوند [است که‌] شما را آفریده است و سپس جانتان را می‌گیرد، و بعضی از شما هستند که به حد اعلای فرتوتی می‌رسند، چندانکه پس از دانستن [بسیاری چیزها] چیزی ندانند، بی‌گمان خداوند دانای تواناست‌"
        },
        {
            "chapter": 16,
            "verse": 71,
            "text": "و خداوند بعضی از شما را بر بعضی دیگر در روزی برتری داده است، و برتری یافتگان بازگرداننده روزیشان به ملک یمینهایشان نیستند، تا در آن برابر شوند پس آیا به نعمت خداوند انکار می‌ورزند؟"
        },
        {
            "chapter": 16,
            "verse": 72,
            "text": "و خداوند برای شما از خودتان همسرانی قرار داد و از همسرانتان برای شما فرزندان و نوادگانی آفرید و به شما از خوراکهای پاکیزه روزی داد، آیا به باطل ایمان می‌آورند، و به نعمت الهی کفران می‌ورزند"
        },
        {
            "chapter": 16,
            "verse": 73,
            "text": "و به جای خداوند چیزی را می‌پرستند که در آسمانها و زمین هیچ‌گونه اختیار روزی آنان را ندارند و نمی‌توانند داشته باشند"
        },
        {
            "chapter": 16,
            "verse": 74,
            "text": "پس برای خداوند مثل مزنید، چرا که خداوند می‌داند و شما نمی‌دانید"
        },
        {
            "chapter": 16,
            "verse": 75,
            "text": "خداوند مثلی می‌زند بین برده‌ای مملوک که قدرت بر هیچ کاری ندارد و بین کسی که از سوی خویش به او روزی نیکویی بخشیده‌ایم و او از همان پنهان و آشکار می‌بخشد، آیا این دو برابرند؟ سپاس خداوند را، آری بیشترینه‌شان در نمی‌یابند"
        },
        {
            "chapter": 16,
            "verse": 76,
            "text": "و [همچنین‌] خداوند از دو مرد مثلی می‌زند که یکی از آن دو گنگ است و قدرت بر هیچ کاری ندارد و سربار سرور خویش است، هر جا که می‌فرستدش، خیری به بار نمی‌آورد، آیا او و کسی که به داد فرمان می‌دهد و در راه راست می‌رود، برابرند؟"
        },
        {
            "chapter": 16,
            "verse": 77,
            "text": "و [علم‌] غیب آسمانها و زمین خداوند راست، و کار [قیام‌] قیامت، جز [به سرعت‌] چشم بر هم زدنی نیست، یا بلکه کمتر، که خداوند بر هر کاری تواناست‌"
        },
        {
            "chapter": 16,
            "verse": 78,
            "text": "و خداوند [است‌] که شما را از شکمهای مادرانتان، در حالی که هیچ چیز نمی‌دانستید، بیرون آورد، و [از پیش‌] برای شما گوش و چشم و قلب آفرید، باشد که سپاس گزارید"
        },
        {
            "chapter": 16,
            "verse": 79,
            "text": "آیا به پرندگان ننگریسته‌اند که در فضای آسمان رام شده‌اند، و کسی جز خداوند آنها را [در آن حال‌] نگاه نمی‌دارد، بی‌گمان در این برای اهل ایمان مایه‌های عبرت است‌"
        },
        {
            "chapter": 16,
            "verse": 80,
            "text": "و خداوند از خانه‌هایتان برای شما مایه آرامش پدید آورد، و برای شما از پوستهای چارپایان خیمه‌هایی پدید آورد که در روز کوچیدنتان و روز اقامتتان آن را سبکبار می‌یابید، و از پشمها و کرکها و موهای آنها اثاثیه و مایه بهره‌وری تا هنگامی معین پدید آورد"
        },
        {
            "chapter": 16,
            "verse": 81,
            "text": "و خداوند برای شما از آنچه آفریده است، سایه‌سارها و از کوهها برای شما غارها پدید آورد، و برای شما تن‌پوشهایی که شما را از گرما [و سرما] نگه دارد، و تن‌پوشهایی که شما را از آسیب همدیگر نگه می‌دارد، بدین‌سان نعمتش را بر شما تمام می‌کند باشد که تسلیم پیشه کنید"
        },
        {
            "chapter": 16,
            "verse": 82,
            "text": "و اگر روی برتافتند [بدان‌] که بر تو پیام رسانی آشکار است‌"
        },
        {
            "chapter": 16,
            "verse": 83,
            "text": "[آنان‌] نعمت الهی را می‌شناسند، سپس انکارش می‌کنند، و بیشترینه‌شان ناسپاسند"
        },
        {
            "chapter": 16,
            "verse": 84,
            "text": "و روزی که از هر امتی شاهدی برانگیزیم، سپس به کافران اجازه [عذرخواهی‌] داده نشود، و عذرشان را نپذیرند"
        },
        {
            "chapter": 16,
            "verse": 85,
            "text": "و چون ستم‌پیشگان عذاب را بنگرند، آنگاه نه [عذابشان‌] سبک گردد و نه مهلت داده شوند"
        },
        {
            "chapter": 16,
            "verse": 86,
            "text": "و چون مشرکان شریکانی را که [به جای خداوند] قائلند بنگرند، گویند پروردگارا اینان شریکانی هستند که ما به جای تو می‌پرستیدیم، آنگاه به آنان پاسخ دهند که شما دروغگویید"
        },
        {
            "chapter": 16,
            "verse": 87,
            "text": "و در چنین روزی با خداوند از در تسلیم درآیند و بر ساخته‌هایشان [بر باد رود و] از دید آنان ناپدید شود"
        },
        {
            "chapter": 16,
            "verse": 88,
            "text": "کسانی که کفرورزیدند و [مردمان را] از راه خدا باز داشتند، به خاطر فتنه و فسادشان عذابی بر عذابشان بیفزاییم‌"
        },
        {
            "chapter": 16,
            "verse": 89,
            "text": "و روزی که از هر امتی شاهدی از خودشان بر آنان برانگیزیم و تو را بر اینان شاهد آوریم [تا چه خواهند کرد] و کتاب آسمانی [قرآن‌] را بر تو نازل کردیم که روشنگر همه چیز است، و برای مسلمانان رهنمود و رحمت و بشارت است‌"
        },
        {
            "chapter": 16,
            "verse": 90,
            "text": "به راستی خداوند به عدل و احسان و ادای حق خویشاوندان فرمان می‌دهد، و از ناشایستی و کار ناپسند و سرکشی باز می‌دارد، او شما را اندرز می‌دهد باشد که پند گیرید"
        },
        {
            "chapter": 16,
            "verse": 91,
            "text": "و به عهد الهی چون پیمان بستید وفا کنید و سوگندهایتان را پس از مؤکد داشتن آنها، مشکنید، حال آنکه خداوند را بر خود [در آن سوگندها] ضامن گرفته‌اید، بی‌گمان خداوند از آنچه می‌کنید آگاه است‌"
        },
        {
            "chapter": 16,
            "verse": 92,
            "text": "و همانند زنی مباشید که پشمهایی را که می‌بافت، پس از محکم داشتنش، رشته رشته وامی‌تافت، تا سوگندهایتان را دستاویز دغلی کنید، به خیال اینکه امتی از امت دیگر بیشتر و پیشتر است، جز این نیست که خداوند به آن می‌آزمایدتان، و سرانجام در روز قیامت، [حقیقت‌] آنچه را در آن اختلاف داشتید برایتان روشن خواهد ساخت‌"
        },
        {
            "chapter": 16,
            "verse": 93,
            "text": "و اگر خداوند می‌خواست شما را امت یگانه‌ای قرار می‌داد، ولی هر که را بخواهد بیراه می‌گذارد، و هر که را بخواهد به راه می‌آورد، و از چون و چند آنچه می‌کردید، از شما خواهند پرسید"
        },
        {
            "chapter": 16,
            "verse": 94,
            "text": "و سوگندهایتان را دستاویز دغلی در بین خودتان قرار مدهید که لغزش قدمی، پس از استواری‌اش پیش آید، و به خاطر آنکه از راه خدا باز داشتید، عذاب بچشید و برایتان عذابی سهمگین [در پیش‌] است‌"
        },
        {
            "chapter": 16,
            "verse": 95,
            "text": "و پیمان الهی را به بهای ناچیزی مفروشید، زیرا اگر بدانید آنچه در نزد خداوند است، برایتان بهتر است‌"
        },
        {
            "chapter": 16,
            "verse": 96,
            "text": "آنچه نزد شماست، به پایان می‌رسد و آنچه نزد خداوند است، پاینده است، و به کسانی که شکیبایی‌ورزیده‌اند، به بهتر از آنچه کرده‌اند پاداششان را می‌پردازیم‌"
        },
        {
            "chapter": 16,
            "verse": 97,
            "text": "هر کس از مرد یا زن که کار نیک کند و مؤمن باشد، به زندگانی پاک و پسندیده‌ای زنده‌اش می‌داریم و به بهتر از آنچه کرده‌اند پاداششان را می‌پردازیم‌"
        },
        {
            "chapter": 16,
            "verse": 98,
            "text": "پس چون خواهی قرآن بخوانی، از [شر] شیطان مطرود به خداوند پناه ببر"
        },
        {
            "chapter": 16,
            "verse": 99,
            "text": "آری او بر کسانی که ایمان آورده‌اند و بر پروردگارشان توکل کرده‌اند، دست ندارد"
        },
        {
            "chapter": 16,
            "verse": 100,
            "text": "سلطه او فقط بر کسانی است که دوستدارش هستند و کسانی که به خداوند شرک می‌ورزند"
        },
        {
            "chapter": 16,
            "verse": 101,
            "text": "و چون آیه‌ای را به جای آیه دیگر آوریم -و خداوند به آنچه نازل کرده است، آگاه‌تر استگویند تو فقط افترازنی، چنین نیست بلکه بیشترینه‌شان در نمی‌یابند"
        },
        {
            "chapter": 16,
            "verse": 102,
            "text": "بگو آن را روح‌القدس [جبرئیل‌] به راستی و درستی از سوی پروردگارت نازل کرده است، تا مؤمنان را ثابت‌قدم بدارد و برای مسلمانان رهنمود و بشارتی باشد"
        },
        {
            "chapter": 16,
            "verse": 103,
            "text": "و به خوبی می‌دانیم که ایشان می‌گویند همانا بشری او را آموزش می‌دهد [حاشا، چرا که‌] زبان کسی که اینان کژاندیشانه ادعا می‌کنند، گنگ و بیگانه است و این زبان [زبان قرآن‌] عربی [شیوا و] روشن است‌"
        },
        {
            "chapter": 16,
            "verse": 104,
            "text": "کسانی که به آیات الهی ایمان ندارند، خداوند هدایتشان نمی‌کند و عذابی دردناک [در پیش‌] دارند"
        },
        {
            "chapter": 16,
            "verse": 105,
            "text": "جز این نیست که دروغ‌پردازی را کسانی می‌کنند که به آیات الهی ایمان ندارند و اینان دروغگو هستند"
        },
        {
            "chapter": 16,
            "verse": 106,
            "text": "هر کس که بعد از ایمانش به خداوند کفرورزد [بازخواست شود] مگر کسی که وادار شود، و دلش به ایمان آرام و استوار باشد، ولی کسانی که دل بر کفر نهاده باشند، خشم خداوند بر آنان است و عذابی سهمگین [در پیش‌] دارند"
        },
        {
            "chapter": 16,
            "verse": 107,
            "text": "این از آن است که ایشان زندگی دنیا را از آخرت خوشتر دارند، و خداوند خدانشناسان را هدایت نمی‌کند"
        },
        {
            "chapter": 16,
            "verse": 108,
            "text": "اینان کسانی هستند که خداوند بر دلها و گوشها و دیدگانشان مهر نهاده است و اینانند که غافلند"
        },
        {
            "chapter": 16,
            "verse": 109,
            "text": "حقا که ایشان در آخرت زیانکارند"
        },
        {
            "chapter": 16,
            "verse": 110,
            "text": "از سوی دیگر، پروردگارت در حق کسانی که پس از شکنجه دیدن، هجرت کردند، سپس به جهاد پرداختند و شکیبایی پیشه کردند، بدان که پروردگارت پس از آن آمرزگار مهربان است‌"
        },
        {
            "chapter": 16,
            "verse": 111,
            "text": "روزی [فرارسد] که هر کس [فقط] به دفاع از خویش بپردازد، و جزای هرکسی بر وفق کاری که کرده است، تمام و کمال داده شود، و بر ایشان ستم نرود"
        },
        {
            "chapter": 16,
            "verse": 112,
            "text": "و خداوند [اهل‌] شهری را مثل زند که امن و آسوده به سر می‌برد و روزی آن از هر سو به خوشی و فراوانی می‌رسید، آنگاه به نعمتهای الهی کفران‌ورزید، و سپس خداوند به کیفر کار و کردارشان بلای فراگیر گرسنگی و ناامنی را به آنان چشانید"
        },
        {
            "chapter": 16,
            "verse": 113,
            "text": "و به راستی که پیامبری از خودشان به سوی آنان آمد، آنگاه او را دروغ‌زن انگاشتند، و سرانجام در حالی که ستمکار [مشرک‌] بودند، عذاب آنان را فرو گرفت‌"
        },
        {
            "chapter": 16,
            "verse": 114,
            "text": "از آنچه خداوند روزیتان کرده است، حلال و پاکیزه بخورید، و اگر فقط او را می‌پرستید، بر نعمت الهی شکر کنید"
        },
        {
            "chapter": 16,
            "verse": 115,
            "text": "بدانید [که خداوند] بر شما مردار و خون و گوشت خوک و آنچه نامی جز نام خدا [به هنگام ذبحش‌] برده باشند، حرام کرده است، اما اگر کسی درمانده شود، و تجاوزکار و زیاده خواه نباشد [و از آنها بخورد، بداند که‌] خداوند آمرزگار مهربان است‌"
        },
        {
            "chapter": 16,
            "verse": 116,
            "text": "و با هر دروغی که به زبانتان می‌آید، مگویید که این حلال است و این حرام، تا بر خداوند دروغ بسته باشید، زیرا کسانی که بر خداوند دروغ ببندند رستگار نمی‌شوند"
        },
        {
            "chapter": 16,
            "verse": 117,
            "text": "برخورداری اندکی است و [سپس‌] بر ایشان عذابی دردناک [در پیش‌] است‌"
        },
        {
            "chapter": 16,
            "verse": 118,
            "text": "و بر یهودیان، آنچه را پیشتر بر تو خوانده‌ایم، حرام کرده‌ایم، و ما در حق ایشان ستم نکردیم، بلکه خود بر خویشتن ستم کردند"
        },
        {
            "chapter": 16,
            "verse": 119,
            "text": "آنگاه پروردگارت در حق کسانی که از روی نادانی مرتکب کار ناشایستی شده‌اند، و سپس توبه و درستکاری کرده‌اند، پس از آن، آمرزگار مهربان است‌"
        },
        {
            "chapter": 16,
            "verse": 120,
            "text": "بی‌گمان ابراهیم پیشوایی فروتن در برابر خداوند و پاکدین بود و از مشرکان نبود"
        },
        {
            "chapter": 16,
            "verse": 121,
            "text": "که در برابر نعمتهای او سپاسگزار بود [و خداوند] او را برگزید و به راه راست هدایت کرد"
        },
        {
            "chapter": 16,
            "verse": 122,
            "text": "و به او در دنیا نیکی بخشیدیم و او در آخرت هم از شایستگان است‌"
        },
        {
            "chapter": 16,
            "verse": 123,
            "text": "سپس به تو وحی کردیم که از آیین ابراهیم پاکدین پیروی کن که از مشرکان نبود"
        },
        {
            "chapter": 16,
            "verse": 124,
            "text": "حرمت نهادن به شنبه [ سبت‌] فقط بر کسانی مقرر شد که در آن [و در صید ماهی و نظایر آن‌] اختلاف‌ورزیدند، و بی‌گمان پروردگارت در روز قیامت در آنچه اختلاف می‌داشتند، در میان آنان داوری خواهد کرد"
        },
        {
            "chapter": 16,
            "verse": 125,
            "text": "به راه پروردگارت با حکمت و پند[های‌] پسندیده فراخوان، و با آنان به شیوه‌ای که بهتر است مجادله [و مقابله‌] کن، چرا که پروردگارت داناتر است که چه کسانی از راه او به در افتاده‌اند و هم او به رهیافتگان داناتر است‌"
        },
        {
            "chapter": 16,
            "verse": 126,
            "text": "و اگر خواستید کسی را مکافات کنید، نظیر آنچه مکافات دیده‌اید، مکافات دهید، و اگر شکیبایی [و خویشتنداری‌]ورزید، بدانید که این شیوه برای شکیبایان بهتر است‌"
        },
        {
            "chapter": 16,
            "verse": 127,
            "text": "شکیبایی پیشه کن و شکیبایی تو جز به توفیق الهی نیست و بر آنان اندوه مخور و از مکری که می‌ورزند دلتنگ مباش‌"
        },
        {
            "chapter": 16,
            "verse": 128,
            "text": "بی‌گمان خداوند با پرهیزگاران و نیکوکاران است‌"
        }
    ]
}
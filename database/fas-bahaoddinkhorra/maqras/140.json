{
    "maqras": [
        {
            "chapter": 24,
            "verse": 1,
            "text": "این سوره‌ای است که فرو فرستاده‌ایمش و [احکام‌] آن را واجب گردانده‌ایم، و در آن آیاتی روشنگر نازل کرده‌ایم باشد که پند گیرید"
        },
        {
            "chapter": 24,
            "verse": 2,
            "text": "زن و مرد زناکار [بکر] را به هر یک از آنان یکصد تازیانه بزنید، و اگر به خداوند و روز بازپسین ایمان دارید، در دین الهی، در حق آنان دچار ترحم نشوید، و گروهی از مؤمنان، در صحنه عذاب کشیدن آنان حاضر باشند"
        },
        {
            "chapter": 24,
            "verse": 3,
            "text": "مرد زانی نباید جز با زن زانی یا زن مشرک ازدواج کند، همچنین با زن زانی نباید جز مرد زانی یا مشرک ازدواج کند، و این کار بر مؤمنان حرام گردیده است‌"
        },
        {
            "chapter": 24,
            "verse": 4,
            "text": "و کسانی که به زنان پاکدامن تهمت [زنا] می‌زنند، سپس چهار شاهد نمی‌آورند، ایشان را هشتاد تازیانه بزنید، و دیگر هرگز شهادت آنان را قبول نکنید، و اینانند که فاسقند"
        },
        {
            "chapter": 24,
            "verse": 5,
            "text": "مگر کسانی که پس از آن توبه کنند و کارشایسته پیش بگیرند، که خداوند آمرزگار مهربان است‌"
        },
        {
            "chapter": 24,
            "verse": 6,
            "text": "و کسانی که به زنانشان تهمت [زنا] می‌زنند، و شاهدی جز خویشتن ندارند، [باید] چهار بار به نام خداوند سوگند بخورند که ایشان راستگو هستند"
        },
        {
            "chapter": 24,
            "verse": 7,
            "text": "و بار پنجم بگویند که لعنت الهی بر او باد اگر از دروغگویان باشد"
        },
        {
            "chapter": 24,
            "verse": 8,
            "text": "و عذاب [حد] این گونه از زن، بازداشته می‌شود که چهار بار سوگند به نام خداوند بخورد که او [شوهرش‌] از دروغگویان است‌"
        },
        {
            "chapter": 24,
            "verse": 9,
            "text": "و بار پنجم بگوید که خشم الهی بر آن زن باد اگر آن مرد از راستگویان باشد"
        },
        {
            "chapter": 24,
            "verse": 10,
            "text": "و اگر بخشش و بخشایش الهی و رحمت او بر شما نباشد و اینکه خداوند توبه‌پذیر فرزانه است [کار بر شما دشوار می‌شد]"
        },
        {
            "chapter": 24,
            "verse": 11,
            "text": "کسانی که تهمت ناپاکی را در میان آوردند، جماعتی از شما هستند، آن را شری به زیان خویش مپندارید، بلکه [در نهایت‌] خیری برای شماست، بر عهده هر یک از آنان سهمی از گناه است که مرتکب شده است، و کسی از آنان که عمده آن را دامن زد، عذابی سهمگین دارد"
        },
        {
            "chapter": 24,
            "verse": 12,
            "text": "چرا چون آن را شنیدید، مردان و زنان مؤمن در حق خویش گمان نیک نبردند و نگفتند که این تهمت آشکاری است‌"
        },
        {
            "chapter": 24,
            "verse": 13,
            "text": "چرا بر آن چهار گواه نیاوردند، و چون گواهان را نیاوردند، اینان نزد خداوند دروغگو هستند"
        },
        {
            "chapter": 24,
            "verse": 14,
            "text": "و اگر در دنیا و آخرت بخشایش و رحمت الهی بر شما نبود در آنچه گفت و گو می‌کردید به شما عذابی سهمگین می‌رسید"
        },
        {
            "chapter": 24,
            "verse": 15,
            "text": "آنگاه که از زبان همدیگر فرا می‌گرفتیدش و دهان به دهان چیزی را که به آن علم نداشتید، می‌گفتید و آن را آسان [و ساده‌] می‌پنداشتید، حال آنکه آن نزد خداوند سترگ است‌"
        },
        {
            "chapter": 24,
            "verse": 16,
            "text": "و چرا چون شنیدیدش نگفتید که ما را نرسد که در این باره سخن گوییم، پاکا که تویی، این بهتانی بزرگ است‌"
        },
        {
            "chapter": 24,
            "verse": 17,
            "text": "خداوند اندرزتان می‌دهد که اگر مؤمن هستید، هرگز مانند آن را تکرار مکنید"
        },
        {
            "chapter": 24,
            "verse": 18,
            "text": "و خداوند آیاتش را برای شما روشن می‌گرداند و خداوند دانای فرزانه است‌"
        },
        {
            "chapter": 24,
            "verse": 19,
            "text": "کسانی که خوش دارند که بدنامی در حق مؤمنان شایع گردد، در دنیا و آخرت عذابی دردناک دارند و خداوند [حقایق را] می‌داند و شما نمی‌دانید"
        },
        {
            "chapter": 24,
            "verse": 20,
            "text": "و اگر بخشایش و رحمت الهی در حق شما نبود و اینکه خداوند رئوف و مهربان است [شما را سخت کیفر می‌داد]"
        }
    ]
}
{
    "pages": [
        {
            "chapter": 43,
            "verse": 23,
            "text": "و بدین‌سان پیش از تو در هیچ آبادی، هشداردهنده‌ای نفرستادیم مگر آنکه ناز پروردگانش گفتند ما پدرانمان را بر شیوه‌ای یافته‌ایم، و ما در پی آنان دنباله روانیم‌"
        },
        {
            "chapter": 43,
            "verse": 24,
            "text": "بگو حتی اگر برای شما راهنماتر از آنچه پدرانتان را پیرو آن یافتید، بیاورم؟ گفتند ما رسالت شما را منکریم‌"
        },
        {
            "chapter": 43,
            "verse": 25,
            "text": "آنگاه از ایشان داد ستاندیم، پس بنگر که سرانجام دروغ انگاران چه بوده است‌"
        },
        {
            "chapter": 43,
            "verse": 26,
            "text": "و چنین بود که ابراهیم به پدرش و قومش گفت همانا من از آنچه می‌پرستید بری و برکنارم‌"
        },
        {
            "chapter": 43,
            "verse": 27,
            "text": "مگر از کسی که مرا آفریده است و همو مرا هدایت فرماید"
        },
        {
            "chapter": 43,
            "verse": 28,
            "text": "و آن [اندیشه توحید] را سخنی ماندگار در میان احفاد او قرار داد، باشد که به راه آیند"
        },
        {
            "chapter": 43,
            "verse": 29,
            "text": "آری اینان و پدرانشان را بهره‌مند ساخته‌ام تا آنکه [دین‌] حق و پیامبری آشکار به نزد آنان آمد"
        },
        {
            "chapter": 43,
            "verse": 30,
            "text": "و چون [دین‌] حق به نزد آنان آمد، گفتند این جادوست و ما منکر آنیم‌"
        },
        {
            "chapter": 43,
            "verse": 31,
            "text": "و گفتند چرا این قرآن بر مردی بزرگ از آن دو شهر [مکه و طائف‌] فرود نیامده است‌"
        },
        {
            "chapter": 43,
            "verse": 32,
            "text": "آیا ایشان رحمت پروردگارت را تقسیم می‌کنند [نه بلکه‌] ما زیستمایه‌شان را در زندگانی دنیا در میان آنان تقسیم می‌کنیم، و بعضی از ایشان را بر بعضی دیگر به درجاتی برتر داشتیم تا بعضی از آنان بعضی دیگر را به بیگاری بگیرند، و رحمت پروردگارت بهتر است از آنچه گرد می‌آورند"
        },
        {
            "chapter": 43,
            "verse": 33,
            "text": "و اگر این نبود که [نمی‌خواستیم‌] مردم امت یگانه‌ای [در کفر] شوند، برای خانه‌های کسانی که بر خداوند رحمان کفر می‌ورزیدند، سقفهایی سیمین پدید می‌آوردیم، و نیز نردبانهایی [از سیم‌] که بر آنها بالا روند"
        }
    ]
}
{
    "pages": [
        {
            "chapter": 23,
            "verse": 18,
            "text": "و از آسمان آبی به اندازه فرو فرستادیم و آن را در زمین جای دادیم، و ما به از بین بردن آن تواناییم‌"
        },
        {
            "chapter": 23,
            "verse": 19,
            "text": "آنگاه با آن برای شما باغهای خرما و انگور پدید آوردیم که در آن برای شما میوه‌های بسیار است و از آن می‌خورید"
        },
        {
            "chapter": 23,
            "verse": 20,
            "text": "و [همچنین‌] درختی که از طور سینا می‌روید و روغن [زیتون‌] برمی‌آورد و نیز نان خورشی برای خورندگان‌"
        },
        {
            "chapter": 23,
            "verse": 21,
            "text": "و برای شما در چارپایان مایه عبرتی هست که شما را از آنچه در شکمهای آنهاست می‌نوشانیم و در آنها برای شما سودهای فراوان است و از [گوشت‌] آنها می‌خورید"
        },
        {
            "chapter": 23,
            "verse": 22,
            "text": "و بر آنها و بر کشتی سوار می‌شوید"
        },
        {
            "chapter": 23,
            "verse": 23,
            "text": "و به راستی نوح را به سوی قومش فرستادیم، که [به آنان‌] گفت ای قوم من خداوند را بپرستید که خدایی جز او ندارید، آیا پروا نمی‌کنید؟"
        },
        {
            "chapter": 23,
            "verse": 24,
            "text": "و بزرگانی از قومش که کفرورزیده بودند گفتند این [مرد] جز بشری همانند شما نیست که می‌خواهد بر شما برتری جوید، و اگر خدا می‌خواست [بر شما] فرشتگانی می‌فرستاد، ما چنین چیزی در [سرنوشت‌] نیاکانمان نشنیده‌ایم‌"
        },
        {
            "chapter": 23,
            "verse": 25,
            "text": "او جز مردی نیست که جنونی دارد، در کار او چندی درنگ کنید"
        },
        {
            "chapter": 23,
            "verse": 26,
            "text": "[نوح‌] گفت پروردگارا در قبال اینکه تکذیبم می‌کنند یاریم فرما"
        },
        {
            "chapter": 23,
            "verse": 27,
            "text": "آنگاه به او وحی کردیم که کشتی را زیر نظر ما و با وحی ما بساز، و چون فرمان ما در رسید و [آب از] تنور فوران کرد، در آن از هر [جانوری‌] جفتی دوگانه راه بده، و نیز خانواده‌ات را مگر کسی از ایشان که حکم [ما] از پیش درباره او تحقق یافته است، و درباره کسانی که ستم [و شرک‌]ورزیده‌اند، با من سخن مگو که ایشان غرق شدنی‌اند"
        }
    ]
}
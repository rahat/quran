{
    "rukus": [
        {
            "chapter": 17,
            "verse": 23,
            "text": "Rabbin, O´ndan başkasına kulluk etmemenizi ve anne-babaya iyilikle davranmayı emretti. Şayet onlardan biri veya ikisi senin yanında yaşlılığa ulaşırsa, onlara: \"Öf\" bile deme ve onları azarlama; onlara güzel söz söyle"
        },
        {
            "chapter": 17,
            "verse": 24,
            "text": "Onlara acıyarak alçakgönüllülük kanadını ger ve de ki: \"Rabbim, onlar beni küçükken nasıl terbiye ettilerse sen de onları esirge"
        },
        {
            "chapter": 17,
            "verse": 25,
            "text": "Rabbiniz nefslerinizdekini (daha iyi) bilir. Eğer siz salih olursanız, şüphesiz O da, [kendisine] yönelenleri / dönenleri (evvab) bağışlayıcıdır"
        },
        {
            "chapter": 17,
            "verse": 26,
            "text": "Akrabaya hakkını ver, yoksula ve yolda kalmışa da. İsraf ederek saçıp savurma"
        },
        {
            "chapter": 17,
            "verse": 27,
            "text": "Çünkü saçıp savuranlar, şeytanın kardeşleri olmuşlardır; şeytan ise rabbine karşı (çok) kafirdir"
        },
        {
            "chapter": 17,
            "verse": 28,
            "text": "Eğer rabbinden ummakta olduğun bir rahmeti beklerken (darlıkta olduğundan) onlara sırt çevirecek olursan, bu durumda onlara yumuşak söz söyle"
        },
        {
            "chapter": 17,
            "verse": 29,
            "text": "Elini boynunda bağlanmış olarak kılma, büsbütün de açık tutma. Sonra kınanır, hasret (pişmanlık) içinde kalakalırsın"
        },
        {
            "chapter": 17,
            "verse": 30,
            "text": "Kuşkusuz senin rabbin, rızkı dilediğine genişletir / yayar veya daraltır / kısar / kısıtlar. Gerçekten O, kullarından haberi olandır, görendir"
        }
    ]
}
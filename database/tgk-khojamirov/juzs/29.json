{
    "juzs": [
        {
            "chapter": 67,
            "verse": 1,
            "text": "Пурбаракат ва бузургвор аст (яъне, хайри Аллоҳ бисёр ва инъомаш бузург аст,) он ки ба дасти Уст мулк ва подшоҳии дунёву охират аз они Уст ва амру қазояш дар ҳар ду ҷаҳон гузарост ва Ӯ бар ҳама чиз тавоност"
        },
        {
            "chapter": 67,
            "verse": 2,
            "text": "Он, ки марг ва зиндагиро офарид, то шуморо эй мардум, биёзмояд, ки кадом як аз шумо некӯкирдортар, холистару дурусттар аст ва Ӯст пирӯзманди тавоно, ки Ӯро чизе нотавон нахоҳад кард, бахшанда аст барои касе, ки тавба кардааст"
        },
        {
            "chapter": 67,
            "verse": 3,
            "text": "Он, ки ҳафт осмонро табақа-табақа (яъне, болои ҳам) офарид. Дар офариниши Аллоҳи меҳрубон ҳеҷ халал ва камбудие намебинӣ. Бознигар, оё ҳеҷ нуқсоне ва шикофӣ дар он мебинӣ"
        },
        {
            "chapter": 67,
            "verse": 4,
            "text": "Сипас бори дигар чашм бигардон, чашми ту дар ҳоле, ки хаста ва нотавон аст ба сӯи ту боз мегардад"
        },
        {
            "chapter": 67,
            "verse": 5,
            "text": "Ва ҳароина осмони дунёро ба чароғҳои азим, дурахшанда зиннат додем ва онҳоро барои рондани шайтонҳо (сӯзонанда) қарор додем, зеро шайтонҳо мехоҳанд, ки аз ахбори осмон гӯш диҳанд ва дузданд ва барои онҳо дар охират азоб ва оташи сӯзон омода сохтем, ки ба он чашонда мешаванд"
        },
        {
            "chapter": 67,
            "verse": 6,
            "text": "Ва барои касоне, ки ба Парвардигорашон кофир шуданд, азоби ҷаҳаннам аст ва барояшон чӣ бад ҷойгаҳе аст"
        },
        {
            "chapter": 67,
            "verse": 7,
            "text": "Ҳангоме ки дар он дӯзах андохта шаванд, аз он овозе бениҳоят сахти бад, ваҳшатнок мешунаванд, дар ҳоле ки дӯзах бар он меҷӯшад"
        },
        {
            "chapter": 67,
            "verse": 8,
            "text": "Аз шиддати хашм наздик аст, ки дӯзах бар кофирон пора пора шавад, ҳаргоҳ, ки гурӯҳе аз одамон дар он дӯзах андохта мешаванд, фариштагони нигоҳбони он дӯзах аз онҳо мепурсанд: «Оё бимдиҳандае ба суроғи шумо наёмад, ки аз ин азоб шуморо бим намояд?!»"
        },
        {
            "chapter": 67,
            "verse": 9,
            "text": "Гӯянд: «Оре, бимдиҳандае аз назди Аллоҳ ба сӯи мо омад ва моро бим дод, пас мо ӯро дурӯғ шуморидем ва гуфтем, ҳаргиз Аллоҳ чизе бар касе аз одамӣ нозил накардааст, шумо эй Расулон ҷуз дар гумроҳии бузург нестед»"
        },
        {
            "chapter": 67,
            "verse": 10,
            "text": "Ва кофирон гӯянд: «Агар мо дар дунё ба шунавоии қабул мешунидем ё таъаққул (фикр) мекардем, мисли ҳақталабон, имрӯз дар зумраи дӯзахиён набудем.»"
        },
        {
            "chapter": 67,
            "verse": 11,
            "text": "Пас онҳо ба гуноҳи худ эътироф карданд ва ба сабаби куфрашон сазовори азоби дӯзах шуданд. Дур бод ахди дӯзах аз раҳмати Аллоҳ"
        },
        {
            "chapter": 67,
            "verse": 12,
            "text": "Бегумон касоне ки ғоибона аз Парвардигорашон метарсанд, ҳатто дар ҳолатҳое, ки гайр аз Аллоҳ касе дигар хабар надорад ва Ӯро ибодат мекунанд ва нофармонбардорӣ намекунанд, барои онҳо омӯрзиш аз гуноҳҳо ва подоши бузурге (ҷаннат) аст"
        },
        {
            "chapter": 67,
            "verse": 13,
            "text": "Ва гуфтори худро пинҳон доред ё онро ошкор созед, ба ҳар ҳол назди Аллоҳ баробар аст ва чизе аз гуфтору кирдори шумо бар Вай пинҳон намемонад, ҳатто Ӯ ба он чӣ дар дилҳост, огоҳ аст"
        },
        {
            "chapter": 67,
            "verse": 14,
            "text": "Оё касе, ки ҳамаи мавҷудотро офаридааст, халқияти онро хуб ва маҳкам кардааст, пас чӣ гуна аз ҳоли онҳо намедонад? Дар ҳоле, ки Ӯ нозукбину огоҳ аст ба аъмоли бандагонаш"
        },
        {
            "chapter": 67,
            "verse": 15,
            "text": "Ӯ Зотест, ки заминро барои шумо ром ҳамвор ва нарм гардонид, то бар он қарор гиред пас дар гӯшаву канори он роҳ биравед ва аз ризқу рӯзии Ӯ бихӯред ва зинда шудани дубора пас аз марг барои ҳисобу ҷазо ба сӯи Ӯст"
        },
        {
            "chapter": 67,
            "verse": 16,
            "text": "Оё эй кофирони Макка, худро аз Зоте, ки дар осмон Аллоҳ аст дар амон медонед, ки фармон диҳад замин шуморо фурӯ барад, пас он ногаҳон ба ларзиш дарояд, то ҳама ҳалок шавед"
        },
        {
            "chapter": 67,
            "verse": 17,
            "text": "Ё худро аз Зоте, ки дар осмон аст, дар амон медонед, ки тундбоде ҳамроҳ бо сангреза бар шумо фиристад? Пас эй кофирон, ба зудӣ хоҳед донист, ки ҳушдори ман чӣ гуна аст ва он замоне, ки бо чашми худ азобро мушоҳида кардед, донистан ба шумо фоидае надиҳад"
        },
        {
            "chapter": 67,
            "verse": 18,
            "text": "Ва ба ростӣ, касоне ки пеш аз он кофирони Макка буданд, монанди қавми Нуҳ, Од ва Самуд даъвати паёмбаронро дурӯғ шумориданд. Пас азоби Ман дар баробари дурӯғ шумориданашон паёмбаронро чӣ хуна буд"
        },
        {
            "chapter": 67,
            "verse": 19,
            "text": "Оё ин кофирон бехабаранд, ба паррандагоне, ки бар болои сарашон аст, ки гоҳе болҳои худро мекушоянд ва гоҳе фурӯ мебанданд, нигоҳ накарданд?! Ҷуз Аллоҳи меҳрубон касе онҳоро бар фарози осмон нигоҳ намедорад. Бегумон Ӯ ба ҳар чиз биност"
        },
        {
            "chapter": 67,
            "verse": 20,
            "text": "Ё ба гумони шумо он касе ки худ барои шумо чун сипоҳе аст, ки шуморо дар баробари Аллоҳи меҳрубон ёрӣ мекунад, кист? Кофирон ҷуз дар фиреб ва ғурурашон нестанд"
        },
        {
            "chapter": 67,
            "verse": 21,
            "text": "Ё кист, он Зот, ки ба шумо ризқу рӯзӣ диҳад, агар Ӯ ризқи худро аз шумо боздорад? Балки он кофирон дар саркашӣ ва рамидагӣ аз ҳақ маҳкам пайвастаанд. Яъне, аз ҳақ нафрат ва такаббур меварзанд ва на панд мегиранд ва на пайравӣ мекунанд"
        },
        {
            "chapter": 67,
            "verse": 22,
            "text": "Оё касе, ки ба рӯ афтода ҳаракат мекунад ва намедонад куҷо меравад ва чӣ гуна меравад, ба ҳидоят наздиктараст, ё он касе ки истода ба роҳи рост меравад, ки дар он ҳеҷ каҷӣ нест"
        },
        {
            "chapter": 67,
            "verse": 23,
            "text": "Бигӯ эй Расул: «Ӯ Зотест, ки шуморо нахустин бор офарид, баъд аз он ки чизе набудед ва дар адам (нестӣ) қарор доштед ва барои шумо гӯш, дод, то ба василаи он бишнавед ва чашмон дод, то ба василаи он бубинед ва дилҳоро қарор дод, то ба василаи онҳо дар махлуқоти Аллоҳ биандешед, аммо шумо эй кофирон андаке сипосгузорӣ мекунед»"
        },
        {
            "chapter": 67,
            "verse": 24,
            "text": "Бигӯ: «Ӯ Зотест шуморо биёфарид ва дар замин пароканда сохт ва баъд аз ин парокандагӣ барои ҳисобу ҷазо ба сӯи Ӯ гирд оварда мешавед»"
        },
        {
            "chapter": 67,
            "verse": 25,
            "text": "Ва кофирон мегӯянд: Эй Муҳаммад ва эй мӯъминон ба мо хабар диҳед ва равшан созед «Агар рост мегӯед ин ваъдаи қиёмат чӣ замонест?»"
        },
        {
            "chapter": 67,
            "verse": 26,
            "text": "Бигӯ эй Паёмбар барояшон: «Илми қиёмат танҳо назди Аллоҳ аст ва ман фақат ҳушдордиҳандаи ошкор ҳастам ва аз оқибати куфратон шуморо бим медиҳам ва барои шумо он чиро, ки Аллоҳ таъоло маро ба баёни он амр намудааст, баён мекунам»"
        },
        {
            "chapter": 67,
            "verse": 27,
            "text": "Пас чун он кофирон ваъдаи Аллоҳро аз наздик бинанд, чеҳраи касоне, ки кофир шуданд сиёҳу андӯҳгин мегардад ва ба онҳо сарзаниш карда гуфта мешавад: Ин ҳамон чизест, ки шумо онро дар дунё бо шитоб металабидед"
        },
        {
            "chapter": 67,
            "verse": 28,
            "text": "Бигӯ эй Расул барои инҳо кофирон: «Ба ман хабар диҳед, агар Аллоҳ маро ва касоне, ки бо ман ҳастанд, ҳалок кунад, ҳамчунон ки таманно мекунед, ё бар мо раҳмат оварад ва аҷали моро ба таъхир андозад ва аз азобаш нигоҳ дорад, пас чӣ касе кофиронро аз азоби дарднок паноҳ медиҳад?!»"
        },
        {
            "chapter": 67,
            "verse": 29,
            "text": "Бигӯ: «Ӯ Аллоҳи меҳрубон аст ба Ӯ имон овардем ва ба шариати Ӯ амал кардем ва бар Ӯ дар ҳамаи умури зиндагиамон таваккал кардем, пас эй кофирон ба зудӣ хоҳед донист, чӣ касе дар гумроҳии ошкор аст мо ё шумо?!»"
        },
        {
            "chapter": 67,
            "verse": 30,
            "text": "Бигу эй Расул барои ин мушрикон: «Ба ман хабар диҳед агар оби нӯшокии шумо дар замин фурӯ равад ва ба ҳеҷ василае дастрасе ёфта натавонед, пас чӣ касе метавонад барои шумо оби равон биёварад?!»"
        },
        {
            "chapter": 68,
            "verse": 1,
            "text": "Нун. Аллоҳ савганд ёд мекунад: Савганд ба қалам ва он чӣ менависанд, фариштагон ва одамон аз хайру нафъ ва илмҳо"
        },
        {
            "chapter": 68,
            "verse": 2,
            "text": "ки ту эй Расул ба фазли Парвардигорат, ки паёмбарӣ ва рисолатро бар ту арзонӣ намудааст, девона нестӣ"
        },
        {
            "chapter": 68,
            "verse": 3,
            "text": "Бегумон барои ту эй Расул, он чӣ аз сахтиҳо кашидаӣ бар таблиғи рисолат, мукофоти поённопазир аст"
        },
        {
            "chapter": 68,
            "verse": 4,
            "text": "ва ҳароина, ту эй Расул бар хулқи азим ҳастӣ"
        },
        {
            "chapter": 68,
            "verse": 5,
            "text": "Ба зудӣ ту эй Расул мебинӣ ва он кофирон низ мебинанд"
        },
        {
            "chapter": 68,
            "verse": 6,
            "text": "ки девонагӣ дар кадом яке аз шумост"
        },
        {
            "chapter": 68,
            "verse": 7,
            "text": "Албатта, Парвардигори ту беҳтар медонад чӣ касе бадбахт аст ва аз роҳи ҳидояти Ӯ гумроҳ гаштааст ва Ӯ ба парҳезгорони роҳёфтагон (ба дини ҳақ) донотар аст"
        },
        {
            "chapter": 68,
            "verse": 8,
            "text": "Пас, эй Расул бар дини худ устувор бош ва ба дурӯғшуморандагон итоъат макун"
        },
        {
            "chapter": 68,
            "verse": 9,
            "text": "Таманно ва дӯст доранд, ки бо онҳо нармӣ кунӣ, то барои ту нармӣ кунанд"
        },
        {
            "chapter": 68,
            "verse": 10,
            "text": "Ва эй Расул, аз ҳар фурӯмояе (пасте), ки бисёр савганд мехӯрад, пайравӣ макун"
        },
        {
            "chapter": 68,
            "verse": 11,
            "text": "Айбҷӯе, ки барои суханчинӣ ин ҷову он ҷо меравад ва миёни онҳо фасод меорад"
        },
        {
            "chapter": 68,
            "verse": 12,
            "text": "боздоранда аз хайр, ки бар хайр кардани мол бахил аст, аз ҳад гузаранда, ки ба мардум таҷовуз мекунад, гунаҳкор, ки бар ҳаром бисёр даст задааст"
        },
        {
            "chapter": 68,
            "verse": 13,
            "text": "дағалмарде, ки бадхулқ ва бадрафтор аст, зинозода, (ҳаромзодаи бепадар)"
        },
        {
            "chapter": 68,
            "verse": 14,
            "text": "ба хотире, ки соҳиби молу фарзанд аст саркашӣ кард ва аз пазируфтани ҳақ такаббур кард"
        },
        {
            "chapter": 68,
            "verse": 15,
            "text": "чун яке аз оёти Мо бар ӯ хонда шавад, онро дурӯғ шуморад ва гӯяд: «Афсонаҳои пешиниён аст»"
        },
        {
            "chapter": 68,
            "verse": 16,
            "text": "Ба зудӣ бар биниаш доғ гузорем, ки назди мардум бо он доғ бад шавад"
        },
        {
            "chapter": 68,
            "verse": 17,
            "text": "Ҳароина, Мо аҳли Маккаро бо гуруснагиву қаҳтӣ озмудаем, чунон ки соҳибони он боғро озмудем. Он гоҳ, ки миёни худ қасам хӯрданд, ки фардо бомдод ҳатман меваҳоро хоҳанд чид ва азм карданд, ки мискинонро аз он маҳрум гардонанд"
        },
        {
            "chapter": 68,
            "verse": 18,
            "text": "Ва иншоаллоҳ нагуфтанд, (яъне, «агар Аллоҳ хоҳад» нагуфтанд)"
        },
        {
            "chapter": 68,
            "verse": 19,
            "text": "ГТас, азобе (оташи фарогир шабона) аз сӯи Парвардигорат бар боғи онҳо фурӯ омад, дар ҳоле, ки ҳама дар хоб буданд"
        },
        {
            "chapter": 68,
            "verse": 20,
            "text": "Пас он боғи сабзу хуррам ҳамчун шаби сиёҳ шуд"
        },
        {
            "chapter": 68,
            "verse": 21,
            "text": "Ва саҳаргоҳон якдигарро нидо доданд"
        },
        {
            "chapter": 68,
            "verse": 22,
            "text": "«Агар мехоҳед мева бичинед, бомдодон ба киштзори худ биравед!»"
        },
        {
            "chapter": 68,
            "verse": 23,
            "text": "Сипас ба роҳ афтоданд ва оҳиста ба ҳамдигар сухан мегуфтанд"
        },
        {
            "chapter": 68,
            "verse": 24,
            "text": "ки имрӯз набояд мискине ба боғи шумо дарояд"
        },
        {
            "chapter": 68,
            "verse": 25,
            "text": "Ва субҳгоҳон зуд тавонманд (ба хотири манъи бенавоён) ба он боғ расиданд, ки худро бар чидани мева ва манъи бенавоён тавоно медиданд"
        },
        {
            "chapter": 68,
            "verse": 26,
            "text": "Чун боғи худро диданд, гуфтанд: Роҳро гум кардем. Пас он ҳангом, донистанд, ки он боғи онҳост, гуфтанд"
        },
        {
            "chapter": 68,
            "verse": 27,
            "text": "Балки, мо аз ҳосил маҳрумшудаем, ба сабаби бухле, ки аз мо сар зад"
        },
        {
            "chapter": 68,
            "verse": 28,
            "text": "Яке аз беҳтарини онҳо гуфт: Оё ба шумо нагуфтам, чаро шукру тасбеҳи Аллоҳро намегӯед ва «иншоаллоҳ» нагуфтед"
        },
        {
            "chapter": 68,
            "verse": 29,
            "text": "Баъд аз он ки ба роҳи ҳақ баргаштанд, гуфтанд: Пок аст Парвардигори мо, аз зулме, ки ба мо расидааст, балки ҳароина, мо бар нафси худ ва қасди бадамон ситамкор будаем"
        },
        {
            "chapter": 68,
            "verse": 30,
            "text": "Пас, ба хотири «иншоаллоҳ» нагуфтанашон ва қасди бадашон он гоҳ маломаткунон ба якдигар рӯ оварданд"
        },
        {
            "chapter": 68,
            "verse": 31,
            "text": "Гуфтанд: Вой бар мо, : ҳароина, мо мардуми саркаше будаем, ки бенавоёнро манъ кардем ва мухолифати амри Аллоҳ баромадем"
        },
        {
            "chapter": 68,
            "verse": 32,
            "text": "бошад, ки ба сабаби тавба ва иқрори гуноҳони худ Парвардигори мо дар иваз, чизе беҳтар аз он боғ моро диҳад. Ҳароина, Мо ба Парвардигори худ рӯй овардаем"
        },
        {
            "chapter": 68,
            "verse": 33,
            "text": "Инчунин аст азоб, монанди азобе, ки соҳибони он боғро мубтало кардем, ҳамин гуна азоби мо дар дунё барои касест, ки амри Аллоҳро мухолифат мекунад ва аз хайр кардани мол бахилӣ менамояд. Ва агар бидонанд, азоби охират бузургтар аст, албатта аз ҳар сабабе, ки мӯҷиби азоб аст, худро бартараф месохтанд"
        },
        {
            "chapter": 68,
            "verse": 34,
            "text": "Ҳароина, барои парҳезгорон, онон, ки аз азоби Аллоҳ тарсиданд, бо анҷом додани амрҳояш ва тарк намудани манъкардаҳояш дар назди Парвардигорашон боғҳоест пурнеъмат ва бардавом"
        },
        {
            "chapter": 68,
            "verse": 35,
            "text": "Оё пас мо мусалмононро ҳамчун гунаҳкорон қарор медиҳем"
        },
        {
            "chapter": 68,
            "verse": 36,
            "text": "Шуморо чӣ шудааст? чӣ гуна доварӣ мекунед, пас ҳар ду гурӯҳро дар ҷазо баробар хоҳем кард? Ҳеҷ гоҳ"
        },
        {
            "chapter": 68,
            "verse": 37,
            "text": "Оё шуморо китобест, аз осмон нозил шуда, ки аз он мехонед ва дарс мегиред, ки фармонбардор монанди гунаҳкор аст"
        },
        {
            "chapter": 68,
            "verse": 38,
            "text": "Ва ба таҳқиқ, дар он китоб он чиро интихоб кунед, барои шумо навишташуда аст?! (Ҳаргиз чунин нест)"
        },
        {
            "chapter": 68,
            "verse": 39,
            "text": "Ё ин ки шумо бар ӯҳдаи Мо аҳду паймони устуворе доред, ки то рӯзи қиёмат ҳар чиро ҳукм кунед, ҳақ барои шумо бошад"
        },
        {
            "chapter": 68,
            "verse": 40,
            "text": "Эй Расул, аз мушрикон бипурс, кадом якеашон зомини чунин паймонест, ки кофирон дар охират монанди мӯъминонанд"
        },
        {
            "chapter": 68,
            "verse": 41,
            "text": "Ё онҳоро шариконест, ки онҳоро дар охират ҳамонанди мусалмонон гардонанд? Агар рост мегӯянд, дар даъвои худ, пас шарикони худро биёваранд"
        },
        {
            "chapter": 68,
            "verse": 42,
            "text": "Рӯзе, ки соқ бараҳна ва макшуф гардад, (яъне, рӯзи қиёмат вазъият бениҳоят Душвор гардад, дар он рӯз Аллоҳ таъоло соқи худро, ки бе чӣ гунагӣ ва ба чизе монандӣ надорад, ошкор кунад, Аллоҳ таъоло барои доварӣ миёни мардум биёяд) ва ҳама халоиқ ба саҷда фаро хонда шаванд, пас мунофиқон ва мушрикон саҷда кардан наметавонанд"
        },
        {
            "chapter": 68,
            "verse": 43,
            "text": "Дар ҳоле, ки чашмонашон аз надомат ва хиҷолат фурӯ афтода ва аз азоби Аллоҳ зиллат ва хорӣ онҳоро фурӯ гирад ва ҳақиқатан, ки пеш аз он дар дунё дар ҳоле, ки солим буданд, ба саҷда фаро хонда мешуданд, аммо онҳо аз рӯи такаббур саҷда намекарданд"
        },
        {
            "chapter": 68,
            "verse": 44,
            "text": "Пас, эй Расул, Маро бо касе, ки ин сухан (Қуръон)-ро дурӯғ мебарорад, вогузор, зеро интиқом аз онҳо ва ҷазо доданашон бар Ман аст. Мо онҳоро ба зудӣ аз он ҷое, ки намедонанд, андак-андак ба азоб хоҳем гирифт"
        },
        {
            "chapter": 68,
            "verse": 45,
            "text": "Ва ба онҳо мӯҳлат диҳам ва умрашонро дароз кунам, то гуноҳро зиёд кунанд. Албатта, тадбири Ман тадбири устувор аст ва касе аз он раҳоӣ надорад"
        },
        {
            "chapter": 68,
            "verse": 46,
            "text": "Эй Расул ё аз мушрикон, дар ивази таблиғи рисолат музде металабӣ, пас товони он барояшон гаронбор аст ва онҳо аз адои он дар ранҷанд"
        },
        {
            "chapter": 68,
            "verse": 47,
            "text": "Ё илми ғайб назди онҳост, пас онҳо аз рӯи он менависанд он чиро, ки мегӯянд"
        },
        {
            "chapter": 68,
            "verse": 48,
            "text": "Пас эй Расул барои фармон ва ҳукми Парвардигорат сабр кун, ва монанди соҳиби моҳӣ (Юнус ибни Мато алайҳиссалом,) мабош, ки дар даъвати қавмаш сабр накард ва чун саршор аз ғаму андӯҳ буд, Аллоҳро нидо кард"
        },
        {
            "chapter": 68,
            "verse": 49,
            "text": "Агар неъмат ва раҳмате аз сӯи Парвардигораш ӯро дарнамеёфт, яқинан аз шиками моҳӣ ба саҳрои беобу алаф партофта мешуд, дар ҳоле, ки ӯ бадҳол буд"
        },
        {
            "chapter": 68,
            "verse": 50,
            "text": "Пас, Парвардигораш ӯро барои рисолаташ ихтиёр кард ва ӯро аз зумраи солеҳон қарор дод, ки ният, аъмол ва ақволашон шоиста ва дуруст аст"
        },
        {
            "chapter": 68,
            "verse": 51,
            "text": "Ва кофирон чун Қуръонро шуниданд, наздик буд, ки аз сабаби бад диданашон туро бо чашмони худ билағжонанд ва аз рӯи ҳасад мегӯянд, ки қатъан ӯ девона аст"
        },
        {
            "chapter": 68,
            "verse": 52,
            "text": "Ва ҳол он ки Қуръон барои ҷаҳониён (аз инсу ҷин) фақат панде аст"
        },
        {
            "chapter": 69,
            "verse": 1,
            "text": "Он рӯзи барҳақ, (яъне қиёмате, ки омадани он ҳақ аст ва савобу азоб ва ҳақиқат дар он рӯз ошкор мешавад)"
        },
        {
            "chapter": 69,
            "verse": 2,
            "text": "Чист аҳвол ва сифатҳои он рӯзи барҳақ"
        },
        {
            "chapter": 69,
            "verse": 3,
            "text": "Ва чӣ чиз туро эй Расул огоҳ кард, аз ҳақиқат ва сахтии он рӯзи барҳақ"
        },
        {
            "chapter": 69,
            "verse": 4,
            "text": "Қавми Самуду Од сахтии рӯзи қиёматро дурӯғ шумориданд"
        },
        {
            "chapter": 69,
            "verse": 5,
            "text": "Пас, аммо қавми Самуд ба он бонги сахт қавӣ ва ҳалоккунанда ҳалок шуданд"
        },
        {
            "chapter": 69,
            "verse": 6,
            "text": "Ва аммо қавми Од бо вазиши боди Сарсар (сахт сард) ба ҳалокат расиданд"
        },
        {
            "chapter": 69,
            "verse": 7,
            "text": "Он азобро ҳафт шабу ҳашт рӯз пай дар пай бар онон фиристод, на қатъ мешуд ва на ором мегирифт. Он қавмро дар он шабҳову рӯзҳо аз по дар афтода чун танаҳои пӯсидаи дарахти хурмо решаканшуда медидӣ, ки афтодаанду мурдаанд"
        },
        {
            "chapter": 69,
            "verse": 8,
            "text": "Оё касеро мебинӣ, ки аз онҳо бар ҷой монда бошад? (Ҳаргиз)"
        },
        {
            "chapter": 69,
            "verse": 9,
            "text": "Ва Фиръавну мардуме, ки пеш аз ӯ буданд, аз аҳли куффор ва низ мардуми Мӯътафика гунаҳкор омаданд"
        },
        {
            "chapter": 69,
            "verse": 10,
            "text": "Ҳар уммате аз онҳо фиристодаи Парвардигорашонро нофармонӣ карданд, пас, Аллоҳ низ онҳоро ба ниҳоят сахтӣ фурӯ гирифт"
        },
        {
            "chapter": 69,
            "verse": 11,
            "text": "Мо он гоҳ, ки об аз ҳад гузашт ва бар ҳама чиз баланд шуд, шуморо бар сулби падаратон ба киштӣ савор кардем"
        },
        {
            "chapter": 69,
            "verse": 12,
            "text": "то наҷот додани мӯъминон ва ғарқ кардани кофиронро барои шумо панде қарор диҳем ва гӯшҳои шунаво онро бишунаванд ва ба ёд супоранд"
        },
        {
            "chapter": 69,
            "verse": 13,
            "text": "Пас чун як бор дар сур дамида шавад, ҳама мардум мемиранд ва олам вайрон мешавад"
        },
        {
            "chapter": 69,
            "verse": 14,
            "text": "ва замину кӯҳҳо бардошта шавад ва якбора дарҳам кӯбида шаванд, пас шикаста шаванд"
        },
        {
            "chapter": 69,
            "verse": 15,
            "text": "пас он рӯз он воқеъа (қиёмат) рӯй диҳад"
        },
        {
            "chapter": 69,
            "verse": 16,
            "text": "Ва осмон шикофта мешавад, пас дар он рӯз суст мегардад ва фурӯ мерезад"
        },
        {
            "chapter": 69,
            "verse": 17,
            "text": "Ва фариштагон дар атрофи осмон бошанд, Ва дар он рӯз ҳашт тан аз онҳо Арши Парвардигоратро бар болои сарашон мебардоранд"
        },
        {
            "chapter": 69,
            "verse": 18,
            "text": "Он рӯз шуморо, эй одамон барои ҳисобу ҷазо назди Парвардигоратон пеш оваранд ва ҳеҷ чиз аз асрори шумо ниҳон намонад"
        },
        {
            "chapter": 69,
            "verse": 19,
            "text": "Пас чун ҳар касро, ки номаи аъмолашро ба дасти росташ диҳанд, пас аз хурсандӣ мегӯяд: Номаи маро бигиреду бихонед"
        },
        {
            "chapter": 69,
            "verse": 20,
            "text": "Ман дар дунё яқин доштам, ки ҳисоби худро рӯзи қиёмат хоҳам дид ва аз барои имрӯз бо имону амали солеҳ худро омода кардаам"
        },
        {
            "chapter": 69,
            "verse": 21,
            "text": "Пас, ӯ дар як зиндагии писандидаву хуш хоҳад буд"
        },
        {
            "chapter": 69,
            "verse": 22,
            "text": "дар биҳиште олӣ"
        },
        {
            "chapter": 69,
            "verse": 23,
            "text": "ки меваҳояш дастрас бошад"
        },
        {
            "chapter": 69,
            "verse": 24,
            "text": "Барояшон гуфта мешавад: Бихӯреду биёшомед, гуворо бод шуморо. Инҳо мукофоти аъмолест, ки дар айёми гузашта дар дунё пеш фиристода будед"
        },
        {
            "chapter": 69,
            "verse": 25,
            "text": "Ва аммо он кас, ки номаи аъмолашро ба дасти чапаш диҳанд, (аз рӯи ҳасрат) мегӯяд: «Эй кош, номаи маро ба дасти ман надода буданд"
        },
        {
            "chapter": 69,
            "verse": 26,
            "text": "ва надониста будам, ки тҳисоби ман чист"
        },
        {
            "chapter": 69,
            "verse": 27,
            "text": "Эй кош, ҳамон марг дар дунё мебуду бас! Ва дар охират зинда намешудам"
        },
        {
            "chapter": 69,
            "verse": 28,
            "text": "Дороии ман, ки дар дунё ҷамъ намуда будам, маро суд набахшид"
        },
        {
            "chapter": 69,
            "verse": 29,
            "text": "қудрат ва ҳуҷҷати ман аз дасти ман рафт ва ба куллӣ нобуд шуд ва маро ҳуҷҷате нест, ки ба он ҳуҷҷатоварӣ намоям"
        },
        {
            "chapter": 69,
            "verse": 30,
            "text": "Ба нигаҳбонони дӯзах гуфта мешавад: «Бигиред ва дастони ӯро бар гарданаш бо занҷирҳо бубандед"
        },
        {
            "chapter": 69,
            "verse": 31,
            "text": "Ба баъд аз он ба ҷаҳаннамаш дароред, то гармии онро бичашад"
        },
        {
            "chapter": 69,
            "verse": 32,
            "text": "Ва ӯро бо занҷире, ки дарозии он ҳафтод зироъ аст, бикашед"
        },
        {
            "chapter": 69,
            "verse": 33,
            "text": "Зеро ба Аллоҳи бузург имон надошт ва ба гуфтаҳои Ӯ амал намекард"
        },
        {
            "chapter": 69,
            "verse": 34,
            "text": "ва дар дунё ба таъом додан ба мискинон касеро тарғиб намекард"
        },
        {
            "chapter": 69,
            "verse": 35,
            "text": "Пас барои кофир имрӯз дар ин ҷо дар рӯзи қиёмат дӯсти самиме ва меҳрубоне надорад, ки аз азоби Аллоҳ ӯро наҷот диҳад"
        },
        {
            "chapter": 69,
            "verse": 36,
            "text": "Таъомаш чизе ҷуз чирку хуни ахди дӯзах нест"
        },
        {
            "chapter": 69,
            "verse": 37,
            "text": "Танҳо хатокорон, ки бар куфри худ пойдоранд аз он таъом мехӯранд"
        },
        {
            "chapter": 69,
            "verse": 38,
            "text": "Пас, Аллоҳ савганд ёд мекунад: Савганд ба он чӣ мебинед аз диданиҳо"
        },
        {
            "chapter": 69,
            "verse": 39,
            "text": "ва он чӣ намебинед, аз нодиданиҳо"
        },
        {
            "chapter": 69,
            "verse": 40,
            "text": "ки албатта, ин ҳароина, Қуръон сухани фиристодае бузургвор аст, ки онро паёмбари азимушшаън тиловат мекунад"
        },
        {
            "chapter": 69,
            "verse": 41,
            "text": "на сухани шоъире. Чӣ андак имон меоваред"
        },
        {
            "chapter": 69,
            "verse": 42,
            "text": "Ва низ сухани коҳине (фолбин, ҷодугар) нест. Чӣ андак панд мегиред"
        },
        {
            "chapter": 69,
            "verse": 43,
            "text": "Валекин аз ҷониби Парвардигори ҷаҳониён бар фиристодаи худ, Муҳаммад (саллаллоҳу алайҳи ва саллам) нозил шудааст"
        },
        {
            "chapter": 69,
            "verse": 44,
            "text": "Агар (Муҳаммад) баъзе суханонро аз худ бофта бар мо мебаст"
        },
        {
            "chapter": 69,
            "verse": 45,
            "text": "ҳароина, бо қудрат ӯро фурӯ мегирифтем"
        },
        {
            "chapter": 69,
            "verse": 46,
            "text": "сипас, ҳароина, раги дилашро пора мекардем"
        },
        {
            "chapter": 69,
            "verse": 47,
            "text": "ва ҳеҷ як аз шуморо тавони он набувад, ки аз азоби ӯ монеъ шавад"
        },
        {
            "chapter": 69,
            "verse": 48,
            "text": "Ва албатта, Қуръон барои парҳезгорон пандест, ки онҳо фармудаҳои Аллоҳро ба ҷо меоранд ва аз манъкардаҳояш дур меистанд"
        },
        {
            "chapter": 69,
            "verse": 49,
            "text": "Мо, ҳароина, медонем, ки аз миёни шумо касоне ҳастанд, ки ба ин Қуръон бо вуҷуди равшан будани оёташ такзиб мекунанд, дурӯғ мешуморанд"
        },
        {
            "chapter": 69,
            "verse": 50,
            "text": "Ва албатта, Қуръон кофиронро мояи ҳасрат ва пушаймонӣ аст дар рӯзи қиёмат, онгоҳ, ки подоши мӯъминон ва азобашонро мебинанд"
        },
        {
            "chapter": 69,
            "verse": 51,
            "text": "Ва он, ҳароина, сухани ҳақ ва яқин аст, ки дар он шакке нест"
        },
        {
            "chapter": 69,
            "verse": 52,
            "text": "Пас, ба номи Парвардигори бузургат тасбеҳ бигӯй ва аз он чӣ ки ба Зоти поки Ӯ лоиқ нест, ба покӣ ёд кун"
        },
        {
            "chapter": 70,
            "verse": 1,
            "text": "Пурсандае аз мушрикон барои худ ва қавмаш азобе пурсид, ки"
        },
        {
            "chapter": 70,
            "verse": 2,
            "text": "бар кофирон рӯзи қиёмат фурӯд хоҳад омад, ки касе онро дафъ натавонад кард"
        },
        {
            "chapter": 70,
            "verse": 3,
            "text": "Аз ҷониби Аллоҳе, ки соҳиби мартабаҳои бузургу олист"
        },
        {
            "chapter": 70,
            "verse": 4,
            "text": "Дар рӯзе, ки миқдораш бо рӯзҳои дунё панҷоҳ ҳазор сол аст, фариштагон ва рӯҳ (Ҷабраил алайҳиссалом) ба сӯи Ӯ боло раванд"
        },
        {
            "chapter": 70,
            "verse": 5,
            "text": "Пас, сабр кун эй Паёмбар дар баробари озору азияти онҳо, сабре, ки дар он нолиш ва шикоят нест, ба ғайри Аллоҳ"
        },
        {
            "chapter": 70,
            "verse": 6,
            "text": "Албатта кофирон он рӯзи азобро дур ва воқеънопазир мебинанд"
        },
        {
            "chapter": 70,
            "verse": 7,
            "text": "Ба Мо онро воқеъшаванда ва наздикаш мебинем"
        },
        {
            "chapter": 70,
            "verse": 8,
            "text": "Рузе, ки осмон чун миси гудохта гардад"
        },
        {
            "chapter": 70,
            "verse": 9,
            "text": "Ва кӯҳҳо чун пашми рангине гарданд, ки бод онҳоро парешон кардааст"
        },
        {
            "chapter": 70,
            "verse": 10,
            "text": "Ва ҳеҷ хешованде аз ҳоли хешованди худ напурсад"
        },
        {
            "chapter": 70,
            "verse": 11,
            "text": "Якдигарро мебинанд ва мешиносанд, наметавонад касе ба дигаре фоидае расонад. Аз азоби он рӯз кофир орзу мекунад, ки барои наҷоти худ фарзандони худро ба иваз диҳад"
        },
        {
            "chapter": 70,
            "verse": 12,
            "text": "ва низ зану бародарашро"
        },
        {
            "chapter": 70,
            "verse": 13,
            "text": "ва низ хешонашро, ки ӯро ҷой додаанд"
        },
        {
            "chapter": 70,
            "verse": 14,
            "text": "ва низ ҳамаи онҳоеро, ки дар рӯи заминанд аз одамон ва ғайрашон, сипас худро аз азоби Аллоҳ наҷот диҳад"
        },
        {
            "chapter": 70,
            "verse": 15,
            "text": "Ҳаргиз на, эй кофир! Ҳеҷ гуна иваз туро аз азоб наҷот намедиҳад. Ҳамоно дӯзах оташест шӯълазананда"
        },
        {
            "chapter": 70,
            "verse": 16,
            "text": "Аз сахтии гармиаш пӯсти сар ва соири атрофи баданро меканад"
        },
        {
            "chapter": 70,
            "verse": 17,
            "text": "Мехонад ба худ ин оташи сӯзон ҳар киро, ки дар дунё аз ҳақ рӯй гардонида, тарки итоъати Аллоҳ ва расулаш карда буд"
        },
        {
            "chapter": 70,
            "verse": 18,
            "text": "Ва ҷамъ кард пулу молро, пас захира кард ва адо накард ҳаққи Аллоҳро дар молаш"
        },
        {
            "chapter": 70,
            "verse": 19,
            "text": "Албатта, одамӣ ҳарису бесабр офарида шудааст"
        },
        {
            "chapter": 70,
            "verse": 20,
            "text": "Чун бадӣ ва вазниние ба ӯ расад, беқарорӣ кунад"
        },
        {
            "chapter": 70,
            "verse": 21,
            "text": "Ва чун хубӣ ва осонӣ ба дасташ афтад, бахилӣ мекунад"
        },
        {
            "chapter": 70,
            "verse": 22,
            "text": "магар намозгузороне"
        },
        {
            "chapter": 70,
            "verse": 23,
            "text": "ки намозашонро дар ҳама ҳолат мехонанд ва ягон чизе онҳоро аз намоз машғул намесозад"
        },
        {
            "chapter": 70,
            "verse": 24,
            "text": "Ва онон, ки дар амволашон ҳаққест муъайян (яъне, закот)"
        },
        {
            "chapter": 70,
            "verse": 25,
            "text": "барои пурсандаву (гадоён) ва он, ки аз қаноъатмандӣ намепурсад"
        },
        {
            "chapter": 70,
            "verse": 26,
            "text": "Ва касоне, ки рӯзи қиёматро тасдиқ мекунанд, пас ба амалҳои солеҳ барои он рӯз тайёрӣ мебинанд"
        },
        {
            "chapter": 70,
            "verse": 27,
            "text": "Ва касоне, ки аз азоби Парвардигорашон тарсонанд"
        },
        {
            "chapter": 70,
            "verse": 28,
            "text": "ки ҳароина аз азоби Парвардигорашон дар амон натавонанд буд"
        },
        {
            "chapter": 70,
            "verse": 29,
            "text": "Ва касоне, ки шармгоҳи худро аз тамоми он чизҳое, ки ҳаром аст, нигаҳ медоранд"
        },
        {
            "chapter": 70,
            "verse": 30,
            "text": "магар барои ҳамсаронашон ё канизонашон, ки дар ин ҳол, албатта, маломате бар онҳо нест"
        },
        {
            "chapter": 70,
            "verse": 31,
            "text": "Пас касе, ки барои қазои шаҳвати худ аз ғайри ҳамсарону канизони худ талаб кунад, пас онҳо, аз ҳад хузаштагонанд"
        },
        {
            "chapter": 70,
            "verse": 32,
            "text": "Ва касоне, ки амонатҳои Аллоҳ ва бандагон ва аҳдҳои ба Аллоҳ ва бандагонро риъоя мекунанд"
        },
        {
            "chapter": 70,
            "verse": 33,
            "text": "Ва касоне, ки шаҳодати худро ба ҳақ бетағйир ва пӯшиш адо мекунанд"
        },
        {
            "chapter": 70,
            "verse": 34,
            "text": "Ва касоне, ки намозҳояшонро дар вақташ мехонанд ва ягон воҷиберо аз он тарк намекунанд"
        },
        {
            "chapter": 70,
            "verse": 35,
            "text": "Инҳое, ки чунин сифатҳои бузуртеро доранд, ҷой дода шудаанд дар биҳиштҳои гиромӣ мукарраму муъаззаз"
        },
        {
            "chapter": 70,
            "verse": 36,
            "text": "Пас, чист, ки кофирон ба сӯи ту эй Паёмбар мешитобанд"
        },
        {
            "chapter": 70,
            "verse": 37,
            "text": "Даста - даста аз ҷониби чапу рости ту ҷамъ шудаанд, сухан мегӯянду тааҷҷуб мекунанд"
        },
        {
            "chapter": 70,
            "verse": 38,
            "text": "Оё ҳар яке аз он кофирон тамаъ мекунад, ки Аллоҳ таъоло ба биҳишти пурнеъмат дохилаш мекунад"
        },
        {
            "chapter": 70,
            "verse": 39,
            "text": "Ҳаргиз на, ҳеҷ яке аз онҳо ба ҷаннат дохил намешавад. Албатта Мо офаридем онҳоро аз оби манӣ, ки худ медонанд, пас имон наоварданд. Пас чи гуна мушарраф мешаванд ба даромадани ҷаннат"
        },
        {
            "chapter": 70,
            "verse": 40,
            "text": "Пас, савганд ба Парвардигори машриқи офтобу ситорагон ва мағрибҳояшон, ки Мо, ҳароина тавоноем"
        },
        {
            "chapter": 70,
            "verse": 41,
            "text": "ки ба ҷои онҳо мардуми беҳтар ва мутеътар ба Аллоҳро биёварем ва дар ин кор нотавон нестем ва ҳеҷ кас аз Мо пешдастӣ накунад ва Моро бознадорад, ҳар вақте ки хоҳем иъода кардани онҳоро"
        },
        {
            "chapter": 70,
            "verse": 42,
            "text": "Пас, бигузорашон (мушриконро), то ба беҳудагӣ машғул шаванду ва дар дунёяшон бозӣ кунанд, то ба рӯзи қиёмат бирасанд, ки ваъдаашон додаем ба азоб"
        },
        {
            "chapter": 70,
            "verse": 43,
            "text": "Рӯзе, ки шитобон аз қабрҳо бароянд, чунонки дар дунё назди бутонашон, ки ба ғайри Алдоҳ онҳоро ибодат мекарданд, мешитобанд"
        },
        {
            "chapter": 70,
            "verse": 44,
            "text": "Ваҳшат бар чашмонашон ғолиб шуда аз ҳавлу ҳарос ва ба хорӣ афтодаанд. Ин аст ҳамон рӯзе, ки онҳоро ваъда дода мешуд дар ҳаёти дунё, ки омадани қиёмат ҳақ ва рост аст ва онҳо истеҳзо мекарданду дӯруғ мебароварданд"
        },
        {
            "chapter": 71,
            "verse": 1,
            "text": "Мо, ҳароина, Нӯҳро ба сӯи қавмаш фиристодем ва ба ӯ гуфтем, ки қавми худро пеш аз он ки азоби дардовар бар сарашон фуруд ояд, бим деҳ"
        },
        {
            "chapter": 71,
            "verse": 2,
            "text": "Нӯҳ гуфт: «Эй қавми ман, ман ҳароина, бимдиҳандаи ошкоро ҳастам шуморо аз азоби Аллоҳ, агар Ӯро нофармонӣ кунед"
        },
        {
            "chapter": 71,
            "verse": 3,
            "text": "Ва ҳамоно ман фиристодаи Аллоҳ ҳастам ба сӯӣ шумо, пас Ӯро ягона бипарастед ва аз азоби Ӯ битарсед ва аз ман итоъат кунед, дар он чизе, ки шуморо амр ё манъ мекунам"
        },
        {
            "chapter": 71,
            "verse": 4,
            "text": "Аллоҳ гуноҳонатонро биёмурзад ва шуморо дар умратон, то муддати муъайяне, ки дар илми Аллоҳ аст мӯҳлат диҳад, ҳароина, он аҷали Илоҳӣ чун ба сар ояд, дигар таъхир нашавад, агар шумо инро медонистед, ҳамоно ба сӯи имон ва тоъат ҳаракат мекардед»"
        },
        {
            "chapter": 71,
            "verse": 5,
            "text": "Гуфт Нӯҳ: «Эй Парвардигори ман, ман ҳароина, қавми худро шабу рӯз ба сӯи Ту даъват кардам"
        },
        {
            "chapter": 71,
            "verse": 6,
            "text": "Пас даъвати ман онҳоро ба сӯи имон зиёда накард дар онҳо, ҷуз гурехтану нафрат аз имонро"
        },
        {
            "chapter": 71,
            "verse": 7,
            "text": "Ва албатта, ман, ҳар бор, ки онҳоро ба сӯи Ту даъват кардам, то Ту онҳоро биёмӯрзӣ, ангуштҳо дар гӯшҳои худ карданд, то даъвати ҳақро нашунаванд ва ҷома дар сар кашиданд, то, ки маро набинанд ва давомат карданд бар куфри худ ва такаббур карданд аз қабули имон, такаббур кардани сахт"
        },
        {
            "chapter": 71,
            "verse": 8,
            "text": "Пас, барояшон ошкоро даъват кардам"
        },
        {
            "chapter": 71,
            "verse": 9,
            "text": "Боз, ҳароина, дар ҳама ҳол ҳам ба овози баланд ва ҳам бо овози паст барояшон даъват кардам"
        },
        {
            "chapter": 71,
            "verse": 10,
            "text": "Сипас гуфтам ба қавмам: «Аз Парвардигоратон омӯрзиши гуноҳоятонро кунед ва ба сӯи Ӯ аз куфри худ тавба кунед. Албатта, Ӯ таъоло омӯрзандаи тавбаи бандагонаш аст"
        },
        {
            "chapter": 71,
            "verse": 11,
            "text": "Агар тавба карда аз Ӯ омӯрзиш талаб кунед, мефиристад Аллоҳ таъоло бароятон боронҳои резандаро пай дар пай"
        },
        {
            "chapter": 71,
            "verse": 12,
            "text": "Ва молу фарзандонатонро зиёд мекунад ва бароятон бӯстонҳо биёфаринад, то, ки аз меваҳояш фоида баред ва дарёҳо то, ки аз обаш зироъат ва молҳоятонро об бидиҳед"
        },
        {
            "chapter": 71,
            "verse": 13,
            "text": "Шуморо эй қавм чӣ шудааст, ки аз бузургӣ ва азамати Аллоҳ наметарсед"
        },
        {
            "chapter": 71,
            "verse": 14,
            "text": "Ва ҳамоно шуморо ба гунаҳои мухталиф биёфарид"
        },
        {
            "chapter": 71,
            "verse": 15,
            "text": "Оё намебинед, ки чӣ гуна Аллоҳ ҳафт осмонро табақа - табақа болои ҳам биёфарид"
        },
        {
            "chapter": 71,
            "verse": 16,
            "text": "Ва моҳро дар ин осмонҳо равшанӣ ва хуршедро барои аҳли замин чароғашон гардонид"
        },
        {
            "chapter": 71,
            "verse": 17,
            "text": "Ва Аллоҳ асли шуморо аз замин бирӯёнид"
        },
        {
            "chapter": 71,
            "verse": 18,
            "text": "Боз шуморо баъд аз маргатон ба он бозмегардонад ва боз рӯзи баъс аз он берун меоварад"
        },
        {
            "chapter": 71,
            "verse": 19,
            "text": "Ва Аллоҳ заминро чун фарше бароятон сохт"
        },
        {
            "chapter": 71,
            "verse": 20,
            "text": "то бар роҳҳои паҳновари он биравед»"
        },
        {
            "chapter": 71,
            "verse": 21,
            "text": "Нӯҳ гуфт: «Эй Парвардигори ман, ҳамоно қавми ман нофармонии ман карданд ва бечорагони онҳо пайравӣ карданд пешвоёни гумроҳашонро, ки молу фарзандаш ҷуз ба зиёнашон наяфзуд"
        },
        {
            "chapter": 71,
            "verse": 22,
            "text": "Ва макру ҳила карданд сардорони куффор пайравони худро - макри бузурге"
        },
        {
            "chapter": 71,
            "verse": 23,
            "text": "Ва гуфтанд: «Парастиши маъбудони худро, ба ҷои Аллоҳи ягонае, ки Нӯҳ ба сӯи он даъват мекунад, тарк накунед. Ва парастиши Вадд ва Сувоъ ва Яғус ва Яъуқ ва Насрро тарк макунед!»"
        },
        {
            "chapter": 71,
            "verse": 24,
            "text": "Ва ҳамоно он пайравон бисёре аз мардумро бо зиннат додани роҳҳои гуноҳ гумроҳ карданд. Баъд аз он Нӯҳ алайҳиссалом гуфт: Эй Парвардигори мо маяфзой ба он ситамкорони саркаш магар дуриро аз ҳақ!»"
        },
        {
            "chapter": 71,
            "verse": 25,
            "text": "Ба ҷазои гуноҳонашон ба тӯфон ғарқа карда шуданд, пас ба оташи даргирандаву сӯзонанда дохил карда шуданд, пас ба ҷуз Аллоҳ барои худ ёваре наёфтанд, ки аз онҳо азобро дур кунад"
        },
        {
            "chapter": 71,
            "verse": 26,
            "text": "Ва Нӯҳ алайҳиссалом баъди ноумед шуданаш аз қавмаш гуфт: «Эй Парвардигори ман, бар рӯи замин ҳеҷ як аз кофиронро магузор, ки ҳаракат кунад"
        },
        {
            "chapter": 71,
            "verse": 27,
            "text": "Ҳамоно, агар ту онҳоро бигузорию ва ҳалокашон накунӣ, бандагонеро, ки ба Ту аз роҳи ҳақ имон овардаанд, гумроҳ мекунанд ва фарзандоне таваллуд намекунанд, магар фоҷиру кофир"
        },
        {
            "chapter": 71,
            "verse": 28,
            "text": "Эй Парвардигори ман, марову падару модарамро ва ҳар киро бо имон ба хонаи ман ворид шавад ва низ мардони мӯъмину занони мӯъминро биёмӯрз ва ситамкоронро дар дунёву охират ҷуз ба ҳалокаташон маяфзой!»"
        },
        {
            "chapter": 72,
            "verse": 1,
            "text": "Бигӯ эй Паёмбар: Аллоҳ таъоло ба ман ваҳй кардааст, ки гурӯҳе аз ҷин ҳамоно гӯш фаро доданд, ҳангоме ки ман тиловати Қуръон мекардам. Пас чун шуниданд, ба қавмашон гуфтанд: Ҳамоно шунидем Қуръонро, хеле хуш аст дар балоғаташ, фасоҳаташ ва дар ахкому ахбораш"
        },
        {
            "chapter": 72,
            "verse": 2,
            "text": "даъват мекунад ба сӯӣ ҳақ ва ҳидоят. Пас, мо ба ин Қуръон имон овардем ва ҳаргиз касеро дар ибодат шарики Парвардигорамон намесозем"
        },
        {
            "chapter": 72,
            "verse": 3,
            "text": "Ва албатта, азамати Парвардигори мо олист. На ҳамсаре гирад ва на фарзанде дорад"
        },
        {
            "chapter": 72,
            "verse": 4,
            "text": "Ва бехиради мо Иблис дар бораи Аллоҳ таъоло суханони дур аз ҳақ мегуфт"
        },
        {
            "chapter": 72,
            "verse": 5,
            "text": "Ва мо, ҳароина, мепиндоштем, одаму ҷин дар бораи Аллоҳ таъоло, ҳаргиз дурӯғ намегӯянд"
        },
        {
            "chapter": 72,
            "verse": 6,
            "text": "Ва низ мардоне буданд аз одамиён, ки ба мардоне аз ҷин паноҳ мебурданд, пас зиёда карданд мардони ҷин бар инсҳои паноҳҷӯй тарсу ҳароси бештарро"
        },
        {
            "chapter": 72,
            "verse": 7,
            "text": "Ва ҳамчунон, ки шумо эй гӯруҳи ҷинҳо мепиндоштед, инсонҳои кофир ҳам мепиндоштанд, ки Аллоҳ таъоло, ҳаргиз, ҳеҷ касро дубора баъд аз марг зинда намегардонад"
        },
        {
            "chapter": 72,
            "verse": 8,
            "text": "Ва мо гӯруҳи ҷинҳо талаб кардем ба осмон расиданро то бишнавем суханҳои аҳли осмонро, пас онро ёфтем пур аз фариштагони нигаҳбону қудратманд бо ситорагон, ки андохта мешавад ба он касеро, ки ба осмон наздик мешавад"
        },
        {
            "chapter": 72,
            "verse": 9,
            "text": "Ва мо, ҳароина менишастем пеш аз ин ба ҷойҳое аз осмон; то бишнавем ахборашро. Пас, ҳар кӣ акнун барои гӯш кардан нишинад, шиҳоберо (оташпораеро) дар камини худ ёбад, ки ӯро сӯзонда ҳалок мекунад"
        },
        {
            "chapter": 72,
            "verse": 10,
            "text": "Ва мо гӯруҳи ҷинҳо намедонем, ки оё барои касоне, ки ба рӯйи замин ҳастанд, бадӣ муқаддар мешавад ё Парвардигорашон мехоҳад ба роҳи росташон бибарад"
        },
        {
            "chapter": 72,
            "verse": 11,
            "text": "Ва баъзе аз мо некӯкору солеҳанд ва баъзе аз мо ғайри ин кофиру фосиқанд ва гурӯҳҳои гуногунем"
        },
        {
            "chapter": 72,
            "verse": 12,
            "text": "Ва мо яқин донистем, ки Аллоҳ бар мо қодир аст ва мо дар зери қабза ва фармонравоии Ӯ мебошем, пас агар кореро ба мо хоҳад, аз Ӯ гурехтан натавонем. Ва ҳаргиз натавонем сӯи осмон гурехтан аз азобаш, агар бадиеро ба мо хоҳад"
        },
        {
            "chapter": 72,
            "verse": 13,
            "text": "Ва чун Қуръонро шунидем, ба он имон овардем ва иқрор кардем, ки Қуръон аз назди Аллоҳ аст. Пас ҳар ки ба Парвардигораш имон оварад, пас на аз нуқсони ҳасаноташ метарсад ва на аз ситам (яъне, мабодо, ки дар бадиҳояш изофае нашавад)"
        },
        {
            "chapter": 72,
            "verse": 14,
            "text": "Ва ҳароина, баъзе аз мо ҷинҳо мусалмононанд ва баъзе аз ҳақ дур. Пас онҳое, ки ислом овардаанд, пас онҳо қасд кардаанд роҳи ростро"
        },
        {
            "chapter": 72,
            "verse": 15,
            "text": "Ва аммо онҳое, ки аз роҳи Ислом дуранд, пас онҳо ҳезуми ҷаҳаннаманд"
        },
        {
            "chapter": 72,
            "verse": 16,
            "text": "Ва агар одамони кофир ва ҷинҳои кофир ба роҳи Ислом мерафтанд, ҳароина, барои онҳо оби бисёреро фуруд меовардем ва ризқашонро дар дунё фарох мекардем"
        },
        {
            "chapter": 72,
            "verse": 17,
            "text": "то онҳоро биёзмоем чи гуна неъматҳои Аллоҳро шукр мекунанд? Ва ҳар ки аз тоъати Парвардигораш ва гӯш кардани Қуръон ва амал кардан ба он рӯй гардонад, ӯро ба азобе сахт дарандозанд"
        },
        {
            "chapter": 72,
            "verse": 18,
            "text": "Ва ҳароина, масҷидҳо барои ибодати Аллоҳи ягона ҳастанд. Пас ибодат накунед дар он ҷо ғайрашро. Ҳамоно масҷидҳо фақат барои ибодати Аллоҳи ягона сохта шудаанд"
        },
        {
            "chapter": 72,
            "verse": 19,
            "text": "Ва чун бандаи Аллоҳ Муҳаммад (саллаллоҳу алайҳи ва саллам) барои парастиши Парвардигораш бархост, наздик буд, ки ҷинҳо ӯро боло-болои ҳам гирд кунанд, то бишнаванд аз ӯ Қуръонро"
        },
        {
            "chapter": 72,
            "verse": 20,
            "text": "Бигӯ эй Паёмбар ба он кофирон: Танҳо Парвардигорамро ягона парастиш мекунам ва ҳеҷ касро дар ибодат шарики Ӯ намесозам"
        },
        {
            "chapter": 72,
            "verse": 21,
            "text": "Бигӯ эй Паёмбар ба онҳо: Албатта, ман наметавонам бар шумо зиёне бирасонам ё барои шумо фоидае биёварам"
        },
        {
            "chapter": 72,
            "verse": 22,
            "text": "Бигӯ: Ҳеҷ кас маро, аз азоби Аллоҳ наҷот надиҳад агар нофармонии Ӯ кунам ва ман ҷуз Ӯ, ҳаргиз, паноҳгоҳе намеёбам"
        },
        {
            "chapter": 72,
            "verse": 23,
            "text": "Вале он чӣ метавонам расондани пайёми Ӯ таъоло ва анҷом додани рисолатҳои Ӯ мебошад. Ва ҳар ки Аллоҳу паёмбарашро нофармонӣ кунад, пас, насиби ӯ, ҳароина, оташи ҷаҳаннам аст, ки ҳамеша дар он хоҳад буд"
        },
        {
            "chapter": 72,
            "verse": 24,
            "text": "То он гоҳ, ки он чиро ба мушрикон ваъда дода буданд, (яъне азобро) бингаранд. Пас, хоҳанд донист, чӣ касонеро ёрони нотавонтар ва шумори камтар будааст"
        },
        {
            "chapter": 72,
            "verse": 25,
            "text": "Эй Паёмбар, ба мушрикон бигӯ: Ман намедонам, ки оё он ваъдаи азобе, ки ба шумо додаанд, наздик аст ё Парвардигори ман барои он замоне ниҳодааст"
        },
        {
            "chapter": 72,
            "verse": 26,
            "text": "Ӯ таъоло донои ғайб аст ва ғайби Худро бар ҳеҷ кас аз халкаш ошкор намесозад"
        },
        {
            "chapter": 72,
            "verse": 27,
            "text": "магар бар он паёмбаре, ки ӯро барои рисолаташ ихтиёр кардааст ва аз ӯ хушнуд бошад, пас ӯро ба баъзе аз илми ғайбаш хабардор мекунад ва барои нигаҳбонии ӯ (аз ҷин), аз пеши рӯй ва пушти сараш нигаҳбоне (фариштае) қарор медиҳад, мабодо хабари ғайбро надузданд ва ба гӯши коҳинон нарасонанд"
        },
        {
            "chapter": 72,
            "verse": 28,
            "text": "То бидонад, Паёмбар (саллаллоҳу алайҳи ва салллам), паёмбарони пеш аз ӯ низ ҳам паёмҳои Парвардигорашонро ҳақ ва рост расонидаанд ва ӯ ҳам ҳифз карда шудааст аз ҷин, ҳамчунон ки паёмбарони пешина ҳифз карда шуда буданд. Ва Аллоҳ таъоло ба он чӣ дар назди онҳост, аз илмҳои ошкоро ва пинҳонӣ амрҳо ва ҳукмҳо иҳота дорад, чизе аз Ӯ фавт нашавад ва Ӯ таъоло ҳама чизро ба адад шумор кардааст"
        },
        {
            "chapter": 73,
            "verse": 1,
            "text": "Эй ҷома бар худ печида"
        },
        {
            "chapter": 73,
            "verse": 2,
            "text": "шабро бо намоз зинда бидор, магар андакеро"
        },
        {
            "chapter": 73,
            "verse": 3,
            "text": "қиёми ними шаб кун ё андаке аз нима кам кун"
        },
        {
            "chapter": 73,
            "verse": 4,
            "text": "Ё андаке бар соати ними шаб бияфзой ва Қуръонро оҳиста бо тадаббур шумурдаву (бодиққату) равшан бихон"
        },
        {
            "chapter": 73,
            "verse": 5,
            "text": "Ҳамоно Мо ба ту эй Паёмбар Қуръони бузургеро, ки дар бар мегирад амру наҳйҳо ва аҳкоми шариъатро нозил хоҳем кард"
        },
        {
            "chapter": 73,
            "verse": 6,
            "text": "Албатта, ибодате, ки дар дили шаб сурат мегирад, таъсири сахте дорад дар дил ва лафзҳояш дурусттар аст ба сабаби фориғ будани дил аз корҳои дунявӣ"
        },
        {
            "chapter": 73,
            "verse": 7,
            "text": "Албатта, корҳои ту дар рӯз бисёр аст. Пас, шабҳо Парвардигоратро ибодат кун"
        },
        {
            "chapter": 73,
            "verse": 8,
            "text": "Ва ёд кун эй Паёмбар, номи Парвардигоратро ва аз ҳама тараф гусаста канда шуда ба ибодаташ бипайванд"
        },
        {
            "chapter": 73,
            "verse": 9,
            "text": "(яъне, бо сидқу ихлос бандагӣ кун). Ӯст подшоҳи машриқу мағриб. Нест ҳеҷ маъбуди барҳаққе ҷуз Ӯ. Пас Ӯро корсози хеш интихоб кун"
        },
        {
            "chapter": 73,
            "verse": 10,
            "text": "Ва сабр кун бар он чӣ мушрикон дар шаъни ту ва динат мегӯянд ва ба ваҷҳи писандида аз онҳо дурӣ ҷӯй"
        },
        {
            "chapter": 73,
            "verse": 11,
            "text": "Дурӯғшуморандагони соҳибнеъматро ба Ман вогузор. Ва андаке мӯҳлаташон деҳ, то фуруд омадани азоб бар онҳо"
        },
        {
            "chapter": 73,
            "verse": 12,
            "text": "Албатта, ҳаст назди Мо дар охират кишангҳои гарон ва барои сӯхтану азоб додани онҳо оташи дӯзах аст"
        },
        {
            "chapter": 73,
            "verse": 13,
            "text": "Ва назди Мо таъоми гулӯгир аст, ки на фурӯ меравад ва на берун меояд ва низ азоби дардовар аст"
        },
        {
            "chapter": 73,
            "verse": 14,
            "text": "Рӯзе, ки замину кӯҳҳо ба ларза оянд ва кӯҳҳо теппае аз реги равон гарданд! (Баъд аз он, ки сахту устувор буданд)"
        },
        {
            "chapter": 73,
            "verse": 15,
            "text": "ҳароина, Мо бар шумо (эй аҳли Макка) Муҳаммадро фиристодем, ки гувоҳидиҳанда аст бар куфру исёни шумо, ҳамчунон ки ба сӯи Фиръавн Мӯсоро фиристодем"
        },
        {
            "chapter": 73,
            "verse": 16,
            "text": "Пас итоъат накард Фиръавн Мӯсоро. Ва ба рисолаташ имон наовард. Пас ҳалок кардем ӯро ҳалок кардани сахт"
        },
        {
            "chapter": 73,
            "verse": 17,
            "text": "Пас чӣ гуна нафсҳоятонро дар амон мемонед, агар кофир бошед ба азоби рӯзи қиёмат, ки аз сахтии вазниниаш кӯдаконро пир мегардонад"
        },
        {
            "chapter": 73,
            "verse": 18,
            "text": "Дар он рӯз осмон бишикофад ва ваъдаи Аллоҳ хоҳу нохоҳ ба вуқӯъ пайвандад"
        },
        {
            "chapter": 73,
            "verse": 19,
            "text": "ҳаройина, ин нишонаҳои тарсонанда пандест барои мардум. Пас, ҳар ки бихоҳад панд ва манфиаъте бигирад, роҳе ба сӯи розигии Парвардигораш бигирад, ки ӯро халқ кард"
        },
        {
            "chapter": 73,
            "verse": 20,
            "text": "ҳароина, Парвардигори ту (эй Паёмбар) медонад, ки ту ва гурӯҳе аз онон, ки бо ту ҳастанд, наздик ба ду саввуми шаб ё нисфи он ва ё сеяки шабро ба намоз меистед. Ва Аллоҳ ягона худаш андозаи шабу рӯзро муъайян мекунад. Ва медонад, ки шумо тамоми шабро бо намоз гузаронида наметавонед. Пас, тавбаи шуморо бипазируфт. Ва ҳар чӣ муяссар шавад дар намози шаб, аз Қуръон бихонед. Аллоҳ медонад чӣ касоне аз шумо ба сабаби беморӣ аз намози шаб мемонад ва гурӯҳе дигар ба талаби ризқи ҳалол аз Аллоҳ дар рӯи замин барои тиҷорат ва кор ба сафар мераванд ва гурӯҳи дигар дар роҳи Аллоҳ ба ҷанг мераванд. Пас ҳар чӣ муяссар шавад, дар намозҳоятон аз қуръон бихонед. Намоз бигузореду закот бидиҳед ва дар роҳҳои хайр ва некуй аз молҳоятон эҳсон кунед. Ва ҳар хайру эҳсоне, ки барои худ дар ин дунё пешопеш бифиристед, аҷру савобашро рӯзи қиёмат барзиёд хоҳед ёфт. Ва аз Аллоҳ дар тамоми ҳолатҳоятон омурзиш бихоҳед. Ҳароина, Аллоҳ бисёр омӯрзгор аст барои касе, ки аз вай омӯрзиш бихоҳад ва бисёр меҳрубон аст барои касе, ки аз вай талаби раҳм кунад"
        },
        {
            "chapter": 74,
            "verse": 1,
            "text": "Эй ҷома дар сар кашида"
        },
        {
            "chapter": 74,
            "verse": 2,
            "text": "бархез аз ҷои хобат, пас бим деҳ одамонро аз азоби Аллоҳ"
        },
        {
            "chapter": 74,
            "verse": 3,
            "text": "Ва такбиру таъзиму ибодатро махсуси Парвардигорат гардон"
        },
        {
            "chapter": 74,
            "verse": 4,
            "text": "Ва ҷомаатро аз наҷосатҳо покиза дор"
        },
        {
            "chapter": 74,
            "verse": 5,
            "text": "Ва давомат кун дурӣ ҷӯстанро аз бутҳо ва аз корҳои ширк, пас ба онҳо наздикӣ макун"
        },
        {
            "chapter": 74,
            "verse": 6,
            "text": "Ва чизе мадеҳ, ки беш аз он чашм дошта бошӣ"
        },
        {
            "chapter": 74,
            "verse": 7,
            "text": "Ва барои розигии Парвардигорат бар амру наҳйҳояш собир бош"
        },
        {
            "chapter": 74,
            "verse": 8,
            "text": "Пас он гоҳ ки дар сур (карнай) барои аз нав зинда шудан, дамида шавад"
        },
        {
            "chapter": 74,
            "verse": 9,
            "text": "пас он рӯз рӯзи сахте хоҳад буд"
        },
        {
            "chapter": 74,
            "verse": 10,
            "text": "Барои кофирон осон нест, ки халос шаванд аз муноқишаи ҳисобу китоб"
        },
        {
            "chapter": 74,
            "verse": 11,
            "text": "Маро эй Паёмбар, бо он ки дар шиками модараш танҳояш бе молу фарзанд, офаридаам, вогузор"
        },
        {
            "chapter": 74,
            "verse": 12,
            "text": "Ва ӯро моли бисёре додам"
        },
        {
            "chapter": 74,
            "verse": 13,
            "text": "Ва писароне ҳама дар Макка назди ӯ ҳозир"
        },
        {
            "chapter": 74,
            "verse": 14,
            "text": "Ва васоили зиндагиро аз ҳар ҷиҳат барои ӯ фароҳам сохтаам"
        },
        {
            "chapter": 74,
            "verse": 15,
            "text": "Он гоҳ тамаъ мебандад, ки бар неъматаш биафзоям"
        },
        {
            "chapter": 74,
            "verse": 16,
            "text": "Ҳаргиз, ки ҳамоно, ӯ дар баробари Қуръон ва оёти Мо саркашӣ карду ситеза ҷӯст"
        },
        {
            "chapter": 74,
            "verse": 17,
            "text": "Зуд аст, ки ба сараш машаққатҳоеро аз навъҳои азобе, ки дар он роҳат нест меорем"
        },
        {
            "chapter": 74,
            "verse": 18,
            "text": "Ҳароина, ӯ андешид ва нақшае кашид"
        },
        {
            "chapter": 74,
            "verse": 19,
            "text": "Пас марг бар ӯбод, чӣ гуна нақшае кашид"
        },
        {
            "chapter": 74,
            "verse": 20,
            "text": "Боз ҳам марг барӯ бод, чӣ нақшае кашид"
        },
        {
            "chapter": 74,
            "verse": 21,
            "text": "Сипас он гоҳ, ки нигарист, (яъне, фикр карду нақша кашид ва тайёрӣ дид дар таъна задани Қуръон)"
        },
        {
            "chapter": 74,
            "verse": 22,
            "text": "Сипас рӯй турш кард ва пешонӣ дарҳам кашид. Баъд аз он, ки чизе наёфт, ки ба он Қуръонро таъна занад"
        },
        {
            "chapter": 74,
            "verse": 23,
            "text": "Сипас рӯй гардонид аз ҳақ ва гарданкашӣ кард аз эътироф шудан ба мағлубияташ"
        },
        {
            "chapter": 74,
            "verse": 24,
            "text": "Пас гуфт дар бораи Қуръон: «Ин чизе, ки Муҳаммад мегӯяд, ҷуз ҷодуе, манқул аз пешиниён ривоят шуда, ҳеҷ нест"
        },
        {
            "chapter": 74,
            "verse": 25,
            "text": "Ин сухани махлуқон аст, ки Муҳаммад онро таълим гирифтаасту, баъд аз он даъво мекунад, ки он аз назди Аллоҳ аст"
        },
        {
            "chapter": 74,
            "verse": 26,
            "text": "Ба зудӣ ӯро ба сақар (дӯзах) бияфканам. То бисӯзад дар оташаш"
        },
        {
            "chapter": 74,
            "verse": 27,
            "text": "Ту чӣ медонӣ, ки сақар чи гӯна аст"
        },
        {
            "chapter": 74,
            "verse": 28,
            "text": "На, гӯштеро боқӣ мегузорад ва на устухонеро раҳо месозад"
        },
        {
            "chapter": 74,
            "verse": 29,
            "text": "Тағйирдиҳанда ва сиёҳкунандаи пӯст аст"
        },
        {
            "chapter": 74,
            "verse": 30,
            "text": "Нуздаҳ фаришта барои азоби онҳо муваккаланд"
        },
        {
            "chapter": 74,
            "verse": 31,
            "text": "Муваккалони дӯзахро ҷуз аз фариштагони сахтгир қарор надодем. Ва шумори онҳо ҷуз барои имтиҳони кофирон нест. То аҳли китоб (Яҳуд ва Насоро) бовар кунанд ва бар имони мӯъминон бияфзояд ва ахди китобу мӯъминон шак накунанд. Ва то он мунофиқон ва кофирон, ки дар дилҳояшон маразест, бигӯянд: «Аллоҳ аз ин шумораи аҷоиб чӣ мехостааст?» Аллоҳ инчунин ҳар касро, ки бихоҳад, гумроҳ мекунад ва ҳар касро, ки бихоҳад роҳ менамояд. Ва шумори лашкари Парвардигоратро ҷуз Ӯ кассе надонад. Ва ин ҷаҳаннам ҷуз ҳушдор ва панде аз барои мардум нест"
        },
        {
            "chapter": 74,
            "verse": 32,
            "text": "Инчунин нест, ки онҳо мепиндоранд, савганд ба моҳ"
        },
        {
            "chapter": 74,
            "verse": 33,
            "text": "Ва савганд ба шаб, чун пушт кунад рӯй ба рафтан орад"
        },
        {
            "chapter": 74,
            "verse": 34,
            "text": "Ва савганд ба субҳ, чун парда барафканад"
        },
        {
            "chapter": 74,
            "verse": 35,
            "text": "ки ҳароина, ин дӯзах яке аз ҳодисаҳои бузург аст"
        },
        {
            "chapter": 74,
            "verse": 36,
            "text": "Тарсонандаи одамиён аст"
        },
        {
            "chapter": 74,
            "verse": 37,
            "text": "Барои ҳар касе аз шумо, ки бихоҳад, наздик шудан ба Парвардигорашро бо амали нек ё бозпас монад бо куфру нофармонӣ"
        },
        {
            "chapter": 74,
            "verse": 38,
            "text": "Ҳар кас гаравгони корест, ки кардааст, хоҳ нек аст, хоҳ бад аз он раҳо намеёбад, то он вақте ки ҳаққашро бидиҳад"
        },
        {
            "chapter": 74,
            "verse": 39,
            "text": "Ғайри мусалмонони холис онҳое, ки худашонро бо амалҳои шоиста наҷот доданд"
        },
        {
            "chapter": 74,
            "verse": 40,
            "text": "Онҳо дар биҳиштҳо нишастаанд ва аз якдигарашон мепурсанд"
        },
        {
            "chapter": 74,
            "verse": 41,
            "text": "аз кофироне, ки дар ҳаққи худашон гуноҳ кардаанд"
        },
        {
            "chapter": 74,
            "verse": 42,
            "text": "Чӣ чизҳое шуморо ба ҷаҳаннам даровард"
        },
        {
            "chapter": 74,
            "verse": 43,
            "text": "Гӯянд гунаҳкорон: \"Мо дар дунё аз намозгузорон набудем"
        },
        {
            "chapter": 74,
            "verse": 44,
            "text": "ва ба дарвешону камбағалон таъом намедодем"
        },
        {
            "chapter": 74,
            "verse": 45,
            "text": "ва бо онон, ки сухани ботил мегуфтанд, ҳамовоз мешудем"
        },
        {
            "chapter": 74,
            "verse": 46,
            "text": "ва рӯзи қиёматро дӯруғ мешуморидем"
        },
        {
            "chapter": 74,
            "verse": 47,
            "text": "то марги мо фаро расид ва мо дар ҳамон гумроҳӣ будем"
        },
        {
            "chapter": 74,
            "verse": 48,
            "text": "Пас, шафоъати шафоаткунандагон фоидаашон набахшад. Зеро шафоъат барои онҳоест, ки Аллоҳ таъоло аз онҳо розист ва барои шафоаткунанда иҷозат додааст"
        },
        {
            "chapter": 74,
            "verse": 49,
            "text": "Пас он мушриконро чӣ шудааст, ки аз Қуръон ва пандҳои он рӯй гардонанд"
        },
        {
            "chapter": 74,
            "verse": 50,
            "text": "Монанди харони ваҳшие, ки рамида"
        },
        {
            "chapter": 74,
            "verse": 51,
            "text": "аз шер мегурезанд"
        },
        {
            "chapter": 74,
            "verse": 52,
            "text": "Балки ҳар як аз он мушрикҳо мехоҳанд, ки аз сӯйи Аллоҳ китоби кушодае ба ӯ дода шавад"
        },
        {
            "chapter": 74,
            "verse": 53,
            "text": "На чунин аст, ки онҳо мепиндоранд, балки онҳо аз охират наметарсанд. Ва ба баъсу ҷазо боварӣ надоранд"
        },
        {
            "chapter": 74,
            "verse": 54,
            "text": "На чунин аст, ки онҳо дар бораи Қуръон меандешанд албатта, ки ин Қуръон пандест агар саъодати худро бихоҳанд"
        },
        {
            "chapter": 74,
            "verse": 55,
            "text": "пас ҳар кӣ бихоҳад, онро бихонад ва аз он андарз бигирад ва аз ҳидояташ фоида бибарад"
        },
        {
            "chapter": 74,
            "verse": 56,
            "text": "Ва панд нагиранд, магар ин ки Аллоҳ хоҳад ҳидояти онҳоро. Ӯ таъоло шоёни он аст, ки аз Ӯ битарсанд ва итоъаташ кунанд. Ва Ӯ шоёни омӯрзидан аст касонеро, ки ба Ӯ имон оранду итоъаташ кунанд"
        },
        {
            "chapter": 75,
            "verse": 1,
            "text": "Аллоҳ таъоло савганд ёд мекунад: Қасам мехӯрам ба рӯзи қиёмат рӯзе, ки ҳисобу ҷазо аст"
        },
        {
            "chapter": 75,
            "verse": 2,
            "text": "Ва қасам мехӯрам ба нафси мӯъмини парҳезгор, ки соҳибашро бар тарки тоъатҳо ва муртакиб шудани гуноҳҳо маломатгар аст"
        },
        {
            "chapter": 75,
            "verse": 3,
            "text": "Оё инсони кофир мепиндорад, ки Мо ҳаргиз устухонҳояшро гирд нахоҳем овард, баъд аз он ки пӯсид ва парокандагардид"
        },
        {
            "chapter": 75,
            "verse": 4,
            "text": "Оре, мо тамоми устухонҳои пӯсидаи инсонро гирд меоварем ва ҳатто аз ин ҳам фаротар қодир ҳастем, ки сарангуштҳояшро баробар кунем, чунонки пеш аз марг дар ҳаёти дунё буданд"
        },
        {
            "chapter": 75,
            "verse": 5,
            "text": "Балки, инсони мункир ба рӯзи баъс мехоҳад, ки дар оянда низ ба корҳои ношоиста пардозад"
        },
        {
            "chapter": 75,
            "verse": 6,
            "text": "Инсони кофир аз рӯи такаббур ва ришханд мепурсад: «Рӯзи қиёмат чӣ вақт хоҳад буд?»"
        },
        {
            "chapter": 75,
            "verse": 7,
            "text": "Рӯзе, ки чашмҳо аз шиддати сахтии рӯзи қиёмат хира шавад"
        },
        {
            "chapter": 75,
            "verse": 8,
            "text": "ва моҳ тира шавад ва нураш аз байн равад"
        },
        {
            "chapter": 75,
            "verse": 9,
            "text": "ва офтобу моҳ бо рафтани нурашон дар як ҷой гирд оянд"
        },
        {
            "chapter": 75,
            "verse": 10,
            "text": "Инсон дар он рӯз мегӯяд: «Роҳи гурез аз азоб куҷост?»"
        },
        {
            "chapter": 75,
            "verse": 11,
            "text": "Амр на чунон аст, ки эй инсон, ту таманно мекунӣ. Ҳаргиз (дар он рӯз паноҳгоҳе нест)"
        },
        {
            "chapter": 75,
            "verse": 12,
            "text": "Қароргоҳи ҳама дар он рӯз назди Парвардигори туст! Пас ҳар якеро тибқи амалҳояш ҷазои муносиб хоҳад дод"
        },
        {
            "chapter": 75,
            "verse": 13,
            "text": "Дар он рӯз одамиро аз тамоми амалҳои неку баде, ки он чӣ пешопеш дар ҳаёти худ фиристода ва он чӣ баъд аз хеш гузоштааст, хабар дода мешавад"
        },
        {
            "chapter": 75,
            "verse": 14,
            "text": "Балки инсон бар нафси худ бино аст ва ҳақиқати коре, ки аз тоъат ё маъсият анҷом додааст, медонад"
        },
        {
            "chapter": 75,
            "verse": 15,
            "text": "Ҳарчанд узрҳои худро дар миён оварад, ба ҳолаш ҳеҷ фоидае намекунад"
        },
        {
            "chapter": 75,
            "verse": 16,
            "text": "Эй Паёмбар ҳангоми фуруд омадани ваҳй башитоб забон ба хондани Қуръон маҷунбон, ба хотири он ки ҳифзи он аз ёди ту наравад"
        },
        {
            "chapter": 75,
            "verse": 17,
            "text": "ки ҳароина, ҷамъ овардану хонданаш бар ӯҳдаи Мост, баъд аз он ҳар куҷо ки хоҳӣ бихон, аз хотират намеравад"
        },
        {
            "chapter": 75,
            "verse": 18,
            "text": "чун онро ба забони Ҷабраил алайҳиссалом бар ту бихондем, ба диққат гӯш фаро деҳ ва аз хондани он пайравӣ кун"
        },
        {
            "chapter": 75,
            "verse": 19,
            "text": "сипас баёни маъноҳо ва ҳукмҳои он бар ӯҳдаи Мост"
        },
        {
            "chapter": 75,
            "verse": 20,
            "text": "Ҳаргиз чунин нест, ки шумо мушрикон мепиндоред, ки дубора зинда шудан ва ҷазо нест, балки шумо ин ҷаҳони зудгузарро дӯст медоред"
        },
        {
            "chapter": 75,
            "verse": 21,
            "text": "ва охиратро бо неъматҳояш тарк мекунед"
        },
        {
            "chapter": 75,
            "verse": 22,
            "text": "Дар он рӯз барои мӯъминони саъодатманд чеҳраҳое ҳаст зебову дурахшон"
        },
        {
            "chapter": 75,
            "verse": 23,
            "text": "ки сӯи Парвардигорашон назар мекунанд"
        },
        {
            "chapter": 75,
            "verse": 24,
            "text": "Ва дар он рӯз барои кофирони бадбахт чеҳраҳое ҳаст абусу турш, (пешонӣ дар ҳам кашида, зиштрӯй)"
        },
        {
            "chapter": 75,
            "verse": 25,
            "text": "ки медонад он азоби камаршикан бар ӯ фуруд ояд"
        },
        {
            "chapter": 75,
            "verse": 26,
            "text": "Оре, чун ҷон ба ҳалқум (ба гулӯ) расад"
        },
        {
            "chapter": 75,
            "verse": 27,
            "text": "ва гуфта шавад, ки чӣ касест, ки афсун бихонад ва ӯро наҷот диҳад"
        },
        {
            "chapter": 75,
            "verse": 28,
            "text": "Ва одами миранда яқин кунад, ки замони ҷудоӣ фаро расида"
        },
        {
            "chapter": 75,
            "verse": 29,
            "text": "ва соқҳои по дар ҳам печида шаванд"
        },
        {
            "chapter": 75,
            "verse": 30,
            "text": "он рӯз, рӯзи рондан ва бозгаштан ба сӯи Парвардигори туст. Ва оқибати кори бандагон ба ҷаннат аст ё ба дӯзах"
        },
        {
            "chapter": 75,
            "verse": 31,
            "text": "На тасдиқ кардааст ин инсони кофир ба паёмбар ва Қуръон ва рӯзи охират ва на барои Парвардигораш намоз гузоридааст"
        },
        {
            "chapter": 75,
            "verse": 32,
            "text": "Вале Қуръонро дурӯғ бароварда ва аз имон рӯй гардонидааст"
        },
        {
            "chapter": 75,
            "verse": 33,
            "text": "Он гоҳ ба рафтори хиромон ва сармаст назди аҳли худ рафтааст"
        },
        {
            "chapter": 75,
            "verse": 34,
            "text": "Вой (ҳалок) бар ту, пас вой (ҳалок) бар ту"
        },
        {
            "chapter": 75,
            "verse": 35,
            "text": "Боз ҳам вой (ҳалок) бар ту, пас вой (ҳалок) бар ту"
        },
        {
            "chapter": 75,
            "verse": 36,
            "text": "Оё инсони мункир ба рӯзи баъс мепиндорад, ки ӯро ба ҳоли худ вогузоштаанд? Пас на мавриди амру наҳй ва на мавриди ҳисобу ҷазо қарор хоҳад гирифт"
        },
        {
            "chapter": 75,
            "verse": 37,
            "text": "Оё ӯ нутфае аз манӣ, ки дар бачадоне рехта мешуд, набуд"
        },
        {
            "chapter": 75,
            "verse": 38,
            "text": "Сипас баъд аз нутфа ба сурати хуни баста даромад. Пас Аллоҳ ӯро офарид ва дуруст ва устувор сохт"
        },
        {
            "chapter": 75,
            "verse": 39,
            "text": "Пас аз ӯ ду ҷуфт: нару мода падид овард"
        },
        {
            "chapter": 75,
            "verse": 40,
            "text": "Оё чунин Офаридагор қодир нест, ки мурдагонро зинда созад? Оре бар ин кор тавоност, зеро бозгардонидани офариниш аз эҷоди нахустини он осонтар аст"
        },
        {
            "chapter": 76,
            "verse": 1,
            "text": "Ба ростӣ, ки омадааст бар одамӣ муддате аз замон, ки пеш аз дамидани руҳ дар вуҷудаш чизе қобили зикре набуд"
        },
        {
            "chapter": 76,
            "verse": 2,
            "text": "Ҳароина, Мо одамиро аз нутфае омехта офаридем, то ӯро бо вазифаҳои шаръӣ имтиҳон кунем. Ва шунавою бинояш сохтаем, то бишнавад оятҳоро ва бубинад далелҳоро"
        },
        {
            "chapter": 76,
            "verse": 3,
            "text": "Ҳароина, роҳро ба ӯ нишон додем. Хоҳ мӯъмини шукргузор бошад хоҳ кофири ношукр"
        },
        {
            "chapter": 76,
            "verse": 4,
            "text": "Ҳароина, Мо барои кофирон занҷирҳо омода кардем, то пойҳояшонро бубанданд ва тавқҳо муҳайё кардем, то дастҳояшонро бар гарданҳояшон бубанданд ва оташи афрӯхта низ омода кардем"
        },
        {
            "chapter": 76,
            "verse": 5,
            "text": "Ҳароина, некон аҳли тоъат ва ихлос, онҳое ки ҳаққи Аллоҳро адо мекунанд, рӯзи қиёмат аз шаробе менӯшанд, ки омехта ба кофур аст"
        },
        {
            "chapter": 76,
            "verse": 6,
            "text": "Ин шаробе, ки омехта бо кофур аст аз чашмаест, ки бандагони Аллоҳ аз он менӯшанд ва онро бар ҳар ҷое, ки мехоҳанд, ба осонӣ равон месозанд"
        },
        {
            "chapter": 76,
            "verse": 7,
            "text": "Ин бандагони Аллоҳ чун назр кунанд, вафо мекунанд ва аз азоби Аллоҳ дар рӯзи қиёмат, ки зарар ва бадии он ҳама инсонҳоро фаро мегирад, метарсанд"
        },
        {
            "chapter": 76,
            "verse": 8,
            "text": "Ва таъомеро дар ҳоле худ дӯсташ доранду ва ба он мӯҳтоҷ ҳастанд, ба камбағалу ятим ва асир мехӯронанд"
        },
        {
            "chapter": 76,
            "verse": 9,
            "text": "Ба забони ҳол мегӯянд ҷуз ин ҳадафи дигаре нест, ки шуморо фақат барои ризогии Аллоҳ таъом медиҳем ва аз шумо на подоше мехоҳем на сипосе"
        },
        {
            "chapter": 76,
            "verse": 10,
            "text": "Бадурустӣ, Мо аз Парвардигори худ, дар рӯзе, ки гунаҳкорон туршрӯй бошанд ва он рӯзи хеле сахт аст, метарсем"
        },
        {
            "chapter": 76,
            "verse": 11,
            "text": "Пас Аллоҳ онҳоро аз сахтии он рӯз нигаҳ дошт ва дар рӯйҳояшон хушҳолию тароват ва дар дилҳояшон шодмонӣ бахшид"
        },
        {
            "chapter": 76,
            "verse": 12,
            "text": "Барои сабре, ки дар дунё кардаанд, мукофоти он биҳишти анбарсиришт дод, ки дар он либосҳои абрешимӣ мепӯшанд"
        },
        {
            "chapter": 76,
            "verse": 13,
            "text": "Дар он ҷо бар тахтҳо такя задаанд, на гармии офтоберо мебинанд ва на хунукии сахтеро"
        },
        {
            "chapter": 76,
            "verse": 14,
            "text": "Сояҳои дарахтонаш бар сарашон афтода ва меваҳояш ба фармонашон бошад"
        },
        {
            "chapter": 76,
            "verse": 15,
            "text": "Ва ходимон таъомҳоро дар косаҳои нуқрагин ва шаробро дар кӯзаҳо дар миёнашон ба гардиш меоранд"
        },
        {
            "chapter": 76,
            "verse": 16,
            "text": "Кӯзаҳое аз нуқра, ки онҳоро ба андозае пур кардаанд"
        },
        {
            "chapter": 76,
            "verse": 17,
            "text": "Дар он ҷо некӯкоронро шаробе бинӯшонанд, ки омехта бо занҷабил бошад"
        },
        {
            "chapter": 76,
            "verse": 18,
            "text": "аз чашмае, ки онро Салсабил мегӯянд"
        },
        {
            "chapter": 76,
            "verse": 19,
            "text": "Ва ҳамеша ҷавононе ба гирдашон барои хидмат давр мезананд, ки чун онҳоро бубинӣ, пиндорӣ, ки аз зебоиашон гӯё марвориди афшондашудаанд"
        },
        {
            "chapter": 76,
            "verse": 20,
            "text": "Ва чун онгоҳ ба кадом ҷои ҷаннат бингарӣ, ҳар чӣ бингарӣ, неъмати фаровон ва мулки васеъи бузургаст, ки интиҳо надорад"
        },
        {
            "chapter": 76,
            "verse": 21,
            "text": "Бар тани биҳиштиён ҷомаҳоест дарунаш аз абрешими тунуки сабз ва берунаш аз абрешими ғафс. Ва бо дастбандҳое аз нуқра ороста шудаанд ва бинӯшонад онҳоро Парваридигорашон шароби покро"
        },
        {
            "chapter": 76,
            "verse": 22,
            "text": "Ва гуфта шавад ба онҳо: Ҳароина, ин подоши амалҳои неки шумост ва кӯшишҳое, ки дар дунё кардед, аз назди Аллоҳ сипосгузорӣ шудааст"
        },
        {
            "chapter": 76,
            "verse": 23,
            "text": "Ҳароина, Мо Қуръонро эй Паёмбар бар ту бо тадриҷ нозил кардем, то ки мардумро ба савобу ваъдаҳо ва ба азобу ҳушдорҳои он панд диҳӣ"
        },
        {
            "chapter": 76,
            "verse": 24,
            "text": "Пас дар баробари фармони Парвардигорат собир бош ва аз ҳеҷ мушрике, ки дар шаҳватҳо ғӯтта задааст ё кофире, ки дар куфру залолат фурӯ рафтааст, итоъат макун"
        },
        {
            "chapter": 76,
            "verse": 25,
            "text": "Ва бомдоду шомгоҳон номи Парвардигоратро ба забон ёд кун"
        },
        {
            "chapter": 76,
            "verse": 26,
            "text": "Ва дар бахше аз шаб барояш намоз бигзор ва Ӯро бахши дарозе аз шаб ба покӣ ёд кун"
        },
        {
            "chapter": 76,
            "verse": 27,
            "text": "Ҳароина, инҳо кофирон ва мушрикон ин дунёи зудгузарро дӯст доранд ва он рӯзи душвор (қиёмат)-ро пушти сар мепартоянд. (Яъне, барои охират амал намекунанд)"
        },
        {
            "chapter": 76,
            "verse": 28,
            "text": "Мо ба қудрати Худ онҳоро (одамиёнро) офаридаем ва аъзову пайвандҳояшонро ба василаи рагу пайванд нерӯманду мустаҳкам гардонидем ва агар хоҳем онҳоро ҳалок карда, ба ҷои онҳо қавме монандашон биёварем, ки бандаи мутеи Аллоҳ шаванд"
        },
        {
            "chapter": 76,
            "verse": 29,
            "text": "Ҳароина, ин сура пандест барои оламиён. Пас, ҳар кӣ барои худ дар дунёву охират некӯӣ хоҳад, бигирад роҳи имон ва парҳезгориро, он роҳе ки ӯро ба сӯӣ бахшиш ва розигии Аллоҳ мебарад"
        },
        {
            "chapter": 76,
            "verse": 30,
            "text": "Ва шумо ҷуз он наметавонед бихоҳед, магар ин ки Аллоҳ хоста бошад. Ҳамоно Аллоҳ доност ба аҳволи бандагонаш ва ҳаким аст дар тадбиру коргузориҳояш"
        },
        {
            "chapter": 76,
            "verse": 31,
            "text": "Ҳар касро, ки аз бандагонаш бихоҳад, шомили раҳмат ва розигии худ созад ва барои ситамкорон ва таҷовузкунандагони ҳудудҳои Илоҳӣ азоби дардоваре омода кардааст"
        },
        {
            "chapter": 77,
            "verse": 1,
            "text": "Аллоҳ савганд ёд мекунад: Савганд ба бодҳое, ки аз паи ҳам меоянд"
        },
        {
            "chapter": 77,
            "verse": 2,
            "text": "ва савганд ба бодҳои сахти вазандаи ҳалоксозанда"
        },
        {
            "chapter": 77,
            "verse": 3,
            "text": "ва савганд ба фариштагоне, ки ба бодҳои бороновар ӯҳдадоранд, ҳар куҷо ки Аллоҳ хоҳад боронро мебаранд"
        },
        {
            "chapter": 77,
            "verse": 4,
            "text": "ва савганд ба фариштагоне, ки ҷудокунандаанд ҳақро аз ботил ва ҳалолро аз ҳаром"
        },
        {
            "chapter": 77,
            "verse": 5,
            "text": "ва савганд ба фариштагоне, ки ваҳйи Илоҳиро аз назди Аллоҳ ба сӯи паёмбарон мефароранд"
        },
        {
            "chapter": 77,
            "verse": 6,
            "text": "то ҳуҷҷатро барпо намоянд ё мардумро бим намоянд"
        },
        {
            "chapter": 77,
            "verse": 7,
            "text": "ки ҳароина, он чӣ ба шумо аз амри рӯзи қиёмат ваъда дода шавад, воқеъ хоҳад шуд"
        },
        {
            "chapter": 77,
            "verse": 8,
            "text": "Пас, он гоҳ ки ситорагон нест ва хомӯш шаванд ва равшании онҳо аз байн равад"
        },
        {
            "chapter": 77,
            "verse": 9,
            "text": "ва он гоҳ ки осмон шикофта шавад"
        },
        {
            "chapter": 77,
            "verse": 10,
            "text": "ва он гоҳ ки кӯҳҳо пора-пора гарданд ва дар фазо барбод раванд ва ҳеҷ асаре аз онҳо боқӣ намонад"
        },
        {
            "chapter": 77,
            "verse": 11,
            "text": "ва он гоҳ ки паёмбаронро вақте муъайян шавад, ки миёни онҳо ва умматонашон доварӣ шавад"
        },
        {
            "chapter": 77,
            "verse": 12,
            "text": "Пас гӯянд: барои кадом рӯз ин чизҳо мавқуф гузошта шуд"
        },
        {
            "chapter": 77,
            "verse": 13,
            "text": "Онгоҳ гуфта шавад: барои рӯзи фасл, ки дар он миёни мардум мувофиқи аъмолашон доварӣ содир мешавад"
        },
        {
            "chapter": 77,
            "verse": 14,
            "text": "Ва чӣ донӣ, ки рӯзи фасл ва шиддат ва сахтии он чист"
        },
        {
            "chapter": 77,
            "verse": 15,
            "text": "Дар он рӯз вой (ҳалокӣ бод) бар дурӯғшуморандагон"
        },
        {
            "chapter": 77,
            "verse": 16,
            "text": "Оё ба сабаби дурӯғбароварданашон паёмбаронро умматони пешинаро монанди қавми Нӯҳ, Од ва Самуд ҳалок накардаем"
        },
        {
            "chapter": 77,
            "verse": 17,
            "text": "Баъд аз он умматони охиринро (аз куффори Макка ва амсоли онҳо, ки ҳазрати Муҳаммад саллаллоҳу алайҳи ва салламро дурӯғ мебароранд,) низ аз паи онҳо намебарем"
        },
        {
            "chapter": 77,
            "verse": 18,
            "text": "Бо гунаҳкорон чунин рафтор мекунем. Ин равиши мо дар мавриди онҳост"
        },
        {
            "chapter": 77,
            "verse": 19,
            "text": "Дар он рӯз вой (ҳалокӣ ва азоби сахт бод) бар дурӯғшуморандагон; касоне, ки ба ягонагии Аллоҳ ва рисолати паёмбарон ва ба рӯзи зинда шудани баъд аз марг ва ҳисоб бовар надоранд"
        },
        {
            "chapter": 77,
            "verse": 20,
            "text": "Оё эй кофирон, шуморо аз обе ҳақиру ночиз (нутфа) наёфаридаем"
        },
        {
            "chapter": 77,
            "verse": 21,
            "text": "Ва онро дар ҷойгоҳе устувор қарор надодем, ки он бачадони зан аст"
        },
        {
            "chapter": 77,
            "verse": 22,
            "text": "то замоне муъайян, ки ҳамон замони ҳомиладорӣ аст"
        },
        {
            "chapter": 77,
            "verse": 23,
            "text": "Мо бар он кор тавоно будаем, пас Мо некӯ тавоно ҳастем"
        },
        {
            "chapter": 77,
            "verse": 24,
            "text": "Дар он рӯзи қиёмат вой (ҳалокӣ ва азоби сахт бод) бар дурӯғшуморандагон, ки қудрати Моро дуруғ мебароранд"
        },
        {
            "chapter": 77,
            "verse": 25,
            "text": "Оё заминро ҷойгоҳи фарогире насохтем, ки ҳамаи шуморо фаро мегирад"
        },
        {
            "chapter": 77,
            "verse": 26,
            "text": "барои зиндагиву маргатон, ки зиндаҳо дар он зиндагӣ мекунанд ва мурдаҳо дар он дафн мешаванд"
        },
        {
            "chapter": 77,
            "verse": 27,
            "text": "Дар он (замин) кӯҳҳои баланд падид овардем, то замин маҳкам гардад ва такон нахӯрад ва ба шумо оби ширин ва гуворо нӯшонидем"
        },
        {
            "chapter": 77,
            "verse": 28,
            "text": "Дар он рӯзи қиёмат вой (ҳалокӣ ва азоби сахт бод) бар дурӯғшуморандагон ба ин неъматҳо"
        },
        {
            "chapter": 77,
            "verse": 29,
            "text": "Рӯзи қиёмат барои кофирон гуфта мешавад: Биравед ба сӯи азоби дӯзах он чӣ дар дунё дурӯғаш мешуморидед"
        },
        {
            "chapter": 77,
            "verse": 30,
            "text": "Биравед ба сӯи сояе аз дуди ҷаҳаннам, ки дорои сешоха аст"
        },
        {
            "chapter": 77,
            "verse": 31,
            "text": "ки он на сояи хунук аст ва на дар он рӯз ҳарорати оташро бозмедорад"
        },
        {
            "chapter": 77,
            "verse": 32,
            "text": "Ҳароина, ҷаҳаннам шарораҳое меафканад, ки дар бузургии худ монанди баландии қасри азим аст"
        },
        {
            "chapter": 77,
            "verse": 33,
            "text": "гӯё, ки он шарораҳо уштуроне сияҳтоби зардранг бошанд"
        },
        {
            "chapter": 77,
            "verse": 34,
            "text": "Дар он рӯзи қиёмат вой (ҳалокӣ ва азоби сахт бод) бар дурӯғшуморандагон, ки азоби Аллоҳро дурӯғ мебароранд"
        },
        {
            "chapter": 77,
            "verse": 35,
            "text": "Ин қиёмат рӯзест, ки ҳеҷ кас аз дурӯғшуморандагон сухан нагӯянд"
        },
        {
            "chapter": 77,
            "verse": 36,
            "text": "Онҳоро рухсат надиҳанд, то узр хоҳанд, зеро барояшон узре нест"
        },
        {
            "chapter": 77,
            "verse": 37,
            "text": "Дар он рӯзи қиёмат вой (ҳалокӣ ва азоби сахт бод) бар дурӯғшуморандагон, ки ин рӯзро ва он чӣ дар он аст дурӯғ мебароранд"
        },
        {
            "chapter": 77,
            "verse": 38,
            "text": "Ин рӯз, рӯзи фасл аст, ки дар ин рӯз байни ҳақ ва ботил ҷудо мегардад ва шумо эй кофирони ин уммат ва кофирони пешиниёнатонро гирд меоварем"
        },
        {
            "chapter": 77,
            "verse": 39,
            "text": "Пас, агар ҳилае доред, ки худро аз азоб халос кунед, ба кор баред"
        },
        {
            "chapter": 77,
            "verse": 40,
            "text": "Дар он рӯзи қиёмат вой (ҳалокӣ ва азоби сахт бод) бар дурӯғшуморандагон, ки рӯзи қиёматро дурӯғ мебароранд"
        },
        {
            "chapter": 77,
            "verse": 41,
            "text": "Ҳароина, парҳезгорон, ки дар дунё аз азоби Правардигорашон тарсиданд ва фармудаҳояшро ба ҷо оварданд ва аз манъкардҳояш дур истоданд, дар сояҳо ва канори чашмасоронанд"
        },
        {
            "chapter": 77,
            "verse": 42,
            "text": "Ва аз ҳар мевае, ки орзу кунанд, баҳра мебаранд"
        },
        {
            "chapter": 77,
            "verse": 43,
            "text": "Барояшон гуфта мешавад: Ба подоши корҳое, ки дар дунё аз амалҳои шоиста мекардаед, бо лаззату гуворо бихӯред ва биёшомед"
        },
        {
            "chapter": 77,
            "verse": 44,
            "text": "Ҳароина, Мо некӯкоронро инчунин подош медиҳем"
        },
        {
            "chapter": 77,
            "verse": 45,
            "text": "Дар он рӯзи қиёмат вой (ҳалокӣ ва азоби сахт бод) бар дурӯғшуморандагон, ки рӯзи ҳисобу ҷазоро ва он чӣ дар он аст аз неъматҳо ва азобҳо дурӯғ мебароранд"
        },
        {
            "chapter": 77,
            "verse": 46,
            "text": "Сипас Аллоҳ кофиронро таҳдид карда гуфтааст: Бихӯреду андак баҳрае баргиред дар дунё, ки ҳароина, шумо гунаҳкоронед ба сабабе, ки ба Аллоҳи якто шарик меовардед"
        },
        {
            "chapter": 77,
            "verse": 47,
            "text": "Дар он рӯзи қиёмат вой (ҳалокӣ ва азоби сахт бод) бар дурӯғшуморандагон, ки рӯзи ҳисобу ҷазоро дурӯғ мебароранд"
        },
        {
            "chapter": 77,
            "verse": 48,
            "text": "Ва чун барои мушрикон гуфта шавад, ки намоз гузоред ва рукӯъ кунед, намоз намегузоранд ва рукӯъ намекунанд, балки такаббур меварзанд"
        },
        {
            "chapter": 77,
            "verse": 49,
            "text": "Дар он рӯзи қиёмат вой (ҳалокӣ ва азоби сахт бод) бар дурӯғшуморандагон, ки мӯъҷизаҳои Аллоҳро дурӯғ мебароранд"
        },
        {
            "chapter": 77,
            "verse": 50,
            "text": "Агар ба ин Қуръон имон наоварданд, пас, аз Қуръон ба кадом сухан имон меоваранд? Ҳол он ки Қуръон худ мӯъҷиза ва баёнкунандаи ҳама чизҳост ва аҳкому хабарҳояш равшан аст"
        }
    ]
}
{
    "juzs": [
        {
            "chapter": 51,
            "verse": 31,
            "text": "Иброҳим ба малоикаҳо гуфт: «Эй расулон, ба чӣ кор омадаед?»"
        },
        {
            "chapter": 51,
            "verse": 32,
            "text": "Гуфтанд: «Мо ҳароина, ба сӯи мардуми табаҳкор фиристода шудаем"
        },
        {
            "chapter": 51,
            "verse": 33,
            "text": "то пораҳои сангҳои гилӣ бар сарашон биборем, ҳалокашон созем"
        },
        {
            "chapter": 51,
            "verse": 34,
            "text": "ки бар он сангҳо аз ҷониби Парвардигорат барои аз ҳад гузаштаҳо (дар гуноҳ) нишонае гузошта шудааст»"
        },
        {
            "chapter": 51,
            "verse": 35,
            "text": "Пас, ҳамаи касонеро, ки дар он ҷо имон оварда буданд, аз диёри қавми Лут берун овардем"
        },
        {
            "chapter": 51,
            "verse": 36,
            "text": "Ва дар он шаҳр ҷуз як хонаи дигаре аз фармонбардорон наёфтем. Ва он хонаи Лут алайҳиссалом буд, магар ҳамсараш, ки ӯ аз ҳалокёфтагон буд"
        },
        {
            "chapter": 51,
            "verse": 37,
            "text": "Ва дар он сарзамин барои касоне, ки аз азоби дардовар метарсанд, нишоне, ки далолат бар ҳалоки куффор аст, боқӣ гузоштем"
        },
        {
            "chapter": 51,
            "verse": 38,
            "text": "Ва дар қиссаи Мӯсо, барои касоне, ки аз азоби дарднок метарсанд, нишонае қарор додем, он гоҳ ки ӯро бо далелҳои ошкор (бо мӯъҷизаҳои равшан) назди Фиръавн фиристодем"
        },
        {
            "chapter": 51,
            "verse": 39,
            "text": "Ва Фиръавн ба ҳамаи нерӯяш рӯй гардонду гуфт: Ин Мӯсо: «Ҷодугарест ё девонае!»"
        },
        {
            "chapter": 51,
            "verse": 40,
            "text": "Пас Фиръавн ва лашкарҳояшро фурӯ гирифтем ва ба баҳр андохтем. Ва ӯ ба сабаби куфру инкори ҳақ сазовори маломат буд"
        },
        {
            "chapter": 51,
            "verse": 41,
            "text": "Ва низ барои андешакунандагон ибратест дар ҳалок шудани қавми Од, чун боди ақимро бар онҳо фиристодем"
        },
        {
            "chapter": 51,
            "verse": 42,
            "text": "Ба ҳар чизе ки мевазид, онро боқӣ намегузошт, магар ки онро чун устухони пӯсида мегардонд"
        },
        {
            "chapter": 51,
            "verse": 43,
            "text": "Ва низ панду ибратест дар ҳалок шудани қавми Самуд, чун ба онҳо гуфта шуд: «Замоне чанд то ба охир расидани умратон баҳра баред»"
        },
        {
            "chapter": 51,
            "verse": 44,
            "text": "Пас онон аз фармони Парвардигорашон сар тофтанд ва ҳамчунон ки бо чашми сар менигаристанд, раъди тунде онҳоро фурӯ гирифт"
        },
        {
            "chapter": 51,
            "verse": 45,
            "text": "Пас на тавони гурехтан ва на тавони ба по истодан доштанд ва на интиқомгиранда буданд, то худро кумак кунанд"
        },
        {
            "chapter": 51,
            "verse": 46,
            "text": "Ва пеш аз он гурӯҳ қавми Нӯҳро ҳалок сохта будем, зеро онҳо қавми фосиқе буданд"
        },
        {
            "chapter": 51,
            "verse": 47,
            "text": "Ва аммо осмонро бо қувват ва қудрати азим бино кардем ва онро сақфе барои замин қарор додем ва ҳаққо, ки Мо бар паҳноварии канорҳои он тавоноем"
        },
        {
            "chapter": 51,
            "verse": 48,
            "text": "Ва заминро паҳн кардаем ва барои зиндагии мардумон омода сохтаем, пас чӣ омодакунандагони хубе ҳастем"
        },
        {
            "chapter": 51,
            "verse": 49,
            "text": "Ва аз ҳар (мавҷудот) чиз ҷуфте биёфаридаем, бошад, ки аз қудрати илоҳӣ ибрат гиред"
        },
        {
            "chapter": 51,
            "verse": 50,
            "text": "Пас Паёмбар гӯяд: Эй мардум аз азоби Аллоҳ, ба сӯи раҳмати Аллоҳ ба василаи имон овардан ба Аллоҳу расулаш ва ба пайравӣ намудану амал кардан ба фармонаш бигрезед. Ҳароина, ман шуморо аз ҷониби ӯ бимдиҳандае ошкорам"
        },
        {
            "chapter": 51,
            "verse": 51,
            "text": "Ва бо Аллоҳи якто маъбуди дигареро мапарастед. Ҳароина, ман шуморо аз ҷониби ӯ бимдиҳандае ошкорам"
        },
        {
            "chapter": 51,
            "verse": 52,
            "text": "Ҳамин гуна, ки қурайшиҳо паёмбарашон Муҳаммад саллаллоҳу алайҳи ва салламро дурӯғ мебароранд, ҳеҷ паёмбаре ба сӯи мардумони пеш аз онҳо наёмад, магар ин гуфтанд: «Ӯ ҷодугар ё девонаест»"
        },
        {
            "chapter": 51,
            "verse": 53,
            "text": "Оё ба гузаштагон ва ояндагон дурӯғ баровардани паёмбаронро бо якдигар васият карда буданд? На! Балки, онҳо мардуми саркаше буданд, ки дилҳо ва амалҳояшон дар куфр варзидан ва саркашӣ кардан монанди якдигараст. Пас ояндагоншон чунин гуфтаанд, чунон ки гузаштагонашон гуфтаанд"
        },
        {
            "chapter": 51,
            "verse": 54,
            "text": "Пас, эй Расул, аз мушрикон рӯй бигардон, то фармони Аллоҳ дар ҳаққи онҳо ба ту нозил гардад. Касе туро маломат нахоҳад кард, зеро он чиро, ки бар ӯҳдаи ту буд, ба охир расонидаӣ"
        },
        {
            "chapter": 51,
            "verse": 55,
            "text": "Ва панд деҳ, ба ростӣ ки панд додан ба мӯъминон фоидае мебахшад"
        },
        {
            "chapter": 51,
            "verse": 56,
            "text": "Ва ҷинну одамиро наёфаридаам, магар барои (ҳадафи бузурге, то танҳо) маро ибодат кунанд, (на ғайри Маро)"
        },
        {
            "chapter": 51,
            "verse": 57,
            "text": "Аз онҳо ризқе намехоҳам ва намехоҳам, ки маро таъом диҳанд. (Аллоҳ таъоло худ эҳтиёҷ ба халқ надорад, балки онҳо ҳама ба Ӯ эҳтиёҷманданд. Ӯ офаридагор ва рӯзидиҳандаи онҳост ва аз онҳо бениёз аст)"
        },
        {
            "chapter": 51,
            "verse": 58,
            "text": "Ҳароина, Аллоҳ барои бандагонаш рӯзидиҳандааст. Ва Ӯст соҳиби тамоми нерӯи сахти устувор"
        },
        {
            "chapter": 51,
            "verse": 59,
            "text": "Пас, ҳароина, барои касоне, ки ситам кардаанд, аз азоб насибаест монанди насибае, ки ёронашон доштанд. Пас, набояд, ки ба шитоб аз ман азоб талаб кунанд! Бегумон он омаданист"
        },
        {
            "chapter": 51,
            "verse": 60,
            "text": "Вой (ва ҳалокӣ бод) бар онон, ки куфр варзиданд ба Аллоҳу расулаш, аз он рӯз, ки онҳо ба фуруд омадани азоб ваъда дода мешаванд! Ва он рӯз рӯзи қиёмат аст"
        },
        {
            "chapter": 52,
            "verse": 1,
            "text": "Ва Аллоҳ таъоло савганд ёд мекунад: Савганд ба кӯҳи Тур"
        },
        {
            "chapter": 52,
            "verse": 2,
            "text": "Ва савганд ба китоби навишташуда"
        },
        {
            "chapter": 52,
            "verse": 3,
            "text": "дар саҳифаҳои кушодашуда навишта шудааст, ки бар ҳеҷ оқил ва бинандае пӯшида нест"
        },
        {
            "chapter": 52,
            "verse": 4,
            "text": "Ва савганд ба Байтулмаъмур, ки дар осмон аст ва малоикаҳои киром доим дар гирди он тавоф мекунанд"
        },
        {
            "chapter": 52,
            "verse": 5,
            "text": "Ва савганд ба сақфи барафрошта ва он осмони дунё аст"
        },
        {
            "chapter": 52,
            "verse": 6,
            "text": "Ва савганд ба дарёи пуркардашуда"
        },
        {
            "chapter": 52,
            "verse": 7,
            "text": "Бегумон (эй Паёмбар), азоби Парвардигорат, бар кофирон ҳатман воқеъ шуданист"
        },
        {
            "chapter": 52,
            "verse": 8,
            "text": "Ва онро ҳангоми воқеъ шуданаш дафъкунандае нест"
        },
        {
            "chapter": 52,
            "verse": 9,
            "text": "Рӯзе ки осмон сахт такон хӯрад ба такон хӯрдани сахт, пас низоми он вайрон ва аҷзояш пора пора шавад ва дар он вақт ҳаёти дунё ба охир расад"
        },
        {
            "chapter": 52,
            "verse": 10,
            "text": "Ва дар он рӯз кӯҳҳо аз ҷои худ канда зуд равон шаванд, мисли абрҳое, ки равон мешаванд"
        },
        {
            "chapter": 52,
            "verse": 11,
            "text": "Пас вой, (ҳалокӣ бод) дар он рӯз бар дурӯғбарорандагон"
        },
        {
            "chapter": 52,
            "verse": 12,
            "text": "касоне, ки дар беҳудагӯӣ машғуланд ва динашонро ба бозию беҳудагӣ иваз мекунанд"
        },
        {
            "chapter": 52,
            "verse": 13,
            "text": "Рӯзе, ки онҳоро ба қаҳр ва сахтӣ ба ҷониби ҷаҳаннам равона кунанд"
        },
        {
            "chapter": 52,
            "verse": 14,
            "text": "Ба онҳо аз рӯи сарзаниш гуфта шавад: Ин аст он оташе, ки дар дунё дурӯғаш мешумурдед"
        },
        {
            "chapter": 52,
            "verse": 15,
            "text": "Оё ин чизе, ки ҳам акнун мебинед ва мушоҳида мекунед (аз азоб), ҷоду аст ё шумо намебинед"
        },
        {
            "chapter": 52,
            "verse": 16,
            "text": "Ба оташ дароед. Хоҳ бар азоби он сабр кунед ё сабр накунед, баробар аст бар шумо, пас ҳаргиз аз шумо азобро сабук карда намешавад ва ҳаргиз аз он берун намеоед. Ҳароина, шумо дар баробари корҳое, ки дар дунё мекардаед, ҷазо дода мешавед"
        },
        {
            "chapter": 52,
            "verse": 17,
            "text": "Ҳароина, парҳезгорон дар биҳиштҳо ва нозу неъмат хоҳанд буд"
        },
        {
            "chapter": 52,
            "verse": 18,
            "text": "Хушҳолшуда ба сабаби он ки онҳоро Парвардигорашон неъмат дод ва онҳоро аз азоби дӯзах нигоҳ дошт"
        },
        {
            "chapter": 52,
            "verse": 19,
            "text": "Бихӯреду бинӯшед аз таъому шаробҳо хушу гуворо ба сабаби аъмоли неке, ки дар дунё анҷом медодед"
        },
        {
            "chapter": 52,
            "verse": 20,
            "text": "Бар он тахтҳои канори ҳам чида такя мезананд ва хонадор кунем онҳоро бо ҳурони зебою шаҳлочашм"
        },
        {
            "chapter": 52,
            "verse": 21,
            "text": "Касоне, ки худ имон оварда ва фарзандонашон дар имон пайравияшон карданд, фарзандонашонро бо онҳо дар ҷаннат бирасонем ва аз он подоши амалашон ҳеҷ кам накунем, ҳар кас дар гарави кору кирдори хештан аст ва гуноҳи касеро бар дӯши худ намегирад"
        },
        {
            "chapter": 52,
            "verse": 22,
            "text": "Ва пайи ҳам ато кунем (зиёда кунем) ба аҳли ҷаннат, аз мева ва гӯшт ҳар навъе, ки мехоҳанд"
        },
        {
            "chapter": 52,
            "verse": 23,
            "text": "Дар ҷаннат аз дасти якдигар пиёлаву ҷомҳои шаробро мегиранд, ки баъди нӯшидани он шароб на беҳудагӯие бошад ва на гуноҳе"
        },
        {
            "chapter": 52,
            "verse": 24,
            "text": "Ва барояшон навҷавононе ҳастанд, ки хушсурату покиза ва сафедрӯй гуё мисли гавҳаранд дар дохили садаф, бар гирдогирди онҳо биҳиштиён мегарданд ва ба хидмати онҳо омодаанд"
        },
        {
            "chapter": 52,
            "verse": 25,
            "text": "Ва аҳли ҷаннат рӯ ба якдигар рӯй оварда ва аз ҳоли гузаштаи якдигар мепурсанд; ки чӣ ранҷҳое дидаанд"
        },
        {
            "chapter": 52,
            "verse": 26,
            "text": "Гӯянд: «Албатта мо пеш аз ин дар дунё, дар миёни хонадони худ (аз азоби илоҳӣ) тарсон будем"
        },
        {
            "chapter": 52,
            "verse": 27,
            "text": "Пас, Аллоҳ бар мо миннат ниҳод, (яъне, ҳидоят ва тавфиқ дод) ва моро аз азоби самум нигаҳ дошт"
        },
        {
            "chapter": 52,
            "verse": 28,
            "text": "Ҳароина, мо пеш аз ин Ӯро ба ягонагӣ мехондем ва Ӯро парастиш мекардем ва аз Ӯ мепурсидем, моро аз азоби самум нигаҳ дорад ва ба сарои неъмат бирасонад, пас дуоямонро қабул ва ҳоҷатҳоямонро баробар кард, ки албатта, Ӯ эҳсонкунандаву меҳрубон аст!» (Ва аз ҷумлаи некӣ ва меҳрубониаш ба мо ин аст, ки аз мо хушнуд гардид ва моро вориди биҳишт гардонд ва аз нохушнудии хеш ва азоби ҷаҳаннам наҷот дод)"
        },
        {
            "chapter": 52,
            "verse": 29,
            "text": "Пас, эй Расул, панд деҳ инсонҳоро ба оятҳои Қуръон, зеро ту ба фазлу марҳамати Аллоҳ коҳин (ғайбгӯву) девона нестӣ! Чунонки кофирон ин гуна нисбатҳои дурӯғро бар ту мезананд"
        },
        {
            "chapter": 52,
            "verse": 30,
            "text": "Ё мушрикон мегӯянд туро эй Расул: «Ӯ шоир аст, мунтазири марги ӯ ҳастем»"
        },
        {
            "chapter": 52,
            "verse": 31,
            "text": "Бигӯ барояшон: Шумо мунтазири марги ман бимонед, ки ҳароина, ман низ азоби шуморо интизорӣ мекашам. Ва зуд аст, ки мебинед оқибати кор аз они кист"
        },
        {
            "chapter": 52,
            "verse": 32,
            "text": "Оё мушриконро ақлҳояшон ба ин суханҳои мутаноқиз амр мекунад. Ё ки онҳо худ қавми таҷовузкор ҳастанд"
        },
        {
            "chapter": 52,
            "verse": 33,
            "text": "Ё, ки мушрикон мегӯянд: Қуръонро Муҳаммад аз пеши худ бофтааст! Балки, онҳо имон намеоваранд! Пас агар имон меоварданд, чунин суханҳоро намегуфтанд"
        },
        {
            "chapter": 52,
            "verse": 34,
            "text": "Пас, сухане монанди Қуръон биёваранд, агар ростгӯй бошанд дар даъвоҳояшон, (ки Муҳаммад онро аз назди худ бофтааст)"
        },
        {
            "chapter": 52,
            "verse": 35,
            "text": "Оё ин мушрикон бе ҳеҷ офаридагоре халқ карда шудаанд ё ки худашон офаридагоранд? Ҳарду эҳтимолот ботил ва номумкин мебошанд. Пас муъайян шуд, ки Аллоҳ таъоло худ онҳоро халқ кардааст ва Ӯ ягона сазовори ибодат аст"
        },
        {
            "chapter": 52,
            "verse": 36,
            "text": "Оё осмонҳову заминро халқ кардаанд? На! Балки, онҳо боварӣ ба азоби Аллоҳ надоранд, пас онҳо мушриканд"
        },
        {
            "chapter": 52,
            "verse": 37,
            "text": "Оё хазинаҳои Парвардигорат назди онҳост ҳар гуна, ки хоҳанд дар он тасарруф мекунанд, ё ки онҳо ғолибу пурқувват ҳастанд бар махлуқҳои Аллоҳ? На! ҳаргиз чунин нест, балки онҳо оҷизу нотавон ҳастанд"
        },
        {
            "chapter": 52,
            "verse": 38,
            "text": "Оё нардбоне доранд, ки ба воситаи он ба сӯи осмон баромада асрори ваҳйро мешунаванд? Пас бояд шунавандаи онҳо бар ин даъво далелу ҳуҷҷати равшанеро биёрад, ки гӯё дар ҳақиқат хабардор аст аз амри Аллоҳ"
        },
        {
            "chapter": 52,
            "verse": 39,
            "text": "Оё Аллоҳро духтарон асту шуморо писарон чунонки даъвои дурӯғ мекунед"
        },
        {
            "chapter": 52,
            "verse": 40,
            "text": "Оё ту эй Паёмбар аз мушрикон музде металабӣ барои таблиғи рисолат, пас онҳо аз додани он музд машаққат мекашанд"
        },
        {
            "chapter": 52,
            "verse": 41,
            "text": "Ё илми ғайб пеши онҳост, пас онҳо ҳар чи бихоҳанд менависанд онро барои одамон ва хабардорашон мекунанд? Не, инчунин нест, пас ба дурустӣ намедонад ҳеҷ кас илми ғайбро дар замину осмонҳо, магар Аллоҳ"
        },
        {
            "chapter": 52,
            "verse": 42,
            "text": "Ё мехоҳанд ба Расулаллоҳ ва мӯъминон ҳиллае кунанд? Пас онҳое, ки кофиранд, бармегардад ҳиллаашон ба худашон"
        },
        {
            "chapter": 52,
            "verse": 43,
            "text": "Ё онҳоро маъбудест, ки сазовори ибодат аст ғайр аз Аллоҳи барҳақ? Пок аст Аллоҳ аз ҳар чӣ шарикаш месозанд, пас нест Ӯро шарик дар подшоҳии Ӯ ва на дар ягонагии Ӯ ва на дар ибодати Ӯ"
        },
        {
            "chapter": 52,
            "verse": 44,
            "text": "Ва агар мушрикон, порае аз абрро аз осмон, барои азобашон афтода бубинанд, боз ҳам аз куфри худ боз намеистанд, балки мегӯянд: Ин абрест бар рӯи ҳам нишастааст ва аз нишонаҳое, ки мебинанд, ибрат намегиранд"
        },
        {
            "chapter": 52,
            "verse": 45,
            "text": "Пас, эй Паёмбар мушриконро ба ҳоли худ вогузор, то ба он рӯзе бирасанд, ки дар он рӯз аз сахтии он беҳуш мешаванд ва он рӯз қиёмат аст"
        },
        {
            "chapter": 52,
            "verse": 46,
            "text": "Рӯзе, ки найрангашон чизе аз азоби Аллоҳро аз онон дур намекунад ва ба онҳо мададу ёрӣ дода намешавад"
        },
        {
            "chapter": 52,
            "verse": 47,
            "text": "Ва ҳароина, барои касоне, ки ситам мекунанд, азобест дар дунё пеш аз омадани азоби қиёмат, вале бештаринашон намедонанд"
        },
        {
            "chapter": 52,
            "verse": 48,
            "text": "Ва эй Паёмбар дар баробари озору азияти кофирон ба фармони Парвардигорат сабр кун. Ҳароина, ту зери назари Мо ҳастӣ. Яъне, ҳамеша дар ҳифзи Мо мебошӣ. Ва чун аз хоб бармехезӣ, бо ситоиши Парвардигорат тасбеҳ гӯй"
        },
        {
            "chapter": 52,
            "verse": 49,
            "text": "Ва дар қисме аз шаб Ӯро ба покӣ ёд кун ва низ баъди ғоиб шудани ситорагон дар вақти саҳар ба покӣ ёд кун"
        },
        {
            "chapter": 53,
            "verse": 1,
            "text": "(Аллоҳ таъоло савганд ёд кардааст:) Савганд ба он ситора, ки чун дар охири шаб пинҳон шавад"
        },
        {
            "chapter": 53,
            "verse": 2,
            "text": "Гумроҳ нашудааст Муҳаммад саллаллоҳу алайҳи ва саллам ва на ба роҳи каҷ рафтааст. Балки Ӯ хеле ҳам дар роҳи дуруст ва иътидол мебошад"
        },
        {
            "chapter": 53,
            "verse": 3,
            "text": "Ва сухан аз рӯи ҳавою ҳавас намегӯяд"
        },
        {
            "chapter": 53,
            "verse": 4,
            "text": "Он чизе, ки бо худ оварда ва бо шумо дар миён ниҳодааст, ҷуз ваҳй чизи дигаре нест, ки бар ӯ фиристода мешавад"
        },
        {
            "chapter": 53,
            "verse": 5,
            "text": "Таълим додааст ин Қуръонро ба Муҳаммад саллаллоҳу алайҳи ва саллам фариштае, ки бисёр неруманд аст"
        },
        {
            "chapter": 53,
            "verse": 6,
            "text": "Пас фариштаи неруманд дорои ахлоқи некӯ (Ҷабраил алайҳиссалом) рост ва дуруст истод"
        },
        {
            "chapter": 53,
            "verse": 7,
            "text": "Ва ӯ худро нишон дод ба сурати аслиаш ба Паёмбар саллаллоҳу алайҳи ва саллам дар канори баландии осмон"
        },
        {
            "chapter": 53,
            "verse": 8,
            "text": "Сипас Ҷабраил наздик шуд ба Паёмбар саллаллоҳу алайҳи ва саллам, онгоҳ фуруд омад ва наздиктар шуд"
        },
        {
            "chapter": 53,
            "verse": 9,
            "text": "пас фосилаи ӯ ба Паёмбар ба қадри ду камон ё камтар буд"
        },
        {
            "chapter": 53,
            "verse": 10,
            "text": "Ва Аллоҳ ба бандаи худ Муҳаммад салаллоҳу алайҳи ва саллам ҳар чӣ бояд ваҳй кунад, ба воситаи Ҷабраил, ваҳй кард"
        },
        {
            "chapter": 53,
            "verse": 11,
            "text": "Дили Муҳаммад саллаллоҳу алайҳи ва саллам он чиро, ки чашмаш дида буд, дурӯғ нашумурд"
        },
        {
            "chapter": 53,
            "verse": 12,
            "text": "Оё бо ӯ дар бораи чизе ки аз оёти Парвардигораш дидааст ситеза мекунеду дуруғ мебароред"
        },
        {
            "chapter": 53,
            "verse": 13,
            "text": "Ва ба ростӣ Муҳаммад саллаллоҳу алайҳи ва саллам Ҷабраилро ба сурати ҳақиқиаш бори дигар дида буд"
        },
        {
            "chapter": 53,
            "verse": 14,
            "text": "назди Сидрату-л- мунтаҳо"
        },
        {
            "chapter": 53,
            "verse": 15,
            "text": "ки Ҷаннату-л-маъвои барои парҳезгорон ваъда шуда назди он қарор дорад"
        },
        {
            "chapter": 53,
            "verse": 16,
            "text": "Чун дарахти Сидраро он чӣ пӯшонда буд, фурӯ пӯшонд, он гоҳ, ки амри бузург аз сӯи Аллоҳ онро мепӯшонад, ки васф ва ҳолати онро ғайри Аллоҳи якто дигаре намедонад"
        },
        {
            "chapter": 53,
            "verse": 17,
            "text": "Ҳаргиз чашмаш каҷравӣ накард на росту на чап ва аз он чи ба он амр карда шуда буд ба диданаш таҷовуз накард"
        },
        {
            "chapter": 53,
            "verse": 18,
            "text": "Ҳамоно дид Муҳаммад саллаллоҳу алайҳи ва саллам, шаби Меъроҷ, порае аз оёти бузург, (яъне, ҷаннат ва дӯзахро, ки далолат ба қудрати Аллоҳ мекунад)"
        },
        {
            "chapter": 53,
            "verse": 19,
            "text": "Оё эй мушрикон, он маъбудонеро, ки ибодаташон мекунед: Лот ва Узоро дидаед"
        },
        {
            "chapter": 53,
            "verse": 20,
            "text": "Ва Манот, он бути саввуми дигарро? Оё фоида ё зараре овард, то шарики Аллоҳ гардад"
        },
        {
            "chapter": 53,
            "verse": 21,
            "text": "Оё шуморо писар бошад, ки ба он розиед ва Аллоҳро духтар, ки дар ин сурат онро барои худ розӣ нестед"
        },
        {
            "chapter": 53,
            "verse": 22,
            "text": "Ин тақсими ситамкорона аст"
        },
        {
            "chapter": 53,
            "verse": 23,
            "text": "Ин бутҳо чизе нестанд ҷуз номҳое, ки худ ва падаронатон аз рӯи ҳавову ҳаваси ботилатон ба онҳо додаед. Ва Аллоҳ таъоло ҳеҷ далеле барои тасдиқи даъвои шумо нафиристодааст. Танҳо он мушрикон аз паи гумону нафси хеш мераванд ва ҳол он ки аз ҷониби Аллоҳ бар забони Паёмбар саллаллоҳу алайҳи ва саллам роҳнамоияшон кардаанд, пас ба онҳо фоидае накард"
        },
        {
            "chapter": 53,
            "verse": 24,
            "text": "Оё ҳар чиро, ки одамӣ орзу кунад, аз шафоъати ин маъбудон ё ғайраш барояш ҳосил аст? (Ҳаргиз не)"
        },
        {
            "chapter": 53,
            "verse": 25,
            "text": "Оре, ҳам охират ва ҳам дунё аз они Аллоҳ аст"
        },
        {
            "chapter": 53,
            "verse": 26,
            "text": "Ва чӣ бисёр фариштагони олиҳиммат дар осмонанд, ки шафоъаташон ҳеҷ фоидае надиҳад, магар аз он пас, ки Аллоҳ барои ҳар касе, ки бихоҳад ва писандад иҷозат диҳад"
        },
        {
            "chapter": 53,
            "verse": 27,
            "text": "Ҳароина, аз кофирони араб онон, ки ба охират имон надоранд ва барои он рӯз амал намекунанд, албатта, фариштагонро ба номҳои занона номгузорӣ мекунанд"
        },
        {
            "chapter": 53,
            "verse": 28,
            "text": "Ва онҳоро ба он чӣ мегӯянд, ҳеҷ донише нест. Танҳо аз гумони худ пайравӣ мекунанд ва ҳароина, гумон барои шинохти ҳақиқат кофӣ нест"
        },
        {
            "chapter": 53,
            "verse": 29,
            "text": "Пас, ту низ рӯй гардон аз касе, ки аз сухани Мо (Қуръон) рӯй мегардонад ва ҷуз зиндагии дунявӣ чизи дигареро намеҷӯяд"
        },
        {
            "chapter": 53,
            "verse": 30,
            "text": "Ниҳояти донишашон ҳамин аст. Ҳароина, Парвардигори ту ба он касе, ки аз роҳи Ӯ гумроҳ мешавад оё ба роҳи ҳидоят (Ислом) меравад, донотар аст"
        },
        {
            "chapter": 53,
            "verse": 31,
            "text": "Аз они Аллоҳ аст ҳар чӣ дар осмонҳову ҳар чӣ дар замин аст, то бадкоронро дар баробари аъмолашон ҷазо диҳад ва некӯкоронро ба кирдори некашон подош (ҷаннат) диҳад"
        },
        {
            "chapter": 53,
            "verse": 32,
            "text": "Онҳо касонеанд, ки аз гуноҳони бузургу беҳаёгиҳо парҳез мекунанд, ҷуз он ки гуноҳи хурде аз онҳо сар занад, бидонанд, ки ҳароина, омурзиши Парвардигори ту васеъ аст ва Ӯ ба аҳволи шумо он гоҳ ки аз замин биёфарид падаратон Одамро ва он гоҳ ки дар шиками модаратон пинҳон будед, огоҳтар аст. Хештанро бегуноҳ надонед ва худро таъриф накунед ба парҳезгорӣ. Ӯ ба парҳезгорон донотар аст"
        },
        {
            "chapter": 53,
            "verse": 33,
            "text": "Оё дидӣ эй Паёмбар ҳоли зишти касеро, ки аз тоъати Аллоҳ рӯй гардонидааст"
        },
        {
            "chapter": 53,
            "verse": 34,
            "text": "Ва каме аз моли худ доду баъд аз он бозистод ва сангдил шуд"
        },
        {
            "chapter": 53,
            "verse": 35,
            "text": "Оё касе, ки аз хайр кардани молаш боз истод, ӯ илми ғайбро медонад ва ҳама чизро мебинад? (Ҳаргиз на, балки ин ба сабаби мумсикӣ ва сахтдилии ӯст)"
        },
        {
            "chapter": 53,
            "verse": 36,
            "text": "Ё ба он чӣ дар саҳифаҳои (Тавроти) Мӯсо омада, хабар дода нашудааст"
        },
        {
            "chapter": 53,
            "verse": 37,
            "text": "Ё аз саҳифаҳои Иброҳим, ки ба он чи амр карда шуда буд. Иброҳим ба ҳамааш, вафо кард ва расонид"
        },
        {
            "chapter": 53,
            "verse": 38,
            "text": "Яке аз муҳимтарин аҳкоме, ки дар саҳифаҳои Мӯсо ва Иброҳим омадааст, ин аст, ки ҳеҷ кас бори гуноҳи дигареро бар дӯш намегирад"
        },
        {
            "chapter": 53,
            "verse": 39,
            "text": "Ва ин ки: барои мардум подоше ҷуз он чӣ худ касб кардаанд, чизи дигаре нест"
        },
        {
            "chapter": 53,
            "verse": 40,
            "text": "Ва тамоми саъю кӯшиши инсон дар рӯзи қиёмат дида мешавад. Ва ҷудо карда мешавад некиҳояш аз бадиҳояш"
        },
        {
            "chapter": 53,
            "verse": 41,
            "text": "Сипас инсон ҷазои пурра дода мешавад бар тамоми амалҳояш"
        },
        {
            "chapter": 53,
            "verse": 42,
            "text": "Ва ҳароина, эй Паёмбар поёни роҳи бозгашти ҳама ба сӯйи Парвардигори туст"
        },
        {
            "chapter": 53,
            "verse": 43,
            "text": "Ва ҳароина, Ӯ таъоло касеро, ки хоҳад дар дунё механдонаду хурсанд мекунад ва касеро, ки хоҳад мегирёнаду ғамгин месозад"
        },
        {
            "chapter": 53,
            "verse": 44,
            "text": "Ва ҳароина, Ӯ таъоло касеро, ки ирода кунад аз халқаш мемиронад ва касеро, ки ирода кунад зинда мекунад. (Пас Ӯ таъоло ягонааст дар зинда кардан ва миронидан)"
        },
        {
            "chapter": 53,
            "verse": 45,
            "text": "Ва ҳароина, Ӯ таъоло, ки ҷуфтҳои нар ва модаро аз инсон ва ҳайвонот офаридааст"
        },
        {
            "chapter": 53,
            "verse": 46,
            "text": "аз нутфа, он гоҳ ки дар бачадони зан рехта мешавад"
        },
        {
            "chapter": 53,
            "verse": 47,
            "text": "Ва ҳароина, бар ӯҳдаи Ӯст зинда гардонидани дубора. Ва он дар рӯзи қиёмат хоҳад шуд"
        },
        {
            "chapter": 53,
            "verse": 48,
            "text": "Ва ҳароина, Ӯ таъолост, ки касеро, ки хоҳад аз халқаш, ба мол сарватманд мегардонад ва онҳоро ба он розӣ мегардонад"
        },
        {
            "chapter": 53,
            "verse": 49,
            "text": "Ва ҳароина, Ӯст Парвардигори ситораи Шиъро"
        },
        {
            "chapter": 53,
            "verse": 50,
            "text": "Ва ҳароина, Ӯст, ки Оди нахустин, қавми Ҳудро ҳалок кард"
        },
        {
            "chapter": 53,
            "verse": 51,
            "text": "Ва Самуд аз қавми Солеҳро ҳалок кард ва аз онҳо ҳеҷ боқӣ нагузошт"
        },
        {
            "chapter": 53,
            "verse": 52,
            "text": "Ва низ пеш аз онҳо қавми Нӯҳро, ки ҳароина, ситамкортару саркаштар буданд, ҳалок кард"
        },
        {
            "chapter": 53,
            "verse": 53,
            "text": "Ва низ шаҳри Мӯътафикаро (қавми Лутро) нобуд кард"
        },
        {
            "chapter": 53,
            "verse": 54,
            "text": "Пас онҳоро ба он чӣ сазовор буданд аз азоби сангин ва дарднок пӯшонид"
        },
        {
            "chapter": 53,
            "verse": 55,
            "text": "Пас, ба кадом як аз неъматҳои Парвардигорат эй инсони нобовар шак мекунӣ"
        },
        {
            "chapter": 53,
            "verse": 56,
            "text": "Ин Муҳаммад саллаллоҳу алайҳи ва саллам бимдиҳандаи барҳақест монанди бимдиҳандагони пешин. Пас паёмбари навпайдо шуда нест"
        },
        {
            "chapter": 53,
            "verse": 57,
            "text": "Қиёмат наздик гардидааст. Ҳеҷ касе ба ҷуз Аллоҳ таъоло онро дафъ карда наметавонад"
        },
        {
            "chapter": 53,
            "verse": 58,
            "text": "Касе ба ҷуз Аллоҳ таъоло ошкоркунандаи он нест ва надонад вақти воқеъ шудани қиёматро"
        },
        {
            "chapter": 53,
            "verse": 59,
            "text": "Оё эй мушрикон, аз ин Қуръон таъаҷҷуб мекунед, ки рост бошад"
        },
        {
            "chapter": 53,
            "verse": 60,
            "text": "Ва масхаракунон ба Қуръон механдеду ва аз тарси азоб гиря намекунед"
        },
        {
            "chapter": 53,
            "verse": 61,
            "text": "Ва шумо дар ғафлат мондаед"
        },
        {
            "chapter": 53,
            "verse": 62,
            "text": "Пас, Аллоҳро саҷда кунед ва Ӯро танҳо бо ихлос бипарастед ва тамоми корҳоятонро ба Ӯ таслим кунед"
        },
        {
            "chapter": 54,
            "verse": 1,
            "text": "Қиёмат наздик шуд ва моҳ ба ду ним пора гардид"
        },
        {
            "chapter": 54,
            "verse": 2,
            "text": "Ва агар мушрикон мӯъҷизае бубинанд, ки бар сидқи паёмбарии Расулуллоҳ саллаллоҳу алайҳи ва саллам далолат кунад, аз имон овардан рӯй бигардонанд ва баъд аз ин далелҳои равшан бигӯянд: Ин «ҷодуи бузурге аст,» ки гузаро ва нопойдор аст"
        },
        {
            "chapter": 54,
            "verse": 3,
            "text": "Ва дурӯғ шумурданд кофирон паёмбарии Расулуллоҳ саллаллоҳу алайҳи ва салламро ва аз паи ҳавою ҳавасҳои хеш пайравӣ карданд. Ва ҳар коре, ки дар дунё анҷом мешавад аз неку бад барои соҳиби худ дар рӯзи қиёмат қароргоҳе дорад"
        },
        {
            "chapter": 54,
            "verse": 4,
            "text": "Ва ба таҳқиқ барояшон хабарҳое, ки омадааст, аз дурӯғ баровардани умматони пешина паёмбарони худро ва муҷиби азоб гардиданашон, барои кофирони Қурайш ибратест боздоранда, ки аз куфрашон бозистанд"
        },
        {
            "chapter": 54,
            "verse": 5,
            "text": "Ин Қуръоне, ки ба наздашон оварда шуд, ҳикмати расо ва басанда аст. Вале бимдиҳандагонро он қавмеро, ки аз Қуръон рӯ гардондаанд ва имон наовардаанд фоида надиҳад"
        },
        {
            "chapter": 54,
            "verse": 6,
            "text": "Пас, эй Расул аз онҳо рӯй бигардон ва то рӯзи бузург мунтазир бош, ки дар он рӯз, ки он даъваткунанда (Исрофил) ононро ба чизе нохуш фаро мехонад ва он рӯз, рӯзи ҳисобу ҷазо аст"
        },
        {
            "chapter": 54,
            "verse": 7,
            "text": "Дар ҳоле ки чашмонашон хору залил аст. Чун малахҳое пароканда аз қабрҳо берун меоянд ва ба сӯи ҳисоб бо шитоб мераванд"
        },
        {
            "chapter": 54,
            "verse": 8,
            "text": "Сарҳоро боло гирифта ба сӯи он даъваткунанда (Исрофил) мешитобанд. Кофирон мегуянд: «Ин рӯз бениҳоят рӯзи душворест!»"
        },
        {
            "chapter": 54,
            "verse": 9,
            "text": "Эй Расул, пеш аз инҳо (яъне, мушрикони қавмат) қавми Нӯҳ паёмбарашон Нӯҳро дурӯғ шуморида буданд. Пас бандаи Моро дурӯғгӯ шуморида ва гуфтанд: Ӯ «девона аст!» «Ва бо ӯ бо дуруштӣ рафтор шуд"
        },
        {
            "chapter": 54,
            "verse": 10,
            "text": "Пас Нӯҳ дуъо кард ба ҷониби Парвардигори хеш, ки: «Ҳароина, ман мағлуб шудаам ва тавони муқобил шудани онҳоро надорам аз онҳо, интиқом бигир!»"
        },
        {
            "chapter": 54,
            "verse": 11,
            "text": "Пас мо дуъояшро иҷобат кардем ва дарҳои осмонро ба обе, ки бисёр ба шиддат резандааст, кушодем"
        },
        {
            "chapter": 54,
            "verse": 12,
            "text": "Ва аз замин чашмаҳо шикофтем, сипас об барои коре, ки муқаддар шуда буд, фароҳам омад"
        },
        {
            "chapter": 54,
            "verse": 13,
            "text": "Ва ӯро (яъне, Нӯҳ ва қавмашро) бар он киштии аз тахтаҳову мехҳо сохта шудааст, савор кардем"
        },
        {
            "chapter": 54,
            "verse": 14,
            "text": "Киштӣ зери назари Мо равон шуд. Ва такзибкунандагонро ба сабаби куфрашон ғарқ кардем. Ин буд ҷазои касоне, ки куфр варзиданд"
        },
        {
            "chapter": 54,
            "verse": 15,
            "text": "Ва албатта, қиссаи Нӯҳ бо қавми худ ва он киштиро барои ояндагон нишонае сохтем, то ибрат ва панд бигиранд. Оё ҳеҷ пандгирандае ҳаст аз ин нишона панду ибрат бигирад"
        },
        {
            "chapter": 54,
            "verse": 16,
            "text": "Пас, азобу бим доданҳои Ман чӣ гуна буд, барои касоне, ки куфр варзиданд ва паёмбаронро дурӯғ шумориданд"
        },
        {
            "chapter": 54,
            "verse": 17,
            "text": "Ва ҳамоно лафзи Қуръонро барои хондан ва ҳифзи он ва андеша намудан ва фаҳмидани маъноҳояш осон кардем, то аз он панд гиранд. Оё пандгирандае ҳаст"
        },
        {
            "chapter": 54,
            "verse": 18,
            "text": "Қавми Од, ки паёмбарашон Ҳудро такзиб карданд, ба азоб гирифторашон кардем. Пас, бингаред, ки азоби Ман барояшон дар ҳоли куфрашон ва бим доданиҳои Ман бар дурӯғ шуморидани паёмбаронашон чи гуна буд"
        },
        {
            "chapter": 54,
            "verse": 19,
            "text": "Ҳароина, Мо бар онҳо дар рӯзи шум барои ҳалок намуданашон пай дар пай боди сарди сахт фиристодем"
        },
        {
            "chapter": 54,
            "verse": 20,
            "text": "боде, ки мардумонро аз замин бармеканд ва бар сарҳояшон маҳкам бар замин мекуфт ва сарҳояшон аз баданҳояшон ҷудо мешуд ва гӯё, ки онҳо танаҳои дарахтони хурмои аз реша баркандае буданд"
        },
        {
            "chapter": 54,
            "verse": 21,
            "text": "Пас, азоби Ман барояшон дар ҳоли куфрашон ва бим доданиҳои Ман бар дурӯғ шуморидани паёмбаронашон чи гуна буд? (Оре, азоби бузургу дарднок буд)"
        },
        {
            "chapter": 54,
            "verse": 22,
            "text": "Ба ҳамоно лафзи Қуръонро барои хондан, ва ҳифзи он ва андеша намудан ва фаҳмидани маъноҳояш осон кардем, то аз он панд гиранд. Оё пандгирандае ҳаст"
        },
        {
            "chapter": 54,
            "verse": 23,
            "text": "Қавми Самуд (яъне, қавми Солеҳ паёмбар) бимдиҳандагонро дурӯғгӯ бароварданд"
        },
        {
            "chapter": 54,
            "verse": 24,
            "text": "Сипас гуфтанд: «Оё танҳо башаре аз худамонро пайравӣ кунем? Ӯ яккаву танҳост ва бар даъвати худ ҳеҷ пайравӣ надорад, ҳароина, мо дар ин сурат гумроҳу девона бошем"
        },
        {
            "chapter": 54,
            "verse": 25,
            "text": "Оё аз миёни ҳамаи мо каломи Аллоҳ хос ба ӯ нозил шудааст? Балки, ӯ дурӯғгӯи худписанде аст»"
        },
        {
            "chapter": 54,
            "verse": 26,
            "text": "Ба зудӣ фардо (яъне, дар вақти фуруд омадани азоб дар дунё ва рӯзи қиёмат онҳо) хоҳанд донист, ки чӣ касе дурӯггӯйи худписанд аст"
        },
        {
            "chapter": 54,
            "verse": 27,
            "text": "Ҳароина, Мо мувофиқи талаботашон модашутурро аз санг берун оварандаем ва барои озмоиши онҳо фиристанда ҳастем. Пас, эй Солеҳ то фуруд омадани азоб мунтазири онҳо бош ва бар даъвати худ ва бар азиятдоданашон туро сабр кун"
        },
        {
            "chapter": 54,
            "verse": 28,
            "text": "Ва ба онҳо бигӯй, ки об миёни онҳо ва шутур тақсим шудааст. (Яъне, рӯзе навбати шутур ва рӯзе навбати онҳо) навбати ҳар кадоме, ки бошад, танҳо он сари об меравад"
        },
        {
            "chapter": 54,
            "verse": 29,
            "text": "Ёрашонро барои куштани шутур нидо доданд, пас ӯ шамшер баргирифту онро бо дасти худ бикушт"
        },
        {
            "chapter": 54,
            "verse": 30,
            "text": "Пас, азоби Ман барояшон дар ҳолати куфрашон ва бим доданиҳои Ман барои касе, ки паёмбарони Маро нофармонбардорӣ кардааст, чи гуна буд"
        },
        {
            "chapter": 54,
            "verse": 31,
            "text": "Ҳароина, Мо бар онҳо як наъраи даҳшатнок фиристодем. Пас, монанди он алафҳои хушки оғили чаҳорпоён шуданд"
        },
        {
            "chapter": 54,
            "verse": 32,
            "text": "Ва ҳамоно лафзи Қуръонро барои хондан ва ҳифзи он ва андеша намудан ва фаҳмидани маъноҳояш осон кардем, то аз он панд гиранд. Оё пандгирандае ҳаст"
        },
        {
            "chapter": 54,
            "verse": 33,
            "text": "Қавми Лут бимдиҳандагонро дурӯғгӯ бароварданд"
        },
        {
            "chapter": 54,
            "verse": 34,
            "text": "Ҳароина, Мо бар онҳо сангбоде фиристодем ва ҳамаро ҳалок кардем ғайри хонадони Лут, ки онҳоро саҳаргоҳ (яъне, дар охири шаб) наҷот додем"
        },
        {
            "chapter": 54,
            "verse": 35,
            "text": "Ин наҷот додан неъмате буд аз ҷониби Мо бар Лут ва бар оли ӯ ва ононро, ки сипос гӯянд, чунин подош медиҳем"
        },
        {
            "chapter": 54,
            "verse": 36,
            "text": "Ва ҳақиқатан Лут онҳоро аз азоби Мо сахт бим дода буд, вале бар шакку гумони худ ба ӯ гӯш надоданд, балки бо бимдиҳандагон ба ҷидол бархостанд"
        },
        {
            "chapter": 54,
            "verse": 37,
            "text": "Ва бегумон бо Лут дар бораи меҳмононаш (яъне, аз фариштагоне, ки ба сурати мардони ҷавон омада буданд), сухани зиште гуфтанд. Пас Мо чашмонашонро кӯр гардонидем чизеро дида натавонистанд. Ва барояшон гуфта шуд: Бичашед азобу бимдоданиҳои Маро"
        },
        {
            "chapter": 54,
            "verse": 38,
            "text": "Ва ба таҳқиқ, бомдодон азоби пойдору бардавом ба суроғашон омад"
        },
        {
            "chapter": 54,
            "verse": 39,
            "text": "Пас, ба сабаби куфру такзибатон азоби Ман ва бимдоданиҳои Маро, ки Лут алайҳиссалом ба шумо бим карда буд, бичашед"
        },
        {
            "chapter": 54,
            "verse": 40,
            "text": "Ва ҳамоно лафзи Қуръонро барои хондан, ва ҳифзи он ва андеша намудан ва фаҳмидани маъноҳояш осон кардем, то аз он панд гиранд. Оё пандгирандае ҳаст"
        },
        {
            "chapter": 54,
            "verse": 41,
            "text": "Ва ба ростӣ, бимдиҳандагони азоб назди хонадони Фиръавн омаданд"
        },
        {
            "chapter": 54,
            "verse": 42,
            "text": "Ҳамаи оёти Моро, ки далолат бар тавҳиди Мо ва ҳақиқати паёмбаронамон мекард, дурӯғ шумориданд. Он гоҳ Мо низ онҳоро азоб кардем, чун азоб кардани пирӯзманди пурқудрат"
        },
        {
            "chapter": 54,
            "verse": 43,
            "text": "Эй ҷамоъати Қурайш, оё кофирони шумо аз онҳо (яъне, аз кофирони қавмҳои гузашта, ки ба сабаби такзибашон ҳалок шуданд,) бартаранд ё дар китобҳои нозилшудаи пешина омадааст, ки аз азоб илоҳӣ дар амон ҳастед? (На! Ҳаргиз чунин нест)"
        },
        {
            "chapter": 54,
            "verse": 44,
            "text": "Балки кофирони Макка мегӯянд, ки мо ҳамагӣ муттаҳид ва шикастнопазир ҳастем ба интиқом бармехезем ва ҳеҷ гурӯҳ моро мағлуб натавонад кард"
        },
        {
            "chapter": 54,
            "verse": 45,
            "text": "Ба зудӣ он ҷамъ аз кофирони Макка назди мӯъминон шикаст хоҳанд хӯрд ва пушт гардонда бозгарданд"
        },
        {
            "chapter": 54,
            "verse": 46,
            "text": "Балки ваъдагоҳи онҳо қиёмат аст ва ба ҷазои мустаҳиқ гирифтор хоҳанд шуд ва азоби қиёмат аз азоби рӯзи Бадр сахттару талхтар аст"
        },
        {
            "chapter": 54,
            "verse": 47,
            "text": "Ҳароина, гунаҳкорон дар гумроҳӣ ва девонагианд"
        },
        {
            "chapter": 54,
            "verse": 48,
            "text": "Рӯзе, ки онҳоро ба чеҳраҳояшон дар ҷаҳаннам кашанд, барояшон гуфта мешавад: Бичашед азоби сақарро (дӯзахро)"
        },
        {
            "chapter": 54,
            "verse": 49,
            "text": "Ҳароина, Мо ҳар чизро ба андоза офаридаем! (Ва илми Мо дар он пеш рафтааст ва дар Лавҳи Маҳфуз сабт шудааст)"
        },
        {
            "chapter": 54,
            "verse": 50,
            "text": "Ва фармони Мо танҳо як фармон аст ва он гуфтани як калима аст: \"Шав!\" пас, мешавад, монанди чашм бар ҳам задан аст"
        },
        {
            "chapter": 54,
            "verse": 51,
            "text": "Ва касоне, ки монанди шумо дар доираи куфр буданд, аз умматони гузашта албатта, онҳоро ҳалок кардем. Оё аз ин азобҳое, ки ба онҳо расид, пандгирандае ҳаст"
        },
        {
            "chapter": 54,
            "verse": 52,
            "text": "Ҳар коре, ки кардаанд, аз неку бад дар дафтарҳост навишта ва сабтшуда бо дасти фариштагони маъмуре, ки ба ин кор амр шудаанд"
        },
        {
            "chapter": 54,
            "verse": 53,
            "text": "Ҳар кори бузургу хурде, ки дар дунё кардаанд, дар дафтарҳои махсус навишта шудааст ва ба он ҷазо дода мешаванд"
        },
        {
            "chapter": 54,
            "verse": 54,
            "text": "Ҳароина, парҳезгорон рӯзи қиёмат дар боғҳои бузург ва ҷӯйборони васеъи биҳишт қарор доранд"
        },
        {
            "chapter": 54,
            "verse": 55,
            "text": "дар маҷлиси ростин, ки беҳудагӯӣ ва бадкорӣ дар он вуҷуд надорад назди подшоҳи тавоно, ки Офаридгори ҳамаи коинот аст"
        },
        {
            "chapter": 55,
            "verse": 1,
            "text": "Аллоҳи меҳрубон"
        },
        {
            "chapter": 55,
            "verse": 2,
            "text": "Қуръонро ба инсон таълим дод (ва барояш тиловат, ҳифз ва фаҳми маънои онро осон гардонид)"
        },
        {
            "chapter": 55,
            "verse": 3,
            "text": "Инсонро офаридааст"
        },
        {
            "chapter": 55,
            "verse": 4,
            "text": "ва барои баён сохтани мақсадаш ба ӯ сухан гуфтан омӯзондааст, (то аз дигар махлуқот фарқ карда шавад)"
        },
        {
            "chapter": 55,
            "verse": 5,
            "text": "Офтоб ва моҳтоб ба ҳисоби муайян (дақиқ) дар ҳаракатанд"
        },
        {
            "chapter": 55,
            "verse": 6,
            "text": "Ва ситорагон дар осмон ва дарахтон дар замин медонанд Парвардигорашонро ва саҷдааш мекунанд. (Ва сар фуруд меоранд ба амри Холиқашон барои масолеҳи бандагонаш)"
        },
        {
            "chapter": 55,
            "verse": 7,
            "text": "Ва осмонро болои замин барафрохт ва дар замин тарозуи адлро муайян кард (ва бандагонашро амр кардааст)"
        },
        {
            "chapter": 55,
            "verse": 8,
            "text": "то дар тарозу таҷовуз (хиёнат) макунед"
        },
        {
            "chapter": 55,
            "verse": 9,
            "text": "Вазн карданро ба адолат риъоя кунед ва аз тарозу мазанед"
        },
        {
            "chapter": 55,
            "verse": 10,
            "text": "Ва заминро барои мардум паҳн кард, то дар он ҷойгир шаванд"
        },
        {
            "chapter": 55,
            "verse": 11,
            "text": "дар он меваҳост ва дарахтони дорои ғилоф (пӯсти) хурмост"
        },
        {
            "chapter": 55,
            "verse": 12,
            "text": "Ва дар он донаҳои баргдор ва райҳон аст барои шумо ва чаҳорпоёни шумо"
        },
        {
            "chapter": 55,
            "verse": 13,
            "text": "Пас, кадом як аз неъматҳои динӣ ва дунявии Парвардигоратонро (эй гурӯҳи ҷин ва инсонҳо) дурӯғ мешуморед"
        },
        {
            "chapter": 55,
            "verse": 14,
            "text": "Аллоҳ таъоло инсонро (Одам алайҳис салом) аз гили хушкшудае чун сафол биёфарид"
        },
        {
            "chapter": 55,
            "verse": 15,
            "text": "Ва ҷин (Иблис)-ро аз шӯълаи оташ офарид"
        },
        {
            "chapter": 55,
            "verse": 16,
            "text": "Пас, кадом як аз неъматҳои Парвардигоратонро (эй гӯруҳи ҷин ва инсонҳо) дурӯғ мешуморед"
        },
        {
            "chapter": 55,
            "verse": 17,
            "text": "Ӯ субҳонаҳу ва таъоло Парвардигори ду машриқ ва ду мағриб: (Яъне офтоб дар фасли зимистон машриқу мағрибе дорад ва дар тобистон машриқ ва мағриби дигаре дорад. Пас ҳама зери тадбир ва халқияти Ӯст)"
        },
        {
            "chapter": 55,
            "verse": 18,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 19,
            "text": "Ду баҳрро дар баробари ҳам равона кардааст (ширин ва шӯр), то ба ҳам якҷо шаванд"
        },
        {
            "chapter": 55,
            "verse": 20,
            "text": "Миёнашон пардаест, то ба ҳам омехта намешаванд, (балки ширин, ширин ва шӯр, шӯр боқӣ мемонад бо вуҷуди як ҷо будан)"
        },
        {
            "chapter": 55,
            "verse": 21,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 22,
            "text": "Аз он ду баҳр ба қудрати Аллоҳ марвориду марҷон берун меояд"
        },
        {
            "chapter": 55,
            "verse": 23,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 24,
            "text": "Ва аз они Ӯст киштиҳои равоншаванда монанди кӯҳ дар баҳрҳо"
        },
        {
            "chapter": 55,
            "verse": 25,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 26,
            "text": "Ҳар чӣ ки бар рӯи замин аст аз махлуқот, фонӣ (тамом) шуданист"
        },
        {
            "chapter": 55,
            "verse": 27,
            "text": "Ва дар охир рӯи Парвардигорат, ки соҳиби бузургиву инъом аст, боқӣ мемонад"
        },
        {
            "chapter": 55,
            "verse": 28,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 29,
            "text": "Мепурсанд ҳоҷатҳои худро аз Аллоҳ, ҳар чизе, ки дар осмону замин аст. Ҳар рӯз Ӯ дар корест: Азиз мекунад ва хор мекунад, медиҳад ва манъ мекунад ҳар касеро, ки хоҳад"
        },
        {
            "chapter": 55,
            "verse": 30,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 31,
            "text": "Ба зудӣ барои ҳисобу ҷазои шумо амалҳое, ки дар дунё кардаед эй инсу ҷин, мепардозем! Пас гунаҳгоронро азоб мекунем ва тоъаткоронро савоб медиҳем"
        },
        {
            "chapter": 55,
            "verse": 32,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 33,
            "text": "Эй гурӯҳи ҷинниёну одамиён, агар метавонед, ки бигрезед аз қазо ва қадари Ӯ аз гӯшаву канораҳои осмонҳову замин, пас бигрезед! Вале натавонед гурехт, магар бо доштани қудрат ва ҳуҷҷате аз ҷониби Аллоҳ"
        },
        {
            "chapter": 55,
            "verse": 34,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 35,
            "text": "Бар шумо шӯълае аз оташ фиристода шавад ва миси гудохташуда бар саратон рехта шавад, пас, ҳаргиз натавонед якдигарро ёрӣ кард. (Эй гурӯҳи ҷин ва инс)"
        },
        {
            "chapter": 55,
            "verse": 36,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 37,
            "text": "Пас чун дар рӯзи қиёмат осмон бишикофад онгоҳ монанди гули сурх, ҳамчун равған гудохта шавад"
        },
        {
            "chapter": 55,
            "verse": 38,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 39,
            "text": "Пас он рӯзи қиёмат ҳеҷ инсон ва ҷинне аз гуноҳаш пурсида намешавад, то гуноҳаш маълум гардад, зеро Аллоҳ таъоло гуноҳашонро медонад"
        },
        {
            "chapter": 55,
            "verse": 40,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 41,
            "text": "Фариштагон гунаҳкоронро аз қиёфаи чеҳраашон мешиносанд ва аз мӯи пеши сар ва пойҳояшон мегиранду пас ба дӯзах мепартоянд"
        },
        {
            "chapter": 55,
            "verse": 42,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 43,
            "text": "Ба он гунаҳкорон (аз рӯи сарзаниш ва таҳқир) гуфта шавад: Ин ҳамон ҷаҳаннамест, ки гунаҳкорон дар дунё дурӯғаш мепиндоштанд"
        },
        {
            "chapter": 55,
            "verse": 44,
            "text": "Байни он (дӯзах) ва оби гарми ҷӯшон давр мезананд, гоҳо дар он азоб карда мешаванд ва гоҳо нӯшонида мешаванд аз ҳамим"
        },
        {
            "chapter": 55,
            "verse": 45,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 46,
            "text": "Ва барои касе, ки аз истодан дар ҳузури Парвардигораш тарсидааст, ду биҳишт аст"
        },
        {
            "chapter": 55,
            "verse": 47,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 48,
            "text": "Ин ду ҷаннат соҳиби шоху навдаҳои бешуморанд (яъне, сермева ва серсояанд)"
        },
        {
            "chapter": 55,
            "verse": 49,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 50,
            "text": "Дар он ду ҷаннат, ду чашмаи об ҷорист"
        },
        {
            "chapter": 55,
            "verse": 51,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 52,
            "text": "Дар он ду ҷаннат аз ҳар гуна мевае ду навъ аст"
        },
        {
            "chapter": 55,
            "verse": 53,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 54,
            "text": "Ва барои онон, ки аз Парвардигорашон тарсиданд: ду ҷаннат аст, ки дар он ба некӯи зиндагӣ мекунанд, такя зада бар бистарҳое, ки астараш аз ҳариру абрешими соф бошад ва меваҳои он ду биҳишт дар наздикашон бошанд"
        },
        {
            "chapter": 55,
            "verse": 55,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 56,
            "text": "Дар он кохҳо ҳуроне бошанд чашм фурӯшиста ки пеш аз шавҳаронашон дар ҷаннат дасти ҳеҷ инсон ва ҷин ба онҳо нарасидааст"
        },
        {
            "chapter": 55,
            "verse": 57,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 58,
            "text": "Гӯё, он ҳурон, (яъне ҳамсарон дар ҳусну ҷамол) монанди ёқуту марҷон бошанд"
        },
        {
            "chapter": 55,
            "verse": 59,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 60,
            "text": "Оё подоши касе, ки дар дунё амали нек кардааст, ҷуз некӣ кардан ба ӯст? Ва он некӣ дар охират ҷаннат аст"
        },
        {
            "chapter": 55,
            "verse": 61,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 62,
            "text": "Ва ғайри он ду биҳишт, боз ду биҳишти дигар аст"
        },
        {
            "chapter": 55,
            "verse": 63,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 64,
            "text": "Ин ду ҷаннат сабз ва хурраманд, ҳатто аз ғояти (шиддати) сабзӣ моил ба сиёҳианд"
        },
        {
            "chapter": 55,
            "verse": 65,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 66,
            "text": "Дар он ду ҷаннат, ду фаввораи обе аст, ки ҳеҷ гоҳ обаш канда намешавад"
        },
        {
            "chapter": 55,
            "verse": 67,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 68,
            "text": "Дар он ду биҳишт, меваҳои гуногун ва дарахти хурмо ва анор ҳаст"
        },
        {
            "chapter": 55,
            "verse": 69,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 70,
            "text": "Дар он биҳиштҳо занони нексирату зеборӯй ҳастанд"
        },
        {
            "chapter": 55,
            "verse": 71,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 72,
            "text": "Ҳурони нигаҳдошта дар хаймаҳо"
        },
        {
            "chapter": 55,
            "verse": 73,
            "text": "Пас, кадом як аз неъматҳои Парвардигоратонро (эй инсу ҷин) дурӯг мешуморед"
        },
        {
            "chapter": 55,
            "verse": 74,
            "text": "Дасти ҳеҷ инсон ва ҷин пеш аз онҳо дар дунё ба онҳо нарасидааст"
        },
        {
            "chapter": 55,
            "verse": 75,
            "text": "Пас, кадом як аз неъматҳои Парвардигоратонро (эй инсу ҷин) дурӯғ мешуморед"
        },
        {
            "chapter": 55,
            "verse": 76,
            "text": "Дар ҳоле, ки болиштҳои сабз ва бистарҳои некую зебо такя задаанд"
        },
        {
            "chapter": 55,
            "verse": 77,
            "text": "Пас, кадом як аз неъматҳои Парвардигоратонро (эй инсу ҷин) дурӯт мешуморед"
        },
        {
            "chapter": 55,
            "verse": 78,
            "text": "Бисёр бузург ва пурбаракот аст номи Парвардигори ту, он соҳиби бузургии комил ва икромкунандаи дӯстонаш мебошад"
        },
        {
            "chapter": 56,
            "verse": 1,
            "text": "Ҳангоме ки воқеъа барпо шавад, (яъне, қиёмат воқеъ шавад)"
        },
        {
            "chapter": 56,
            "verse": 2,
            "text": "ки воқеъ шудани онро ягон касе дурӯғгӯянда нест"
        },
        {
            "chapter": 56,
            "verse": 3,
            "text": "қиёмат душманони Аллоҳро дар дӯзах пасткунандааст ва дӯстони Аллоҳро дар ҷаннат баландкунанда"
        },
        {
            "chapter": 56,
            "verse": 4,
            "text": "Он гоҳ ки замин ба сахтӣ биларзад"
        },
        {
            "chapter": 56,
            "verse": 5,
            "text": "Ва кӯҳҳо ба пуррагӣ реза-реза карда шаванд"
        },
        {
            "chapter": 56,
            "verse": 6,
            "text": "Ва чун ғуборе дар ҳаво пароканда гарданд"
        },
        {
            "chapter": 56,
            "verse": 7,
            "text": "Ва шумо эй мардум се гурӯҳ хоҳед шуд"
        },
        {
            "chapter": 56,
            "verse": 8,
            "text": "Пас гурӯҳи рост, соҳиби ҷойҳои олианд. Чи хуб аст ҷойгоҳашон"
        },
        {
            "chapter": 56,
            "verse": 9,
            "text": "Ва гурӯҳи чап, соҳиби ҷойҳои пастанд. Чи бад аст ҳолашон"
        },
        {
            "chapter": 56,
            "verse": 10,
            "text": "Ва пешсафон сӯи хубиҳо дар дунё, онҳо пешсафон сӯи дараҷаҳо дар охират мебошанд. Касоне, ки дар дунё дар анҷом додани корҳои хуб пешсафанд, дар охират пеш аз ҳама вориди ҷаннат мешаванд"
        },
        {
            "chapter": 56,
            "verse": 11,
            "text": "Инҳо муқаррабони даргоҳи Илоҳӣ ҳастанд, наздик карда шудагонанд дар назди Аллоҳ"
        },
        {
            "chapter": 56,
            "verse": 12,
            "text": "дар биҳиштҳои пурнозу неъмат хоҳанд буд"
        },
        {
            "chapter": 56,
            "verse": 13,
            "text": "Дохил мешавад ба ҷаннат, гурӯҳе аз пешиниёни ин уммат ва умматони дигар"
        },
        {
            "chapter": 56,
            "verse": 14,
            "text": "Ва шумораи андаке аз пасомадагон ҳастанд"
        },
        {
            "chapter": 56,
            "verse": 15,
            "text": "бар тахтҳои гавҳарнишон хоҳанд нишаст"
        },
        {
            "chapter": 56,
            "verse": 16,
            "text": "Такязада рӯ ба рӯйи якдигар нишаста бошанд"
        },
        {
            "chapter": 56,
            "verse": 17,
            "text": "Бар гирди онҳо мегарданд, барои хидмати онҳо писарони ҳамеша ҷавон, ки пир намешаванд ва на мемиранд"
        },
        {
            "chapter": 56,
            "verse": 18,
            "text": "Бо қадаҳҳову кӯзаҳо ва ҷомҳое аз шаробе, ки дар ҷаннат ҷорист"
        },
        {
            "chapter": 56,
            "verse": 19,
            "text": "ки аз нӯшидани он сардард нашаванд ва на аз ҳуш мераванд"
        },
        {
            "chapter": 56,
            "verse": 20,
            "text": "Ва ин ходимон барои ҷаннатиҳо биёранд ҳар навъ меваеро, ки мехоҳанд"
        },
        {
            "chapter": 56,
            "verse": 21,
            "text": "Ва гӯшти парранда, аз ҳар навъе, ки писандашон бошад"
        },
        {
            "chapter": 56,
            "verse": 22,
            "text": "Ва барои онҳост ҳурони занони шаҳлочашм"
        },
        {
            "chapter": 56,
            "verse": 23,
            "text": "монанди марворидҳое дар садаф пинҳон кардашуда"
        },
        {
            "chapter": 56,
            "verse": 24,
            "text": "Ин ҳама неъматҳое, ки барояшон дода мешавад, мукофоти амалҳои некест, ки дар дунё мекарданд"
        },
        {
            "chapter": 56,
            "verse": 25,
            "text": "Дар ҷаннат на сухани беҳуда мешунаванд ва на ҳарфе, ки гуфтани он гуноҳ бошад"
        },
        {
            "chapter": 56,
            "verse": 26,
            "text": "ҷуз сухане, ки солим аз ин айбҳо бошад ва ба якдигар салом гӯянд"
        },
        {
            "chapter": 56,
            "verse": 27,
            "text": "Ва аҳли саодат, чи бузург аст макон ва подоши онҳо"
        },
        {
            "chapter": 56,
            "verse": 28,
            "text": "Дар зери дарахтони сидри бехор"
        },
        {
            "chapter": 56,
            "verse": 29,
            "text": "Ва дарахтони мавз (банан), ки меваҳояшон бар якдигар чида шудаанд"
        },
        {
            "chapter": 56,
            "verse": 30,
            "text": "Ва сояи доимӣ"
        },
        {
            "chapter": 56,
            "verse": 31,
            "text": "Ва оби ҷорӣ"
        },
        {
            "chapter": 56,
            "verse": 32,
            "text": "Ва дар миёни меваҳои фаровон ҳастанд"
        },
        {
            "chapter": 56,
            "verse": 33,
            "text": "ки на тамом мешавад ва на манъ мегардад"
        },
        {
            "chapter": 56,
            "verse": 34,
            "text": "Ва бистарҳои баланд"
        },
        {
            "chapter": 56,
            "verse": 35,
            "text": "Мо биёфаридем занҳои аҳли ҷаннатро ғайри офаринишие, ки дар дунё буданд, яъне, офариниши комиле, ки нобуд намешаванд"
        },
        {
            "chapter": 56,
            "verse": 36,
            "text": "Ва ононро дӯшиза (бикр) гардонидем"
        },
        {
            "chapter": 56,
            "verse": 37,
            "text": "Назди шавҳарони дӯстдоранда ҳамсинну сол"
        },
        {
            "chapter": 56,
            "verse": 38,
            "text": "Ҳамаи ин неъматҳо барои аҳли саодат аст"
        },
        {
            "chapter": 56,
            "verse": 39,
            "text": "Гурӯҳи бисёре аз пешиниёнанд"
        },
        {
            "chapter": 56,
            "verse": 40,
            "text": "Ва гурӯҳи зиёде аз пас омадагонанд"
        },
        {
            "chapter": 56,
            "verse": 41,
            "text": "Ва аҳли шақоват, он бадбахтон чӣ ҳоли баде доранд"
        },
        {
            "chapter": 56,
            "verse": 42,
            "text": "Дар боди гарми ҷаҳаннам ва оби ҷӯшонанд"
        },
        {
            "chapter": 56,
            "verse": 43,
            "text": "дар сояи дуди сиёҳ"
        },
        {
            "chapter": 56,
            "verse": 44,
            "text": "ки ин соя на хунук бошад ва на боиззат"
        },
        {
            "chapter": 56,
            "verse": 45,
            "text": "Ҳамоно аҳли дӯзах, пеш аз ин дар дунё дар нозу неъмати ҳаром буданд ва саркашӣ мекарданд аз он чизе, ки паёмбарон барои онҳо оварда буданд"
        },
        {
            "chapter": 56,
            "verse": 46,
            "text": "Ва ҳамеша бар гуноҳи бузург (ширк) мудавомат мекарданд. Ва нияти тавба надоштанд аз ширку гуноҳ"
        },
        {
            "chapter": 56,
            "verse": 47,
            "text": "Ва мегуфтанд он мункирони рӯзи қиёмат: «Оё замоне, ки мо мурдему хоку устухон шудем, оё боз мо зинда мешаваем"
        },
        {
            "chapter": 56,
            "verse": 48,
            "text": "Оё падарони наухстини мо низ зинда мешаванд"
        },
        {
            "chapter": 56,
            "verse": 49,
            "text": "Бигӯ эй Паёмбар: «Албатта, ҳамаро аввалин ва охирин фарзандони Одам"
        },
        {
            "chapter": 56,
            "verse": 50,
            "text": "бегумон дар ваъдагоҳи он рӯзи муайян (қиёмат) ҷамъ карда шаванд"
        },
        {
            "chapter": 56,
            "verse": 51,
            "text": "Спас шумо, эй гумроҳони роҳи ҳидоят, дурӯғшуморандагони ваъда ва азоби Аллоҳ"
        },
        {
            "chapter": 56,
            "verse": 52,
            "text": "ҳатман аз дарахти заққум хоҳед хӯрд"
        },
        {
            "chapter": 56,
            "verse": 53,
            "text": "Ва шикамҳои худро аз он пур хоҳед кард"
        },
        {
            "chapter": 56,
            "verse": 54,
            "text": "Ва бар болои он оби ҷӯшоне, ки ташнагиро намешиканад, хоҳед нӯшид"
        },
        {
            "chapter": 56,
            "verse": 55,
            "text": "Ва монанди шутурони мубтало ба бемории ташнагӣ менӯшед"
        },
        {
            "chapter": 56,
            "verse": 56,
            "text": "Он чизеро, ки дучор мешаванд аз азоб, зиёфатест, ки тайёркарда шудааст барои онҳо дар рӯзи қиёмат"
        },
        {
            "chapter": 56,
            "verse": 57,
            "text": "Мо шуморо эй одамон аз нестӣ ба ҳастӣ офаридем, пас чаро аз нав зинда шуданро бовар намекунед"
        },
        {
            "chapter": 56,
            "verse": 58,
            "text": "Оё шумо мебинед он чи (оби маниро), ки мерезонед дар баччадони зан"
        },
        {
            "chapter": 56,
            "verse": 59,
            "text": "Оё шумо он маниро ба сурати инсон меофаринед ё Мо офаринандаем"
        },
        {
            "chapter": 56,
            "verse": 60,
            "text": "Мо муайян кардем дар миёни шумо маргро ва ҳаргиз оҷиз карда шуда нестем"
        },
        {
            "chapter": 56,
            "verse": 61,
            "text": "аз ин, ки тағйир диҳем халқияти шуморо дар рӯзи қиёмат. Ва шуморо ба сурате, ки аз он бехабаред, аз нав биёфаринем"
        },
        {
            "chapter": 56,
            "verse": 62,
            "text": "Ва ҳамоно шумо хуб донистед, ки Аллоҳ таъоло нахустин бор шуморо аз нестӣ офарид, пас чаро қудрати Аллоҳро ба ёд намеоред бар ин, ки ӯ қодир аст шуморо дубора халқ мекунад"
        },
        {
            "chapter": 56,
            "verse": 63,
            "text": "Дар он чизе, кишт мекунед, андешидаед"
        },
        {
            "chapter": 56,
            "verse": 64,
            "text": "Оё шумо мерӯёнедаш аз замин ё Мо рӯёнандаем"
        },
        {
            "chapter": 56,
            "verse": 65,
            "text": "Агар мехостем, ҳароина он зироъатро гиёҳи хушку дарҳамшикаста мегардонидем, ки аз он фоидае намедидед, пас дар ин ҳол, таъаҷубкунон мегӯед"
        },
        {
            "chapter": 56,
            "verse": 66,
            "text": "Албатта мо зиёнкардаву азобкардагонем"
        },
        {
            "chapter": 56,
            "verse": 67,
            "text": "балки мо аз ризқу рӯзӣ бенасиб мондагонем"
        },
        {
            "chapter": 56,
            "verse": 68,
            "text": "Оё дар обе, ки менӯшед, андешидаед"
        },
        {
            "chapter": 56,
            "verse": 69,
            "text": "Оё шумо онро аз абр фуруд овардаед сӯи замин, ё Мо фуруд орандагонем"
        },
        {
            "chapter": 56,
            "verse": 70,
            "text": "Агар мехостем, ин обро шӯр мегардонидем, ки аз он фоидае намедидед. Пас, чаро шукри Парвардигоратонро бар фуруди ин оби ширин намегӯед"
        },
        {
            "chapter": 56,
            "verse": 71,
            "text": "Оё дар оташе, ки аз шохҳои дарахт меафрӯзед, андешидаед"
        },
        {
            "chapter": 56,
            "verse": 72,
            "text": "Оё дарахташро шумо офаридаед ё Мо офаринандаем"
        },
        {
            "chapter": 56,
            "verse": 73,
            "text": "Мо он оташеро, ки меафрӯзед ҳушдоре аз дӯзах ва барои манфиъати мусофирони роҳгузар матоъе сохтем"
        },
        {
            "chapter": 56,
            "verse": 74,
            "text": "Пас ба покӣ ёд кун эй Паёмбар номи Парвардигори бузургатро"
        },
        {
            "chapter": 56,
            "verse": 75,
            "text": "(Савганд ёд карда мегӯяд Аллоҳ таъоло:) Савганд ба ҷойгоҳи фӯру рафтани ситораҳо дар ғурубгоҳи осмон"
        },
        {
            "chapter": 56,
            "verse": 76,
            "text": "Ва ин ҳароина, хеле савганди бузург аст, агар бидонед"
        },
        {
            "chapter": 56,
            "verse": 77,
            "text": "Адбатта, ин Қуръоне, (ки ба Муҳаммад нозил шудааст,) Қуръони бузургу гиромиқадр ва фоидаовар аст"
        },
        {
            "chapter": 56,
            "verse": 78,
            "text": "Дар китобе нигаҳ дошта шудааст, ки аз чашми халқ пӯшида аст (ва ин китоби пинҳон Лавҳи Маҳфузаст, ки дар назди Аллоҳ ва фариштагон манзалати бузург дорад)"
        },
        {
            "chapter": 56,
            "verse": 79,
            "text": "Даст намерасонад ба Қуръон, магар фариштагони гиромиқадре, ки Аллоҳ таъоло онҳоро аз офату гуноҳон пок гардонидааст. (Ва инчунин даст намерасонад Қуръонро магар касоне, ки пок ҳастанд аз ширк, ҷанобат ва бе таҳоратӣ)"
        },
        {
            "chapter": 56,
            "verse": 80,
            "text": "Ин Қуръони карим, нозилшудааст аз ҷониби Парвардигори ҷаҳониён. (Пас он ҳақ аст)"
        },
        {
            "chapter": 56,
            "verse": 81,
            "text": "Оё нисбати ин калом сустӣ ва бепарвоӣ мекунед"
        },
        {
            "chapter": 56,
            "verse": 82,
            "text": "Ва ба ҷои шукри неъматҳое, ки Аллоҳ ба шумо додааст, шумоён онро дӯруғ мебароред ва кофир мешавед"
        },
        {
            "chapter": 56,
            "verse": 83,
            "text": "Пас, чаро ҳангоме, ки ҷон ба ҳулқум мерасад тавоноии бозгардонидани онро надоред"
        },
        {
            "chapter": 56,
            "verse": 84,
            "text": "Ва шумо дар ин ҳангом ҳозирастеду менигаред? (Албатта наметавонед)"
        },
        {
            "chapter": 56,
            "verse": 85,
            "text": "Ва Мо аз шумо ба ӯ наздиктарем, вале шумо намебинед"
        },
        {
            "chapter": 56,
            "verse": 86,
            "text": "Пас агар метавонед ин ки дар баробари аъмолатон ҷазо дода намешавед"
        },
        {
            "chapter": 56,
            "verse": 87,
            "text": "агар рост мегӯед, он руҳро боз гардонед. (Ҳаргиз наметавонед)"
        },
        {
            "chapter": 56,
            "verse": 88,
            "text": "Пас, чун мурда аз муқаррабони даргоҳи Илоҳӣ бошад"
        },
        {
            "chapter": 56,
            "verse": 89,
            "text": "пас барои ӯст ҳангоми маргаш раҳмату осоишу гули хушбӯй ва биҳишти пурнеъмат дар охират"
        },
        {
            "chapter": 56,
            "verse": 90,
            "text": "Ва аммо агар мурда аз ёрони рост (аҳли саъодат бошад)"
        },
        {
            "chapter": 56,
            "verse": 91,
            "text": "пас гуфта мешавад ба ӯ: Салом ва амон бод ба ту аз ҷониби ёрони рост (аҳли саъодат)"
        },
        {
            "chapter": 56,
            "verse": 92,
            "text": "Ва аммо агар мурда аз дурӯғшуморандагони баъсу гумроҳони роҳи ҳидоят бошад"
        },
        {
            "chapter": 56,
            "verse": 93,
            "text": "пас ӯро ба оби гарму ҷӯшони дӯзах меҳмонӣ кунанд"
        },
        {
            "chapter": 56,
            "verse": 94,
            "text": "Ва саранҷоми ӯ дарафтодан ба дӯзах аст"
        },
        {
            "chapter": 56,
            "verse": 95,
            "text": "Албатта ин хабарҳое, ки эй Паёмбар ба ту зикр кардем, ҳама росту дуруст аст"
        },
        {
            "chapter": 56,
            "verse": 96,
            "text": "Пас, ба номи Парвардигори бузургат тасбеҳ гӯй ва Ӯро пок шумор аз он чи золимон мегӯянд"
        },
        {
            "chapter": 57,
            "verse": 1,
            "text": "Аллоҳро ба покӣ ёд мекунад, ҳар чӣ дар осмонҳову замин аст аз ҷамиъи махлуқоташ ва Ӯ бар халқаш пирӯзманд ва дар тадбири корашон ҳаким аст"
        },
        {
            "chapter": 57,
            "verse": 2,
            "text": "Фармонравоии осмонҳову замин аз они Ӯст. Зинда мекунад ва мемиронад ва Ӯ бар ҳар чиз тавоност. Он чи хост шуд ва он чи нахост нашуд"
        },
        {
            "chapter": 57,
            "verse": 3,
            "text": "Ӯст аввалин пеш аз ҳама чиз ва Ӯст охирин баъд аз ҳама чиз ва Ӯст ошкор пайдо аст, ки болотар аз Ӯ чизе нест ва Ӯст пинҳон нопайдо аст, ки пинҳонтар аз Ӯ чизе нест ва Ӯ ба ҳама чиз доност. Ва чизе дар осмон ва замин бар Ӯ пӯшида намемонад"
        },
        {
            "chapter": 57,
            "verse": 4,
            "text": "Ӯст, ки осмонҳову заминро ва он чи миёни онҳост дар шаш рӯз офарид. Сипас ба арши Худ ва болои ҳамаи халқаш истиво ёфт. Ҳар чизеро, ки дар замин фурӯ меравад аз дона ва борон ва чизеро, ки аз замин берун меояд аз наботот ва зироатҳо ва ҳар чизеро, ки аз осмон фурӯ меояд аз борон ва ҳар чизеро, ки ба осмон боло меравад, аз фариштагон ва амалҳои бандагон медонад. Ва ҳар ҷо, ки бошед, бо илми Худ ҳамроҳи шумост ва ба ҳар коре, ки мекунед, биност ва бар он амалҳои неке, ки мекунед шуморо подош медиҳад"
        },
        {
            "chapter": 57,
            "verse": 5,
            "text": "Фармонравоии осмонҳову замин аз они Ӯст ва ҳамаи корҳо ба сӯи Аллоҳ боз мегардад ва мувофиқи амалҳояшон бандагонашро подош медиҳад"
        },
        {
            "chapter": 57,
            "verse": 6,
            "text": "Шабро аз вақташ кам карда дар рӯз дохил мекунад ва рӯзро меафзояд ва рӯзро аз вақташ кам карда дар шаб дохил мекунад ва шабро меафзояд. Ва Аллоҳ ба ҳар чӣ дар дилҳост, аз нек ё бад огоҳ аст"
        },
        {
            "chapter": 57,
            "verse": 7,
            "text": "Ба Аллоҳу паёмбараш Муҳаммад саллаллоҳу алайҳи ва саллам имон биёваред ва аз он чи ки Аллоҳ шуморо дар он ҷонишин сохтааст аз молҳоятон, дар роҳи Ӯ харҷ кунед. Пас эй одамон, касоне аз шумо, ки имон овардаанд ва аз молҳояшон дар роҳи Аллоҳ харҷ кардаанд, барояшон савоби бузургест"
        },
        {
            "chapter": 57,
            "verse": 8,
            "text": "Ва шуморо чи шудааст, ки ба Аллоҳ имон намеоваред ва ба шариъати Ӯ амал намекунед ва ҳол он ки паёмбар шуморо ба он даъват мекунад, ки ба Парвардигоратон имон биёваред ва агар мӯъмин бошед, ба ростӣ Аллоҳ аз шумо паймонатонро гирифтааст"
        },
        {
            "chapter": 57,
            "verse": 9,
            "text": "Ӯст он Аллоҳе, ки бар бандаи худ Муҳаммад саллаллоҳу алайҳи ва саллам оёти равшанро аз Қуръон нозил мекунад, то шуморо аз торикии куфр ба рӯшноии имон берун оварад. Ва ҳароина, Аллоҳ ба шумо дар берун оварданатон аз торикӣ ба сӯи рӯшноӣ, ҳатман, мушфиқу меҳрубон аст ва шуморо ба некӯтарин савоб подош медиҳад"
        },
        {
            "chapter": 57,
            "verse": 10,
            "text": "Ва чаро дар роҳи Аллоҳ нафақа намеқунед ва ҳол он ки аз они Аллоҳ аст мероси осмонҳову замин? Аз миёни шумо онон, ки пеш аз фатҳ шудани Макка нафақа кардаанд ва ба куффор ҷанг кардаанд, бо онон, ки баъд аз фатҳ нафақа кардаанд ва ба куффор ҷанг кардаанд, дар аҷру савоб баробар нестанд. Дараҷаҳои онон (гурӯҳи аввал) болотар аст, аз онҳое, ки баъд аз фатҳ ҷанг ва нафақа кардаанд. Ва Аллоҳ ҳар як аз ду гурӯҳро ваъдаи нек (ҷаннат) медиҳад. Ва Аллоҳ ба ҳар коре, ки мекунед, огоҳ аст ва чизе бар Ӯ пӯшида нест"
        },
        {
            "chapter": 57,
            "verse": 11,
            "text": "Кист, ки Аллоҳро қарзи некӯ (яъне, дар роҳи Аллоҳ садақаи бе миннат) диҳад, ба он умед, ки то аҷру савоби онро барояш чандон баробар зиёд кунад ва ӯро подоши некӯ бошад ва он ҷаннат аст"
        },
        {
            "chapter": 57,
            "verse": 12,
            "text": "Рӯзе, ки мардони мӯъмину занони мӯъминро мебинӣ, ки нурашон пешопеши онон дар самти росташон меравад. Дар он рӯз шуморо башорат бод ба биҳиштҳое, ки дар он дарёҳо равон аст ва дар он ҷовидон хоҳед монд ва ин комёбии бузургест барои шумо дар охират"
        },
        {
            "chapter": 57,
            "verse": 13,
            "text": "Рӯзе мардони мунофиқу занони мунофиқ ба касоне, ки имон овардаанд, мегӯянд: «Ба мо нигоҳ кунед, то аз нуратон равшанӣ гирем!» Фариштагон барояшон тамасхӯрона гӯянд: «Ба ақиб ба дунё бозгардед ва аз он ҷо нур биталабед!» Онгоҳ миёни онҳо деворе зада мешавад, ки бар он девор даре бошад, даруни он ки рӯ ба мӯъминон аст раҳмат бошаду беруни он ки рӯ ба мунофиқон аст, азоб аст"
        },
        {
            "chapter": 57,
            "verse": 14,
            "text": "Ва мунофиқон онҳоро (яъне, мӯъминонро) нидо диҳанд, ки оё мо дар дунё бо шумо ҳамроҳ набудем ва мисли шумо ибодат мекардем? Мӯъминон барояшон мегӯянд: «Бале, аммо шумо худро ба нифоқу маъсият дар бало афкандед ва ба марги паёмбар ва нобудии мусалмонон интизорӣ кардед ва ба рӯзи аз нав зинда шудани баъди мурдан дар шак будед ва орзуҳои дунё шуморо бифирефт, то он гоҳ ки фармони Аллоҳ (аҷал) даррасид ва фиребгарии шайтон дар фармонбардорӣ ба Аллоҳ фиребатон дод"
        },
        {
            "chapter": 57,
            "verse": 15,
            "text": "Пас имрӯз аз ҳеҷ яке аз шумо мунофиқон фидяе (ивазе) гирифта намешавад, то худро аз азоби Аллоҳ наҷот диҳад ва на фидя гирифта мешавад аз касоне, ки кофир шуданд. \"Ҷойгоҳатон оташ аст. Оташ ёвар ва сарпарасти шумост ва чи бад саранҷомест!»"
        },
        {
            "chapter": 57,
            "verse": 16,
            "text": "Оё барои он касоне, ки имон ба Аллоҳ ва расулаш овардаанд, вақти он нарасидааст, ки дилҳояшон дар баробари ёди Аллоҳ ва шунидани сухани ҳақ (Қуръон), ки нозил шудааст, нарм гардад? Ва низ монанди касоне (яъне, яҳуду насоро) набошанд, ки пеш аз ин Қуръон ба онҳо китоб дода шудаааст ва рӯзгор бар онҳо дароз омад, каломи Аллоҳро табдил доданд, онгоҳ дилҳояшон сахт шуд ва бисёре аз онҳо фосиқонанд"
        },
        {
            "chapter": 57,
            "verse": 17,
            "text": "Бидонед, ки ҳароина, Аллоҳ ба борон заминро пас аз мурданаш зинда мекунад. Инчунин қодир ҳаст бар зинда гардондани мурдаҳо дар рӯзи қиёмат ва қодир ҳаст дилҳои сахтро нарм гардонад. Ба таҳқиқ, Мо оётро бароятон ба равшанӣ баён кардем, то ин ки шумо хирад варзед"
        },
        {
            "chapter": 57,
            "verse": 18,
            "text": "Ҳароина, Аллоҳ ба мардони садақадиҳанда ва занони садақадиҳанда ва онҳое, ки ба нияти холис ба Аллоҳ қарзи некӯ медиҳанд, чандон баробар зиёд барояшон подош дода мешавад ва онон подоши гаронқадр доранд ва он ҷаннат аст"
        },
        {
            "chapter": 57,
            "verse": 19,
            "text": "Ва касоне, ки ба Аллоҳ ва паёмбаронаш имон овардаанд ва миёни ҳеҷ яке аз паёмбаронаш фарқе наниҳоданд, онҳо сиддиқонанд. Ва шаҳидон дар назди Парвардигорашон ҳастанд. Барои онҳост подошашон ва нурашон рӯзи қиёмат. Ва онҳое, ки кофир шуданд ва оёти Моро дурӯғ шумориданд, на барояшон подош ва на нур аст, балки онҳо соҳибони ҷаҳаннаманд"
        },
        {
            "chapter": 57,
            "verse": 20,
            "text": "Бидонед, ки эй мардум, дар ҳақиқат зиндагии инҷаҳонӣ бозиву беҳудагист, ки ба он баданҳо бозӣ мекунанд ва дилҳо саргарм мешаванд ва ороиш аст, ки худро ба он зиннат медиҳанд ва миёни шумо фахр кардану афзунҷӯӣ дар молҳову фарзандон ба монанди боронест, ки рӯиданиҳояш кишоварзонро дар тааҷҷуб оварад. Сипас он гиёҳ пажмурда мешавад, пас мебинӣ, ки зард гаштааст, сипас хасу хошок шудааст ва дар охират барои кофирон азоби сахт аст ва барои ахли имон омурзиши Аллоҳ ва хушнудии Ӯст. Ва зиндагии дунё барои касе, ки охираташро фаромӯш кардааст, ҷуз матоъе фиребанда чизи дигаре нест"
        },
        {
            "chapter": 57,
            "verse": 21,
            "text": "Эй мардум, барои расидан ба сабабҳои омӯрзиши Парвардигоратон ба воситаи тавбаи насуҳ ва дурӣ аз гуноҳ ва ба биҳиште, ки васеъии он монанди васеъии осмонҳову замин аст, бар якдигар мусобиқа кунед. Ин биҳишт барои касоне муҳайё шудааст, ки ба Аллоҳу паёмбаронаш имон овардаанд. Ин бахшоишест аз ҷониби Аллоҳ, ки ба ҳар кас бихоҳад медиҳад ва Аллоҳ соҳиби бахшоише бузург аст. (Ин оят далел аст; ки бе бахшоиш ва раҳмати Аллоҳ ва амали солеҳ ҳеҷ кас ба биҳишт ворид намешавад)"
        },
        {
            "chapter": 57,
            "verse": 22,
            "text": "Ҳеҷ мусибате дар замин ва на дар ҷонатон нарасад, магар пеш аз он ки онро биёварем дар китобе (Лавҳи Маҳфуз) навишта шудааст. Бегумон ин амр бар Аллоҳ осон аст"
        },
        {
            "chapter": 57,
            "verse": 23,
            "text": "Ин бар он хотир аст, ки то бар он чӣ ки дар дунё аз дастатон меравад, андӯҳгин мабошед ва ба он чӣ ба дастатон меояд, шодмонӣ накунед. (Яъне, фахр ва такаббур накунед) Ва Аллоҳ ҳеҷ мутакаббири худситояндаро дӯст надорад"
        },
        {
            "chapter": 57,
            "verse": 24,
            "text": "Онҳо (мутакаббирон), ки дар адои закоти молҳои худ бухл меварзанд ва дар роҳи Аллоҳ онҳоро харҷ намекунанд ва мардумро ба бухл мефармоянд. Ва ҳар кӣ аз тоъати Аллоҳ рӯй мегардонад, ба ҷуз худ касеро зарар намерасонад. Пас бидонад, ки бегумон Аллоҳ аз тамоми халқаш бениёз ва сутудааст. Ӯрост тамоми сифатҳои накӯ"
        },
        {
            "chapter": 57,
            "verse": 25,
            "text": "Ҳамоно Мо паёмбаронамонро бо далелҳои равшан фиристодем ва бо онҳо китобро ба аҳкому шариъатҳояш ва тарозуро низ нозил кардем, то мардум байни якдигар ба адолат амал кунанд ва оҳанро, ки дар он нерӯи сахт ва манфиъатҳои дигаре барои мардум ҳаст, фурӯ фиристодем, то Аллоҳ бидонад ва бубинад дар олами воқеъ чӣ касе нодида Ӯро ва паёмбаронашро ёрӣ мекунад. Албатта, Аллоҳ тавоно аст, нотавон карда намешавад, пирӯзманд аст, мағлуб карда намешавад"
        },
        {
            "chapter": 57,
            "verse": 26,
            "text": "Ва ҳамоно Мо Нӯҳу Иброҳимро ба сӯи қавмашон ба паёмбарӣ фиристодем ва дар миёни фарзандонашон нубувват ва китоб ниҳодем. Пас аз миёни онҳо баъзеашон ҳидоятёфтагон буданд, вале бисёре аз онҳо фосиқанд"
        },
        {
            "chapter": 57,
            "verse": 27,
            "text": "Боз аз паи онҳо Нӯҳу Иброҳим паёмбарони худро фиристодем. Ва Исо ибни Марямро аз паси онҳо фиристодем ва ба ӯ Инҷилро додем ва дар дили пайравонаш меҳрубонию бахшииш қарор додем. Ва раҳбонияте, ки худ ӯро пайдо карда буданд. Мо онро барояшон фарз накарда будем, аммо дар он хушнудии Аллоҳ меҷӯстанд, вале ҳаққи онро ба ҷо нагузориданд. Мо аз миёни онҳо касонеро, ки имон ба Аллоҳу паёмбаронаш оварда буданд, мувофиқ ба имонашон подош додем, вале бисёре аз онҳо фосиқонанд"
        },
        {
            "chapter": 57,
            "verse": 28,
            "text": "Эй касоне, ки ба Аллоҳ имон овардаед, аз Аллоҳ битарсед бо ба ҷо овардани амрҳояш ва дур будан аз манъкардаҳояш ва ба паёмбараш имон биёваред, то шуморо аз раҳмати хеш ду баробар музд бидиҳад. Ва шуморо нуре ато кунад, то ба он роҳ равед ва барои шумо гуноҳонатонро меомӯрзад. Ва Аллоҳ бо бандагонаш омӯрзандаву меҳрубон аст"
        },
        {
            "chapter": 57,
            "verse": 29,
            "text": "то аҳли китоб (онон, ки ба Муҳаммад саллаллоҳу алайҳи ва саллам имон наовардаанд), бидонанд, ки онҳо бар чизе аз фазли Аллоҳ қодир нестанд ва ҳароина, ин фазл ва ато ба дасти Ӯст, ки ба ҳар кӣ хоҳад, арзонӣ медорад ва Аллоҳ дорои бахшоиши азиме аст"
        }
    ]
}
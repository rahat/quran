{
    "rukus": [
        {
            "chapter": 4,
            "verse": 11,
            "text": "Xudo dar ʙorai farzandonaton ʙa şumo suporiş mekunad, ki sahmi pisar ʙaroʙari saxmi du duxtar ast. Va agar duxtar ʙoşand va ʙeş az du tan, du savvumi meros az onhost. Va agar jak duxtar ʙuvad, nisf ʙarad va agar murdaro farzande ʙoşad, har jak az padaru modar jak şaşumi merosro ʙarad. Va agar farzande nadoşta ʙoşad va merosʙaron tanho padaru modar ʙoşand, modar jak savvumi doroiro ʙarad. Ammo agar ʙarodaron doşta ʙoşad, sahmi modar pas az ançomi vasijjate, ki karda va ʙa'di pardoxti qarzi ū jak şaşum ʙoşad. Va şumo namedoned, ki az padaronu pisaronaton kadom jak şumoro foidanoktar ast. Inho hukmi Xudost, ki Xudo donovu hakim ast"
        },
        {
            "chapter": 4,
            "verse": 12,
            "text": "Agar zanonaton farzande nadoştand, pas az ançom dodani vasijate, ki kardaand va pas az pardoxti qarzi onho nisfi merosaşon az oni şumost. Va agar farzande doştand, jak cahorumi on. Va agar şumoro farzande naʙud, pas az ançom dodani vasijate, ki kardaed va pas az pardoxti qarzhojaton jak cahorumi merosaton az oni zanonaton ast. Va agar doroi farzande ʙuded, jak haştumi on. Va agar marde jo zane ʙimirad va merosʙari vaj na padar ʙoşad va na farzandi ū, agar ūro ʙarodar jo xohare ʙoşad, har jak az on du jak şaşum ʙarad. Va agar ʙeş az jake ʙudand, hama dar jak savvumi mol — pas az ançom dodani vasijate, ki kardaast, ʙe on ki ʙaroi vorisaton zijonmand ʙoşad va niz pas az adoi qarzaşon — şarik hastand. In pandest az Xudo ʙa şumo va Xudo donovu ʙurdʙor ast"
        },
        {
            "chapter": 4,
            "verse": 13,
            "text": "Inho ahkomi Xudost. Har kas az Xudo va pajomʙaraş farmon ʙarad, ūro ʙa ʙihişthoe, ki dar on nahrho çorist, darovarad va çovidon dar on ço xohad ʙud va in komjoʙii ʙuzurgest"
        },
        {
            "chapter": 4,
            "verse": 14,
            "text": "Va har kī az Xudovu rasulaş farmon naʙarad va az ahkomi ū taçovuz kunad, ūro doxil dar otaş kunad va çovidon dar on ço xohad ʙud va ʙaroi ūst azoʙe xorkunanda"
        }
    ]
}
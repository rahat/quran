{
    "rukus": [
        {
            "chapter": 29,
            "verse": 14,
            "text": "Mo Nūhro ʙar mardumaş ʙa pajomʙarī firistodem. Ū hazor solu pançoh sol kam dar mijoni onon ʙizist. Va cun mardume zolim ʙudand, tūfonaşon furū girift"
        },
        {
            "chapter": 29,
            "verse": 15,
            "text": "Ū va kasonero, ki dar kiştī ʙudand, naçot dodem va on tūfonro nişoni iʙrate ʙaroi çahonijon gardonidem"
        },
        {
            "chapter": 29,
            "verse": 16,
            "text": "Va niz Iʙrohimro ʙa pajomʙarī firistodem, on goh ki ʙa mardumaş guft: «Xudoi jaktoro ʙiparasted va az Ū ʙitarsed. In ʙarojaton ʙehtar ast, agar mardume dono ʙoşed"
        },
        {
            "chapter": 29,
            "verse": 17,
            "text": "Şumo ƣajri Xudoi jakto ʙutonero meparasted va durūƣhoi ʙuzurg mepardozed. Onhoe, ki ƣajri Xudoi jakto meparasted, nametavonand şumoro ruzī dihand. Az Xudoi jakto rūzī ʙiçūed va Ūro iʙodat kuned va şukr gūed, zero ʙa sūi Ū ʙozgardonida meşaved»"
        },
        {
            "chapter": 29,
            "verse": 18,
            "text": "Agar şumo takziʙ mekuned (durūƣ meʙarored), mardumone ham, ki peş az şumo ʙudand, takziʙ mekardand. Va ʙar ūhdai pajomʙar ƣajri taʙliƣe ravşangar cizi digare nest"
        },
        {
            "chapter": 29,
            "verse": 19,
            "text": "Ojo nameʙinand, ki Xudo cī guna maxluqro meofarinad va pas az nestī ʙozaş megardonad? In kor ʙar Xudo oson ast"
        },
        {
            "chapter": 29,
            "verse": 20,
            "text": "Bigū: «Dar zamin sajr kuned va ʙingared, ki cī guna Xudo mavçudotro ofarida. Sipas ofarinişi oxirinro padid meovarad. Zero Xudovand ʙar har cize tavonost"
        },
        {
            "chapter": 29,
            "verse": 21,
            "text": "Har kiro ʙixohad, azoʙ mekunad va ʙar har kī xohad, rahmat meovard va ham ʙa nazdi Ū ʙozgardonida meşaved"
        },
        {
            "chapter": 29,
            "verse": 22,
            "text": "Şumo nametavoned az Xudo ʙigurezed, na dar zamin va na dar osmon va şumoro ƣajri Ū heç korsozu jovare nest!»"
        }
    ]
}
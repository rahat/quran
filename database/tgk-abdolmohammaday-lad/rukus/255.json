{
    "rukus": [
        {
            "chapter": 18,
            "verse": 23,
            "text": "Hargiz magūj: «Fardo cunin mekunam»"
        },
        {
            "chapter": 18,
            "verse": 24,
            "text": "magar Xudovand ʙixohad. Va cun faromuş kunī, Parvardigoratro ʙa jod or va ʙigū: «Şojad Parvardigori man maro az nazdiktarin roh hidojat kunad»"
        },
        {
            "chapter": 18,
            "verse": 25,
            "text": "Va onon dar ƣori xud sesad sol oramidand va nuh sol ʙa on afzudaand"
        },
        {
            "chapter": 18,
            "verse": 26,
            "text": "Bigū: «Xudovand donotar ast, ki cand sol oramidand. Ƣajʙi osmonhovu zamin az oni Ūst. Cī ʙinostu cī şunavost! Çuz Ū dūste nadorand va kasro dar farmoni xud şarik nasozad»"
        },
        {
            "chapter": 18,
            "verse": 27,
            "text": "Az kitoʙi Parvardigorat har cī ʙar tu vahj şudaast, tilovat kun. Suxani Ūro taƣjirdihandae nest, Va tu ƣajri Ū panohgohe namejoʙī"
        },
        {
            "chapter": 18,
            "verse": 28,
            "text": "Va hamroh ʙo kasone, ki har suʙhu şom Parvardigoraşonro mexonand va xuşnudii Ūro meçūjand, xudro ʙa saʙr vodor. Va naʙojad caşmoni tu ʙaroi joftani zeʙu zinnathoi in zindagii dunjavī az inon jak sū gardad. Va az on, ki dilaşro az zikri xud ʙexaʙar soxtaem va az pai havoi nafsi xud meravad va dar korhojaş isrof mevarzad, panravī nakun"
        },
        {
            "chapter": 18,
            "verse": 29,
            "text": "Bigū: «In suxani haq az çoniʙi Parvardigori şumost. Har kī ʙixohad, imon ʙijovarad va har kī ʙixohad, kofir şavad». Mo ʙaroi kofiron, otaşe, ki lahiʙi (şū'lai) on hamaro dar ʙar megirad, omoda kardaem va cun ʙa istiƣosa (dodxohī) oʙ xohand, az oʙe cun misi gudoxta, ki az harorataş cehraho kaʙoʙ meşavad, ʙixūronandaşon, cī oʙi ʙade va cī oromgohe ʙad"
        },
        {
            "chapter": 18,
            "verse": 30,
            "text": "Kasone, ki imon ovardaand va korhoe şoista kardaand, ʙidonand, ki Mo mukofoti nekūkoronro ʙarʙod namekunem"
        },
        {
            "chapter": 18,
            "verse": 31,
            "text": "Barojaşon ʙihişthoe çovid ast. Az zeri pohoşon nahrho çorist. Bihiştijonro ʙa dastʙandhoe zar meorojand va çomahoe saʙz az şohii nozuku deʙoi duruşt mepūşand va dar on ço ʙar taxtho takja mezanand. Cī mukofoti nekūe va cī oromgohi nekūe"
        }
    ]
}
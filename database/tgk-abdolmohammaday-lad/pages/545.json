{
    "pages": [
        {
            "chapter": 58,
            "verse": 22,
            "text": "Namejoʙī mardumero, ki ʙa Xudo va rūzi qijomat imon ovarda ʙoşand, vale ʙo kasone, ki ʙo Xudovu pajomʙaraş muxolifat mevarzand, dūstī kunand, harcand, on muxolifon padaron jo farzandon jo ʙarodaron va jo qaʙilai onho ʙoşand. Xudo ʙar dilaşon imonro navişta va ʙa rūhe az xud jorijaşon kardaast va onhoro ʙa ʙihişthoe, ki dar on nahrho çorist, darovarad. Dar on ço çovidona ʙoşand. Xudo az onho xuşnud ast va onon niz az Xudo xuşnudand. Inho hizʙi Xudojand, ogoh ʙoş, ki hizʙi Xudo rastagoronand (naçotjoftagon)"
        },
        {
            "chapter": 59,
            "verse": 1,
            "text": "Xudovandro tasʙeh gūjand har cī dar osmonhovu har cī dar zamin ast. Va Ūst ƣoliʙu hakim"
        },
        {
            "chapter": 59,
            "verse": 2,
            "text": "Ūst on Xudoe, ki naxustin ʙor kasone az ahli kitoʙro, ki kofiron ʙudand, az xonahojaşon ʙerun rond va şumo namepindoşted, ki ʙerun ravand. Onho niz mepindoştand qal'ahojaşonro tavoni on xast, ki dar ʙaroʙari Xudo nigahdoraon ʙoşad, Xudo az sūe, ki gumonaşro namekardand, ʙar onho azoʙ ovard va dar dilaşon tars andoxt, cunon ki xonahoi xudro ʙa dasti xud va ʙa dasti mū'minon xaroʙ mekardand. Pas, ej sohiʙaqlho iʙrat ʙigired"
        },
        {
            "chapter": 59,
            "verse": 3,
            "text": "Agar Xudr tarki dijorro ʙar onho muqarrar nakarda ʙud, dar dunjo ʙa azoʙ giriftoraşon mekard va dar oxirataşon azoʙi otaş ast"
        }
    ]
}
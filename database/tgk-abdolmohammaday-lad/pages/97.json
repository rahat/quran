{
    "pages": [
        {
            "chapter": 4,
            "verse": 114,
            "text": "Dar ʙisjore az maşvarathoi pinhoniaşon foidae nest, ƣajri suxanoni onon, ki ʙa sadaqa dodan jo nekī kardan va jo oştiçūī farmon medihand. Va on kasro, ki ʙaroi xuşnudii Xudo cunin kunad, muzdi ʙuzurge xohem dod"
        },
        {
            "chapter": 4,
            "verse": 115,
            "text": "Har kī pas az oşkor şudani rohi hidojat ʙo pajomʙar muxolifat varzad va az rohe ƣajri rohi mū'minon pajravī kunad, ʙa on sūe, ki pisandi ūst, ʙigardonem va ʙa çahannamaş partoem. Va çahanram sarançomi ʙadest"
        },
        {
            "chapter": 4,
            "verse": 116,
            "text": "Xudo kasero, ki ʙaroi ū şarike qaror dihad, nameʙaxşad va çuz on har gunohero ʙaroi har kī xohad, meʙaxşad. Va har kas, ki ʙaroi Xudo şarike qaror dihad, saxt ʙa gumrohī aftodast"
        },
        {
            "chapter": 4,
            "verse": 117,
            "text": "Nameparastand ƣajri Olloh magar ʙuthoro va namexonand ƣajri Olloh magar şajtone sarkaşro"
        },
        {
            "chapter": 4,
            "verse": 118,
            "text": "Xudojaş la'nat kard. Va şajton guft: «Gurūhe muajjan az ʙandagonatro ʙa farmoni xeş megiram"
        },
        {
            "chapter": 4,
            "verse": 119,
            "text": "Va alʙatta gumrohaşon mekunam va orzuhoi ʙotil dar dilaşon meafkanam va ʙa onon farmon mediham to guşhoi corpojonro ʙişikofand. Va ʙa onon farmon mediham, to xilqati Xudoro digargun sozand». Va har kas, ki ʙa çoi Xudo şajtonro ʙa dūstī qaʙul kunad, zijone oşkor kardaast"
        },
        {
            "chapter": 4,
            "verse": 120,
            "text": "Ba onho va'da medihad va ʙa orzuşon meafkanad va şajton onhoro ƣajri ʙa fireʙ va'da nadihad"
        },
        {
            "chapter": 4,
            "verse": 121,
            "text": "Makonaşon dar çahannam ast va dar on ço rohi gureze naxohand joft"
        }
    ]
}
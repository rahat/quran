{
    "pages": [
        {
            "chapter": 7,
            "verse": 156,
            "text": "Baroi mo dar dunjo va oxirat nekī ʙinavis! Mo ʙa sūi tu ʙozgaştaem». Guft: «Azoʙi xudro ʙa har kas, ki ʙixoham, merasonam va rahmati man hama cizro dar ʙar megirad, Onro ʙaroi kasone, ki parhezgorī mekunand va zakot medihand va ʙa ojoti Mo imon meovarand, muqarrar xoham doşt"
        },
        {
            "chapter": 7,
            "verse": 157,
            "text": "onon, ki az in rasul, in pajomʙari ummī, ki nomaşro dar Tavrotu Inçili xud navişta mejoʙand, pajravī mekunand — on kī ʙa nekī farmonaşon medihad va az noşoist ʙozaşon medorad va cizhoi pokizaro ʙar onho halol mekunad va cizhoi nopokro harom va ʙori garonaşonro az dūşaşon ʙarmedorad va ʙandu zançiraşonro mekuşojad. Pas kasone, ki ʙa ū imon ovardand va hurmataşro nigoh doştand va joriaş kardand va az on kitoʙ, ki ʙa ū nozil kardaem, pajravī kardand, naçot joftagonand!»"
        },
        {
            "chapter": 7,
            "verse": 158,
            "text": "Bigū: «Ej mardum, man firistodai Xudo ʙar hamai şumo hastam. On Xudoe, ki farmonravoii osmonhovu zamin az oni Ūst va heç xudoe ƣajri Ū nest. Zinda mekunad va memironad. Pas ʙa Xudo va rasuli Ū — on pajomʙari ummī, ki ʙa Xudovu kalimoti Ū imon dorad, imon ʙijovared va az Ū pajravī kuned, ʙoşad, ki hidojat şaved!»"
        },
        {
            "chapter": 7,
            "verse": 159,
            "text": "Gurūhe az qavmi Mūso hastand, ki mardumro ʙa xaq roh menamojand va ʙa adolat raftor mekunand"
        }
    ]
}
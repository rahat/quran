{
    "pages": [
        {
            "chapter": 3,
            "verse": 154,
            "text": "On goh pas az on andūh, Xudo ʙa şumo eminī arzonī doşt, cukon ki gurūhero xoʙi orom furū girift. Ammo gurūhe digar, ki cun mardumi asri çohilī ʙa Xudo gumoni ʙotil doştand, hanūz dar fikri andūhi xeş ʙudand va meguftand: «Ojo hargiz kor ʙa dasti mo xohad aftod?» Bigū: «Hamai korho ʙa dasti Xudost». Onon dar dili xud cizero pinhon medorand, ki namexohand ʙaroi tu oşkoraş sozand. Megūjand: «Agar moro ixtijore ʙud, in ço kuşta nameşudem». Bigū: «Agar dar xonahoi xud ham meʙuded, kasone, ki kuşta şudan ʙar onho muqarrar şudaast, az xona ʙa qatlgohaşon ʙerun meraftand. Xudo on ciro, ki dar sina dored, meozmojad va dilhojatonro pok megardonad». Va Xudo ʙa on cī dar dilhost, ogoh ast"
        },
        {
            "chapter": 3,
            "verse": 155,
            "text": "Az mijoni şumo onon, ki dar rūzi muqoʙalai on du gurūh, ʙigurextand, ʙa saʙaʙi ʙa'ze az amalhojaşon şajton onhoro ʙa xato afkanda ʙud. Inak Xudovand afvaşon kard, ki Ū omurzanda va ʙurdʙor ast"
        },
        {
            "chapter": 3,
            "verse": 156,
            "text": "Ej kasone, ki imon ovardaed, monandi on kofiron maʙoşed, ki dar ʙorai ʙarodaroni xud, ki ʙa safar jo ʙa çang rafta ʙudand, meguftand: «Agar nazdi po monda ʙudand, namemurdand, jo kuşta nameşudand». Xudo in gumonro cun hasrate dar dili onho nihod. Va Xudost, ki zinda mekunad va memironad va Ūst, ki korhoi şumoro meʙinad"
        },
        {
            "chapter": 3,
            "verse": 157,
            "text": "Agar dar rohi Xudo kuşta şaved, jo ʙimired, omurziş va rahmati Xudo az on cī dar in çahon cam' meovared, ʙehtar ast"
        }
    ]
}
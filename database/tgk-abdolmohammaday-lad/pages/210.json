{
    "pages": [
        {
            "chapter": 10,
            "verse": 15,
            "text": "Cun ojoti ravşani mo ʙar onon tilovat şud, onho, ki ʙa didori Mo umed nadorand, guftand: «Qur'one ƣajri in Qur'on ʙijovar jo digargunaş kun!» Bigū: «Maro narasad, ki onro az sūi xud digargun kunam. Har cī ʙa man vahj meşavad, pajravi hamon hastam. Metarsam, ki agar ʙa Parvardigoram nofarmon şavam, ʙa azoʙi on rūzi ʙuzurg giriftor ojam»"
        },
        {
            "chapter": 10,
            "verse": 16,
            "text": "Bigū: «agar Xudo mexost, man onro ʙar şumo tilovat namekardam va şumoro az on ogoh namesoxtam. Va peş az in dar mijoni şumo umre zistaam. Caro ʙa aql darnamejoʙed?»"
        },
        {
            "chapter": 10,
            "verse": 17,
            "text": "Kist sitamkortar az on, ki ʙar Xudo durūƣ meʙandad, jo ojoti Ūro durūƣ meʙarorad? Alʙatta kofiron naçot namejoʙand"
        },
        {
            "chapter": 10,
            "verse": 18,
            "text": "Ƣajri Xudo cizhoero meparastand, ki na sudaşon merasonad na zijon. Va megūjand: «Inho şafe'oni mo dar nazdi Xudojand». Bigū: «Ojo ʙa Xudo az cize xaʙar medihed, ki dar zaminu osmon az on xaʙare nadorad? Xudo pok ast va az on cī ʙo Ū şarik mesozed, ʙolotar ast!»"
        },
        {
            "chapter": 10,
            "verse": 19,
            "text": "Mardum çuz jak ummat naʙudand, mijonaşon ixtilof aftod. Va agar na on suxane ʙud, ki peş az in az Parvardigorat sodir gaşta ʙud, dar on cī ixtilof mekunand, hukm şuda ʙud"
        },
        {
            "chapter": 10,
            "verse": 20,
            "text": "Va megūjand: «Caro az çoniʙi Parvardigoraş mū'çizae ʙar ū nozil nameşavad?» Bigū: «Ilmi ƣajʙ az oni Xudost. Intizor ʙikaşed! Man niz ʙo şumo muntazir memonam!»"
        }
    ]
}
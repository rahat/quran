{
    "pages": [
        {
            "chapter": 57,
            "verse": 19,
            "text": "Kasone, ki ʙa Xudovu pajomʙaraş imon ovardaand, rostgūjonu rostkoronand. Va şahidon dar nazdi Parvardigoraşon hastand. Sohiʙi muzdu nuri xudand. Va onho, ki kofirand va ojoti Moro durūƣ meʙarorand, dar çahannamand"
        },
        {
            "chapter": 57,
            "verse": 20,
            "text": "Bidoned, ki zindagii inçahonī ʙozica ast va ʙehudagivu oroiş va faxr kardanu afzunçūī dar molhovu avlod monandi ʙorone ʙavaqt ast, ki rūidanihojaş kofironro ʙa şigift afkanad (xursand, kunad). Sipas paƶmurda meşavad va ʙinī, ki zard gaştaast va xoşok şudaast. Va dar oxirat nasiʙi gurūhe azoʙi saxt ast va nisʙati gurūhe ʙaxşoişi Xudo va xuşnudii Ū. Va zindagii dunjo faqat mato'e fireʙanda ast"
        },
        {
            "chapter": 57,
            "verse": 21,
            "text": "Baroi rasidan ʙa ʙaxşoişi Parvardigoraton va ʙihişte, ki pahnoi on monandi pahnoi osmonhovu zamin ast, ʙar jakdigar peşī gired (musoʙiqa). In ʙihişt ʙaroi kasone, ki ʙa Xudovu pajomʙaronaş imon ovardaand, muhajjo şudaast. In ʙaxşoişest az çoniʙi Xudo, ki ʙa har kī mexohad, onro ato mekunad, va Xudo sohiʙi ʙaxşoişe ʙuzurg ast"
        },
        {
            "chapter": 57,
            "verse": 22,
            "text": "Har musiʙate ʙa mol jo ʙa çonaton rasad alʙatta peş az on ki ʙijofarinemaş, dar kitoʙe navişta şudaast. Va in ʙar Xudo oson ast"
        },
        {
            "chapter": 57,
            "verse": 23,
            "text": "To ʙar on cī az dastaton meravad, andūhgin naʙoşed va ʙa on cī ʙa dastaton meojad, şodmonī nakuned. Va Xudo heç mutakaʙʙiri xudsitojandaro dūst nadorad"
        },
        {
            "chapter": 57,
            "verse": 24,
            "text": "onon, ki ʙaxilī mekunand va mardumro ʙa ʙuxl vomedorand. Va har kī rūjgardon meşavad, ʙidonad, ki Xudo ʙehoçatu sutudanist. (vasf kardanist)"
        }
    ]
}
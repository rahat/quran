{
    "pages": [
        {
            "chapter": 16,
            "verse": 73,
            "text": "Ƣajri Xudo cizhoero meparastand, ki notavonand va joroi on nadorand, ki az osmonhovu zamin rūzijaşon dihand"
        },
        {
            "chapter": 16,
            "verse": 74,
            "text": "Baroi Xudo misol naored; Xudo medonad va şumo namedoned"
        },
        {
            "chapter": 16,
            "verse": 75,
            "text": "Xudo ƣulomi zarxaridero misol meorad, ki heç qudrate nadorad va kasero, ki az çoniʙi xud rizqi nekūjaş dodaem va dar nihonu oşkoro nafaqa mekunad. Ojo in du ʙaroʙarand? Şukr xosi Xudost, vale ʙeştaraşon nodonand"
        },
        {
            "chapter": 16,
            "verse": 76,
            "text": "Va Xudo misoli du mardro ʙajon mekunad, ki jake lol astu tavoni heç ciz nadorad va ʙori dūşi xoçai xud ast, har ço, ki ūro ʙifiristad, heç foidae hosil namekunad. Ojo in mard ʙo on kas, ki mardumro ʙa adl farmon medihad va xud ʙar rohi rost meravad, ʙaroʙar ast"
        },
        {
            "chapter": 16,
            "verse": 77,
            "text": "Az oni Xudost nihoni osmonhovu zamin. Va faro rasidani qijomat tanho jak caşm ʙar ham zadan jo nazdiktar az on ast. Zero Xudo ʙar har kore tavonost"
        },
        {
            "chapter": 16,
            "verse": 78,
            "text": "Xudo şumoro az ʙatni modaronaton ʙerun ovard va heç namedonisted. Va ʙarojaton caşmu gūşu dil ʙijofarid. Şojad şukr gūed"
        },
        {
            "chapter": 16,
            "verse": 79,
            "text": "Ojo on parrandagoni romşuda dar çavvi (fazoi) osmonro nameʙinand? Heç kas çuz Xudo onhoro dar havo nigoh natavonad doşt. Va dar in ʙaroi mardume, ki imon meovarand, iʙrathost"
        }
    ]
}
{
    "maqras": [
        {
            "chapter": 2,
            "verse": 75,
            "text": "Ojo tama' medored, ki ʙa şumo imon ʙijovarand va hol on ki gurūhe az onho kalomi Xudoro meşunidand va ʙo on ki haqiqati onro mejoftand, taƣjiraş mekardand va az kori xeş ogoh ʙudand"
        },
        {
            "chapter": 2,
            "verse": 76,
            "text": "Va cun ʙo mū'minon didor kunand, gūjand: «Mo ham imon ovardem». Va cun ʙo jakdigar xilvat kunand, gūjand: «Ojo ʙo onon az donişe, ki Xudo ʙa şumo arzonī doşta suxan megūed, to ʙa jorii on dar nazdi Parvardigoraton ʙar şumo huççat orand? Ojo ʙa aql darnamejoʙed?»"
        },
        {
            "chapter": 2,
            "verse": 77,
            "text": "Ojo namedonand, ki har ciro, ki pinhon medorand va har ciro, ki oşkor mesozand, Xudo medonad"
        },
        {
            "chapter": 2,
            "verse": 78,
            "text": "Ba'ze az onho ʙesavodone hastand, ki namedonand dar kitoʙ cist, çuz orzuhoi durūƣ, ki şunidaand. Inho tanho pojʙandi gumoni xudand"
        },
        {
            "chapter": 2,
            "verse": 79,
            "text": "Pas voj ʙar onhoe, ki kitoʙro xud ʙa dasti xud menavisand va to sude andak ʙarand, megūjand, ki az çoniʙi Xudo nozil şuda. Pas voj ʙar onho az on cī naviştand va voj ʙar onho az sude, ki meʙarand"
        },
        {
            "chapter": 2,
            "verse": 80,
            "text": "Va guftand: «Otaş çuz cand rūze Moro nasūzonad». Bigū: «Ojo ʙo Xudo cunin pajmone ʙastaed, to ū xilofi pajmoni xud nakunad? Jo on ki az rūi nodonī cunin nisʙate ʙa Xudo medihed?»"
        },
        {
            "chapter": 2,
            "verse": 81,
            "text": "Ore, Onon, ki murtakiʙi kori zişt şudand va gunohaşon gird ʙar girdaşon ʙigirift, ahli çahannamand va çovidona dar on monand"
        },
        {
            "chapter": 2,
            "verse": 82,
            "text": "Va onon, ki imon ovardaand va korhoi şoista kardaand, ahli ʙihiştand va dar on çovidonand"
        },
        {
            "chapter": 2,
            "verse": 83,
            "text": "Ba jod ored on hangomro, ki az ʙanī-Isroil pajmon giriftem, ki ƣajri Xudoro naparasted va ʙa padaru modaru xeşovandon va jatimonu darveşon nekī kuned va ʙa mardumon suxani nek gūed va namoz ʙixoned va zakot ʙidihed! Vale çuz andake az şumo puşt karded va şumoed rūjgardondagon"
        },
        {
            "chapter": 2,
            "verse": 84,
            "text": "Va on hangomro, ki ʙo şumo pajmon nihodem, ki xuni ham narezed va jakdigarro az xonumon ovora masozed va şumo ʙa pajmon gardan nihoded va xud ʙar on guvoh hasted"
        },
        {
            "chapter": 2,
            "verse": 85,
            "text": "Pas şumo cunin çamo'ate hasted, ki jakdigarro mekuşed va gurūhe az xudro az xonumonaşon ovora mekuned va ʙar ziddi onho ʙa gunoh va ʙedod ʙa hamdastii jakdigar ʙarmexezed va agar ʙa asorati şumo darojand, dar ʙaroʙari ozodijaşon fidja megired va hol on ki ʙerun rondanaşon ʙar şumo harom ʙud. Ojo ʙa ʙa'ze az kitoʙ imon meovared va ʙa'ze digarro inkor mekuned? Çazoi kase, ki cunin kunad, dar dunjo çuz xorī nest va dar rūzi qijomat ʙa saxttarin tarze şikança meşavad va ʙa Xudo az on cī mekuned, ƣofil nest"
        },
        {
            "chapter": 2,
            "verse": 86,
            "text": "Inho hamon kasonand, ki oxiratro donand va zindagii dunjoro xaridand. Az azoʙaşon kam nagardad va kas joriaşon nakunad"
        },
        {
            "chapter": 2,
            "verse": 87,
            "text": "Ba tahqiq Mūsoro kitoʙ dodem va az pai ū pajomʙaron firistodem. Va ʙa Iso ʙinni Marjam dalelhoi ravşan inojat kardem va ūro ʙo rūhulquds quvvat dodem. Va har goh pajomʙare omad va cizhoe ovard, ki pisandi nafsi şumo naʙud, sarkaşī karded va gurūhero durūƣgū xonded va gurūhero kuşted"
        },
        {
            "chapter": 2,
            "verse": 88,
            "text": "Guftand: «Dilhoi mo dar parda ast». Na, Xudo ononro ʙa saʙaʙi kufre, ki mevarzand, nafrin kardaast va cī andak imon meovarand"
        },
        {
            "chapter": 2,
            "verse": 89,
            "text": "Va cun onhoro az çoniʙi Xudo kitoʙe omad va ūro şinoxtand, harcand kitoʙaşro ham tasdiq karda ʙud va ʙo on ki z-on peş xostori pirūzi ʙar kofiron ʙudand, ʙa ū imon najovardand, ki la'nati Xudo ʙar kofiron ʙud"
        },
        {
            "chapter": 2,
            "verse": 90,
            "text": "Bo xud ʙadmuomilagī kardand, on goh ki az hasad ʙa kitoʙi Xudo kofir şudand va az in ki Xudo fazlu karami xeşro ʙa har kas az ʙandagoni xud, ki ʙixohad, arzonī medorad, hasad ʙurdand va qarini xaşme afzun ʙar xaşmi digar şudand va kofironro azoʙest xorkunanda"
        },
        {
            "chapter": 2,
            "verse": 91,
            "text": "Va cun ʙa onho gufta şavad, ki ʙa on ci Xudo nozil kardaast, imon ʙijovared, megūjand: «Mo ʙa on ci ʙar xudamon nozil şudaast, imon meovarem». Va ʙa ƣajri on harcand ʙo haqiqat hamroh ʙoşad va kitoʙaşro ham tasdiq kunad, imon nameovarand. Bigū: «Agar şumo imon ovarda ʙuded, az cī saʙaʙ pajomʙaroni Xudoro peş az in mekuşted?»"
        }
    ]
}
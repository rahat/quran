{
    "pages": [
        {
            "chapter": 52,
            "verse": 15,
            "text": "بھلا کیا یہ جادو ہے یا تمہیں (اب بھی) کچھ نظر نہیں آرہا ؟"
        },
        {
            "chapter": 52,
            "verse": 16,
            "text": "داخل ہوجاؤ اس میں، پھر تم صبر کرو، یا نہ کرو، تمہارے لیے برابر ہے۔ تمہیں انہی کاموں کا بدلہ دیا جائے گا جو تم کیا کرتے تھے"
        },
        {
            "chapter": 52,
            "verse": 17,
            "text": "متقی لوگ بیشک باغوں اور نعمتوں میں ہوں گے۔"
        },
        {
            "chapter": 52,
            "verse": 18,
            "text": "ان کے پروردگار نے انہیں جس طرح نوازا اور ان کے پروردگار ہی نے انہیں دوزخ کے عذاب سے جس طرح بچایا، اس کا لطف اٹھا رہے ہوں گے۔"
        },
        {
            "chapter": 52,
            "verse": 19,
            "text": "(ان سے کہا جائے گا کہ) خوب مزے سے کھاؤ پیو، ان اعمال کے صلے میں جو تم کیا کرتے تھے۔"
        },
        {
            "chapter": 52,
            "verse": 20,
            "text": "وہ ایک قطار میں لگی ہوئی اونچی نشستوں پر تکیہ لگائے ہوئے ہوں گے، اور ہم بڑی بڑی آنکھوں والی حوروں سے ان کا بیاہ کردیں گے۔"
        },
        {
            "chapter": 52,
            "verse": 21,
            "text": "اور جو لوگ ایمان لائے ہیں اور ان کی اولاد نے بھی ایمان میں ان کی پیروی کی ہے تو ان کی اولاد کو ہم انہی کے ساتھ شامل کردیں گے، اور ان کے عمل میں سے کسی چیز کی کمی نہیں کریں گے۔ ہر انسان کی جان اپنی کمائی کے بدلے رہن رکھی ہوئی ہے۔"
        },
        {
            "chapter": 52,
            "verse": 22,
            "text": "اور ہم انہیں ایک کے بعد ایک پھل اور گوشت، جو بھی ان کا دل چاہے گا، دیے چلے جائیں گے۔"
        },
        {
            "chapter": 52,
            "verse": 23,
            "text": "وہاں وہ ایسے جام شراب پر (دوستانہ) چھینا جھپٹی کر رہے ہوں گے جس میں نہ کوئی بےہودگی ہوگی، اور نہ کوئی گناہ ہوگا۔"
        },
        {
            "chapter": 52,
            "verse": 24,
            "text": "اور ان کے اردگرد نوجوان پھر رہے ہوں گے جو انہی (کی خدمت) کے لیے مخصوص ہوں گے، ایسے (خوبصورت) جیسے چھپا کر رکھے ہوئے موتی۔"
        },
        {
            "chapter": 52,
            "verse": 25,
            "text": "اور وہ ایک دوسرے کی طرف متوجہ ہو کر حالات پوچھیں گے۔"
        },
        {
            "chapter": 52,
            "verse": 26,
            "text": "کہیں گے کہ : ہم پہلے جب اپنے گھر والوں (یعنی دنیا) میں تھے تو ڈرے سہمے رہتے تھے۔"
        },
        {
            "chapter": 52,
            "verse": 27,
            "text": "آخر اللہ نے ہم پر بڑا احسان فرمایا، اور ہمیں جھلسانے والی ہوا کے عذاب سے بچا لیا۔"
        },
        {
            "chapter": 52,
            "verse": 28,
            "text": "ہم اس سے پہلے اس سے دعائیں مانگا کرتے تھے۔ حقیقت یہ ہے کہ وہی ہے جو بڑا محسن، بہت مہربان ہے۔"
        },
        {
            "chapter": 52,
            "verse": 29,
            "text": "لہذا (اے پیغمبر) تم نصیحت کرتے رہو، کیونکہ تم اپنے پروردگار کے فضل سے نہ کاہن ہو، نہ مجنون۔"
        },
        {
            "chapter": 52,
            "verse": 30,
            "text": "بھلا کیا یہ لوگ یوں کہتے ہیں کہ : یہ صاحب شاعر ہیں جن کے بارے میں ہم زمانے کی گردش کا انتظار کر رہے ہیں ؟"
        },
        {
            "chapter": 52,
            "verse": 31,
            "text": "کہہ دو کہ : کرلو انتظار، میں بھی تمہارے ساتھ انتظار کررہا ہوں۔"
        }
    ]
}
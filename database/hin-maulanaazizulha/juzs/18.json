{
    "juzs": [
        {
            "chapter": 23,
            "verse": 1,
            "text": "सफल हो गये ईमान वाले।"
        },
        {
            "chapter": 23,
            "verse": 2,
            "text": "जो अपनी नमाज़ों में विनीत रहने वाले हैं।"
        },
        {
            "chapter": 23,
            "verse": 3,
            "text": "और जो व्यर्थ[1] से विमुख रहने वाले हैं।"
        },
        {
            "chapter": 23,
            "verse": 4,
            "text": "तथा जो ज़कात देने वाले हैं।"
        },
        {
            "chapter": 23,
            "verse": 5,
            "text": "और जो अपने गुप्तांगों की रक्षा करने वाले हैं।"
        },
        {
            "chapter": 23,
            "verse": 6,
            "text": "परन्तु अपनी पत्नियों तथा अपने स्वामित्व में आयी दासियों से, तो वही निन्दित नहीं हैं।"
        },
        {
            "chapter": 23,
            "verse": 7,
            "text": "फिर जो इसके अतिरिक्त चाहें, तो वही उल्लंघनकारी हैं।"
        },
        {
            "chapter": 23,
            "verse": 8,
            "text": "और जो अपनी धरोहरों तथा वचन का पालन करने वाले हैं।"
        },
        {
            "chapter": 23,
            "verse": 9,
            "text": "तथा जो अपनी नमाज़ों की रक्षा करने वाले हैं।"
        },
        {
            "chapter": 23,
            "verse": 10,
            "text": "यही उत्तराधिकारी हैं।"
        },
        {
            "chapter": 23,
            "verse": 11,
            "text": "जो उत्तराधिकारी होंगे फ़िर्दौस[1] के, जिसमें वे सदावासी होंगे।"
        },
        {
            "chapter": 23,
            "verse": 12,
            "text": "और हमने उत्पन्न किया है मनुष्य को मिट्टी के सार[1] से।"
        },
        {
            "chapter": 23,
            "verse": 13,
            "text": "फिर हमने उसे वीर्य बनाकर रख दिया एक सुरक्षित स्थान[1] में।"
        },
        {
            "chapter": 23,
            "verse": 14,
            "text": "फिर बदल दिया वीर्य को जमे हुए रक्त में, फिर हमने उसे मांस का लोथड़ा बना दिया, फिर हमने लोथड़े में हड्डियाँ बनायीं, फिर हमने पहना दिया हड्डियों को मांस, फिर उसे एक अन्य रूप में उत्पन्न कर दिया। तो शुभ है अल्लाह, जो सबसे अच्छी उत्पत्ति करने वाला है।"
        },
        {
            "chapter": 23,
            "verse": 15,
            "text": "फिर तुमसब इसके पश्चात् अवश्य मरने वाले हो।"
        },
        {
            "chapter": 23,
            "verse": 16,
            "text": "फिर निश्चय तुमसब (प्रलय) के दिन जीवित किये जाओगे।"
        },
        {
            "chapter": 23,
            "verse": 17,
            "text": "और हमने बना दिये तुम्हारे ऊपर सात आकाश और हम उत्पत्ति से अचेत नहीं[1] हैं।"
        },
        {
            "chapter": 23,
            "verse": 18,
            "text": "और हमने आकाश से उचित मात्रा में पानी बरसाया और उसे धरती में रोक दिया तथा हम उसे विलुप्त कर देने पर निश्चय सामर्थ्यवान हैं।"
        },
        {
            "chapter": 23,
            "verse": 19,
            "text": "फिर हमने उपजा दिये तुम्हारे लिए उस (पानी) के द्वारा खजूरों तथा अंगूरों के बाग़, तुम्हारे लिए उसमें बहुत-से फल हैं और उसीमें से तुम खाते हो।"
        },
        {
            "chapter": 23,
            "verse": 20,
            "text": "तथा वृक्ष जो निकलता है सैना पर्वत से, जो तेल लिए उगता है तथा सालन है खाने वालों के लिए।"
        },
        {
            "chapter": 23,
            "verse": 21,
            "text": "और वास्तव में, तुम्हारे लिए पशुओं में एक शिक्षा है, हम तुम्हें पिलाते हैं, उसमें से, जो उनके पेटों में[1] है तथा तुम्हारे लिए उनमें अन्य बहुत-से लाभ हैं और उनमें से कुछ को तुम खाते हो।"
        },
        {
            "chapter": 23,
            "verse": 22,
            "text": "तथा उनपर और नावों पर तुम सवार किये जाते हो।"
        },
        {
            "chapter": 23,
            "verse": 23,
            "text": "तथा हमने भेजा नूह़[1] को उसकी जाति की ओर, उसने कहाः हे मेरी जाति को लोगो! इबादत (वंदना) अल्लाह की करो, तुम्हारा कोई पूज्य नहीं है उसके सिवा, तो क्या तुम डरते नहीं हो"
        },
        {
            "chapter": 23,
            "verse": 24,
            "text": "तो उन प्रमुखों ने कहा, जो काफ़िर हो गये उसकी जाति में से, ये तो एक मनुष्य है, तुम्हारे जैसा, ये तुमपर प्रधानता चाहता है और यदि अल्लाह चाहता, तो किसी फ़रिश्ते को उतारता, हमने तो इसे[1] सुना ही नहीं अपने पूर्वजों में।"
        },
        {
            "chapter": 23,
            "verse": 25,
            "text": "ये बस एक ऐसा पुरुष है, जो पागल हो गया है, तो तुम उसकी प्रतीक्षा करो कुछ समय तक।"
        },
        {
            "chapter": 23,
            "verse": 26,
            "text": "नूह़ ने कहाः हे मेरे पालनहार! मेरी सहायता कर, उनके मुझे झुठलाने पर।"
        },
        {
            "chapter": 23,
            "verse": 27,
            "text": "तो हमने उसकी ओर वह़्यी की कि नाव बना हमारी रक्षा में हमारी वह्यी के अनुसार और जब हमारा आदेश आ जाये तथा तन्नूर उबल पड़े, तो रख ले प्रत्येक जीव के एक-एक जोड़े तथा अपने परिवार को, उसके सिवा जिसपर पहले निर्णय हो चुका है उनमें से, और मुझे संबोधित न करना उनके विषय में जिन्होंने अत्याचार किये हैं, निश्चय वे डुबो दिये जायेंगे।"
        },
        {
            "chapter": 23,
            "verse": 28,
            "text": "और जब स्थिर हो जाये तू और जो तेरे साथी हैं नाव पर, तो कहः सब प्रशंसा उस अल्लाह के लिए है, जिसने हमें मुक्त किया अत्याचारी लोगों से।"
        },
        {
            "chapter": 23,
            "verse": 29,
            "text": "तथा कहः हे मेरे पालनहार! मुझे शुभ स्थान में उतार और तू उत्तम स्थान देने वाला है।"
        },
        {
            "chapter": 23,
            "verse": 30,
            "text": "निश्चय इसमें कई निशानियाँ हैं तथा निःसंदेह हम परीक्ष लेने[1] वाले हैं।"
        },
        {
            "chapter": 23,
            "verse": 31,
            "text": "फिर हमने पैदा किया उनके पश्चात् दूसरे समुदाय को।"
        },
        {
            "chapter": 23,
            "verse": 32,
            "text": "फिर हमने भेजा उनमें रसूल उन्हीं में से कि तुम इबादत (वंदना) करो अल्लाह की, तुम्हारा कोई ( सच्चा) पूज्य नहीं है उसके सिवा, तो क्या तुम डरते नहीं हो"
        },
        {
            "chapter": 23,
            "verse": 33,
            "text": "और उसकी जाति के प्रमुखों ने कहा, जो काफ़िर हो गये तथा आख़िरत (परलोक) का सामना करने को झुठला दिया तथा हमने उन्हें सम्पन्न किया था, सांसारिक जीवन में: ये तो बस एक मनुष्य है तुम्हारे जैसा, खाता है, जो तुम खाते हो और पीता है, जो तुम पीते हो।"
        },
        {
            "chapter": 23,
            "verse": 34,
            "text": "और यदि तुमने मान लिया अपने जैसे एक मनुज को, तो निश्चय तुम क्षतिग्रस्त हो।"
        },
        {
            "chapter": 23,
            "verse": 35,
            "text": "क्या वह तुम्हें वचन देता है कि जब तुम मर जाओगे और धूल तथा हड्डियाँ हो जाओगे, तो तुम, फिर जीवित निकाले जाओगे"
        },
        {
            "chapter": 23,
            "verse": 36,
            "text": "बहुत दूर की बात है, जिसका तुम्हें वचन दिया जा रहा है।"
        },
        {
            "chapter": 23,
            "verse": 37,
            "text": "जीवन तो बस सांसारिक जीवन है, हम मरते-जीते हैं और हम फिर जीवित नहीं किये जायेंगे।"
        },
        {
            "chapter": 23,
            "verse": 38,
            "text": "ये तो बस एक व्यक्ति है, जिसने अल्लाह पर एक झूठ घड़ लिया है और हम उसका विश्वास करने वाले नहीं हैं।"
        },
        {
            "chapter": 23,
            "verse": 39,
            "text": "नबी ने प्रार्थना कीः मेरे पालनहार! मेरी सहायता कर, उनके झुठलाने पर मुझे।"
        },
        {
            "chapter": 23,
            "verse": 40,
            "text": "(अल्लाह ने) कहाः शीघ्र ही वे (अपने किये पर) पछतायेंगे।"
        },
        {
            "chapter": 23,
            "verse": 41,
            "text": "अन्ततः पकड़ लिया उन्हें कोलाहल ने सत्यानुसार और हमने उन्हें कचरा बना दिया, तो दूरी हो अत्याचारियों के लिए।"
        },
        {
            "chapter": 23,
            "verse": 42,
            "text": "फिर हमने पैदा किया उनके पश्चात् दूसरे युग के लोगों को।"
        },
        {
            "chapter": 23,
            "verse": 43,
            "text": "नहीं आगे होती है, कोई जाति अपने समय से और न पीछे[1]।"
        },
        {
            "chapter": 23,
            "verse": 44,
            "text": "फिर, हमने भेजा अपने रसूलों को निरन्तर, जब-जबकिसी समुदाय के पास उसका रसूल आया, उन्होंने उसे झुठला दिया, तो हमने पीछे लगा[1] दिया उनके, एक को दूसरे के और उन्हें कहानी बना दिया। तो दूरी है उनके लिए, जो ईमान नहीं लाते।"
        },
        {
            "chapter": 23,
            "verse": 45,
            "text": "फिर हमने भेजा मूसा तथा उसके भाई हारून को अपनी निशानियों तथा खुले तर्क के साथ।"
        },
        {
            "chapter": 23,
            "verse": 46,
            "text": "फ़िरऔन और उसके प्रमुखों की ओर, तो उन्होंने गर्व किया तथा वे थे ही अभिमानी लोग।"
        },
        {
            "chapter": 23,
            "verse": 47,
            "text": "उन्होंने कहाः क्या हम ईमान लायें अपने जैसे दो व्यक्तियों पर, जबकि उन दोनों की जाति हमारे अधीन है"
        },
        {
            "chapter": 23,
            "verse": 48,
            "text": "तो उन्होंने दोनों को झुठला दिय, तथा हो गये विनाशों में।"
        },
        {
            "chapter": 23,
            "verse": 49,
            "text": "और हमने प्रदान की मूसा को पुस्तक[1], ताकि वे मार्गदर्शन पा जायें।"
        },
        {
            "chapter": 23,
            "verse": 50,
            "text": "और हमने बना दिया मर्यम के पुत्र तथा उसकी माँ को एक निशानी तथा दोनों को शरण दी एक उच्च बसने योग्य तथा प्रवाहित स्रोत के स्थान की ओर[1]।"
        },
        {
            "chapter": 23,
            "verse": 51,
            "text": "हे रसूलो! खाओ स्वच्छ[1] चीज़ों में से तथा अच्छे कर्म करो, वास्तव में, मैं उससे, जो तुम कर रहे हो, भली-भाँति अवगत हूँ।"
        },
        {
            "chapter": 23,
            "verse": 52,
            "text": "और वास्तव में, तुम्हारा धर्म एक ही धर्म है और मैं ही तुम सबका पालनहार हूँ, अतः मुझी से डरो।"
        },
        {
            "chapter": 23,
            "verse": 53,
            "text": "तो उन्होंने खण्ड कर लिया, अपने धर्म का, आपस में कई खण्ड, प्रत्येक सम्प्रदाय उसीमें जो उनके पास[1] है, मगन है।"
        },
        {
            "chapter": 23,
            "verse": 54,
            "text": "अतः (हे नबी!) आप उन्हें छोड़ दें, उनकी अचेतना में कुछ समय तक।"
        },
        {
            "chapter": 23,
            "verse": 55,
            "text": "क्या वे समझते हैं कि हम, जो सहायता कर रहे हैं उनकी धन तथा संतान से।"
        },
        {
            "chapter": 23,
            "verse": 56,
            "text": "शीघ्रता कर रहे हैं उनके लिए भलाईयों में? बल्कि वे समझते नहीं हैं[1]।"
        },
        {
            "chapter": 23,
            "verse": 57,
            "text": "वास्तव में, जो अपने पालनहार के भय से डरने वाले हैं।"
        },
        {
            "chapter": 23,
            "verse": 58,
            "text": "और जो अपने पालनहार की आयतों पर ईमान रखते हैं।"
        },
        {
            "chapter": 23,
            "verse": 59,
            "text": "और जो अपने पालनहार का साझी नहीं बनाते हैं।"
        },
        {
            "chapter": 23,
            "verse": 60,
            "text": "और जो करते हैं, जो कुछ भी करें और उनके दिल काँपते रहते हैं कि वे अपने पालनहार की ओर फिरकर जाने वाले हैं।"
        },
        {
            "chapter": 23,
            "verse": 61,
            "text": "वही शीघ्रता कर रहे हैं भलाईयों में तथा वही उनके लिए अग्रसर हैं।"
        },
        {
            "chapter": 23,
            "verse": 62,
            "text": "और हम बोझ नहीं रखते किसी प्राणी पर, परन्तु उसके सामर्थ्य के अनुसार तथा हमारे पास एक पुस्तक है, जो सत्य बोलती है और उनपर अत्याचार नहीं किया[1] जायेगा।"
        },
        {
            "chapter": 23,
            "verse": 63,
            "text": "बल्कि उनके दिल अचेत हैं इससे तथा उनके बहुत-से कर्म हैं इसके सिवा, जिन्हें वे करने वाले हैं।"
        },
        {
            "chapter": 23,
            "verse": 64,
            "text": "यहाँतक कि जब हम पकड़ लेंगे उनके सुखियों को यातना में, तो वे विलाप करने लगेंगे।"
        },
        {
            "chapter": 23,
            "verse": 65,
            "text": "आज विलाप न करो, निःसंदेह तुम हमारी ओर से सहायता नहीं दिये जाओगे।"
        },
        {
            "chapter": 23,
            "verse": 66,
            "text": "मेरी आयतें तुम्हें सुनायी जाती रहीं, तो तुम एड़ियों के बल फिरते रहे।"
        },
        {
            "chapter": 23,
            "verse": 67,
            "text": "अभिमान करते हुए, उसे कथा बनाकर बकवास करते रहे।"
        },
        {
            "chapter": 23,
            "verse": 68,
            "text": "क्या उन्होंने इस कथन (क़ुर्आन) पर विचार नहीं किया अथवा इनके पास वह[1] आ गया, जो उनके पूर्वजों के पास नहीं आया"
        },
        {
            "chapter": 23,
            "verse": 69,
            "text": "अथवा वह अपने रसूल से परिचित नहीं हुए, इसलिए वे उसका इन्कार कर रहे[1] हैं"
        },
        {
            "chapter": 23,
            "verse": 70,
            "text": "अथवा वे कहते हैं कि वह पागल है? बल्कि वह तो उनके पास सत्य लाये हैं और उनमें से अधिक्तर को सत्य अप्रिय है।"
        },
        {
            "chapter": 23,
            "verse": 71,
            "text": "और यदि अनुसरण करने लगे सत्य उनकी मनमानी का, तो अस्त-व्यस्त हो जाये आकाश तथा धरती और जो उनके बीच है, बल्कि हमने दे दी है उन्हें उनकी शिक्षा, फिर (भी) वे अपनी शिक्षा से विमुख हो रहे हैं।"
        },
        {
            "chapter": 23,
            "verse": 72,
            "text": "(हे नबी!) क्या आप उनसे कुछ धन माँग रहे हैं? आपके लिए तो आपके पालनहार का दिया हुआ ही उत्तम है और वह सर्वोत्तम जीविका देने वाला है।"
        },
        {
            "chapter": 23,
            "verse": 73,
            "text": "निश्चय आप तो उन्हें सुपथ की ओर बुला रहे हैं।"
        },
        {
            "chapter": 23,
            "verse": 74,
            "text": "और जो आख़िरत (परलोक) पर ईमान नहीं रखते, वे सुपथ से कतराने वाले हैं।"
        },
        {
            "chapter": 23,
            "verse": 75,
            "text": "और यदि हम उनपर दया करें और दूर करें, जो दुःख उनके साथ है,[1] तो वे अपने कुकर्मों में और अधिक बहकते जायेंगे।"
        },
        {
            "chapter": 23,
            "verse": 76,
            "text": "और हमने उन्हें यातना में ग्रस्त (भी) किया, तो अपने पालनहार के समक्ष नहीं झुके और न विनय करते हैं।"
        },
        {
            "chapter": 23,
            "verse": 77,
            "text": "यहाँतक कि जब हम उनपर खोल देंगे कड़ी यातना के[1] द्वार, तो सहसा वे उस समय निराश हो जायेंगे[2]।"
        },
        {
            "chapter": 23,
            "verse": 78,
            "text": "वही है, जिसने बनाये हैं तुम्हारे लिए कान तथा आँखें और दिल[1], (फिर भी) तुम बहुत कम कृतज्ञ होते हो।"
        },
        {
            "chapter": 23,
            "verse": 79,
            "text": "और उसीने तुम्हें धरती में फैलाया है और उसी की ओर एकत्र किये जाओगे।"
        },
        {
            "chapter": 23,
            "verse": 80,
            "text": "तथा वही है, जो जीवन देता और मारता है और उसी के अधिकार में है रात्रि तथा दिन का फेर-बदल, तो क्या तुम समझ नहीं रखते"
        },
        {
            "chapter": 23,
            "verse": 81,
            "text": "बल्कि उन्होंने वही बात कही, जो अगलों ने कही।"
        },
        {
            "chapter": 23,
            "verse": 82,
            "text": "उन्होंने कहाः क्या जब हम मर जायेंगे और मिट्टी तथा हड्डियाँ हो जायेंगे, तो क्या हम फिर अवश्य जीवित किये जायेंगे"
        },
        {
            "chapter": 23,
            "verse": 83,
            "text": "हमें तथा हमारे पूर्वजों को इससे पहले यही वचन दिया जा चुका है, ये तो बस अगलों की कल्पित कथाएँ हैं।"
        },
        {
            "chapter": 23,
            "verse": 84,
            "text": "(हे नबी!) उनसे कहोः किसकी है धरती और जो उसमें है, यदि तुम जानते हो"
        },
        {
            "chapter": 23,
            "verse": 85,
            "text": "वे कहेंगे कि अल्लाह की। आप कहिएः फिर तुम क्यों शिक्षा ग्रहण नहीं करते"
        },
        {
            "chapter": 23,
            "verse": 86,
            "text": "आप पूछिए कि कौन है सातों आकाशों का स्वामी तथा महा सिंहासन का स्वामी"
        },
        {
            "chapter": 23,
            "verse": 87,
            "text": "वे कहेंगेः अल्लाह है। आप कहिएः फिर तुम उससे डरते क्यों नहीं हो"
        },
        {
            "chapter": 23,
            "verse": 88,
            "text": "आप उनसे कहिए कि किसके हाथ में है, प्रत्येक वस्तु का अधिकार? और वह शरण देता है और उसे कोई शरण नहीं दे सकता, यदि तुम ज्ञान रखते हो"
        },
        {
            "chapter": 23,
            "verse": 89,
            "text": "वे अवश्य कहेंगे कि (ये सब गुण) अल्लाह ही के हैं। आप कहिएः फिर तुमपर कहाँ से जादू[1] हो जाता है"
        },
        {
            "chapter": 23,
            "verse": 90,
            "text": "बल्कि हमने उन्हें सत्य पहुँचा दिया है और निश्चय यही मिथ्यावादी हैं।"
        },
        {
            "chapter": 23,
            "verse": 91,
            "text": "अल्लाह ने नहीं बनाया है अपनी कोई संतान और न उसके साथ कोई अन्य पूज्य है। यदि ऐसा होता, तो प्रत्येक पूज्य अलग हो जाता अपनी उत्पत्ति को लेकर और एक-दूसरे पर चढ़ दौड़ता। पवित्र है अल्लाह उन बातों से, जो ये सब लोग बनाते हैं।"
        },
        {
            "chapter": 23,
            "verse": 92,
            "text": "वह परोक्ष (छुपे) तथा प्रत्यक्ष (खुले) का ज्ञानी है तथा उच्च है, उस शिर्क से, जो वे करते हैं।"
        },
        {
            "chapter": 23,
            "verse": 93,
            "text": "(हे नबी!) आप प्रार्थना करें कि हे मेरे पालनहार! यदि तू मुझे वह दिखाये, जिसकी उन्हें धमकी दी जा रही है।"
        },
        {
            "chapter": 23,
            "verse": 94,
            "text": "तो मेरे पालनहार! मुझे इन अत्याचारियों में सम्मिलित न करना।"
        },
        {
            "chapter": 23,
            "verse": 95,
            "text": "तथा वास्तव में, हम आपको उसे दिखाने पर, जिसकी उन्हें धमकी दी जा रही है, अवश्य सामर्थ्यवान हैं।"
        },
        {
            "chapter": 23,
            "verse": 96,
            "text": "(हे नबी!) आप दूर करें उस (व्यवहार) से जो उत्तम हो, बुराई को। हम भली-भाँति अवगत हैं, उन बातों से जो वे बनाते हैं।"
        },
        {
            "chapter": 23,
            "verse": 97,
            "text": "तथा आप प्रार्थना करें कि हे मेरे पालनहार! मैं तेरी शरण माँगता हूँ, शैतानों की शंकाओं से।"
        },
        {
            "chapter": 23,
            "verse": 98,
            "text": "तथा मैं तेरी शरण माँगता हूँ, मेरे पालनहार! कि वे मेरे पास आयें।"
        },
        {
            "chapter": 23,
            "verse": 99,
            "text": "यहाँतक कि जब उनमें किसी की मौत आने लगे, तो कहता हैः मेरे पालनहार! मुझे (संसार में) वापस कर दे[1]।"
        },
        {
            "chapter": 23,
            "verse": 100,
            "text": "संभवतः, मैं अच्छा कर्म करूँगा, उस (संसार में) जिसे छोड़ आया हूँ! कदापि ऐसा नहीं होगा! वह केवल एक कथन है, जिसे वह कह रहा[1] है और उनके पीछे एक आड़[2] है, उनके पुनः जीवित किये जाने के दिन तक।"
        },
        {
            "chapter": 23,
            "verse": 101,
            "text": "तो जब नरसिंघा में फूँक दिया जायेगा, तो कोई संबन्ध नहीं होगा, उनके बीच, उस[1] दिन और न वे एक-दूसरे को पूछेंगे।"
        },
        {
            "chapter": 23,
            "verse": 102,
            "text": "फिर जिसके पलड़े भारी होंगे, वही सफल होने वाले हैं।"
        },
        {
            "chapter": 23,
            "verse": 103,
            "text": "और जिसके पलड़े हल्क होंगे, तो उन्होंने ही स्वयं को क्षतिग्रस्त कर लिया, (तथा वे) नरक में सदावासी होंगे।"
        },
        {
            "chapter": 23,
            "verse": 104,
            "text": "झुलसा देगी उनके चेहरों को अग्नि तथा उसमें उनके जबड़े (झुलसकर) बाहर निकले होंगे।"
        },
        {
            "chapter": 23,
            "verse": 105,
            "text": "(उनसे कहा जायेगाः) क्या जब मेरी आयतें तुम्हें सुनाई जाती थीं, तो तुम उनको झुठलाते नहीं थे"
        },
        {
            "chapter": 23,
            "verse": 106,
            "text": "वे कहेंगेःहमारे पालनहार! हमरा दुर्भाग्य हमपर छा गया[1] और वास्तव में, हम कुपथ थे।"
        },
        {
            "chapter": 23,
            "verse": 107,
            "text": "हमारे पालनहार! हमें इससे निकाल दे, यदि अब हम ऐसा करें, तो निश्चय हम अत्याचारी होंगे।"
        },
        {
            "chapter": 23,
            "verse": 108,
            "text": "वह (अल्लाह) कहेगाः इसीमें अपमानित होकर पड़े रहो और मुझसे बात न करो।"
        },
        {
            "chapter": 23,
            "verse": 109,
            "text": "मेरे भक्तों में एक समुदाय था, जो कहता था कि हमारे पालनहार! हम ईमान लाये। तू हमें क्षमा कर दे और हमपर दया कर और तू सब दयावानों से उत्तम है।"
        },
        {
            "chapter": 23,
            "verse": 110,
            "text": "तो तुमने उनका उपहास किया, यहाँ तक कि उन्होंने तुम्हें मेरी याद भुला दी और तुम उनपर हँसते रहे।"
        },
        {
            "chapter": 23,
            "verse": 111,
            "text": "मैंने उन्हें आज बदला (प्रतिफल) दे दिया है उनके धैर्य का, वास्तव में, वही सफल हैं।"
        },
        {
            "chapter": 23,
            "verse": 112,
            "text": "(अल्लाह) उनसे कहेगाः तुम धरती में कितने वर्ष रहे"
        },
        {
            "chapter": 23,
            "verse": 113,
            "text": "वे कहेंगेः हम एक दिन या दिन के कुछ भाग रहे। तो गणना करने वालों से पूछ लें।"
        },
        {
            "chapter": 23,
            "verse": 114,
            "text": "वह कहेगाः तुम नहीं रहे, परन्तु बहुत कम। क्या ही अच्छा होता कि तुमने (पहले ही) जान लिया[1] होता।"
        },
        {
            "chapter": 23,
            "verse": 115,
            "text": "क्या तुमने समझ रखा है कि हमने तुम्हें व्यर्थ पैदा किया है और तुम हमारी ओर फिर नहीं लाये[1] जाओगे"
        },
        {
            "chapter": 23,
            "verse": 116,
            "text": "तो सर्वोच्च है अल्लाह वास्तविक अधिपति। नहीं है कोई सच्चा पूज्य, परन्तु वही महिमावान अर्श (सिंहासन) का स्वामी।"
        },
        {
            "chapter": 23,
            "verse": 117,
            "text": "और जो (भी) पुकारेगा अल्लाह के साथ किसी अन्य पूज्य को, जिसके लिए उसके पास कोई प्रमाण नहीं, तो उसका ह़िसाब केवल उसके पालनहार के पास है, वास्तव में, काफ़िर सफव नहीं[1] होंगे।"
        },
        {
            "chapter": 23,
            "verse": 118,
            "text": "तथा आप प्रार्थना करें कि मेरे पालनहार! तू क्षमा कर तथा दया कर और तू ही सब दयावानों से उत्तम (दयावान्) है।"
        },
        {
            "chapter": 24,
            "verse": 1,
            "text": "ये एक सूरह है, जिसे हमने उतारा तथा अनिवार्य किया है और उतारी हैं इसमें बहुत-सी खुली आयतें (निशानियाँ), ताकि तुम शिक्षा ग्रहण करो।"
        },
        {
            "chapter": 24,
            "verse": 2,
            "text": "व्यभिचारिणी तथा[1] व्यभिचारी, दोनों में से प्रत्येक को सौ कोड़े मारो और तुम्हें उन दोनों पर कोई तरस न आये अल्लाह के धर्म के विषय[2] में, यदि तुम अल्लाह तथा अन्तिम दिन पर ईमान (विश्वास) रखते हो और चाहिए कि उनके दण्ड के समय उपस्थित रहे ईमान वालों का एक[3] गिरोह।"
        },
        {
            "chapter": 24,
            "verse": 3,
            "text": "व्यभिचारी[1] नहीं विवाह करता, परन्तु व्यभिचारिणी अथवा मिश्रणवादी से और व्यभिचारिणी नहीं विवाह करती, परन्तु व्यभिचारी अथवा मिश्रणवादी से और इसे ह़राम (अवैध) कर दिया गया है ईमान वालों पर।"
        },
        {
            "chapter": 24,
            "verse": 4,
            "text": "तथा जो आरोप[1] लगायें व्यभिचार का सतवंती स्त्रियों पर, फिर न लायें चार साक्षी, तो उन्हें अस्सी कोड़े मारो और न स्वीकार करो उनका साक्ष्य कभी भी और वे स्वयं अवज्ञाकारी हैं।"
        },
        {
            "chapter": 24,
            "verse": 5,
            "text": "परन्तु जिन्होंने क्षमा माँग ली इसके पश्चात् तथा अपना सुधार कर लिया, तो निःसंदेह अल्लाह अति क्षमी दयावान्[1] है।"
        },
        {
            "chapter": 24,
            "verse": 6,
            "text": "और जो व्यभिचार का आरोप लगायें अपनी पत्नियों पर और उनके साक्षी न हों,[1] परन्तु वे स्वयं, तो चार साक्ष्य अल्लाह की शपथ लेकर देना है कि वास्तव में वह सच्चा है[2]।"
        },
        {
            "chapter": 24,
            "verse": 7,
            "text": "और पाँचवीं बार ये (कहे) कि उसपर अल्लाह की धिक्कार है, यदि वह झूठा है।"
        },
        {
            "chapter": 24,
            "verse": 8,
            "text": "और स्त्री से दण्ड[1] इस प्रकार दूर होगा कि वह चार बार साक्ष्य दे, अल्लाह की शपथ लेकर कि निःसंदेह, वह (पति) मिथ्यावादियों में से है।"
        },
        {
            "chapter": 24,
            "verse": 9,
            "text": "और पाँचवीं बार ये (कहे) कि उसपर अल्लाह की धिक्कार हो, यदि वह सच्चा[1] हो।"
        },
        {
            "chapter": 24,
            "verse": 10,
            "text": "और यदि तुमपर अल्लाह का अनुग्रह और दया न होती और ये कि अल्लाह अति क्षमी तत्वज्ञ है, (तो समस्या बढ़ जाती)।"
        },
        {
            "chapter": 24,
            "verse": 11,
            "text": "वास्तव[1] में, जो कलंक घड़ लाये हैं, (वे) तुम्हारे ही भीतर का एक गिरोह है, तुम इसे बुरा न समझो, बल्कि ये तुम्हारे लिए अच्छा[2] है। उनमें से प्रत्येक के लिए जितना भाग लिया, उतना पाप है और जिसने भार लिया उसके बड़े भाग[3] का, तो उसके लिए बड़ी यातना है।"
        },
        {
            "chapter": 24,
            "verse": 12,
            "text": "क्यों जब उसे ईमान वाले पुरुषों तथा स्त्रियों ने सुना, तो अपने आपमें अच्छा विचार नहीं किया तथा कहा कि ये खुला आरोप है"
        },
        {
            "chapter": 24,
            "verse": 13,
            "text": "वे क्यों नहीं लाये इसपर चार साक्षी? (जब साक्षी नहीं लाये) तो निःसंदेह अल्लाह के समीप वही झूठे हैं।"
        },
        {
            "chapter": 24,
            "verse": 14,
            "text": "और यदि तुमपर अल्लाह का अनुग्रह और दया न होती लोक तथा परलोक में, तो जिन बातों में तुम पड़ गये, उनके बदले तुमपर कड़ी यातना आ जाती।"
        },
        {
            "chapter": 24,
            "verse": 15,
            "text": "जबकि (बिना सोचे) तुम अपनी ज़बानों पर इसे लाने लगे और अपने मुखों से वह बात कहने लगे, जिसका तुम्हें कोई ज्ञान न था तथा तुम इसे सरल समझ रहे थे, जबकि अल्लाह के के समीप ये बहुत बड़ी बात थी।"
        },
        {
            "chapter": 24,
            "verse": 16,
            "text": "और क्यों नहीं जब तुमने इसे सुना, तो कह दिया कि हमारे लिए योग्य नहीं कि ये बात बोलें? हे अल्लाह! तू पवित्र है! ये तो बहुत बड़ा आरोप है।"
        },
        {
            "chapter": 24,
            "verse": 17,
            "text": "अल्लाह तुम्हें शिक्षा देता है कि पुनः कभी इस जैसी बात न कहना, यदि तुम ईमान वाले हो।"
        },
        {
            "chapter": 24,
            "verse": 18,
            "text": "और अल्लाह उजागर कर रहा है तुम्हारे लिए आयतों (आदेशों) को तथा अल्लाह सर्वज्ञ, तत्वज्ञ है।"
        },
        {
            "chapter": 24,
            "verse": 19,
            "text": "जो लोग चाहते हैं कि उनमें अश्लीलता[1] फैले, जो ईमान लाये हैं, तो उनके लिए दुःखदायी यातना है, लोक तथा परलोक में तथा अल्लाह जानता[2] है और तुम नहीं जानते।"
        },
        {
            "chapter": 24,
            "verse": 20,
            "text": "और यदि तुमपर अल्लाह का अनुग्रह तथा उसकी दया न होती, ( तो तुमपर यातना आ जाती)। और वास्तव में, अल्लाह अति करुणामय, दयावान् है।"
        },
        {
            "chapter": 24,
            "verse": 21,
            "text": "हे ईमान वालो! शैतान के पद्चिन्हों पर न चलो और जो उसके पदचिन्हों पर चलेगा, तो वह अश्लील कार्य तथा बुराई का ही आदेश देगा और यदि तुमपर अल्लाह का अनुग्रह और उसकी दया न होती, तो तुममें से कोई पवित्र कभी नहीं होता, परन्तु अल्लाह पवित्र करता है, जिसे चाहे और अल्लाह सब कुछ सुनने-जानने वाला है।"
        },
        {
            "chapter": 24,
            "verse": 22,
            "text": "और न शपथ लें[1] तुममें से धनी और सुखी कि नहीं देंगे समीपवर्तियों तथा निर्धनों को और (उन्हें) जो हिजरत कर गये अल्लाह की राह में और चाहिये कि क्षमा कर दें तथा जाने दें! क्या तुम नहीं चाहते कि अल्लाह तुम्हें क्षमा कर दे और अल्लाह अति क्षमी, सहनशील हैं।"
        },
        {
            "chapter": 24,
            "verse": 23,
            "text": "जो लोग आरोप लगाते हैं सतवंती भोली-भाली ईमान वाली स्त्रियों पर, वे धिक्कार दिये गये लोक तथा परलोक में और उन्हीं के लिए बड़ी यातना है।"
        },
        {
            "chapter": 24,
            "verse": 24,
            "text": "जिस दिन साक्ष्य (गवाही) देंगी उनकी जीभें, उनके हाथ और उनके पैर, उनके कर्मों की।"
        },
        {
            "chapter": 24,
            "verse": 25,
            "text": "उस दिन अल्लाह उन्हें उनका पूरा न्याय पूर्वक बदला देगा तथा वे जान लेंगे कि अल्लाह ही सत्य (तथा सच को) उजागर करने वाला है।"
        },
        {
            "chapter": 24,
            "verse": 26,
            "text": "अपवित्र स्त्रियाँ, अपवित्र पुरुषों के लिए हैं तथा अपवित्र पुरुष, अपवित्र स्त्रियों के लिए और पवित्र स्त्रियाँ, पवित्र पुरुषों के लिए हैं तथा पवित्र पुरुष, पवित्र स्त्रियों के[1] लिए। वही निर्दोष हैं उन बातों से, जो वे कहते हैं। उन्हीं के लिए क्षमा तथा सम्मानित जीविका है।"
        },
        {
            "chapter": 24,
            "verse": 27,
            "text": "हे ईमान वालो[1]! मत प्रवेश करो किसी घर में, अपने घरों के सिवा, यहाँ तक कि अनुमति ले लो और उनके वासियों को सलाम कर[2] लो, ये तुम्हारे लिए उत्तम है, ताकि तुम याद रखो।"
        },
        {
            "chapter": 24,
            "verse": 28,
            "text": "और यदि, उनमें किसी को न पाओ, तो उनमें प्रवेश न करो, यहाँ तक कि तुम्हें अनुमति दे दी जाये और यदि, तुमसे कहा जाये कि वापस हो जाओ, तो वापस हो जाओ, ये तुम्हारे लिए अधिक पवित्र है तथा अल्लाह जो कुछ तुम करते हो, भली-भाँति जानने वाला है।"
        },
        {
            "chapter": 24,
            "verse": 29,
            "text": "तुमपर कोई दोष नहीं है कि प्रवेश करो निर्जन घरों में, जिनमें तुम्हारा सामान हो और अल्लाह जानता है, जो कुछ तुम बोलते हो और जो मन में रखते हो।"
        },
        {
            "chapter": 24,
            "verse": 30,
            "text": "(हे नबी!) आप ईमान वालों से कहें कि अपनी आँखें नीची रखें और अपने गुप्तांगों की रक्षा करें। ये उनके लिए अधिक पवित्र है, वास्तव में, अल्लाह सूचित है उससे, जो कुछ वे कर रहे हैं।"
        },
        {
            "chapter": 24,
            "verse": 31,
            "text": "और ईमान वालियों से कहें कि अपनी आँखें नीची रखें और अपने गुप्तांगों की रक्षा करें और अपनी शोभा[1] का प्रदर्शन न करें, सिवाय उसके जो प्रकट हो जाये तथा अपनी ओढ़नियाँ अपने वक्षस्थलों (सीनों) पर डाली रहें और अपनी शोभा का प्रदर्शन न करें, परन्तु अपने पतियों के लिए अथवा अपने पिताओं अथवा अपने ससुरों के लिए अथवा अपने पुत्रों[2] अखवा अपने पति के पुत्रों के लिए अथवा अपने भाईयों[3] अथवा भतीजों अथवा अपने भांजों[4] के लिए अथवा अपनी स्त्रियों[5] अथवा अपने दास-दासियों अथवा ऐसे अधीन[6] पुरुषों के लिए, जो किसी और प्रकार का प्रयोजन न रखते हों अथवा उन बच्चों के लिए, जो स्त्रियों की गुप्त बातें ने जानते हों और अपने पैर धरती पर मारती हुई न चलें कि उसका ज्ञान हो जाये, जो शोभा उन्होंने छुपा रखी है और तुमसब मिलकर अल्लाह से क्षमा माँगो, हे ईमान वालो! ताकि तुम सफल हो जाओ।"
        },
        {
            "chapter": 24,
            "verse": 32,
            "text": "तथा तुम विवाह कर दो[1] अपने में से अविवाहित पुरुषों तथा स्त्रियों का और अपने सदाचारी दासों और अपनी दासियों का, यदि वे निर्धन होंगे, तो अल्लाह उन्हें धनी बना देगा अपने अनूग्रह से और अल्लाह उदार, सर्वज्ञ है।"
        },
        {
            "chapter": 24,
            "verse": 33,
            "text": "और उन्हें पवित्र रहना चाहिए, जो विवाह करने का सामर्थ्य नहीं रखते, यहाँ तक कि उन्हें धनी कर दे अल्लाह अपने अनुग्रह से तथा जो स्वाधीनता-लेख की माँग करें, तुम्हारे दास-दासियों में से, तो तुम उन्हें लिख दो, यदि तुम उनमें कुछ भलाई जानो[1] और उन्हें अल्लाह के उस माल से दो, जो उसने तुम्हें प्रदान किया है तथा बाध्य न करो अपनी दासियों को व्यभिचार पर, जब वे पवित्र रहना चाहती हैं,[2] ताकि तुम सांसारिक जीवन का लाभ प्राप्त करो और जो उन्हें बाध्य करेगा, तो अल्लाह उनके बाध्य किये जाने के पश्चात्,[3] अति क्षमी, दयावान् है।"
        },
        {
            "chapter": 24,
            "verse": 34,
            "text": "तथा हमने तुम्हारी ओर खुली आयतें उतारी हैं और उनका उदाहरण, जो तुमसे पहले गुज़र गये तथा आज्ञाकारियों के लिए शिक्षा।"
        },
        {
            "chapter": 24,
            "verse": 35,
            "text": "अल्लाह आकाशों तथा धरती का प्रकाश है, उसके प्रकाश की उपमा ऐसी है, जैसे एक ताखा हो, जिसमें दीप हो, दीप काँच के झाड़ में हो, झाड़ मोती जैसे चमकते तारे के समान हो, वह ऐसे शुभ ज़ैतून के वृक्ष के तेल से जलाया जाता हो, जो न पूर्वी हो और न पश्चिमी, उसका तेल समीप (संभव) है कि स्वयं प्रकाश देने लगे, यद्यपि उसे आग न लगे। प्रकाश पर प्रकाश है। अल्लाह अपने प्रकाश का मार्ग दिखा देता है, जिसे चाहे और अल्लाह लोगों को उदाहरण दे रहा है और अल्लाह प्रत्येक वस्तु से भली-भाँति अवगत है।"
        },
        {
            "chapter": 24,
            "verse": 36,
            "text": "(ये प्रकाश) उन घरों[1] में है, अल्लाह ने जिन्हें ऊँचा करने और उनमें अपने नाम की चर्चा करने का आदेश दिया है, उसकी महिमा का गान करते हैं, जिनमें प्रातः तथा संध्या।"
        },
        {
            "chapter": 24,
            "verse": 37,
            "text": "ऐसे लोग, जिन्हें अचेत नहीं करता व्यापार तथा सौदा, अल्लाह के स्मरण, नमाज़ की स्थापना करने और ज़कात देने से। वे उस दिन[1] से डरते हैं जिसमें दिल तथा आँखें उलट जायेँगी।"
        },
        {
            "chapter": 24,
            "verse": 38,
            "text": "ताकि अल्लाह उन्हें बदला दे, उनके सत्कर्मों का और उन्हें अधिक प्रदान करे अपने अनुग्रह से और अल्लाह जिसे चाहे, अनगिनत जीविका देता है।"
        },
        {
            "chapter": 24,
            "verse": 39,
            "text": "तथा जो काफ़िर[1] हो गये, उनके कर्म उस चमकते सुराब[2] के समान हैं, जो किसी मैदान में हो, जिसे प्यासा पानी समझता हो। परन्तु, जब उसके पास आये, तो कुछ न पाये और वहाँ अल्लाह को पाये, जो उसका पूरा ह़िसाब चुका दे और अल्लाह शीघ्र ह़िसाब लेने वाला है।"
        },
        {
            "chapter": 24,
            "verse": 40,
            "text": "अथवा उन अंधकारों के समान हैं, जो किसी गहरे सागर में हो और जिसपर तरंग छायी हो, जिसके ऊपर तरंग हो, उसके ऊपर बादल हो, अन्धकार पर अन्धकार हो, जब अपना हाथ निकाले, तो उसे भी न देख सके और अल्लाह जिसे प्रकाश न दे, उसके लिए कोई प्रकाश[1] नहीं।"
        },
        {
            "chapter": 24,
            "verse": 41,
            "text": "क्या आपने नहीं देखा कि अल्लाह ही की पवित्रता का गान कर रहे हैं, जो आकाशों तथा धरती में हैं तथा पंख फैलाये हुए पक्षी? प्रत्येक ने अपनी बंदगी तथा पवित्रता गान को जान लिया[1] है और अल्लाह भली-भाँति जानने वाला है, जो वे कर रहे हैं।"
        },
        {
            "chapter": 24,
            "verse": 42,
            "text": "अल्लाह ही के लिए है, आकाशों तथा धरती का राज्य और अल्लाह ही की ओर फिरकर[1] जाना है।"
        },
        {
            "chapter": 24,
            "verse": 43,
            "text": "क्या आपने नहीं देखा कि अल्लाह बादलों को चलाता है, फिर उन्हें परस्पर मिला देता है, फिर उन्हें घंघोर मेघ बना देता है, फिर आप देखते हैं बूँद को, उसके मध्य से निकलती हुई और वही पर्वतों जैसे बादल से ओले बरसाता है, फिर जिसपर चाहे, आपदा उतारता है और जिससे चाहे, फेर देता है। उसकी बिजली की चमक संभव है कि आँखों को उचक ले।"
        },
        {
            "chapter": 24,
            "verse": 44,
            "text": "अल्लाह ही रात और दिन को बदलता[1] है। बेशक इसमें बड़ी शिक्षा है, समझ-बूझ वालों के लिए।"
        },
        {
            "chapter": 24,
            "verse": 45,
            "text": "अल्लाह ही ने प्रत्येक जीव धारी को पानी से पैदा किया है। तो उनमें से कुछ अपने पेट के बल चलते हैं और कुछ दो पैर पर तथा कुछ चार पैर पर चलते हैं। अल्लाह जो चाहे, पैदा करता है, वास्तव में, वह जो चाहे, कर सकता है।"
        },
        {
            "chapter": 24,
            "verse": 46,
            "text": "हमने खुली आयतें (क़ुर्आन) अवतरित कर दी हैं और अल्लाह जिसे चाहता है, सुपथ दिखा देता है।"
        },
        {
            "chapter": 24,
            "verse": 47,
            "text": "और[1] वे कहते हैं कि हम अल्लाह तथा रसूल पर ईमान लाये और हम आज्ञाकारी हो गये, फिर मुँह फेर लेता है उनमें से एक गिरोह इसके पश्चात्। वास्तव में, वे ईमान वाले हैं ही नहीं।"
        },
        {
            "chapter": 24,
            "verse": 48,
            "text": "और जब बुलाये जाते हैं, अल्लाह तथा उसके रसूल की ओर, ताकि (रसूल) निर्णय कर दें उनके बीच (विवाद का), तो अकस्मात उनमें से एक गिरोह मुँह फेर लेता है।"
        },
        {
            "chapter": 24,
            "verse": 49,
            "text": "और यदि उन्हीं को अधिकार पहुँचता हो, तो आपके पास सिर झुकाये चले आते हैं।"
        },
        {
            "chapter": 24,
            "verse": 50,
            "text": "क्या उनके दिलों में रोग है अथवा द्विधा में पड़े हुए हैं अथवा डर रहे हैं कि अल्लाह अत्याचार करेगा, उनपर और उसके रसूल? बल्कि वही अत्याचारी हैं।"
        },
        {
            "chapter": 24,
            "verse": 51,
            "text": "ईमान वालों का कथन तो ये है कि जब अल्लाह और उसके रसूल की ओर बुलाये जायें, ताकि आप उनके बीच निर्णँय कर दें, तो कहें कि हमने सुन लिया तथा मान लिया और वही सफल होने वाले हैं।"
        },
        {
            "chapter": 24,
            "verse": 52,
            "text": "तथा जो अल्लाह और उसके रसूल की आज्ञा का पालन करें, अल्लाह का भय रखें और उसकी (यातना से) डरें, तो वही सफल होने वाले हैं।"
        },
        {
            "chapter": 24,
            "verse": 53,
            "text": "और इन (द्विधावादियों) ने बलपूर्वक शपथ ली कि यदि आप उन्हें आदेश दें, तो अवश्य वे (घरों से) निकल पड़ेंगे। उनसे कह दें: शपथ न लो। तुम्हारे आज्ञापालन की दशा जानी-पहचानी है। वास्तव में, अल्लाह तुम्हारे कर्मों से सूचित है।"
        },
        {
            "chapter": 24,
            "verse": 54,
            "text": "(हे नबी!) आप कह दें कि अल्लाह की आज्ञा का पालन करो तथा रसूल की आज्ञा का पालन करो और यदि वे विमुख हों, तो आपका कर्तव्य केवल वही है, जिसका भार आपपर रखा गया है और तुम्हारा वह है, जिसका भार तुमपर रखा गया है और रसूल का दायित्व केवल खुला आदेश पहुँचा देना है।"
        },
        {
            "chapter": 24,
            "verse": 55,
            "text": "अल्लाह ने वचन[1] दिया है उन्हें, जो तुममें से ईमान लायें तथा सुकर्म करें कि उन्हें अवश्य धरती में अधिकार प्रदान करेगा, जैसे उन्हें अधिकार प्रदान किया, जो इनसे पहले थे तथा अवश्य सुदृढ़ कर देगा उनके उस धर्म को, जिसे उनके लिए पसंद किया है तथा उन (की दशा) को उनके भय के पश्चात् शान्ति में बदल देगा, वह मेरी इबादत (वंदना) करते रहें और किसी चीज़ को मेरा साझी न बनायें और जो कुफ़्र करें इसके पश्चात्, तो वही उल्लंघनकारी हैं।"
        },
        {
            "chapter": 24,
            "verse": 56,
            "text": "यथा नमाज़ की स्थापना करो, ज़कात दो तथा रसूल की आज्ञा का पालन करो, ताकि तुमपर दया की जाये।"
        },
        {
            "chapter": 24,
            "verse": 57,
            "text": "और (हे नबी!) कदापि आप न समझें कि जो काफ़िर हो गये, वे (अल्लाह को) धरती में विवश कर देने वाले हैं और उनका स्थान नरक है और वह बुरा निवास स्थान है।"
        },
        {
            "chapter": 24,
            "verse": 58,
            "text": "हे ईमान वालो! तुम[1] से अनुमति लेना आवश्यक है, तुम्हारे स्वामित्व के दास-दासियों को और जो तुममें से (अभी) युवा अवस्था को न पहुँचे हों, तीन समय; फ़ज्र (भोर) की नमाज़ से पहले और जिस समय तुम अपने वस्त्र उतारते हो दोपहर में तथा इशा (रात्रि) की नमाज़ के पश्चात्। ये तीन (एकांत) पर्दे के समय हैं तुम्हारे लिए। (फिर) तुमपर और उनपर कोई दोष नहीं है इनके पश्चात्, तुम अधिक्तर आने-जाने वाले हो एक-दूसरे के पास। अल्लाह तुम्हारे लिए आदेशों का वर्णन कर रहा है और अल्लाह सर्वज्ञ निपुण है।"
        },
        {
            "chapter": 24,
            "verse": 59,
            "text": "और जब तुममें से बच्चे युवा अवस्था को पहुँचें, तो वे भी वैसे ही अनुमति लें, जैसे उनसे पूर्व के (बड़े) अनुमति माँगते हैं, इसी प्रकार, अल्लाह उजागर करता है तुम्हारे लिए अपनी आयतों को तथा अल्लाह सर्वज्ञ, तत्वज्ञ है।"
        },
        {
            "chapter": 24,
            "verse": 60,
            "text": "तथा जो बूढ़ी स्त्रियाँ विवाह की आशा न रखती हों, तो उनपर कोई दोष नहीं कि अपनी (पर्दे की) चादरें उतारकर रख दें, प्रतिबंध ये है कि अपनी शोभी का प्रदर्शन करने वाली न हों और यदि सुरक्षित रहें,[1] तो उनके लिए अच्छ है।"
        },
        {
            "chapter": 24,
            "verse": 61,
            "text": "अन्धे पर कोई दोष नहीं है, न लंगड़े पर कोई दोष[1] है, न रोगी पर कोई दोष है और न स्वयं तुमपर कि खाओ अपने घरों[2] से, अपने बापों के घरों से, अपनी माँओं के धरों से, अपने भाईयों के घरों से, अपनी बहनों के घरों से, अपने चाचाओं के घरों से, अपनी फूफियों के घरों से, अपने मामाओं के घरों से, अपनी मौसियों के घरों से अथवा जिसकी चाबियों के तुम स्वामी[3] हो अथवा अपने मित्रों के घरों से। तुमपर कोई दोष नहीं, एक साथ खाओ या अलग अलग। फिर जब तुम प्रवेश करो घरों में,[4] तो अपनों को सलाम किया करो, एक आशीर्वाद है अल्लाह की ओर से निर्धारित किया हुआ, जो शुभ पवित्र है। इसी प्रकार, अल्लाह तुम्हारे लिए आयतों का वर्णन करता है, ताकि तुम समझ लो।"
        },
        {
            "chapter": 24,
            "verse": 62,
            "text": "वास्तव में, ईमान वाले वह हैं, जो अल्लाह और उसके रसूल पर ईमान लायें और जब आपके साथ किसी सामूहिक कार्य पर होते हैं, तो जाते नहीं, जब तक आपसे अनुमति न लें, वास्तव में, जो आपसे अनुमति लेते हैं, वही अल्लाह और उसके रसूल पर ईमान रखते हैं, तो जब वे आपसे अपने किसी कार्य के लिए अनुमति माँगें, तो आप उनमें से जिसे चाहें, अनुमति दें और उनके लिए अल्लाह से क्षमा की प्रार्थना करें। वास्तव में, अल्लाह अति क्षमी दयावान् है।"
        },
        {
            "chapter": 24,
            "verse": 63,
            "text": "और तुम मत बनाओ, रसूल के पुकारने को, परस्पर एक-दूसरे को पुकारने जैसा[1], अल्लाह तुममें से उन्हें जानता है, जो सरक जाते हैं, एक-दूसरे की आड़ लेकर। तो उन्हें सावधान रहना चाहिए, जो आपके आदेश का विरोध करते हैं कि उनपर कोई आपदा आ पड़े अथवा उनपर कोई दुःखदायी यातना आ जाये।"
        },
        {
            "chapter": 24,
            "verse": 64,
            "text": "सावधान! अल्लाह ही का है, जो आकाशों तथा धरती में है, वह जानता है, जिस (दशा) पर तुम हो और जिस दिन वे उसकी ओर फेरे जायेंगे, तो उन्हें बता[1] देगा, जो उन्होंने किया है और अल्लाह प्रत्येक चीज़ का अति ज्ञानी है।"
        },
        {
            "chapter": 25,
            "verse": 1,
            "text": "शुभ है वह (अल्लाह), जिसने फ़ुर्क़ान[1] अवतरित किया अपने भक्त[2] पर, ताकि पूरे संसार-वासियों को सावधान करने वाला हो।"
        },
        {
            "chapter": 25,
            "verse": 2,
            "text": "जिसके लिए आकाशों तथा धरती का राज्य है तथा उसने अपने लिए कोई संतान नहीं बनायी और न उसका कोई साझी है राज्य में तथा उसने प्रत्येक वस्तु की उत्पत्ति की, फिर उसे एक निर्धारित रूप दिया।"
        },
        {
            "chapter": 25,
            "verse": 3,
            "text": "और उन्होंने उसके अतिरिक्त अनेक पूज्य बना लिए हैं, जो किसी चीज़ की उत्पत्ति नहीं कर सकते और वे स्वयं उत्पन्न किये जाते हैं और न वे अधिकार रखते हैं अपने लिए किसी हानि का, न अधिकार रखते हैं किसी लाभ का, न अधिकार रखते हैं मरण और न जीवन और न पुनः[1] जीवित करने का।"
        },
        {
            "chapter": 25,
            "verse": 4,
            "text": "तथा काफ़िरों ने कहाः ये[1] तो बस एक मनघड़त बात है, जिसे इस[2] ने स्वयं घड़ लिया है और इसपर अन्य लोगों ने उसकी सहायता की है। तो वास्तव में, वो काफ़िर बड़ा अत्याचार और झूठ बना लाये हैं।"
        },
        {
            "chapter": 25,
            "verse": 5,
            "text": "और कहा कि ये तो पूर्वजों की कल्पित कथायें हैं जिन्हें उसने स्वयं लिख लिया है और वह पढ़ी जाती हैं, उसके समक्ष प्रातः और संध्या।"
        },
        {
            "chapter": 25,
            "verse": 6,
            "text": "आप कह दें कि इसे उसने अवतरित किया है, जो आकाशों तथा धरती का भेद जानता है। वास्तव में, वह[1] अति क्षमाशील, दयावान् है।"
        },
        {
            "chapter": 25,
            "verse": 7,
            "text": "तथा उन्होंने कहाः ये कैसा रसूल है, जो भोजन करता है तथा बाज़ारों में चलता है? क्यों नहीं उतार दिया गया उसकी ओर कोई फ़रिश्ता, तो वह उसके साथ सावधान करने वाला होता"
        },
        {
            "chapter": 25,
            "verse": 8,
            "text": "अथवा उसकी ओर कोई कोष उतार दिया जाता अथवा उसका कोई बाग़ होता, जिसमें से वह खाता? तथा अत्याचारियों ने कहाः तुमतो बस एक जादू किये हुए व्यक्ति का अनुसरण कर रहे हो।"
        },
        {
            "chapter": 25,
            "verse": 9,
            "text": "देखो! आपके संबन्ध में ये कैसी कैसी बातें कर रहे हैं? अतः, वे कुपथ हो गये हैं, वे सुपथ पा ही नहीं सकते।"
        },
        {
            "chapter": 25,
            "verse": 10,
            "text": "शुभकारी है वह (अल्लाह), जो यदि चाहे, तो बना दे आपके लिए इससे[1] उत्तम बहुत-से बाग़, जिनमें नहरें प्रवाहित हों और बना दे आपके लिए बहुत-से भवन।"
        },
        {
            "chapter": 25,
            "verse": 11,
            "text": "वास्तविक बात ये है कि उन्होंने झुठला दिया है क़्यामत (प्रलय) को और हमने तैयार किया है, उसके लिए, जो प्रलय को झुठलाये, भड़कती हुई अग्नि।"
        },
        {
            "chapter": 25,
            "verse": 12,
            "text": "जब वह ( नरक) उन्हें दूर स्थान से देखेगी, तो (प्रलय के झुठलाने वाले) सुन लेंगे उसके क्रोध तथा आवेग की ध्वनि को।"
        },
        {
            "chapter": 25,
            "verse": 13,
            "text": "और जब वह फेंक दिये जायेंगे उसके किसी संकीर्ण स्थान में बंधे हुए, (तो) वहाँ विनाश को पुकारेंगे।"
        },
        {
            "chapter": 25,
            "verse": 14,
            "text": "(उनसे कहा जायेगाः) आज एक विनाश को मत पुकारो, बहुत-से विनाशों को पुकारो[1]।"
        },
        {
            "chapter": 25,
            "verse": 15,
            "text": "(हे नबी!) आप उनसे कहिए कि क्या ये अच्छा है या स्थायी स्वर्ग, जिसका वचन आज्ञाकारियों को दिया गया है, जो उनका प्रतिफल तथा आवास है"
        },
        {
            "chapter": 25,
            "verse": 16,
            "text": "उन्हीं को उसमें जो इच्छा वे करेंगे, मिलेगा। वे सदावासी होंगे, आपके पालनहार पर (ये) वचन (पूरा करना) अनिवार्य है।"
        },
        {
            "chapter": 25,
            "verse": 17,
            "text": "तथा जिस दिन वह एकत्र करेगा उन्हें और जिसकी वे इबादत (वंदना) करते थे अल्लाह के सिवाय, तो वह (अल्लाह) कहेगाः क्या तुमही ने मेरे इन भक्तों को कुपथ किया है अथवा वे स्वयं कुपथ हो गये"
        },
        {
            "chapter": 25,
            "verse": 18,
            "text": "वे कहेंगेः तू पवित्र है! हमारे लिए ये योग्य नहीं था कि तेरे सिवा कोई संरक्षक[1] बनायें, परन्तु तूने सुखी बना दिया उनको तथा उनके पूर्वजों को, यहाँ तक कि वे शिक्षा को भूल गये और वे थे ही विनाश के योग्य।"
        },
        {
            "chapter": 25,
            "verse": 19,
            "text": "उन्हों[1] ने तो तुम्हें झुठला दिया तुम्हारी बातों में, तो तुम न यातना को फेर सकोगे और न अपनी सहायता कर सकोगे और जो भी अत्याचार[2] करेगा तुममें से, हम उसे घोर यातना चखायेंगे।"
        },
        {
            "chapter": 25,
            "verse": 20,
            "text": "और नहीं भेजा हमने आपसे पूर्व किसी रसूल को, परन्तु वे भोजन करते और बाज़ारों में (भी) चलते[1] फिरते थे तथा हमने बना दिया तुममें से एक को दूसरे के लिए परीक्षा का साधन, तो क्या तुम धैर्य रखोगे? तथा आपका पालनहार सब कुछ देखने[2] वाला है।"
        }
    ]
}
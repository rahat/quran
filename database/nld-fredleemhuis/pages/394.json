{
    "pages": [
        {
            "chapter": 28,
            "verse": 71,
            "text": "Zeg: \"Hoe zien jullie het? Als God voor jullie de nacht permanent zou maken tot aan de opstandingsdag, welke god is er dan, anders dan God, die jullie licht zal brengen? Horen jullie dan niet"
        },
        {
            "chapter": 28,
            "verse": 72,
            "text": "Zeg: \"Hoe zien jullie het? Als God voor jullie de dag permanent zou maken tot aan de opstandingsdag, welke god is er dan, anders dan God, die jullie een nacht zal brengen waarin jullie kunnen rusten? Hebben jullie dan geen inzicht"
        },
        {
            "chapter": 28,
            "verse": 73,
            "text": "Door Zijn barmhartigheid heeft Hij voor jullie de nacht en de dag gemaakt om er in te rusten en om een gunst van Hem na te streven. En misschien zullen jullie dank betuigen"
        },
        {
            "chapter": 28,
            "verse": 74,
            "text": "En op de dag dat Hij hen roept en zegt: \"Waar zijn dan Mijn [zogenaamd goddelijke] metgezellen waarvan jullie het bestaan beweerden"
        },
        {
            "chapter": 28,
            "verse": 75,
            "text": "En Wij nemen uit iedere gemeenschap een getuige en dan zeggen Wij: \"Levert jullie bewijs maar.\" Dan weten zij dat de waarheid God toebehoort en dat zij kwijt zijn geraakt wat zij verzonnen hebben"
        },
        {
            "chapter": 28,
            "verse": 76,
            "text": "Karoen behoorde tot het volk van Moesa en hij gedroeg zich onrechtmatig tegenover hen. En Wij hadden hem zoveel schatten gegeven dat zijn sleutels met moeite door een groep sterke mannen gedragen zouden kunnen worden. Toen zijn volk tot hem zei: \"Verheug je niet zo. God bemint hen niet die zich [ongegrond] verheugen"
        },
        {
            "chapter": 28,
            "verse": 77,
            "text": "En streef met wat God jou gegeven heeft naar de laatste woning en vergeet jouw aandeel aan de tegenwoordige wereld niet. Doe goed zoals God aan jou goed heeft gedaan en streef niet naar verderf op de aarde. God bemint de verderfzaaiers niet"
        }
    ]
}
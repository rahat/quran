{
    "pages": [
        {
            "chapter": 2,
            "verse": 62,
            "text": "Zij die geloven, zij die het jodendom aanhangen, de christenen en de SabiÃ«rs die in God en de laatste dag geloven en die deugdelijk handelen, voor hen is hun loon bij hun Heer en zij hebben niets te vrezen noch zullen zij bedroefd zijn"
        },
        {
            "chapter": 2,
            "verse": 63,
            "text": "En toen Wij het verdrag met jullie aangingen en de Berg boven jullie verhieven: \"Houdt aan wat Wij jullie gegeven hebben stevig vast en gedenkt wat erin staat; misschien zullen jullie godvrezend worden"
        },
        {
            "chapter": 2,
            "verse": 64,
            "text": "Toen keerden jullie je daarna af en zonder Gods goedgunstigheid jegens jullie en Zijn barmhartigheid zouden jullie tot de verliezers behoren"
        },
        {
            "chapter": 2,
            "verse": 65,
            "text": "Jullie hebben toch weet van hen die bij jullie op de sabbat in overtreding kwamen. Wij zeiden immers tegen hen: \"Weest weggejaagde apen"
        },
        {
            "chapter": 2,
            "verse": 66,
            "text": "Zo maakten Wij het tot een afschrikwekkend voorbeeld voor hun eigen tijd en later en tot een aansporing voor de godvrezenden"
        },
        {
            "chapter": 2,
            "verse": 67,
            "text": "En toen Moesa tot zijn volk zei: \"God beveelt jullie een koe te slachten\" zeiden zij: \"Drijf jij de spot met ons?\" Hij zei: \"God bescherme mij ervoor dat ik zo dom zou zijn"
        },
        {
            "chapter": 2,
            "verse": 68,
            "text": "Zij zeiden: \"Bid voor ons tot jouw Heer dat Hij ons duidelijk maakt wat zij moet zijn.\" Hij zei: \"Dit zegt Hij, dat zij niet een te oude koe moet zijn en ook niet een die nog niet gekalfd heeft: ertussenin. Doet dus wat jullie bevolen is"
        },
        {
            "chapter": 2,
            "verse": 69,
            "text": "Zij zeiden: \"Bid voor ons tot jouw Heer dat Hij ons duidelijk maakt wat haar kleur moet zijn.\" Hij zei: \"Dit zegt Hij, dat zij een gele koe moet zijn, van een heldere kleur, die de kijkers verheugt"
        }
    ]
}
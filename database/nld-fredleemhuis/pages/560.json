{
    "pages": [
        {
            "chapter": 66,
            "verse": 1,
            "text": "O profeet! Waarom verklaar jij verboden wat God heeft toegestaan om je vrouwen tevreden te stellen? God is vergevend en barmhartig"
        },
        {
            "chapter": 66,
            "verse": 2,
            "text": "God heeft voor jullie bepaald hoe jullie je eden moeten ontbinden. God is jullie beschermheer en Hij is de wijze, de wetende"
        },
        {
            "chapter": 66,
            "verse": 3,
            "text": "Toen de profeet aan een van zijn echtgenotes in vertrouwen een gebeurtenis meedeelde en zij het toch verder vertelde en God het hem openbaar maakte, maakte hij het deels bekend en liet het deels onvermeld. Toen hij het haar meedeelde zei zij: \"Wie heeft dat aan jou meegedeeld?\" Hij zei: \"De wetende, de welingelichte heeft het mij meegedeeld"
        },
        {
            "chapter": 66,
            "verse": 4,
            "text": "Als jullie je beiden berouwvol tot God wenden, dan waren jullie harten afgedwaald. Maar als jullie beiden elkaar bijstaan tegen hem, dan is God zijn beschermheer en Djibriel, en verder zullen de rechtschapen gelovigen en de engelen ook bijstand verlenen"
        },
        {
            "chapter": 66,
            "verse": 5,
            "text": "Als hij zich van jullie scheidt zal zijn Heer hem misschien wel andere echtgenotes, die beter zijn dan jullie, voor jullie in de plaats geven, vrouwen die zich [aan God] overgeven, die gelovig, onderdanig, berouwhebbend, dienend en vastend zijn, die al eerder getrouwd geweest zijn of die nog maagd zijn"
        },
        {
            "chapter": 66,
            "verse": 6,
            "text": "Jullie die geloven! Beschermt jullie zelf en jullie huisgenoten voor een vuur waarvan mensen en stenen de brandstof zijn. Hardhandige en strenge engelen zijn ermee belast die God niet ongehoorzaam zijn in wat Hij hun beveelt en die doen wat hun bevolen is"
        },
        {
            "chapter": 66,
            "verse": 7,
            "text": "Jullie die ongelovig zijn! Verontschuldigt jullie vandaag niet. Aan jullie wordt vergolden wat jullie gedaan hebben"
        }
    ]
}
{
    "juzs": [
        {
            "chapter": 4,
            "verse": 24,
            "text": "En ook [verboden om mee te trouwen zijn] de eerbaar getrouwde vrouwen, behalve slavinnen waarover jullie beschikken. Het is Gods voorschrift voor jullie. Daarnaast is het jullie toegestaan er met jullie bezittingen in eerbaarheid en niet in ontucht naar te streven. Voor het genot dat jullie van haar ontvangen, geeft haar daarvoor haar loon; een verplichting is het. Het geldt voor jullie niet als overtreding als jullie daarboven in onderlinge overeenstemming iets regelen nadat de verplichting is vastgelegd. God is wetend en wijs"
        },
        {
            "chapter": 4,
            "verse": 25,
            "text": "Als iemand van jullie het niet kan opbrengen te trouwen met eerbare gelovige vrouwen, dan kan hij trouwen met gelovige meisjes waarover jullie als slavinnen beschikken. God kent jullie geloof het best. Jullie horen bij elkaar. Trouwt dus met haar met toestemming van haar mensen en geeft haar in redelijkheid haar loon als eerbaar getrouwde vrouwen, die geen ontucht bedrijven en zich geen minnaars nemen. Wanneer men dan eerbaar met haar getrouwd is en als zij dan een gruweldaad begaan, dan geldt voor haar de helft van de bestraffing die voor de eerbaar getrouwde vrouwen geldt. Dat is voor wie uit jullie midden bang zijn zich te bezondigen. Maar dat jullie geduldig volharden is beter voor jullie. God is vergevend en barmhartig"
        },
        {
            "chapter": 4,
            "verse": 26,
            "text": "God wil jullie duidelijkheid verschaffen, jullie op het goede pad brengen volgens de gewoonten van hen die er voor jullie tijd waren en zich genadig tot jullie wenden. God is wetend en wijs"
        },
        {
            "chapter": 4,
            "verse": 27,
            "text": "En God wenst zich genadig tot jullie te wenden maar zij die de begeerten najagen wensen dat jullie geweldig gaan afwijken"
        },
        {
            "chapter": 4,
            "verse": 28,
            "text": "God wenst het voor jullie gemakkelijk te maken; de mens is immers zwak geschapen"
        },
        {
            "chapter": 4,
            "verse": 29,
            "text": "Jullie die geloven! Verteert niet onderling elkaars bezittingen door bedrog, behalve als het om handel met wederzijdse instemming gaat, en doodt elkaar niet. God is voor jullie barmhartig"
        },
        {
            "chapter": 4,
            "verse": 30,
            "text": "Wie het in overtreding en onrechtmatigheid toch doet, die zullen Wij in een vuur laten braden; dat is voor God gemakkelijk"
        },
        {
            "chapter": 4,
            "verse": 31,
            "text": "Als jullie de ernstige vergrijpen vermijden die jullie verboden zijn, dan zullen Wij de slechte daden van jullie kwijtschelden en jullie een voortreffelijke binnenkomst bezorgen"
        },
        {
            "chapter": 4,
            "verse": 32,
            "text": "Begeert niet iets waarmee God een van jullie boven een ander heeft bevoorrecht. De mannen krijgen een aandeel van wat zij hebben verdiend en de vrouwen krijgen een aandeel van wat zij hebben verdiend. En vraagt God om iets van Zijn goedgunstigheid. God is alwetend"
        },
        {
            "chapter": 4,
            "verse": 33,
            "text": "Wij hebben gemaakt dat er voor iedereen rechthebbenden zijn op wat de ouders en de verwanten nalaten. En zij met wie jullie door eden verbonden zijn, geeft hun hun aandeel. God is van alles getuige"
        },
        {
            "chapter": 4,
            "verse": 34,
            "text": "De mannen zijn zaakwaarnemers voor de vrouwen, omdat God de een boven de ander heeft bevoorrecht en omdat zij van hun bezittingen uitgegeven hebben. De deugdzame vrouwen zijn dus onderdanig en zij waken over wat verborgen is, omdat God erover waakt. Maar zij van wie jullie ongezeglijkheid vrezen, vermaant haar, laat haar alleen in de rustplaatsen en slaat haar. Als zij jullie dan gehoorzamen, dan moeten jullie niet proberen haar nog iets aan te doen. God is verheven en groot"
        },
        {
            "chapter": 4,
            "verse": 35,
            "text": "En als jullie onmin tussen beiden vrezen, zendt dan een scheidsrechter van zijn mensen en een scheidsrechter van haar mensen. Als zij beiden het weer goed willen maken, dan zal God hen met elkaar verzoenen. God is wetend en welingelicht"
        },
        {
            "chapter": 4,
            "verse": 36,
            "text": "Dient God en voegt aan Hem niets als metgezel toe. En weest goed voor de ouders en ook voor de verwant, de wezen, de behoeftigen, de verwante buur, de niet-verwante buur, de niet-verwante medeburger, hij die onderweg is en slaven waarover jullie beschikken. God bemint niet wie ingebeeld en verwaand zijn"
        },
        {
            "chapter": 4,
            "verse": 37,
            "text": "die gierig zijn, die de mensen opdragen gierig te zijn, die verbergen wat God hun van Zijn goedgunstigheid gegeven heeft -- voor de ongelovigen hebben Wij een vernederende bestraffing klaargemaakt"
        },
        {
            "chapter": 4,
            "verse": 38,
            "text": "die hun bezittingen weggeven om door de mensen gezien te worden en die niet in God noch in de laatste dag geloven. En voor wie de satan een kameraad is; een slechte kameraad is dat"
        },
        {
            "chapter": 4,
            "verse": 39,
            "text": "Wat zou hun kunnen overkomen als zij in God en in de laatste dag zouden geloven en ook iets van wat God hun voor hun levensonderhoud gegeven heeft als bijdragen geven. God is over hen wetend"
        },
        {
            "chapter": 4,
            "verse": 40,
            "text": "God doet geen greintje onrecht aan en als het een goede daad is zal Hij die verdubbelen en van Zijn kant een geweldig loon geven"
        },
        {
            "chapter": 4,
            "verse": 41,
            "text": "Hoe zal het dan zijn wanneer Wij uit elke gemeenschap een getuige laten komen en Wij jou als getuige tegen dezen hier laten komen"
        },
        {
            "chapter": 4,
            "verse": 42,
            "text": "Op die dag zullen zij die ongelovig zijn en ongehoorzaam aan de gezant graag willen dat de aarde met hen gelijkgemaakt wordt. En zij kunnen voor God geen gesprek verbergen"
        },
        {
            "chapter": 4,
            "verse": 43,
            "text": "Jullie die geloven! Nadert niet tot de salaat, terwijl jullie dronken zijn, zolang jullie niet weten wat jullie zeggen, en ook niet terwijl jullie onrein zijn -- behalve wanneer jullie onderweg voorbijkomen -- zolang jullie je niet eerst wassen. En als jullie ziek zijn of op reis of als iemand van het toilet komt of met vrouwen omgang heeft gehad en jullie vinden geen water, zoekt dan goede kale grond en wrijft jullie gezichten en handen. God is lankmoedig en vergevend"
        },
        {
            "chapter": 4,
            "verse": 44,
            "text": "Heb jij niet gezien naar hen aan wie een aandeel aan het boek gegeven is, dat zij dwaling kopen en wensen dat jullie van de weg afdwalen"
        },
        {
            "chapter": 4,
            "verse": 45,
            "text": "God kent jullie vijanden het best. God is goed genoeg als beschermer en God is goed genoeg als helper"
        },
        {
            "chapter": 4,
            "verse": 46,
            "text": "Onder hen die het jodendom aanhangen zijn er die de woorden verdraaien [door ze] uit hun verband [te halen] en die zeggen: \"Wij hebben gehoord en zijn opstandig geworden) en: \"Hoor\" zonder dat het hoorbaar is en: \"Eerbiedig ons\" met verdraaiing van hun tongen en belastering van de godsdienst. Als zij maar gezegd hadden: \"Wij horen en gehoorzamen\" en \"Hoor en let op ons\" dan was dat beter voor hen en juister, maar God heeft hen om hun ongeloof vervloekt; zij geloven maar weinig"
        },
        {
            "chapter": 4,
            "verse": 47,
            "text": "Jullie aan wie het boek gegeven is! Gelooft in wat Wij hebben neergezonden ter bevestiging van wat jullie al hebben, voordat Wij gezichten weghalen en aan hun achterkant weer aanbrengen of hen vervloeken, zoals Wij hen van de sabbat vervloekt hebben. Gods beschikking wordt uitgevoerd"
        },
        {
            "chapter": 4,
            "verse": 48,
            "text": "God vergeeft het niet als men aan Hem metgezellen toevoegt, maar afgezien daarvan vergeeft Hij aan wie Hij wil. Wie aan God metgezellen toevoegt, die heeft een geweldige zonde verzonnen"
        },
        {
            "chapter": 4,
            "verse": 49,
            "text": "Heb jij niet gezien naar hen die van zichzelf zeggen dat zij gelouterd zijn? Nee toch, God zal louteren wie Hij wil en hun wordt nog geen vezeltje onrecht aangedaan"
        },
        {
            "chapter": 4,
            "verse": 50,
            "text": "Kijk hoe zij over God leugens verzinnen; dat is genoeg als duidelijke zonde"
        },
        {
            "chapter": 4,
            "verse": 51,
            "text": "Heb jij niet gezien naar hen aan wie een aandeel aan het boek gegeven is, dat zij geloven aan de Djibt en de Taghoet en over hen die ongelovig zijn zeggen: \"Dezen volgen een betere weg dan zij die geloven"
        },
        {
            "chapter": 4,
            "verse": 52,
            "text": "Zij zijn het die God vervloekt heeft en als God iemand vervloekt, dan zul je voor hem geen helper vinden"
        },
        {
            "chapter": 4,
            "verse": 53,
            "text": "Of hebben zij een aandeel in de heerschappij? Nu dan! Zij zouden de mensen nog niet de holte in een dadelpit geven"
        },
        {
            "chapter": 4,
            "verse": 54,
            "text": "Of zijn zij afgunstig op de mensen om wat God hun van Zijn goedgunstigheid gegeven heeft? Maar Wij hebben toch aan de mensen van Ibrahiem het boek en de wijsheid gegeven en Wij hebben hun een geweldige heerschappij gegeven"
        },
        {
            "chapter": 4,
            "verse": 55,
            "text": "Onder hen zijn er, die erin geloven en onder hen zijn er, die zich ervan afkeren. De hel is als vuurgloed genoeg"
        },
        {
            "chapter": 4,
            "verse": 56,
            "text": "Zij die ongelovig zijn in Onze tekenen, hen zullen Wij in een vuur laten braden. Telkens als hun huid gaar gebakken is, vervangen Wij die door andere huid, opdat zij de bestraffing proeven. God is machtig en wijs"
        },
        {
            "chapter": 4,
            "verse": 57,
            "text": "Maar zij die gelovig zijn en de deugdelijke daden doen, hen zullen Wij tuinen laten binnengaan waar de rivieren onderdoor stromen, daarin zullen zij voor immer en altijd blijven. Voor hen zijn er daarin reingemaakte echtgenotes en Wij zullen hen in een beschuttende schaduw laten binnengaan"
        },
        {
            "chapter": 4,
            "verse": 58,
            "text": "God beveelt jullie in bewaring gegeven goederen aan de rechthebbenden te overhandigen en, wanneer jullie tussen de mensen oordelen, dat jullie rechtvaardig oordelen. Hoe goed is het toch, waarmee God jullie aanspoort. God is horend en doorziend"
        },
        {
            "chapter": 4,
            "verse": 59,
            "text": "Jullie die geloven! Gehoorzaamt God en gehoorzaamt de gezant en de gezagdragers uit jullie midden. Als jullie met elkaar twisten, legt het dan voor aan God en de gezant, als jullie in God en de laatste dag geloven; dat is beter voor jullie en een mooiere afsluiting"
        },
        {
            "chapter": 4,
            "verse": 60,
            "text": "Heb jij niet gezien naar hen die beweren te geloven in wat naar jou is neergezonden en in wat er al voor jouw tijd is neergezonden, dat zij voor een uitspraak bij de Taghoet in beroep wensen te gaan, hoewel hun bevolen was daarin niet te geloven. De satan wenst hen ver te laten afdwalen"
        },
        {
            "chapter": 4,
            "verse": 61,
            "text": "En wanneer tot hen gezegd wordt: \"Komt tot wat God heeft neergezonden en tot de gezant\" dan zie jij de huichelaars zich duidelijk van jou afkeren"
        },
        {
            "chapter": 4,
            "verse": 62,
            "text": "En hoe is het dan als hen onheil treft voor wat hun handen tevoren gedaan hebben en als zij dan tot jou komen, terwijl zij bij God zweren: \"Wij wensten alleen maar goed te doen en gunstig te stemmen"
        },
        {
            "chapter": 4,
            "verse": 63,
            "text": "Dat zijn zij van wie God weet wat er in hun harten is. Wend je van hen af en vermaan hen en zeg doeltreffende woorden tot hen over henzelf"
        },
        {
            "chapter": 4,
            "verse": 64,
            "text": "Wij hebben de gezanten slechts gezonden om, met Gods toestemming, gehoorzaamd te worden. En als zij, omdat zij zichzelf onrecht aangedaan hebben, tot jou zouden komen en dan God om vergeving zouden vragen en als de gezant voor hen om vergeving zou vragen dan zouden zij merken dat God een genadegever is en barmhartig"
        },
        {
            "chapter": 4,
            "verse": 65,
            "text": "Maar nee, bij jouw Heer, zij geloven pas [echt] als zij jou tot scheidsrechter maken over wat bij hen omstreden is en als zij dan bij zichzelf geen moeite hebben met wat jij geoordeeld hebt en het volledig aanvaarden"
        },
        {
            "chapter": 4,
            "verse": 66,
            "text": "En als Wij aan hen voorgeschreven hadden: \"Doodt elkaar\" of \"Vertrekt uit jullie woningen\", dan zouden zij het op enkelen na niet doen. Maar als zij zouden doen waartoe zij worden aangespoord dan zou dat beter zijn en een stevigere bevestiging"
        },
        {
            "chapter": 4,
            "verse": 67,
            "text": "En dan zouden Wij hun van Onze kant een geweldig loon geven"
        },
        {
            "chapter": 4,
            "verse": 68,
            "text": "En Wij zouden hen op een juiste weg leiden"
        },
        {
            "chapter": 4,
            "verse": 69,
            "text": "Wie God en de gezant gehoorzamen, dat zijn zij die bij hen behoren aan wie God genade geschonken heeft: de profeten, de oprechten, de [geloofs]getuigen en de rechtschapenen. Dat zijn goede kameraden"
        },
        {
            "chapter": 4,
            "verse": 70,
            "text": "Dat is de goedgunstigheid van God. God is goed genoeg als wetende"
        },
        {
            "chapter": 4,
            "verse": 71,
            "text": "Jullie die geloven! Neemt jullie voorzorgsmaatregelen en rukt uit in groepen of rukt gezamenlijk uit"
        },
        {
            "chapter": 4,
            "verse": 72,
            "text": "Onder jullie zijn er die treuzelen en als jullie dan onheil treft zegt zo iemand: \"God heeft mij genade geschonken, omdat ik niet met hen daarbij tegenwoordig was"
        },
        {
            "chapter": 4,
            "verse": 73,
            "text": "Maar als jullie een gunst van God treft dan zegt hij, alsof er tussen jullie en hem geen vriendschap was: \"Ach was ik maar met hen erbij geweest, dan had ik een geweldige triomf behaald"
        },
        {
            "chapter": 4,
            "verse": 74,
            "text": "Laten zij die het tegenwoordige leven verkopen voor het hiernamaals dan strijden op Gods weg en wie op Gods weg strijdt en gedood wordt of de overwinning behaalt, hem zullen Wij een geweldig loon geven"
        },
        {
            "chapter": 4,
            "verse": 75,
            "text": "Wat hebben jullie dat jullie niet op Gods weg strijden en ook niet voor die onderdrukte mannen, vrouwen en kinderen die zeggen: \"Onze Heer, breng ons uit deze stad waarvan de inwoners onrecht plegen en breng ons van Uw kant een beschermer en breng ons van Uw kant een helper"
        },
        {
            "chapter": 4,
            "verse": 76,
            "text": "Zij die geloven strijden op Gods weg en zij die ongelovig zijn strijden op de weg van de Taghoet. Bestrijdt de aanhangers van de satan. De list van de satan is maar zwak"
        },
        {
            "chapter": 4,
            "verse": 77,
            "text": "Heb jij niet gezien naar hen tot wie gezegd is: \"Houdt jullie handen in bedwang, verricht de salaat en geeft de zakaat\"? Toen hun dan voorgeschreven werd te strijden, toen was er opeens een groep onder hen die de mensen evenzeer als God vreesde, of nog meer, en die zeiden: \"Onze Heer, waarom hebt U ons voorgeschreven te strijden? Had U ons niet nog een kort uitstel kunnen verlenen?\" Zeg: \"Het genot van het tegenwoordige leven is gering, maar het hiernamaals is beter voor wie godvrezend is en jullie wordt nog geen vezeltje onrecht aangedaan"
        },
        {
            "chapter": 4,
            "verse": 78,
            "text": "Waar jullie ook zijn, de dood zal jullie bereiken ook al zijn jullie in hooggebouwde burchten.\" En als hen iets goeds treft zeggen zij: \"Dit komt van God.\" En als hen iets slechts treft zeggen zij: \"Dit komt van jou.\" Zeg: \"Alles komt van God.\" Wat is er met deze mensen aan de hand dat zij een bericht nauwelijks begrijpen"
        },
        {
            "chapter": 4,
            "verse": 79,
            "text": "Het goede dat jou treft, dat komt van God en het slechte dat jou treft, dat komt van jezelf. Wij hebben jou als gezant tot de mensen gezonden. God is goed genoeg als getuige"
        },
        {
            "chapter": 4,
            "verse": 80,
            "text": "Wie de gezant gehoorzaamt, die gehoorzaamt God en wie zich afkeert? Wij hebben jou niet gezonden als iemand die over hen waakt"
        },
        {
            "chapter": 4,
            "verse": 81,
            "text": "En zij zeggen:\"Gehoorzaamheid!\" Maar als zij bij jou wegtrekken dan besluit een groep van hen heimelijk iets anders dan zij zeggen, maar God schrijft op wat zij heimelijk besluiten. Wend je dus van hen af en stel je vertrouwen op God. God is goed genoeg als voogd"
        },
        {
            "chapter": 4,
            "verse": 82,
            "text": "Overpeinzen zij de Koran dan niet? Als hij van een ander dan God [gekomen] was dan zouden zij er veel tegenstrijdigs in vinden"
        },
        {
            "chapter": 4,
            "verse": 83,
            "text": "En wanneer tot hen een bericht over veiligheid of vrees komt, dan verspreiden zij het. Als ze het echter naar de gezant en naar de gezagdragers onder hen verwezen hadden dan zouden zij uit hun midden die gevolgtrekkingen kunnen maken, er kennis van hebben kunnen nemen. En zonder Gods goedgunstigheid jegens jullie en Zijn barmhartigheid zouden jullie op enkelen na de satan gevolgd hebben"
        },
        {
            "chapter": 4,
            "verse": 84,
            "text": "Strijd dus op Gods weg -- jij wordt slechts voor jezelf aansprakelijk gesteld -- en spoor de gelovigen aan. Misschien dat God het geweld van hen die ongelovig zijn zal afwenden. Gods geweld is groter en Zijn strafvoltrekking is strenger"
        },
        {
            "chapter": 4,
            "verse": 85,
            "text": "Wie met een goede voorspraak bemiddelt, krijgt zijn aandeel daarin en wie met een slechte voorspraak bemiddelt krijgt zijn portie daarvan. God houdt op alles toezicht"
        },
        {
            "chapter": 4,
            "verse": 86,
            "text": "En wanneer men jullie met een groet begroet, groet dan op een betere manier terug of beantwoordt de groet. God rekent over alles af"
        },
        {
            "chapter": 4,
            "verse": 87,
            "text": "God, er is geen god dan Hij. Hij zal jullie bijeenbrengen voor de opstandingsdag, waaraan geen twijfel is. En wie is er oprechter met berichten dan God"
        },
        {
            "chapter": 4,
            "verse": 88,
            "text": "Hoe komt het dan dat er bij jullie met betrekking tot de huichelaars twee groepen zijn, terwijl God hen toch heeft laten terugvallen voor wat zij begaan hebben. Willen jullie dan hen die God tot dwaling gebracht heeft op het goede pad brengen? Wie door God tot dwaling gebracht wordt, voor hem vind je geen weg"
        },
        {
            "chapter": 4,
            "verse": 89,
            "text": "Zij zouden graag willen dat jullie ongelovig werden, zoals zij dat zijn; dan zouden jullie gelijk zijn. Neemt van hen dus niemand als medestander zolang zij niet uitwijken op Gods weg. Als zij zich afkeren, grijpt hen dan en doodt hen waar jullie hen vinden. Neemt van hen niemand als medestander of als helper"
        },
        {
            "chapter": 4,
            "verse": 90,
            "text": "Behalve hen die zich aansluiten bij mensen met wie jullie een verdrag hebben of die met beklemd gemoed tot jullie komen omdat zij tegen jullie zouden moeten strijden of tegen hun eigen mensen strijden. Als God gewild had, dan had Hij hun macht over jullie gegeven en dan hadden zij zeker tegen jullie gestreden. Als zij zich van jullie afzijdig houden, niet tegen jullie strijden en jullie vrede aanbieden dan verschaft God jullie geen weg om tegen hen op te treden"
        },
        {
            "chapter": 4,
            "verse": 91,
            "text": "Jullie zullen anderen vinden die voor jullie veilig wensen te zijn en evenzo voor hun eigen mensen. Telkens als zij aan de beproeving worden blootgesteld worden zij daardoor misleid. Als zij zich dan niet van jullie afzijdig houden, jullie geen vrede aanbieden, noch hun handen in bedwang houden, doodt hen dan waar jullie hen aantreffen. Zij zijn het over wie Wij jullie een duidelijk gezag hebben verleend"
        },
        {
            "chapter": 4,
            "verse": 92,
            "text": "Het komt een gelovige niet toe een gelovige te doden, tenzij per abuis. En als iemand per abuis een gelovige doodt dan geldt de vrijlating van een gelovige slaaf en bloedgeld dat wordt overhandigd aan zijn familie, behalve als het door hen als aalmoes wordt geschonken. Als hij tot mensen behoorde die vijanden van jullie zijn, terwijl hij wel gelovig was, dan geldt als vergelding de vrijlating van een gelovige slaaf, maar als hij tot mensen behoorde met wie jullie een verdrag hebben, dan bloedgeld dat wordt overhandigd aan zijn familie en de vrijlating van een gelovige slaaf. Als iemand niets te geven vindt, dan een vasten van twee maanden achter elkaar als genadegave van God. God is wetend en wijs"
        },
        {
            "chapter": 4,
            "verse": 93,
            "text": "En wie een gelovige opzettelijk doodt, zijn vergelding is de hel, waarin hij altijd blijft. God is vertoornd op hem en vervloekt hem en maakt een geweldige bestraffing voor hem klaar"
        },
        {
            "chapter": 4,
            "verse": 94,
            "text": "Jullie die geloven! Wanneer jullie op Gods weg rondtrekken, zorgt dan dat jullie duidelijke inlichtingen inwinnen en zegt niet tot iemand die jullie de vredesgroet aanbiedt: \"Jij bent geen gelovig\" in jullie streven naar het stoffelijk gewin van het tegenwoordige leven. Bij God zijn toch vele mogelijkheden tot buit. Zo waren jullie vroeger, maar God heeft jullie een gunst bewezen. Wint dus duidelijke inlichtingen in. God is over wat jullie doen welingelicht"
        },
        {
            "chapter": 4,
            "verse": 95,
            "text": "De thuisblijvers onder de gelovigen -- afgezien van hen die gebreken hebben -- en zij die zich inspannen op Gods weg met hun bezittingen en hun eigen persoon zijn niet gelijk. God bevoorrecht hen die zich op Gods weg met hun bezittingen en hun eigen persoon inspannen met een rang boven de thuisblijvers. God heeft allen het beste toegezegd, maar zij die zich met hun bezittingen en hun eigen persoon inspannen worden door God meer dan de thuisblijvers bevoorrecht met een geweldig loon"
        },
        {
            "chapter": 4,
            "verse": 96,
            "text": "met rangen van Hem afkomstig, met vergeving en met barmhartigheid. God is vergevend en barmhartig"
        },
        {
            "chapter": 4,
            "verse": 97,
            "text": "Tot hen die door de engelen worden weggenomen, terwijl zij zichzelf onrecht hebben aangedaan, zeggen zij: \"In wat voor toestand verkeerden jullie?\" Zij zeggen dan: \"Wij waren onderdrukten op de aarde.\" Zij zeggen: \"Was Gods aarde niet zo ruim dat jullie daarin konden uitwijken?\" Zij zijn het van wie de verblijfplaats de hel is; dat is een slechte bestemming"
        },
        {
            "chapter": 4,
            "verse": 98,
            "text": "Maar niet voor die onderdrukte mannen, vrouwen en kinderen die tot geen list in staat zijn en die geen goede weg gewezen werd"
        },
        {
            "chapter": 4,
            "verse": 99,
            "text": "Zij zijn het aan wie God misschien vergiffenis zal schenken. God is lankmoedig en vergevend"
        },
        {
            "chapter": 4,
            "verse": 100,
            "text": "Wie op Gods weg uitwijkt vindt op de aarde vele uitwijkmogelijkheden en ruimte. Wie zijn huis uitgaat om uit te wijken naar God en Zijn gezant en wie dan de dood bereikt, diens beloning is Gods taak. God is vergevend en barmhartig"
        },
        {
            "chapter": 4,
            "verse": 101,
            "text": "Wanneer jullie op de aarde rondtrekken dan is het voor jullie geen vergrijp als jullie de salaat verkorten als jullie vrezen dat zij die ongelovig zijn jullie in verzoeking brengen. De ongelovigen zijn voor jullie een duidelijke vijand"
        },
        {
            "chapter": 4,
            "verse": 102,
            "text": "En wanneer jij bij hen bent en voor hen [als voorganger] de salaat verricht, dan moet een groep van hen met jou de salaat verrichten en zij moeten hun wapens bij zich houden. Wanneer zij zich eerbiedig neerbuigen moeten zij achter jou zijn. Dan moet de andere groep komen die de salaat niet gebeden heeft. Zij moeten dan met jou de salaat bidden en zij moeten hun voorzorgsmaatregelen treffen en hun wapens bij zich houden. Zij die ongelovig zijn zouden graag willen dat jullie niet op jullie wapens en goederen zouden letten, zodat zij in één keer een uitval tegen jullie konden doen. Het is geen vergrijp voor jullie als jullie last van de regen hebben of ziek zijn om dan de wapens af te leggen. Maar treft voorzorgsmaatregelen. God heeft voor de ongelovigen een vernederende bestraffing klaargemaakt"
        },
        {
            "chapter": 4,
            "verse": 103,
            "text": "En wanneer jullie de salaat beëindigd hebben, gedenkt dan God staand, zittend en op jullie zij liggend. Wanneer jullie dan weer rust hebben verricht dan de salaat. De salaat is voor de gelovigen een voorschrift voor bepaalde tijden"
        },
        {
            "chapter": 4,
            "verse": 104,
            "text": "Versaagt niet in de achtervolging van de mensen. Als jullie pijn lijden dan lijden zij net zoals jullie pijn, maar jullie hopen van God wat zij niet kunnen hopen. God is wetend en wijs"
        },
        {
            "chapter": 4,
            "verse": 105,
            "text": "Wij hebben het boek met de waarheid naar jou neergezonden, opdat jij tussen de mensen oordeelt met wat God jou heeft getoond. En wees geen voorvechter voor de verraders"
        },
        {
            "chapter": 4,
            "verse": 106,
            "text": "En vraag God om vergeving. God is vergevend en barmhartig"
        },
        {
            "chapter": 4,
            "verse": 107,
            "text": "Pleit niet ten gunste van hen die aan zichzelf verraad plegen. God bemint niet wie een verrader en een zondaar is"
        },
        {
            "chapter": 4,
            "verse": 108,
            "text": "Zij verbergen zich voor de mensen, maar zij kunnen zich niet voor God verbergen, want Hij is bij hen wanneer zij heimelijk besluiten iets te zeggen wat Hem niet welgevallig is. God omvat wat zij doen"
        },
        {
            "chapter": 4,
            "verse": 109,
            "text": "Zo is dat met jullie; zij zijn het voor wie jullie in het tegenwoordige leven gepleit hebben, maar wie zal op de opstandingsdag voor hen bij God pleiten of wie zal voor hen garant staan"
        },
        {
            "chapter": 4,
            "verse": 110,
            "text": "Wie iets slechts doet of zichzelf onrecht aandoet en dan God om vergeving vraagt zal merken dat God vergevend en barmhartig is"
        },
        {
            "chapter": 4,
            "verse": 111,
            "text": "En wie een zonde begaat, begaat die slechts ten koste van zichzelf. God is wetend en wijs"
        },
        {
            "chapter": 4,
            "verse": 112,
            "text": "En wie een fout of een zonde begaat en er dan iemand die onschuldig is van beschuldigt, die heeft een lasterlijke slechtheid en duidelijke zonde op zich geladen"
        },
        {
            "chapter": 4,
            "verse": 113,
            "text": "En zonder Gods goedgunstigheid jegens jou en Zijn barmhartigheid zou een groep van hen van zins geweest zijn jou tot dwaling te brengen, maar zij brengen slechts zichzelf tot dwaling en zij berokkenen jou geen enkele schade. En God heeft tot jou het boek en de wijsheid neergezonden en Hij heeft jou wat jij niet wist onderwezen. Gods goedgunstigheid jegens jou is geweldig"
        },
        {
            "chapter": 4,
            "verse": 114,
            "text": "Er is niets goeds in veel van hun vertrouwelijke gesprekken, behalve als iemand aanmaant tot een aalmoes, tot iets redelijks of om tussen de mensen vrede te stichten. Als iemand dat doet in het streven naar Gods tevredenheid, dan zal God hem een geweldig loon geven"
        },
        {
            "chapter": 4,
            "verse": 115,
            "text": "Als iemand de gezant tegenwerkt nadat de leidraad hem duidelijk geworden is en hij toch niet de weg van de gelovigen volgt, dan zullen Wij hem daarheen brengen waarheen hij zich heeft afgekeerd; Wij zullen hem in de hel laten braden en dat is pas een slechte bestemming"
        },
        {
            "chapter": 4,
            "verse": 116,
            "text": "God vergeeft het niet als men aan Hem metgezellen toevoegt, maar afgezien daarvan vergeeft Hij aan wie Hij wil. Wie aan Hem metgezellen toevoegt, die is ver afgedwaald"
        },
        {
            "chapter": 4,
            "verse": 117,
            "text": "Zij roepen buiten Hem slechts vrouwelijke wezens aan; zij roepen slechts een opstandige satan aan"
        },
        {
            "chapter": 4,
            "verse": 118,
            "text": "God heeft hem vervloekt, maar hij zei: \"Ik zal van Uw dienaren een vastgesteld aandeel nemen"
        },
        {
            "chapter": 4,
            "verse": 119,
            "text": "ik zal hen tot dwaling brengen, ik zal hun begeerten opwekken, ik zal hun bevelen en zij zullen de oren van hun vee afsnijden, ik zal hun bevelen en zij zullen Gods schepping veranderen.\" Wie zich de satan in plaats van God als beschermer neemt, die zal een duidelijk verlies lijden"
        },
        {
            "chapter": 4,
            "verse": 120,
            "text": "Hij doet hun toezeggingen en wekt hun begeerten op, maar wat de satan hun toezegt is slechts begoocheling"
        },
        {
            "chapter": 4,
            "verse": 121,
            "text": "Zij zijn het van wie de verblijfplaats de hel is en zij vinden daaruit geen ontsnapping"
        },
        {
            "chapter": 4,
            "verse": 122,
            "text": "Maar zij die gelovig zijn en de deugdelijke daden doen, hen zullen Wij tuinen laten binnengaan waar de rivieren onderdoor stromen, daarin zullen zij voor immer en altijd blijven. Dat is in waarheid Gods toezegging. En wie is oprechter dan God in uitspraken"
        },
        {
            "chapter": 4,
            "verse": 123,
            "text": "Het gebeurt niet volgens jullie verlangens, noch volgens de verlangens van de mensen van het boek. Wie iets slechts doet, aan hem wordt het vergolden en hij vindt in plaats van God beschermer noch helper voor zich"
        },
        {
            "chapter": 4,
            "verse": 124,
            "text": "Maar wie -- hetzij man of vrouw -- deugdelijke daden doet als gelovige, zij zullen de tuin binnengaan en jullie wordt nog niet zoveel als de holte in een dadelpit onrecht aangedaan"
        },
        {
            "chapter": 4,
            "verse": 125,
            "text": "Wie heeft er een betere godsdienst dan wie zich geheel aan God overgeeft en goed doet en het geloof volgt van Ibrahiem die het zuivere geloof aanhing? God heeft zich Ibrahiem als boezemvriend genomen"
        },
        {
            "chapter": 4,
            "verse": 126,
            "text": "Van God is wat in de hemelen en wat op de aarde is en God omvat alle dingen"
        },
        {
            "chapter": 4,
            "verse": 127,
            "text": "Zij vragen jou om uitsluitsel over de vrouwen. Zeg: \"God geeft jullie uitsluitsel over haar en eveneens wat jullie in het boek voorgelezen wordt over de vrouwelijke wezen aan wie jullie niet geven wat haar volgens voorschrift toekomt en over dat jullie begeren met haar te trouwen en over die kinderen die weerloos zijn en dat jullie voor wezen de gerechtigheid moeten handhaven. Het goede dat jullie doen, daarvan weet God"
        },
        {
            "chapter": 4,
            "verse": 128,
            "text": "En als een vrouw van haar echtgenoot slechte behandeling of afkerigheid vreest dan is het voor beiden geen vergrijp als zij zich met elkaar verzoenen; verzoening is beter, maar mensen geven zich gemakkelijk over aan hebzucht. Als jullie goed doen, dan is God welingelicht over wat jullie doen"
        },
        {
            "chapter": 4,
            "verse": 129,
            "text": "Jullie zullen niet in staat zijn de vrouwen gelijk te behandelen, hoe graag jullie het ook zouden willen, maar geeft dan ook niet volledig toe aan jullie afkeer, zodat jullie haar alleen laten als een ongehuwde. En als jullie het weer goed maken en godvrezend zijn, dan is God vergevend en barmhartig"
        },
        {
            "chapter": 4,
            "verse": 130,
            "text": "En als zij beiden scheiden dan zal God aan allebei voldoende van Zijn overvloed geven. God is alomvattend en wijs"
        },
        {
            "chapter": 4,
            "verse": 131,
            "text": "Van God is wat er in de hemelen en wat er op de aarde is. Wij hebben aan hen die voor jullie tijd het boek gekregen hebben en aan jullie opgedragen God te vrezen. En als jullie ongelovig zijn, welnu, van God is wat er in de hemelen en wat er op de aarde is. God is behoefteloos en lofwaardig"
        },
        {
            "chapter": 4,
            "verse": 132,
            "text": "Van God is wat er in de hemelen en wat er op de aarde is en God is goed genoeg als voogd"
        },
        {
            "chapter": 4,
            "verse": 133,
            "text": "Als Hij wil, vaagt Hij jullie, o mensen, weg en brengt anderen. God heeft daarover macht"
        },
        {
            "chapter": 4,
            "verse": 134,
            "text": "Wie de beloning van het tegenwoordige leven wenst? bij God is dus de beloning van het tegenwoordige leven en het hiernamaals. God is horend en doorziend"
        },
        {
            "chapter": 4,
            "verse": 135,
            "text": "Jullie die geloven! Weest standvastig in de gerechtigheid als getuigen voor God, al is het tegen jullie zelf of de ouders of de verwanten. Of het nu om een rijke of om een arme gaat, God staat hen beiden zeer na. Volgt dus niet je geneigdheid om niet rechtvaardig te zijn. Maar als jullie verdraaien of jullie afwenden, dan is God welingelicht over wat jullie doen"
        },
        {
            "chapter": 4,
            "verse": 136,
            "text": "Jullie die geloven! Gelooft in God, in Zijn gezant, in het boek dat Hij heeft neergezonden tot Zijn gezant en in het boek dat Hij vroeger al heeft neergezonden. Maar wie geen geloof hecht aan God, Zijn engelen, Zijn boeken, Zijn gezanten en de laatste dag, die is ver afgedwaald"
        },
        {
            "chapter": 4,
            "verse": 137,
            "text": "Zij die geloven en dan ongelovig worden, dan weer gelovig worden en dan weer ongelovig en dan hun ongeloof nog vermeerderen? God is niet zo dat Hij hun vergeeft noch brengt Hij hen op het goede pad"
        },
        {
            "chapter": 4,
            "verse": 138,
            "text": "Zeg de huichelaars aan dat er een pijnlijke bestraffing voor hen is"
        },
        {
            "chapter": 4,
            "verse": 139,
            "text": "die zich de ongelovigen in plaats van de gelovigen als medestanders nemen. Zoeken zij bij hen de macht? Welnee, de macht behoort geheel aan God toe"
        },
        {
            "chapter": 4,
            "verse": 140,
            "text": "Hij heeft tot jullie in het boek neergezonden dat jullie, wanneer jullie horen dat men aan Gods tekenen geen geloof hecht of ermee de spot drijft, niet bij hen gaat zitten totdat zij op een ander gesprek overgaan. Anders zijn jullie gelijk aan hen. God brengt de huichelaars en de ongelovigen bijeen in de hel, allen"
        },
        {
            "chapter": 4,
            "verse": 141,
            "text": "die tegenover jullie een afwachtende houding aannemen. Als jullie door God een succes behalen, dan zeggen zij: \"Waren wij niet met jullie?\" maar als de ongelovigen geluk hebben zeggen zij: \"Hebben wij jullie niet overmeesterd maar toch de gelovigen van jullie afgehouden?\" God zal op de opstandingsdag tussen jullie oordelen en God zal de ongelovigen geen weg verschaffen om tegen jullie op te treden"
        },
        {
            "chapter": 4,
            "verse": 142,
            "text": "De huichelaars proberen God te misleiden, maar Hij misleidt hen. Wanneer zij zich opstellen voor de salaat, staan zij daar achteloos om door de mensen gezien te worden en zij gedenken God slechts weinig"
        },
        {
            "chapter": 4,
            "verse": 143,
            "text": "terwijl zij heen en weer geslingerd worden, niet naar dezen en niet naar die. Wie door God misleid wordt voor hem vind je geen weg"
        },
        {
            "chapter": 4,
            "verse": 144,
            "text": "Jullie die geloven! Neemt de ongelovigen niet in plaats van de gelovigen als medestander. Wensen jullie aan God een duidelijke machtiging tegen jullie te geven"
        },
        {
            "chapter": 4,
            "verse": 145,
            "text": "De huichelaars komen in de laagste verdieping van het vuur en jij zult voor hen geen helper vinden"
        },
        {
            "chapter": 4,
            "verse": 146,
            "text": "behalve voor hen die berouw tonen, zich beteren, zich aan God vasthouden en hun godsdienst geheel aan God wijden; zij zijn het die bij de gelovigen horen en God zal de gelovigen een geweldig loon geven"
        },
        {
            "chapter": 4,
            "verse": 147,
            "text": "Wat zal God met jullie bestraffing doen als jullie dankbaar zijn en geloven? God is dankbaar en wetend"
        }
    ]
}
{
    "juzs": [
        {
            "chapter": 39,
            "verse": 32,
            "text": "En wie is er zondiger dan wie over God liegt en de betrouwbare waarheid loochent wanneer zij tot hem komt? Is er in de hel niet een verblijfplaats voor de ongelovigen"
        },
        {
            "chapter": 39,
            "verse": 33,
            "text": "En wie met de betrouwbare waarheid komen en geloof aan haar hechten, zij zijn het die godvrezend zijn"
        },
        {
            "chapter": 39,
            "verse": 34,
            "text": "Zij hebben bij hun Heer wat zij willen. Dat is het loon voor hen die goed doen"
        },
        {
            "chapter": 39,
            "verse": 35,
            "text": "opdat God hun het slechtste dat zij gedaan hebben kwijtscheldt en hen beloont met het loon voor het beste dat zij deden"
        },
        {
            "chapter": 39,
            "verse": 36,
            "text": "Is God niet goed genoeg voor Zijn dienaar? En zij willen jou bang maken met hen die er in plaats van Hem zouden zijn. En als God iemand tot dwaling brengt, dan is er voor hem niemand die de goede richting wijst"
        },
        {
            "chapter": 39,
            "verse": 37,
            "text": "En als God iemand de goede richting wijst dan is er voor hem niemand die tot dwaling brengt. Is God niet machtig en wraakgierig"
        },
        {
            "chapter": 39,
            "verse": 38,
            "text": "En als jij hun vraagt wie de hemelen en de aarde geschapen heeft zeggen zij: \"God.\" Zeg: \"En hebben jullie wel gezien wat jullie in plaats van God aanroepen? Als God voor mij tegenspoed wenst, kunnen zij dan Zijn tegenspoed voor mij wegnemen? Of als Hij voor mij barmhartigheid wenst, kunnen zij dan Zijn barmhartigheid tegenhouden?\" Zeg: \"Voor mij is God goed genoeg, op Hem moeten zij die vertrouwen hebben hun vertrouwen stellen"
        },
        {
            "chapter": 39,
            "verse": 39,
            "text": "Zeg: \"Mijn volk! Handelt naar jullie vermogen; ik doe dat ook. Dan zullen jullie weten"
        },
        {
            "chapter": 39,
            "verse": 40,
            "text": "tot wie er een bestraffing komt die hem te schande maakt en op wie een blijvende bestraffing zal neerkomen"
        },
        {
            "chapter": 39,
            "verse": 41,
            "text": "Wij hebben tot jou het boek voor de mensen met de waarheid neergezonden. Wie zich de goede richting laat wijzen volgt het goede pad slechts tot zijn eigen voordeel en wie dwaalt, dwaalt slechts ten koste van zichzelf. En jij bent geen voogd over hen"
        },
        {
            "chapter": 39,
            "verse": 42,
            "text": "God neemt de zielen weg op de tijd van hun dood en in hun slaap, als ze nog niet gestorven zijn. Dan houdt Hij die waarvoor de dood beslist is tegen en zendt de andere voor een bepaalde termijn weer weg. Daarin zijn tekenen voor mensen die nadenken"
        },
        {
            "chapter": 39,
            "verse": 43,
            "text": "Of hebben zij buiten God om bemiddelaars genomen? Zeg: \"En als zij niets kunnen uitrichten en geen verstand hebben"
        },
        {
            "chapter": 39,
            "verse": 44,
            "text": "Zeg: \"Aan God komt de bemiddeling geheel toe. Hij heeft de heerschappij over de hemelen en de aarde. Voorts zullen jullie tot Hem worden teruggebracht"
        },
        {
            "chapter": 39,
            "verse": 45,
            "text": "En wanneer God als enige vermeld wordt krimpen de harten van hen die niet in het hiernamaals geloven ineen. En wanneer zij die er in plaats van Hem zouden zijn vermeld worden dan verblijden zij zich opeens"
        },
        {
            "chapter": 39,
            "verse": 46,
            "text": "Zeg: \"O God, schepper van de hemelen en de aarde, kenner van het verborgene en het waarneembare, U oordeelt tussen Uw dienaren over dat waarover zij het oneens waren"
        },
        {
            "chapter": 39,
            "verse": 47,
            "text": "Als zij die onrecht plegen alles wat er op de aarde is hadden en nog eens evenveel, dan zouden zij zich ermee willen vrijkopen van de erge bestraffing op de opstandingsdag. Van de kant van God zal voor hen dan openlijk zichtbaar worden waarop zij niet gerekend hadden"
        },
        {
            "chapter": 39,
            "verse": 48,
            "text": "De slechte daden die zij begaan hebben worden dan namelijk voor hen zichtbaar en zij worden ingesloten door dat waarmee zij de spot dreven"
        },
        {
            "chapter": 39,
            "verse": 49,
            "text": "En wanneer de mens tegenspoed treft dan roept hij Ons aan, maar wanneer Wij hem met genade van Onze kant omgeven hebben zegt hij: \"Het is mij gegeven op grond van kennis die ik heb.\" Welnee, het is een verzoeking. Maar de meesten van hen weten het niet"
        },
        {
            "chapter": 39,
            "verse": 50,
            "text": "Zij die er voor hen waren hadden dat ook al gezegd, maar hun baatte niet wat zij ten uitvoer hadden gebracht"
        },
        {
            "chapter": 39,
            "verse": 51,
            "text": "De slechte daden die zij begingen hebben hen dus getroffen. En ook zij die onrecht plegen uit het midden van dezen hier zullen door de slechte daden die zij hebben begaan getroffen worden zonder dat zij er iets aan kunnen doen"
        },
        {
            "chapter": 39,
            "verse": 52,
            "text": "Weten zij dan niet dat God ruimschoots in het levensonderhoud voorziet van wie Hij wil en ook met mate? Daarin zijn tekenen voor mensen die geloven"
        },
        {
            "chapter": 39,
            "verse": 53,
            "text": "Zeg: \"Mijn dienaren! Als jullie tegen jezelf onmatig zijn geweest moeten jullie de hoop op de barmhartigheid van God niet opgeven. God vergeeft al de zonden; Hij is de vergevende, de barmhartige"
        },
        {
            "chapter": 39,
            "verse": 54,
            "text": "En wendt jullie schuldbewust tot jullie Heer en geeft jullie over aan Hem voordat de bestraffing tot jullie komt. Dan zullen jullie geen hulp krijgen"
        },
        {
            "chapter": 39,
            "verse": 55,
            "text": "En volgt het beste van wat tot jullie van de kant van jullie Heer is neergezonden voordat de bestraffing onverwachts tot jullie komt zonder dat jullie het beseffen"
        },
        {
            "chapter": 39,
            "verse": 56,
            "text": "Opdat niemand zal zeggen: \"Wat heb ik er spijt van dat ik God veronachtzaamd heb! Ik behoorde immers tot de spotters"
        },
        {
            "chapter": 39,
            "verse": 57,
            "text": "Of dat iemand zal zeggen: \"Als God mij op het goede pad gebracht had behoorde ik tot de godvrezenden"
        },
        {
            "chapter": 39,
            "verse": 58,
            "text": "Of dat iemand zal zeggen wanneer hij de bestraffing ziet: \"Als er een terugkeer voor mij was zou ik tot hen die goed doen behoren"
        },
        {
            "chapter": 39,
            "verse": 59,
            "text": "Welnee, Mijn tekenen zijn toch tot jou gekomen, maar jij hebt ze geloochend, jij was hoogmoedig en behoorde tot de ongelovigen"
        },
        {
            "chapter": 39,
            "verse": 60,
            "text": "Op de opstandingsdag zul je hen die over God logen met zwarte gezichten zien. Is er in de hel niet een verblijfplaats voor de hoogmoedigen"
        },
        {
            "chapter": 39,
            "verse": 61,
            "text": "Maar God redt hen die godvrezend zijn om wat zij tot stand hebben gebracht. Hen treft geen kwaad noch zullen zij bedroefd zijn"
        },
        {
            "chapter": 39,
            "verse": 62,
            "text": "God is de schepper van alle dingen en Hij is over alles voogd"
        },
        {
            "chapter": 39,
            "verse": 63,
            "text": "Hij heeft de sleutels van de hemelen en de aarde. Zij die Gods tekenen loochenen, zij zijn het die de verliezers zijn"
        },
        {
            "chapter": 39,
            "verse": 64,
            "text": "Zeg: \"Willen jullie mij dan bevelen iets anders dan God te dienen, jullie onwetenden"
        },
        {
            "chapter": 39,
            "verse": 65,
            "text": "Aan jou en aan hen die er voor jouw tijd waren is geopenbaard: \"Als jij veelgodendienst bedrijft dan zal wat jij doet vruchteloos zijn en zul jij tot de verliezers behoren"
        },
        {
            "chapter": 39,
            "verse": 66,
            "text": "Neen, jij moet God dienen en behoren tot hen die dank betuigen"
        },
        {
            "chapter": 39,
            "verse": 67,
            "text": "Zij hebben God niet op Zijn juiste waarde geschat. De gehele aarde zal namelijk op de opstandingsdag in Zijn greep zijn en de hemelen zullen zijn samengevouwen in Zijn rechterhand. Hij zij geprezen, verheven als Hij is boven wat zij aan Hem als metgezellen toevoegen"
        },
        {
            "chapter": 39,
            "verse": 68,
            "text": "En er wordt op de bazuin geblazen en wie er in de hemelen en wie er op de aarde zijn vallen wezenloos neer, behalve zij van wie God het wil. Dan wordt er een tweede keer op geblazen en dan staan zij op om te kijken"
        },
        {
            "chapter": 39,
            "verse": 69,
            "text": "En de aarde straalt in het licht van haar Heer, het boek wordt voorgelegd en de profeten en getuigen worden gebracht. En er wordt tussen hen naar waarheid beslist en hun wordt geen onrecht aangedaan"
        },
        {
            "chapter": 39,
            "verse": 70,
            "text": "En aan iedereen wordt vergoed wat hij gedaan heeft; Hij kent wat zij doen het best"
        },
        {
            "chapter": 39,
            "verse": 71,
            "text": "En zij die ongelovig zijn worden in horden naar de hel gedreven en wanneer zij er komen worden haar poorten geopend en haar bewakers zeggen tot hen: \"Zijn er tot jullie geen gezanten uit jullie eigen midden gekomen, die jullie de tekenen van jullie Heer voorlazen en die jullie waarschuwden voor de ontmoeting op deze dag van jullie?\" Zij zeggen: \"Ja zeker.\" Maar het woord van de bestraffing is voor de ongelovigen bewaarheid"
        },
        {
            "chapter": 39,
            "verse": 72,
            "text": "Er wordt gezegd: \"Gaat de poorten van de hel binnen om er altijd te blijven.\" Dat is pas een slechte verblijfplaats voor de hoogmoedigen"
        },
        {
            "chapter": 39,
            "verse": 73,
            "text": "En zij die gelovig zijn worden in horden naar de tuin gedreven en wanneer zij er komen worden haar poorten geopend en haar bewakers zeggen tot hen: \"Vrede zij met jullie! Jullie zijn goed geweest, gaat er dus binnen om er altijd te blijven"
        },
        {
            "chapter": 39,
            "verse": 74,
            "text": "En zij zeggen: \"Lof zij God, die Zijn belofte aan ons heeft waargemaakt en die ons de aarde heeft laten beërven zodat wij ons in de tuin kunnen vestigen waar wij willen.\" Dat is pas een goed loon voor hen die [goed] doen"
        },
        {
            "chapter": 39,
            "verse": 75,
            "text": "En je ziet de engelen rondom de troon staan terwijl zij de lof van hun Heer prijzen. En er wordt tussen hen naar waarheid beslist en men zegt: \"Lof zij God, de Heer van de wereldbewoners"
        },
        {
            "chapter": 40,
            "verse": 1,
            "text": "H[aa?] M[iem]"
        },
        {
            "chapter": 40,
            "verse": 2,
            "text": "De neerzending van het boek is gebeurd door God, de machtige, de wetende"
        },
        {
            "chapter": 40,
            "verse": 3,
            "text": "Hij die de zonde vergeeft en het berouw aanvaardt, die streng is in de afstraffing en vermogend. Er is geen god dan Hij. Bij Hem is de bestemming"
        },
        {
            "chapter": 40,
            "verse": 4,
            "text": "Over Gods tekenen twisten slechts zij die ongelovig zijn; laat je niet begoochelen doordat zij in het land rondtrekken"
        },
        {
            "chapter": 40,
            "verse": 5,
            "text": "Voor hun tijd had het volk van Noeh van leugens beticht en na hen ook de partijen. En iedere gemeenschap was van plan om hun gezant te grijpen en zij redetwistten met behulp van onzin om daarmee de waarheid te weerleggen, maar Ik greep hen. En hoe was Mijn afstraffing dan"
        },
        {
            "chapter": 40,
            "verse": 6,
            "text": "Zo werd het woord van jouw Heer bewaarheid tegen hen die ongelovig zijn, dat zij in het vuur thuishoren"
        },
        {
            "chapter": 40,
            "verse": 7,
            "text": "Zij die de troon dragen en eromheen staan prijzen de lof van hun Heer en geloven in Hem. En zij vragen om vergeving voor hen die geloven: \"Onze Heer, U omvat alles in barmhartigheid en kennis. Vergeef dan hun die berouw tonen en Uw weg volgen en behoed hen voor de bestraffing van het hellevuur"
        },
        {
            "chapter": 40,
            "verse": 8,
            "text": "Onze Heer, en laat hen de tuinen van 'Adn binnengaan die U hun hebt toegezegd en ook hen van hun vaderen en echtgenotes en nageslacht die rechtschapen zijn. U bent de machtige, de wijze"
        },
        {
            "chapter": 40,
            "verse": 9,
            "text": "En behoed hen voor de slechte daden, want wie U op die dag voor de slechte daden beschermt, met hem hebt U erbarmen en dat is de geweldige triomf"
        },
        {
            "chapter": 40,
            "verse": 10,
            "text": "Aan hen die ongelovig zijn wordt toegeroepen: \"Gods afschuw is groter dan jullie afschuw van jezelf wanneer jullie tot het geloof worden opgeroepen en jullie toch ongelovig blijven"
        },
        {
            "chapter": 40,
            "verse": 11,
            "text": "Zij zeggen: \"Onze Heer, U hebt ons tweemaal laten sterven en tweemaal tot leven gebracht. Wij erkennen dus onze zonden. Is er nog een weg om hier uit te komen"
        },
        {
            "chapter": 40,
            "verse": 12,
            "text": "Dat is zo omdat jullie ongelovig waren wanneer tot God alleen werd opgeroepen, en gelovig wanneer aan Hem metgezellen werden toegevoegd. Maar het oordeel komt God toe, de verhevene, de grote"
        },
        {
            "chapter": 40,
            "verse": 13,
            "text": "Hij is het die jullie Zijn tekenen laat zien en die voor jullie uit de hemel levensonderhoud laat neerdalen. Maar slechts wie schuldbewust is Iaat zich vermanen"
        },
        {
            "chapter": 40,
            "verse": 14,
            "text": "Roept dus God aan waarbij jullie de godsdienst geheel aan Hem moeten wijden, ook al verafschuwen de ongelovigen het"
        },
        {
            "chapter": 40,
            "verse": 15,
            "text": "De Verhevene van rang en de Heer van de troon verleent door Zijn beschikking de geest aan wie van Zijn dienaren Hij wil om voor de dag van de ontmoeting te waarschuwen"
        },
        {
            "chapter": 40,
            "verse": 16,
            "text": "de dag waarop zij vóórkomen, waarbij niets van hen voor God verborgen blijft. \"Wie heeft vandaag de heerschappij?\" \"God, de ene, de albeheerser"
        },
        {
            "chapter": 40,
            "verse": 17,
            "text": "Vandaag wordt aan iedereen wat hij begaan heeft vergolden, vandaag is er geen onrecht.\" God is snel met de afrekening"
        },
        {
            "chapter": 40,
            "verse": 18,
            "text": "En waarschuw hen voor de dag van de aanstaande [opstanding] wanneer de harten bedrukt in de kelen kloppen. De onrechtplegers hebben dan geen echte vriend en geen bemiddelaar aan wie gehoor gegeven wordt"
        },
        {
            "chapter": 40,
            "verse": 19,
            "text": "Hij kent het verraad in de ogen en wat de harten verbergen"
        },
        {
            "chapter": 40,
            "verse": 20,
            "text": "En God beslist naar waarheid, maar zij die door hen in plaats van Hem aangeroepen worden beslissen niets. God is de horende, de doorziende"
        },
        {
            "chapter": 40,
            "verse": 21,
            "text": "Hebben zij dan niet op de aarde rondgereisd en ernaar gekeken hoe het einde was van hen die er vóór hen waren? Zij waren sterker dan zij en lieten meer sporen achter op de aarde, maar God greep hen voor hun zonden; voor hen was er tegen God geen beschermer"
        },
        {
            "chapter": 40,
            "verse": 22,
            "text": "Dat was omdat hun gezanten met de duidelijke bewijzen tot hen waren gekomen en zij toch ongelovig waren. Dus greep God hen; Hij is sterk en streng in de afstraffing"
        },
        {
            "chapter": 40,
            "verse": 23,
            "text": "Wij hadden Moesa toch met Onze tekenen en een duidelijke machtiging gezonden"
        },
        {
            "chapter": 40,
            "verse": 24,
            "text": "naar Fir'aun, Hamaan en Karoen. Maar zij zeiden: \"Een leugenachtige tovenaar"
        },
        {
            "chapter": 40,
            "verse": 25,
            "text": "En toen hij met de waarheid van Ons bij hen kwam zeiden zij: \"Doodt de zonen van hen die met hem geloven en laat hun vrouwen in leven.\" Maar de list van de ongelovigen mist steeds haar doel"
        },
        {
            "chapter": 40,
            "verse": 26,
            "text": "En Fir'aun zei: \"Laat mij Moesa doden en hij moet dan maar zijn Heer aanroepen. Ik ben bang dat hij [anders] jullie godsdienst zal veranderen of zichtbaar verderf op de aarde zal brengen"
        },
        {
            "chapter": 40,
            "verse": 27,
            "text": "En Moesa zei: \"Ik zoek bescherming bij mijn Heer en jullie Heer tegen iedere hoogmoedige die niet in de dag van de afrekening gelooft"
        },
        {
            "chapter": 40,
            "verse": 28,
            "text": "Een gelovige man uit Fir'auns mensen die zijn geloof verborgen hield zei: \"Zullen jullie een man doden omdat hij zegt: 'Mijn Heer is God?, terwijl hij toch met de duidelijke bewijzen van zijn Heer tot jullie gekomen is? Als hij een leugenaar is zal zijn bedrog in zijn eigen nadeel zijn. Maar als hij gelijk heeft, dan zal jullie zeker iets van wat hij jullie heeft aangezegd treffen. God wijst de goede richting niet aan wie schaamteloos zijn en leugenaars"
        },
        {
            "chapter": 40,
            "verse": 29,
            "text": "Mijn volk! Heden hebben jullie de heerschappij, jullie hebben de overhand in het land, maar wie zal ons helpen tegen Gods geweld als dat tot ons komt?\" Fir'aun zei: \"Ik maak jullie er slechts opmerkzaam op hoe ik het zie en ik wijs jullie slechts de weg van de rechtschapenheid"
        },
        {
            "chapter": 40,
            "verse": 30,
            "text": "Maar hij die geloofde zei: \"Mijn volk! Ik vrees voor jullie iets dergelijks als de dag van de partijen"
        },
        {
            "chapter": 40,
            "verse": 31,
            "text": "iets dergelijks als het geval was met het volk van Noeh, de 'Aad en de Thamoed en hen die er na hen kwamen. Maar God wenst geen onrecht voor Zijn dienaren"
        },
        {
            "chapter": 40,
            "verse": 32,
            "text": "Mijn volk! Ik vrees voor jullie de dag van het elkaar toeroepen"
        },
        {
            "chapter": 40,
            "verse": 33,
            "text": "de dag waarop jullie de rug zullen toekeren, zullen jullie tegen God geen beschermer hebben. En als God iemand tot dwaling brengt is er voor hem niemand die de goede richting wijst"
        },
        {
            "chapter": 40,
            "verse": 34,
            "text": "Joesoef was toch met de duidelijke bewijzen tot jullie gekomen, maar jullie bleven in twijfel verkeren over wat hij jullie bracht. En toen hij dan aan zijn eind gekomen was zeiden jullie: 'God zal na hem wel geen andere gezant laten opstaan.? Zo brengt God tot dwaling wie schaamteloos zijn en twijfelaars"
        },
        {
            "chapter": 40,
            "verse": 35,
            "text": "zij die over Gods tekenen twisten zonder dat er een machtiging tot hen gekomen is; dat wekt grote afschuw op bij God en bij hen die geloven. Zo verzegelt God het hart van iedereen die hoogmoedig is en een geweldenaar"
        },
        {
            "chapter": 40,
            "verse": 36,
            "text": "En Fir'aun zei: \"Hamaan, bouw voor mij een toren, misschien kan ik dan de ladders bereiken"
        },
        {
            "chapter": 40,
            "verse": 37,
            "text": "de ladders van de hemelen, en kan ik omhoogklimmen naar de god van Moesa. Ik vermoed namelijk dat hij een leugenaar is.\" Zo werd voor Fir'aun de slechtheid van zijn handelen aantrekkelijk gemaakt en werd hij van de weg afgehouden. En de list van Fir'aun leidde slechts tot mislukking"
        },
        {
            "chapter": 40,
            "verse": 38,
            "text": "Hij die gelovig was zei: \"Mijn volk! Volgt mij, dan zal ik jullie de weg van de rechtschapenheid wijzen"
        },
        {
            "chapter": 40,
            "verse": 39,
            "text": "Mijn volk! Dit tegenwoordige leven is niet meer dan vruchtgebruik, maar het hiernamaals, dat is de vaststaande woning"
        },
        {
            "chapter": 40,
            "verse": 40,
            "text": "Als iemand iets slechts doet, dan wordt hem slechts dienovereenkomstig vergolden. Maar wie van de mannen of de vrouwen deugdelijk handelen en gelovig zijn, dat zijn zij die de tuin binnengaan. Aan hen wordt daarin levensonderhoud gegeven, zonder afrekening"
        },
        {
            "chapter": 40,
            "verse": 41,
            "text": "En, mijn volk, hoe komt het dat ik jullie tot de redding oproep en dat jullie mij tot het vuur oproepen"
        },
        {
            "chapter": 40,
            "verse": 42,
            "text": "Jullie roepen mij op aan God geen geloof te hechten en dat ik aan hem metgezellen toevoeg waarvan ik geen kennis heb, maar ik roep jullie op tot de machtige, de vergever"
        },
        {
            "chapter": 40,
            "verse": 43,
            "text": "Het staat vast dat er tot dat waartoe jullie mij oproepen helemaal niet opgeroepen kan worden, niet in de tegenwoordige wereld en niet in het hiernamaals, dat onze terugkeer tot God is en dat de onmatigen in het vuur thuishoren"
        },
        {
            "chapter": 40,
            "verse": 44,
            "text": "En wat ik tot jullie zeg zal jullie heugen, maar ik vertrouw mijn zaak aan God toe. God doorziet de dienaren"
        },
        {
            "chapter": 40,
            "verse": 45,
            "text": "Toen behoedde God hem voor de slechte daden die zij beraamden en de mensen van Fir'aun werden ingesloten door de vreselijke bestraffing"
        },
        {
            "chapter": 40,
            "verse": 46,
            "text": "het vuur, waaraan zij 's morgens en 's avonds worden blootgesteld. En op de dag dat het uur aanbreekt [zal gezegd worden]: \"Laat de mensen van Fir'aun de zwaarste bestraffing binnengaan"
        },
        {
            "chapter": 40,
            "verse": 47,
            "text": "En wanneer zij in het vuur met elkaar redetwisten en de zwakken tegen hen die hoogmoedig waren zullen zeggen: \"Wij waren toch volgelingen van jullie, baten jullie ons dan als bescherming tegen een deel van het vuur"
        },
        {
            "chapter": 40,
            "verse": 48,
            "text": "Zij die hoogmoedig waren zeggen: \"Wij zijn er toch allen in; God heeft tussen de dienaren geoordeeld"
        },
        {
            "chapter": 40,
            "verse": 49,
            "text": "En zij die in het vuur zijn zeggen tegen de bewakers van de hel: \"Bidt tot jullie Heer dat Hij ons een dag verlichting van de bestraffing geeft"
        },
        {
            "chapter": 40,
            "verse": 50,
            "text": "Zij zeggen: \"Waren tot jullie niet jullie gezanten met de duidelijke bewijzen gekomen?\" Zij zeggen: \"Ja zeker.\" Zij zeggen: \"Bidt dan zelf.\" Maar het gebed van de ongelovigen mist steeds zijn doel"
        },
        {
            "chapter": 40,
            "verse": 51,
            "text": "Wij helpen Onze gezanten en hen die geloven in het tegenwoordige leven en op de dag dat de getuigen opstaan"
        },
        {
            "chapter": 40,
            "verse": 52,
            "text": "op de dag dat hun die onrecht pleegden hun verontschuldiging niet zal baten. Voor hen is de vloek en voor hen is de slechte woning"
        },
        {
            "chapter": 40,
            "verse": 53,
            "text": "En Wij hebben Moesa toch de leidraad gegeven en de Israëlieten hebben Wij het boek laten beërven"
        },
        {
            "chapter": 40,
            "verse": 54,
            "text": "als leidraad en vermaning voor de verstandigen"
        },
        {
            "chapter": 40,
            "verse": 55,
            "text": "Volhard dus geduldig, want Gods toezegging is waar, vraag om vergeving voor jouw zonde en prijs de lof van jouw Heer in de avond en 's ochtends vroeg"
        },
        {
            "chapter": 40,
            "verse": 56,
            "text": "Zij die over Gods tekenen twisten zonder dat er een machtiging tot hen gekomen is hebben in hun harten slechts grootheidswaan; zij zullen hun doel niet bereiken. Vraag dus God om bescherming; Hij is de wetende, de doorziende"
        },
        {
            "chapter": 40,
            "verse": 57,
            "text": "De schepping van de hemelen en de aarde is groter dan de schepping van de mens, maar de meeste mensen weten het niet"
        },
        {
            "chapter": 40,
            "verse": 58,
            "text": "De blinde en de ziende zijn niet gelijk, noch zij die geloven en de deugdelijke daden doen en zij die verkeerd doen. Hoe weinig laten jullie je vermanen"
        },
        {
            "chapter": 40,
            "verse": 59,
            "text": "Het uur komt zeker, daaraan is geen twijfel, maar de meeste mensen geloven niet"
        },
        {
            "chapter": 40,
            "verse": 60,
            "text": "En jullie Heer zegt: \"Roept Mij aan, dan zal Ik jullie verhoren. Zij die te hoogmoedig zijn om Mij te dienen zullen onderdanig de hel binnengaan"
        },
        {
            "chapter": 40,
            "verse": 61,
            "text": "God is het die voor jullie de nacht gemaakt heeft om te rusten en de dag om te zien. God is vol van goedgunstigheid jegens de mensen, maar de meeste mensen betuigen geen dank"
        },
        {
            "chapter": 40,
            "verse": 62,
            "text": "Dat is God, jullie Heer, de schepper van alle dingen; er is geen god dan Hij. Hoe kunnen jullie dan zo worden afgeleid"
        },
        {
            "chapter": 40,
            "verse": 63,
            "text": "Zij die Gods tekenen ontkennen worden zo afgeleid"
        },
        {
            "chapter": 40,
            "verse": 64,
            "text": "God is het die voor jullie de aarde tot een vaste grond heeft gemaakt en de hemel tot een gebouw, die jullie gevormd heeft -- een mooie vorm heeft Hij jullie gegeven -- en die met goede dingen in jullie onderhoud voorziet. Dat is God, jullie Heer. Gezegend zij dus God, de Heer van de wereldbewoners"
        },
        {
            "chapter": 40,
            "verse": 65,
            "text": "Hij is de levende, er is geen god dan Hij. Roept Hem dus aan terwijl jullie de godsdienst geheel aan Hem wijden. Lof zij God, de Heer van de wereldbewoners"
        },
        {
            "chapter": 40,
            "verse": 66,
            "text": "Zeg: \"Toen tot mij de duidelijke bewijzen van mijn Heer kwamen is mij verboden hen te dienen die jullie in plaats van God aanroepen en Mij is bevolen mij aan de Heer van de wereldbewoners over te geven"
        },
        {
            "chapter": 40,
            "verse": 67,
            "text": "Hij is het die jullie uit aarde geschapen heeft, daarna uit een druppel en daarna uit een bloedklonter. Dan brengt Hij jullie als kind tevoorschijn. Dan moeten jullie volgroeid worden. Dan moeten jullie oude mensen worden -- er zijn er onder jullie die Hij eerder wegneemt? en jullie moeten een vastgestelde termijn bereiken. En misschien zullen jullie verstandig worden"
        },
        {
            "chapter": 40,
            "verse": 68,
            "text": "Hij is het die leven geeft en laat sterven en wanneer Hij iets beslist zegt Hij er slechts tegen: 'Wees!? en het is"
        },
        {
            "chapter": 40,
            "verse": 69,
            "text": "Heb jij niet gezien naar hen die over Gods tekenen twisten hoe zij zich laten verstrooien"
        },
        {
            "chapter": 40,
            "verse": 70,
            "text": "Zij die het boek en dat waarmee Wij Onze gezanten gezonden hebben loochenen, zullen het weten"
        },
        {
            "chapter": 40,
            "verse": 71,
            "text": "Wanneer zij de halsketenen om hun nekken hebben en de kettingen, worden zij gesleurd"
        },
        {
            "chapter": 40,
            "verse": 72,
            "text": "in het gloeiende water en daarna in het vuur verbrand"
        },
        {
            "chapter": 40,
            "verse": 73,
            "text": "Dan wordt er tot hen gezegd: \"Waar zijn zij dan die jullie als [zogenaamd goddelijke] metgezellen vereren"
        },
        {
            "chapter": 40,
            "verse": 74,
            "text": "in plaats van God?\" Zij zeggen: \"Wij zijn hen kwijt. Nee, wij hadden vroeger niets aangeroepen.\" Zo brengt God de ongelovigen tot dwaling"
        },
        {
            "chapter": 40,
            "verse": 75,
            "text": "Dat komt omdat jullie je op de aarde onterecht verheugden en omdat jullie verwaand waren"
        },
        {
            "chapter": 40,
            "verse": 76,
            "text": "Gaat de poorten van de hel binnen om er altijd in te blijven. Dat is pas een slechte verblijfplaats voor de hoogmoedigen"
        },
        {
            "chapter": 40,
            "verse": 77,
            "text": "Volhard dus geduldig, want Gods toezegging is waar. En of Wij jou iets van wat wij hun aangezegd hebben laten zien of dat Wij jou wegnemen, tot Ons zullen zij teruggebracht worden"
        },
        {
            "chapter": 40,
            "verse": 78,
            "text": "En Wij hebben al voor jouw tijd gezanten gezonden. Onder hen zijn er over wie Wij jou verteld hebben en onder hen zijn er over wie Wij jou niet verteld hebben. Het komt een gezant niet toe een teken te brengen zonder Gods toestemming. Maar wanneer Gods beschikking komt wordt naar waarheid beslist. En zij die zeggen dat het niet waar is zullen verloren zijn"
        },
        {
            "chapter": 40,
            "verse": 79,
            "text": "God is het die voor jullie het vee gemaakt heeft om erop te rijden en om ervan te eten"
        },
        {
            "chapter": 40,
            "verse": 80,
            "text": "Jullie hebben daarmee allerlei nuttigheden. En ook kunnen jullie erop iets bereiken wat jullie na aan het hart ligt. Op hen en ook op de schepen worden jullie gedragen"
        },
        {
            "chapter": 40,
            "verse": 81,
            "text": "En Hij laat jullie Zijn tekenen zien. Welk teken van God verwerpen jullie dan"
        },
        {
            "chapter": 40,
            "verse": 82,
            "text": "Hebben zij dan niet op de aarde rondgereisd en ernaar gekeken hoe het einde was van hen die er vóór hen waren? Zij waren meer dan hen en sterker en lieten meer sporen achter op de aarde, maar wat zij ten uitvoer hadden gebracht baatte hun niet"
        },
        {
            "chapter": 40,
            "verse": 83,
            "text": "Toen dan Onze gezanten met de duidelijke bewijzen tot hen kwamen verheugden zij zich over wat zij aan kennis hadden, maar zij werden ingesloten door dat waarmee zij de spot dreven"
        },
        {
            "chapter": 40,
            "verse": 84,
            "text": "En toen zij Ons geweld zagen zeiden zij: \"Wij geloven in God alleen en wij hechten geen geloof aan wat wij aan Hem als metgezellen toegevoegd hebben"
        },
        {
            "chapter": 40,
            "verse": 85,
            "text": "Maar zij hadden geen nut van hun geloof toen zij Ons geweld zagen. Het was Gods gebruikelijke behandeling die reeds eerder te midden van Zijn dienaren had plaatsgevonden. Daar hadden de ongelovigen dus verloren"
        },
        {
            "chapter": 41,
            "verse": 1,
            "text": "H[aa?] M[iem]"
        },
        {
            "chapter": 41,
            "verse": 2,
            "text": "Een neerzending door de Erbarmer, de barmhartige"
        },
        {
            "chapter": 41,
            "verse": 3,
            "text": "een boek waarvan de tekenen zijn uiteengezet als een Arabische Koran voor mensen die weten"
        },
        {
            "chapter": 41,
            "verse": 4,
            "text": "als een verkondiger van goed nieuws en een waarschuwer. Maar de meesten van hen wenden zich af; zij luisteren dus niet"
        },
        {
            "chapter": 41,
            "verse": 5,
            "text": "En zij zeggen: \"Onze harten zijn in hoezen afgesloten van dat waartoe jij ons oproept, in onze oren is hardhorendheid en tussen jou en ons is een afscheiding. Handel dan maar, wij zullen het ook doen"
        },
        {
            "chapter": 41,
            "verse": 6,
            "text": "Zeg: \"Ik ben slechts een mens als jullie; aan mij wordt geopenbaard dat jullie god één god is. Handelt dus correct jegens Hem en vraagt Hem om vergeving. Wee dus de veelgodendienaars"
        },
        {
            "chapter": 41,
            "verse": 7,
            "text": "die de zakaat niet geven en die aan het hiernamaals geen geloof hechten"
        },
        {
            "chapter": 41,
            "verse": 8,
            "text": "Zij die geloven en de deugdelijke daden doen zullen een ononderbroken loon hebben"
        },
        {
            "chapter": 41,
            "verse": 9,
            "text": "Zeg: \"Hechten jullie echt geen geloof aan Hem die de aarde in twee dagen geschapen heeft en schrijven jullie aan Hem gelijken toe? Dat is de Heer van de wereldbewoners"
        },
        {
            "chapter": 41,
            "verse": 10,
            "text": "Hij heeft erop stevige, er bovenuitstekende bergen gemaakt, haar gezegend en allerlei levensonderhoud voor haar verordend in vier dagen, gelijkmatig verdeeld voor hen die vragen"
        },
        {
            "chapter": 41,
            "verse": 11,
            "text": "Toen wendde Hij zich tot de hemel die rook was en Hij zei ertegen en tegen de aarde: \"Komt, goedschiks of kwaadschiks.\" Zij zeiden beide: \"Wij komen goedschiks"
        },
        {
            "chapter": 41,
            "verse": 12,
            "text": "Toen voltooide Hij ze in twee dagen als zeven hemelen en openbaarde in elke hemel wat de ordening ervan was. En Wij hebben de dichtstbijzijnde hemel met lampen opgesierd die ook als bescherming dienen. Dat is de verordening van de machtige, de wetende"
        },
        {
            "chapter": 41,
            "verse": 13,
            "text": "En als zij zich afwenden zeg dan: \"Ik waarschuw jullie voor een donderslag als de donderslag van de 'Aad en de Thamoed"
        },
        {
            "chapter": 41,
            "verse": 14,
            "text": "Toen hun gezanten van voren en van achteren tot hen kwamen [en zeiden]: \"Jullie moeten alleen God dienen\", zeiden zij: \"Als Onze Heer wilde dan zond Hij engelen neer, maar waarmee jullie gezonden zijn daaraan hechten wij geen geloof"
        },
        {
            "chapter": 41,
            "verse": 15,
            "text": "Wat de 'Aad betreft, zij waren onterecht hoogmoedig op de aarde en zij zeiden: \"Wie is er sterker dan wij?\" Hebben zij dan niet gezien dat God, die hen geschapen heeft sterker is dan zij? Maarzij ontkenden Onze tekenen"
        },
        {
            "chapter": 41,
            "verse": 16,
            "text": "Dus zonden Wij tegen hen een gierende wind op onheilspellende dagen om hun de bestraffing van de schande in het tegenwoordige leven te laten proeven, maar de bestraffing in het hiernamaals is nog schandelijker. En zij krijgen geen hulp"
        },
        {
            "chapter": 41,
            "verse": 17,
            "text": "En wat de Thamoed betreft, Wij wezen hun de goede richting, maar zij hadden blindheid liever dan de goede richting gewezen te worden. Toen greep de donderslag van de schandelijke bestraffing hen voor wat zij begaan hadden"
        },
        {
            "chapter": 41,
            "verse": 18,
            "text": "Maar Wij redden hen die geloofden en godvrezend waren"
        },
        {
            "chapter": 41,
            "verse": 19,
            "text": "Maar op de dag dat Gods vijanden in het vuur verzameld worden en dan in het gelid worden gezet"
        },
        {
            "chapter": 41,
            "verse": 20,
            "text": "En wanneer zij daar dan gekomen zijn zal hun gehoor, hun gezicht en hun huid tegen hen getuigen over wat zij deden"
        },
        {
            "chapter": 41,
            "verse": 21,
            "text": "En zij zeggen tegen hun huid: \"Waarom getuigden jullie tegen ons?\" En die zullen dan zeggen: \"God die alles laat spreken heeft ons laten spreken en Hij heeft jullie de eerste maal geschapen en tot Hem worden jullie teruggebracht"
        },
        {
            "chapter": 41,
            "verse": 22,
            "text": "Jullie hadden je namelijk niet zo verborgen dat jullie gehoor, jullie gezicht en jullie huid niet tegen jullie konden getuigen. Jullie dachten echter dat God niet veel wist van wat jullie deden"
        },
        {
            "chapter": 41,
            "verse": 23,
            "text": "En die gedachte die jullie over jullie Heer hadden heeft jullie in het verderf gestort en jullie behoren nu tot de verliezers"
        },
        {
            "chapter": 41,
            "verse": 24,
            "text": "Als zij volharden dan is het vuur een verblijfplaats voor hen en als zij om een mildere behandeling vragen dan wordt hun die niet gegeven"
        },
        {
            "chapter": 41,
            "verse": 25,
            "text": "En Wij hadden voor hen kameraden gemaakt die toen voor hen aantrekkelijk maakten wat er voor hen was en wat er achter hen was en het woord wordt tegen hen bewaarheid, te midden van gemeenschappen van de djinn en de mensen die al voor hun tijd voorbijgegaan waren; zij waren verliezers"
        },
        {
            "chapter": 41,
            "verse": 26,
            "text": "Zij die ongelovig zijn zeggen: \"Luistert niet naar deze Koran en praat er zonder op te letten doorheen. Misschien zullen jullie overwinnen"
        },
        {
            "chapter": 41,
            "verse": 27,
            "text": "Maar hun die ongelovig zijn zullen Wij een strenge bestraffing laten proeven en Wij zullen aan hen het slechtste dat zij gedaan hebben vergelden"
        },
        {
            "chapter": 41,
            "verse": 28,
            "text": "Dat is het loon voor Gods vijanden: het vuur waarin zij een altijd bestaande woning hebben als vergelding dat zij Onze tekenen ontkenden"
        },
        {
            "chapter": 41,
            "verse": 29,
            "text": "En zij die ongelovig zijn zeggen: \"Onze Heer, laat ons die mensen en djinn zien die ons tot dwaling hebben gebracht, dan zullen wij hen onder onze voeten zetten zodat zij de onderliggenden zijn"
        },
        {
            "chapter": 41,
            "verse": 30,
            "text": "Maarzij die zeggen: \"Onze Heer is God\" en die dan correct handelen, tot hen komen de engelen neer: \"Vreest niet en weest niet bedroefd, maar verheugt jullie in de tuin die jullie is toegezegd"
        },
        {
            "chapter": 41,
            "verse": 31,
            "text": "Wij zijn jullie medestanders in het tegenwoordige leven en in het hiernamaals, daarin is voor jullie wat jullie zielen begeren en daarin is voor jullie wat jullie verlangen"
        },
        {
            "chapter": 41,
            "verse": 32,
            "text": "Een gastverblijf van een Vergevende en een Barmhartige"
        },
        {
            "chapter": 41,
            "verse": 33,
            "text": "En wie spreekt er beter dan wie tot God oproept, deugdelijk handelt en zegt: \"Ik behoor tot hen die zich [aan God] overgeven"
        },
        {
            "chapter": 41,
            "verse": 34,
            "text": "En de goede daad en de slechte daad zijn niet gelijk; weer die af met iets wat beter is. Dan zal hij, tussen wie en jou vijandschap was, zijn als een boezemvriend"
        },
        {
            "chapter": 41,
            "verse": 35,
            "text": "Maar het wordt slechts aan hen die geduldig volharden aangeboden; het wordt slechts aangeboden aan iemand met geweldig geluk"
        },
        {
            "chapter": 41,
            "verse": 36,
            "text": "En als jij door de satan wordt opgehitst, vraag dan God om bescherming; Hij is de horende, de wetende"
        },
        {
            "chapter": 41,
            "verse": 37,
            "text": "Tot Zijn tekenen behoren de nacht en de dag en de zon en de maan. Buigt niet eerbiedig neer voor de zon en de maan, maar buigt eerbiedig neer voor God die hen geschapen heeft, als Hij het is die jullie dienen"
        },
        {
            "chapter": 41,
            "verse": 38,
            "text": "Als zij dan hoogmoedig zijn? zij die bij hun Heer zijn prijzen Hem in de nacht en overdag en zij verafschuwen het niet"
        },
        {
            "chapter": 41,
            "verse": 39,
            "text": "En tot Zijn tekenen behoort dat jullie zien dat de aarde roerloos is, maar wanneer Wij er dan water op laten neerdalen beweegt zij zich en zwelt op. Hij die haar laat herleven, laat ook de doden herleven; Hij is almachtig"
        },
        {
            "chapter": 41,
            "verse": 40,
            "text": "Zij die Onze tekenen misduiden zijn voor Ons niet verborgen. Is dan iemand die in het vuur geworpen wordt er beter aan toe of iemand die veilig op de opstandingsdag aankomt? Doet maar wat jullie willen; Hij doorziet wat jullie doen"
        },
        {
            "chapter": 41,
            "verse": 41,
            "text": "Zij die geen geloof hechten aan de vermaning wanneer die tot hen komt?; het is een machtig boek"
        },
        {
            "chapter": 41,
            "verse": 42,
            "text": "waar de onwaarheid van voren niet bij komt, noch van achteren, een neerzending door een Wijze en Lofwaardige"
        },
        {
            "chapter": 41,
            "verse": 43,
            "text": "Aan jou wordt slechts gezegd wat al aan de gezanten voor jouw tijd gezegd was; jouw Heer is vol vergeving maar geeft ook een pijnlijke afstraffing"
        },
        {
            "chapter": 41,
            "verse": 44,
            "text": "En als Wij hem als een vreemdtalige Koran hadden gemaakt dan hadden zij gezegd: \"Waarom zijn de tekenen ervan niet uiteengezet? Vreemdtalig en toch een Arabier?\" Zeg: \"Hij is voor hen die geloven een leidraad en een genezing.\" Zij die niet geloven hebben in hun oren hardhorendheid en zij hebben er geen zicht op. Zij zijn het die van een verafgelegen plaats worden geroepen"
        },
        {
            "chapter": 41,
            "verse": 45,
            "text": "En Wij hadden aan Moesa het boek gegeven, maar toen werd men het erover oneens. En als er al niet eerder een woord van jouw Heer gekomen was, dan was er tussen hen al een beslissing getroffen. Zij verkeren daarover in hevige twijfel"
        },
        {
            "chapter": 41,
            "verse": 46,
            "text": "Als iemand deugdelijk handelt dan is het in zijn eigen voordeel, maar als iemand verkeerd doet dan is het in zijn nadeel; jouw Heer geeft geen onrechtvaardige behandeling aan de dienaren"
        }
    ]
}
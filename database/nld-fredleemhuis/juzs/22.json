{
    "juzs": [
        {
            "chapter": 33,
            "verse": 31,
            "text": "En wie van jullie aan God en Zijn gezant onderdanig is en deugdelijk handelt, aan haar zullen Wij haar loon twee maal geven en Wij hebben voor haar een voortreffelijke voorziening klaargemaakt"
        },
        {
            "chapter": 33,
            "verse": 32,
            "text": "Vrouwen van de profeet! Jullie zijn als geen van de andere vrouwen. Als jullie godvrezend zijn weest dan niet bedeesd bij het spreken opdat niet iemand in wiens hart een ziekte is begeerte krijgt. En spreekt op een behoorlijke manier"
        },
        {
            "chapter": 33,
            "verse": 33,
            "text": "En blijft in jullie huizen en vertoont jullie niet opgesmukt als vroeger in de tijd van de onwetendheid. En verricht de salaat, geeft de zakaat en gehoorzaamt God en Zijn gezant. God wenst slechts van jullie, de huisgenoten, de gruwel te verwijderen en jullie geheel rein te maken"
        },
        {
            "chapter": 33,
            "verse": 34,
            "text": "En gedenkt wat van Gods tekenen en de wijsheid in jullie huizen wordt voorgelezen. God is welwillend en welingelicht"
        },
        {
            "chapter": 33,
            "verse": 35,
            "text": "De mannen en vrouwen die zich [aan God] hebben overgegeven, de gelovige mannen en vrouwen, de onderdanige mannen en vrouwen, de oprechte mannen en vrouwen, de geduldig volhardende mannen en vrouwen, de deemoedige mannen en vrouwen, de mannen en vrouwen die aalmoezen geven, de mannen en vrouwen die vasten, de mannen en vrouwen die hun schaamstreek kuis bewaren, de mannen en vrouwen die God veel gedenken, voor hen heeft God vergeving en een geweldig loon klaargemaakt"
        },
        {
            "chapter": 33,
            "verse": 36,
            "text": "Het past een gelovige man en een gelovige vrouw niet, wanneer God en Zijn gezant iets beslist hebben, nog de vrije keus te hebben in hun beschikking. En wie God en Zijn gezant trotseert, dwaalt duidelijk"
        },
        {
            "chapter": 33,
            "verse": 37,
            "text": "Toen jij tot hem, aan wie God weldaden geschonken heeft en aan wie jij weldaden geschonken hebt, zei: \"Houd jouw vrouw bij je en vrees God\" en jij in jezelf verborgen hield wat God toch openbaar zou maken en jij voor de mensen vreesde, hoewel het God met meer recht toekomt dat jij Hem vreest? Toen Zaid de omgang met haar had beëindigd, hebben Wij haar tot jouw echtgenote gemaakt, opdat er voor de gelovigen geen belemmering zou zijn met betrekking tot de echtgenotes van hun aangenomen zonen, als dezen de omgang met haar beëindigd hebben. Gods beschikking wordt uitgevoerd"
        },
        {
            "chapter": 33,
            "verse": 38,
            "text": "Voor de profeet is er niets hinderlijks in wat God voor hem als verplichting heeft vastgesteld, volgens Gods gebruikelijke behandeling van hen die voor jullie tijd zijn heengegaan -- en Gods beschikking is een vaststaand besluit"
        },
        {
            "chapter": 33,
            "verse": 39,
            "text": "die Gods zendingsopdrachten verkondigden en die Hem vreesden, maar die behalve God niemand vreesden; God is om af te rekenen goed genoeg"
        },
        {
            "chapter": 33,
            "verse": 40,
            "text": "Mohammed is de vader van geen enkele man uit jullie midden, maar hij is Gods gezant en het zegel van de profeten. En God is alwetend"
        },
        {
            "chapter": 33,
            "verse": 41,
            "text": "Jullie die geloven! Gedenkt God veelvuldig"
        },
        {
            "chapter": 33,
            "verse": 42,
            "text": "en prijst Hem 's ochtends en 's avonds"
        },
        {
            "chapter": 33,
            "verse": 43,
            "text": "Hij is het die jullie zegent, en Zijn engelen ook, om jullie uit de duisternis naar het licht te voeren; Hij is barmhartig voor de gelovigen"
        },
        {
            "chapter": 33,
            "verse": 44,
            "text": "Hun begroeting op de dag dat zij Hem ontmoeten zal zijn: \"Vrede\" en voor hen is een voortreffelijk loon klaargemaakt"
        },
        {
            "chapter": 33,
            "verse": 45,
            "text": "O profeet, Wij hebben jou als getuige, als verkondiger van goed nieuws en als waarschuwer gezonden"
        },
        {
            "chapter": 33,
            "verse": 46,
            "text": "en als iemand die met Zijn toestemming tot God oproept en als een helder verlichtende lamp"
        },
        {
            "chapter": 33,
            "verse": 47,
            "text": "En verkondig het goede nieuws aan de gelovigen dat zij van God een grote gunst zullen krijgen"
        },
        {
            "chapter": 33,
            "verse": 48,
            "text": "En gehoorzaam de ongelovigen en de huichelaars niet, sla geen acht op het leed dat zij aandoen en stel je vertrouwen op God; God is goed genoeg als voogd"
        },
        {
            "chapter": 33,
            "verse": 49,
            "text": "Jullie die geloven! Wanneer jullie gelovige vrouwen getrouwd hebben en jullie geven hun de scheiding voordat jullie haar aangeraakt hebben dan kunnen jullie voor haar geen wachttijd berekenen, maar treft wel een voorziening en zendt haar op een vriendelijke manier weg"
        },
        {
            "chapter": 33,
            "verse": 50,
            "text": "O profeet, Wij hebben aan jou toegestaan [om mee te trouwen]: jouw echtgenotes aan wie jij haar loon gegeven hebt, de slavinnen waarover jij beschikt uit de buit die God jou gegeven heeft, de dochters van je oom van vaderszijde, de dochters van je tante van vaderszijde, de dochters van je oom van moederszijde en de dochters van je tante van moederszijde die met jou zijn uitgeweken en ook een gelovige vrouw die zich zelf aan de profeet geeft als de profeet met haar trouwen wil. Dit is alleen aan jou voorbehouden en niet aan de gelovigen -- Wij weten wel wat Wij hun met betrekking tot hun echtgenotes en de slavinnen waarover zij beschikken als verplichting hebben opgelegd -- opdat het voor jou niet iets hinderlijks zou zijn; God is vergevend en barmhartig"
        },
        {
            "chapter": 33,
            "verse": 51,
            "text": "Jij kunt uitstel geven aan wie van haar jij wilt en jij kunt bij jou laten verblijven wie jij wilt. En als jij verlangt naar iemand van haar die jij uitgesloten had, dan is dat geen overtreding voor jou. Dat maakt eerder dat zij vreugde beleven en niet bedroefd zijn en allen tevreden zijn met wat jij hun gegeven hebt. En God weet wat in jullie harten is; God is wetend en zachtmoedig"
        },
        {
            "chapter": 33,
            "verse": 52,
            "text": "Verder zijn voor jou geen vrouwen toegestaan, ook niet dat jij haar in de plaats van andere echtgenotes neemt ook al bevalt haar schoonheid je, maar wel slavinnen waarover jij beschikt. En God is over alles opziener"
        },
        {
            "chapter": 33,
            "verse": 53,
            "text": "Jullie die geloven! Gaat de huizen van de profeet slechts binnen als aan jullie toestemming is gegeven om [mee] te eten maar zonder [van tevoren te gaan] wachten tot het klaar is. Maar wanneer jullie uitgenodigd worden, gaat dan binnen. En wanneer jullie gegeten hebben gaat dan weer uit elkaar zonder te blijven praten; daarmee vallen jullie de profeet lastig en dan schaamt hij zich voor jullie, maar God schaamt zich niet voor de waarheid. En als jullie haar [ de vrouwen van de profeet] iets om te gebruiken vraagt, vraagt haar dat dan van achter een afscheiding. Dat is reiner voor jullie harten en haar harten. Het past jullie niet Gods gezant lastig te vallen, noch dat jullie ooit na hem met zijn echtgenotes trouwt. Dat is bij God afschuwelijk"
        },
        {
            "chapter": 33,
            "verse": 54,
            "text": "Of jullie openlijk iets doen of in het verborgene, God is alwetend"
        },
        {
            "chapter": 33,
            "verse": 55,
            "text": "Maar het is voor haar geen overtreding [ongesluierd te zijn] in aanwezigheid van haar vaders, haar zonen, haar broers, de zonen van haar broers, de zonen van haar zusters, hun vrouwen en de slavinnen waarover zij beschikken. En vreest God. God is van alles getuige"
        },
        {
            "chapter": 33,
            "verse": 56,
            "text": "God en Zijn engelen zegenen de profeet. Jullie die geloven! Zegent hem en groet hem door hem vrede toe te wensen"
        },
        {
            "chapter": 33,
            "verse": 57,
            "text": "Zij die God en de profeet tot last zijn, moge God hen in het tegenwoordige leven en in het hiernamaals vervloeken en voor hen een vernederende bestraffing klaarmaken"
        },
        {
            "chapter": 33,
            "verse": 58,
            "text": "En zij die de gelovige mannen en de gelovige vrouwen lastigvallen voor iets wat zij niet begaan hebben, beladen zich met laster en een duidelijke zonde"
        },
        {
            "chapter": 33,
            "verse": 59,
            "text": "O profeet! Zeg tot jouw echtgenotes, jouw dochters en de vrouwen van de gelovigen iets van haar overkleding over zich heen naar beneden te laten hangen. Dat bevordert het best dat men haar herkent en niet lastigvalt. En God is vergevend en barmhartig"
        },
        {
            "chapter": 33,
            "verse": 60,
            "text": "Als de huichelaars, zij die in hun harten een ziekte hebben en de verspreiders van valse geruchten in de stad niet ophouden dan zullen Wij jou zeker tegen hen laten optreden; dan zullen zij slechts korte tijd daarin jouw buren blijven"
        },
        {
            "chapter": 33,
            "verse": 61,
            "text": "Vervloekt zijn zij; waar men hen ook aantreft worden zij gegrepen en onverbiddelijk gedood"
        },
        {
            "chapter": 33,
            "verse": 62,
            "text": "volgens Gods gebruikelijke behandeling van hen die voor jullie tijd zijn heengegaan en jij zult in Gods gebruikelijke behandeling geen wijziging vinden"
        },
        {
            "chapter": 33,
            "verse": 63,
            "text": "De mensen vragen jou naar het uur. Zeg: \"De kennis daarover is slechts bij God. Hoe zul jij het te weten komen? Misschien dat het uur dichtbij is"
        },
        {
            "chapter": 33,
            "verse": 64,
            "text": "God heeft de ongelovigen vervloekt en voor hen een vuurgloed klaargemaakt"
        },
        {
            "chapter": 33,
            "verse": 65,
            "text": "waarin zij voor immer en altijd zullen blijven; en zij zullen beschermer noch helper vinden"
        },
        {
            "chapter": 33,
            "verse": 66,
            "text": "Op de dag dat hun gezichten in het vuur rondgedraaid worden zeggen zij: \"Ach hadden wij God maar gehoorzaamd en hadden wij de gezant maar gehoorzaamd"
        },
        {
            "chapter": 33,
            "verse": 67,
            "text": "En zij zeggen: \"Onze Heer, wij hebben onze leidslieden en onze meesters gehoorzaamd, maar zij hebben ons op de dwaalweg gebracht"
        },
        {
            "chapter": 33,
            "verse": 68,
            "text": "Onze Heer, geef hun het dubbele van de bestraffing en vervloek hen met een grote vervloeking"
        },
        {
            "chapter": 33,
            "verse": 69,
            "text": "Jullie die geloven! Weest niet zoals zij die Moesa lastigvielen. God heeft hem toen onschuldig verklaard aan wat zij zeiden; Hij was bij God in hoog aanzien"
        },
        {
            "chapter": 33,
            "verse": 70,
            "text": "Jullie die geloven! Vreest God en spreekt passende woorden"
        },
        {
            "chapter": 33,
            "verse": 71,
            "text": "dan zal Hij jullie daden verbeteren en jullie je zonden vergeven. En wie God en Zijn gezant gehoorzaamt heeft een geweldige triomf behaald"
        },
        {
            "chapter": 33,
            "verse": 72,
            "text": "Wij hebben de toevertrouwde taak aan de hemelen, de aarde en de bergen aangeboden, maar zij weigerden haar te dragen en schrokken ervoor terug. De mens droeg haar -- hij is een onwetende zondaar"
        },
        {
            "chapter": 33,
            "verse": 73,
            "text": "opdat God de huichelaars en de huichelaarsters, de veelgodendienaars en -dienaressen zal bestraffen en opdat God zich genadig tot de gelovige mannen en vrouwen wendt; God is vergevend en barmhartig"
        },
        {
            "chapter": 34,
            "verse": 1,
            "text": "Lof zij God van wie is wat er in de hemelen en wat er op de aarde is en Hem zij lof in het hiernamaals; Hij is de wijze, de welingelichte"
        },
        {
            "chapter": 34,
            "verse": 2,
            "text": "Hij kent wat er in de aarde gaat en wat eruit komt, wat er uit de hemel afdaalt en wat erin opstijgt; Hij is de barmhartige, de vergevende"
        },
        {
            "chapter": 34,
            "verse": 3,
            "text": "Zij die ongelovig zijn zeggen: \"Het uur komt niet tot ons.\" Zeg: \"Wel zeker, bij mijn Heer, de kenner van het verborgene, het komt tot jullie. Hem ontgaat geen greintje in de hemelen noch op de aarde. En er is niets wat nog kleiner is noch groter of het staat in een duidelijk boek"
        },
        {
            "chapter": 34,
            "verse": 4,
            "text": "opdat Hij hen die geloven en de deugdelijke daden doen zal belonen; zij zijn het voor wie er vergeving is en een voortreffelijke voorziening"
        },
        {
            "chapter": 34,
            "verse": 5,
            "text": "Maar zij die tegen Onze tekenen proberen in te gaan om ze te ontkrachten; zij zijn het voor wie er een bestraffing door een pijnlijke plaag is"
        },
        {
            "chapter": 34,
            "verse": 6,
            "text": "Zij aan wie de kennis gegeven is zien dat wat er van jouw Heer naar jou is neergezonden de waarheid is en dat het naar de weg van de machtige, de lofwaardige leidt"
        },
        {
            "chapter": 34,
            "verse": 7,
            "text": "En zij die ongelovig zijn zeggen: \"Zullen wij jullie een man aanwijzen, die jullie meedeelt dat jullie, wanneer jullie geheel vergaan zijn, deel zullen uitmaken van een nieuwe schepping"
        },
        {
            "chapter": 34,
            "verse": 8,
            "text": "Heeft hij over God bedrog verzonnen of heeft hij last van bezetenheid?\" Integendeel, zij die niet in het hiernamaals geloven komen in de bestraffing terecht en verkeren in verregaande dwaling"
        },
        {
            "chapter": 34,
            "verse": 9,
            "text": "Hebben zij dan niet gezien naar wat er van de hemel en de aarde vóór hen is en wat achter hen is? Als Wij willen laten Wij de aarde met hen wegzinken of Wij laten stukken uit de hemel op hen neervallen. Daarin is een teken voor iedere schuldbewuste dienaar"
        },
        {
            "chapter": 34,
            "verse": 10,
            "text": "En Wij gaven van Onze kant aan Dawoed een gunst: \"O bergen, zingt berouwvol met hem lof en o vogels, jullie ook.\" En Wij maakten voor hem het ijzer buigzaam"
        },
        {
            "chapter": 34,
            "verse": 11,
            "text": "Maak pantserhemden en meet het vlechtwerk goed af en handel deugdelijk; Ik doorzie wel wat jullie doen"
        },
        {
            "chapter": 34,
            "verse": 12,
            "text": "En aan Soelaimaan [maakten Wij] de wind [dienstbaar] die 's morgens een maandreis en 's middags een maandreis aflegt. En Wij lieten voor hem de bron van het gesmolten koper stromen. En onder de djinn waren er die met de toestemming van zijn Heer voor hem werkten; wie van hen van Ons bevel afweek lieten Wij van de bestraffing van de vuurgloed proeven"
        },
        {
            "chapter": 34,
            "verse": 13,
            "text": "Zij maakten voor hem wat hij wilde; heiligdommen, standbeelden, schotels als waterbekkens en stevig staande ketels. \"Werkt, mensen van Dawoed, in dankbaarheid. Weinig van Mijn dienaren zijn dankbaar"
        },
        {
            "chapter": 34,
            "verse": 14,
            "text": "Toen Wij dan voor hem de dood beschikt hadden was het pas de houtworm die hen op zijn dood opmerkzaam maakte omdat die zijn staf opvrat. En toen hij viel werd het de djinn duidelijk dat zij, hadden zij het verborgene gekend, niet zo lang in de vernederende bestraffing gebleven waren"
        },
        {
            "chapter": 34,
            "verse": 15,
            "text": "De Saba? hadden in hun woongebied een teken: twee tuinen, een aan de rechterkant en een aan de linkerkant. \"Eet van het levensonderhoud van jullie Heer en betuigt Hem dank; het is een goede streek en Hij is een vergevend Heer"
        },
        {
            "chapter": 34,
            "verse": 16,
            "text": "Maar zij wendden zich af en dus zonden Wij de overstroming van de dam en Wij veranderden hun beide tuinen in twee tuinen met een bittere vruchtopbrengst, tamarisken en een paar lotusbomen"
        },
        {
            "chapter": 34,
            "verse": 17,
            "text": "Daarmee vergolden Wij hun omdat zij ondankbaar waren. Vergelden Wij dan iemand anders dan de ondankbare zo"
        },
        {
            "chapter": 34,
            "verse": 18,
            "text": "En tussen hen en de steden die Wij gezegend hebben plaatsten Wij [een reeks van onderling] zichtbare steden en Wij bepaalden de reis erdoor: \"Reist er bij nacht en bij dag veilig doorheen"
        },
        {
            "chapter": 34,
            "verse": 19,
            "text": "Maar zij zeiden: \"Onze Heer vergroot de reisafstanden naar ons\" en deden zichzelf onrecht aan. Wij maakten hen dus tot [het onderwerp van] verhalen en Wij lieten hen geheel vergaan. Daarin zijn zeker tekenen voor ieder die geduldig volhardt en die dank betuigt"
        },
        {
            "chapter": 34,
            "verse": 20,
            "text": "En de mening van Iblies over hen werd bevestigd: zij volgden hem, behalve een groep gelovigen"
        },
        {
            "chapter": 34,
            "verse": 21,
            "text": "Hij had geen macht over hen, maar het gebeurde opdat Wij hen die in het hiernamaals geloven zouden onderscheiden van wie erover in twijfel verkeert. Jouw Heer is het die over alles waakt"
        },
        {
            "chapter": 34,
            "verse": 22,
            "text": "Zeg: \"Roept hen maar aan van wie jullie beweren dat zij naast God bestaan. Zij hebben geen greintje heerschappij in de hemelen, noch op de aarde. Zij hebben in geen van beide een aandeel en Hij heeft onder hen geen enkele helper"
        },
        {
            "chapter": 34,
            "verse": 23,
            "text": "Bij Hem heeft de voorspraak ook geen nut, behalve voor wie Hij het toestaat. En wanneer dan de vrees uit hun harten is weggenomen zeggen zij: \"Wat heeft jullie Heer gezegd?\" En dan zeggen zij: \"De waarheid.\" Hij is de verhevene, de grote"
        },
        {
            "chapter": 34,
            "verse": 24,
            "text": "Zeg: \"Wie voorziet vanuit de hemel en de aarde in jullie onderhoud?\" Zeg: \"God. Wij volgen de leidraad en jullie verkeren in duidelijke dwaling of omgekeerde"
        },
        {
            "chapter": 34,
            "verse": 25,
            "text": "Zeg: \"Jullie hoeven geen verantwoording af te leggen over wat wij begaan en wij hoeven geen verantwoording af te leggen over wat jullie doen"
        },
        {
            "chapter": 34,
            "verse": 26,
            "text": "Zeg: \"Onze Heer zal ons samenbrengen. Dan zal Hij naar waarheid tussen ons uitspraak doen; Hij is het die uitspraak doet, de wetende"
        },
        {
            "chapter": 34,
            "verse": 27,
            "text": "Zeg: \"Laat mij hen zien die jullie aan Hem als [zogenaamd goddelijke] metgezellen hebben toegevoegd. Welnee, Hij is God de machtige, de wijze"
        },
        {
            "chapter": 34,
            "verse": 28,
            "text": "En Wij hebben jou naar alle mensen gezamenlijk slechts gezonden als verkondiger van goed nieuws en als waarschuwer, maar de meeste mensen weten het niet"
        },
        {
            "chapter": 34,
            "verse": 29,
            "text": "En zij zeggen: \"Wanneer zal deze aanzegging zich voordoen als jullie gelijk hebben"
        },
        {
            "chapter": 34,
            "verse": 30,
            "text": "Zeg: \"Jullie hebben een afspraak voor een dag waarvoor jullie geen uur te laat ontboden zullen worden, noch te vroeg"
        },
        {
            "chapter": 34,
            "verse": 31,
            "text": "Zij die ongelovig zijn zeggen: \"Wij zullen niet in deze Koran geloven, noch in wat eraan vooraf is gegaan.\" Kon jij het maar zien wanneer de onrechtplegers bij hun Heer staan opgesteld en elkaar verwijten maken. Zij die onderdrukt werden zullen tegen hen die hoogmoedig waren zeggen: \"Als jullie er niet geweest waren, dan waren wij gelovig geweest"
        },
        {
            "chapter": 34,
            "verse": 32,
            "text": "Maar zij die hoogmoedig waren zeggen tegen hen die onderdrukt werden: \"Hebben wij jullie dan van de leidraad afgehouden nadat hij tot jullie gekomen was? Welnee, jullie waren boosdoeners"
        },
        {
            "chapter": 34,
            "verse": 33,
            "text": "En zij die onderdrukt werden zeggen tegen hen die hoogmoedig waren: \"Welnee, [het kwam door jullie] listen van 's nachts en overdag; toen jullie ons bevalen aan God geen geloof te hechten en aan Hem gelijken toe te schrijven.\" Heimelijk hebben zij dan spijt wanneer zij de bestraffing zien. Maar Wij leggen de halsketenen om de nekken van hen die ongelovig zijn. Zal aan hen soms iets anders vergolden worden dan zij deden"
        },
        {
            "chapter": 34,
            "verse": 34,
            "text": "Wij hebben geen waarschuwer naar een stad gezonden zonder dat haar inwoners die een luxeleven leidden zeiden: \"Waarmee jullie gezonden zijn daar hechten wij geen geloof aan"
        },
        {
            "chapter": 34,
            "verse": 35,
            "text": "En zij zeiden: \"Wij hebben zeer veel bezittingen en kinderen; wij zijn het niet die gestraft worden"
        },
        {
            "chapter": 34,
            "verse": 36,
            "text": "Zeg: \"Mijn Heer voorziet ruimschoots in het levensonderhoud van wie Hij wil en ook met mate, maar de meeste mensen weten het niet"
        },
        {
            "chapter": 34,
            "verse": 37,
            "text": "Jullie bezittingen, noch jullie kinderen zijn het die jullie nader tot Ons zullen brengen, behalve dan als iemand gelooft en deugdelijk handelt; zij zijn het voor wie er een dubbele beloning is voor wat zij gedaan hebben en zij zullen veilig in de [feest]zalen zijn"
        },
        {
            "chapter": 34,
            "verse": 38,
            "text": "Maar zij die tegen Onze tekenen proberen in te gaan om ze te ontkrachten; zij zijn het die ter bestraffing worden voorgeleid"
        },
        {
            "chapter": 34,
            "verse": 39,
            "text": "Zeg: \"Mijn Heer voorziet ruimschoots in het levensonderhoud van wie van Zijn dienaren Hij wil en ook met mate. En als jullie iets als bijdrage schenken, dan zal Hij het vergoeden; Hij is de beste voorziener"
        },
        {
            "chapter": 34,
            "verse": 40,
            "text": "En op de dag dat Hij hen allen verzamelt en dan tot de engelen zegt: \"Zijn dezen het die jullie hebben gediend"
        },
        {
            "chapter": 34,
            "verse": 41,
            "text": "Zij zeggen dan: \"U zij geprezen! U bent ons tot vriend en zij niet. Integendeel, zij dienden de djinn; de meesten van hen geloven in hen"
        },
        {
            "chapter": 34,
            "verse": 42,
            "text": "Vandaag kunnen zij niets tot nut of schade voor elkaar uitrichten^ Ook zeggen Wij tot hen die onrecht pleegden: \"Proeft de bestraffing met het vuur dat jullie loochenden"
        },
        {
            "chapter": 34,
            "verse": 43,
            "text": "En als aan hen Onze tekenen als duidelijke bewijzen voorgelezen worden zeggen zij: \"Dat is een man die jullie alleen maar wenst af te brengen van wat jullie vaderen gewoon waren te dienen.\" En zij zeggen: \"Dit is slechts laster die verzonnen is.\" En zij die aan de waarheid geen geloof hechten wanneer zij tot hen komt zeggen: \"Dit is duidelijk slechts toverij"
        },
        {
            "chapter": 34,
            "verse": 44,
            "text": "Wij hebben hun geen boeken gegeven die zij konden bestuderen, noch hebben Wij voor jouw tijd een waarschuwer tot hen gezonden"
        },
        {
            "chapter": 34,
            "verse": 45,
            "text": "Maar zij die er voor hun tijd waren, hebben [de gezanten ook] van leugens beticht, terwijl zij [nu] nog niet een tiende bereikt hebben van wat Wij aan hen gegeven hadden. Toch hadden zij ook Mijn gezanten van leugens beticht. En hoe was Mijn terechtwijzing dan"
        },
        {
            "chapter": 34,
            "verse": 46,
            "text": "Zeg: \"Ik roep jullie tot slechts één ding op; dat jullie je getweeën en afzonderlijk voor God opstellen en dan nadenken. In jullie medeburger is geen bezetenheid, hij is voor jullie slechts een waarschuwer voor een strenge bestraffing"
        },
        {
            "chapter": 34,
            "verse": 47,
            "text": "Zeg: \"Ik vraag jullie geen loon; het is in jullie eigen voordeel. Slechts God is belast met mijn loon; Hij is van alles getuige"
        },
        {
            "chapter": 34,
            "verse": 48,
            "text": "Zeg: \"Mijn Heer treft met de waarheid; Hij is de kenner van de verborgenheden"
        },
        {
            "chapter": 34,
            "verse": 49,
            "text": "Zeg: \"De waarheid is gekomen. De onzin kan niets laten beginnen en niets herhalen"
        },
        {
            "chapter": 34,
            "verse": 50,
            "text": "Zeg: \"Als ik dwaal, dan dwaal ik slechts ten koste van mijzelf, maar als ik het goede pad volg, dan komt dat door wat mijn Heer aan mij geopenbaard heeft; Hij is horend en nabij"
        },
        {
            "chapter": 34,
            "verse": 51,
            "text": "Kon jij het maar zien wanneer zij, zonder te kunnen ontkomen, van schrik bevangen zijn en vanuit een nabije plaats weggegrist worden"
        },
        {
            "chapter": 34,
            "verse": 52,
            "text": "en zeggen: \"Wij geloven erin\", maar hoe zouden zij dat vanuit een verafgelegen plaats nog kunnen bereiken"
        },
        {
            "chapter": 34,
            "verse": 53,
            "text": "Zij hechtten er vroeger toch ook geen geloof aan en zij proberen vanuit een verafgelegen plaats het verborgene te treffen"
        },
        {
            "chapter": 34,
            "verse": 54,
            "text": "En wat zij begeren wordt voor hen onbereikbaar gemaakt zoals dat vroeger met hun soortgenoten gedaan was; zij verkeerden immers in hevige twijfel"
        },
        {
            "chapter": 35,
            "verse": 1,
            "text": "Lof zij God, de grondlegger van de hemelen en de aarde, die de engelen tot gezanten met vleugels gemaakt heeft, twee, drie of vier! Hij voegt aan de schepping toe wat Hij wil; God is almachtig"
        },
        {
            "chapter": 35,
            "verse": 2,
            "text": "De barmhartigheid die God voor de mensen openstelt kan niemand tegenhouden. En wat Hij tegenhoudt kan niemand na Hem nog wegzenden. Hij is de machtige, de wijze"
        },
        {
            "chapter": 35,
            "verse": 3,
            "text": "O mensen, gedenkt Gods genade aan jullie. Is er een andere schepper dan God, die vanuit de hemel en de aarde in jullie onderhoud voorziet? Er is geen god dan Hij! Hoe worden jullie zo afgeleid"
        },
        {
            "chapter": 35,
            "verse": 4,
            "text": "Maar als zij jou van leugens betichten; al voor jouw tijd zijn er gezanten van leugens beticht geweest. En aan God worden alle zaken voorgelegd"
        },
        {
            "chapter": 35,
            "verse": 5,
            "text": "O mensen, Gods toezegging is waar. Laat het tegenwoordige leven jullie dus niet begoochelen en laat de begoochelaar jullie dan niet begoochelen met betrekking tot God"
        },
        {
            "chapter": 35,
            "verse": 6,
            "text": "De satan is voor jullie een vijand. Neemt dus maar aan dat hij een vijand is. Hij roept zijn partij slechts op opdat zij in de vuurgloed zullen thuishoren"
        },
        {
            "chapter": 35,
            "verse": 7,
            "text": "Zij die ongelovig zijn, voor hen is er een strenge bestraffing, maar zij die gelovig zijn en de deugdelijke daden doen, voor hen is er vergeving en een groot loon"
        },
        {
            "chapter": 35,
            "verse": 8,
            "text": "En hij dan voor wie de slechtheid van zijn handelen aantrekkelijk gemaakt is en die het dan ook als goed beschouwt? Maar God brengt tot dwaling wie Hij wil en Hij brengt op het goede pad wie Hij wil. Je moet uit wroeging over hen niet buiten jezelf raken. God weet wat zij doen"
        },
        {
            "chapter": 35,
            "verse": 9,
            "text": "En God is het die de winden uitzendt die dan wolken opdrijven. Dan drijven Wij ze naar een dode streek en laten de aarde ermee herleven nadat zij dood was. Zo is het ook met de herrijzenis"
        },
        {
            "chapter": 35,
            "verse": 10,
            "text": "Als iemand de macht wenst? welnu de macht behoort God geheel toe. Tot Hem stijgen de goede woorden op en Hij verheft de deugdzame daad. Maar voor hen die de slechte daden beramen is er een strenge bestraffing; de list van hen gaat verloren"
        },
        {
            "chapter": 35,
            "verse": 11,
            "text": "God heeft jullie uit aarde en dan uit een druppel geschapen en dan heeft Hij jullie tot echtgenoten gemaakt. Geen vrouw is zwanger en baart zonder dat Hij het weet; niemands levensduur wordt verlengd en niemands levensduur wordt verkort of het staat in een boek. Dat is voor God gemakkelijk"
        },
        {
            "chapter": 35,
            "verse": 12,
            "text": "De beide zeeën zijn niet gelijk; de ene is zoet, fris en geschikt om te drinken en de andere zout en pekelig. En uit beide krijgen jullie vers vlees te eten en jullie halen er sieraden uit op om je mee te tooien. En jullie zien de schepen haar doorklieven [en dat is] opdat jullie streven naar een gunst van Hem; misschien zullen jullie dank betuigen"
        },
        {
            "chapter": 35,
            "verse": 13,
            "text": "God laat de nacht overgaan in de dag en Hij laat de dag overgaan in de nacht en Hij heeft de zon en de maan dienstbaar gemaakt. Alles loopt tot een vastgestelde termijn. Dat is God, jullie Heer; Hij heeft de heerschappij. Zij die jullie in plaats van Hem aanroepen hebben nog geen flintertje heerschappij"
        },
        {
            "chapter": 35,
            "verse": 14,
            "text": "Als jullie hen aanroepen horen zij jullie aanroep niet en als ze al horen dan geven ze aan jullie geen gehoor. En op de opstandingsdag zullen zij jullie veelgodendienst verloochenen. En niemand kan mededelingen doen als iemand die welingelicht is"
        },
        {
            "chapter": 35,
            "verse": 15,
            "text": "O mensen, jullie zijn het die behoefte aan God hebben, maar God, Hij is de behoefteloze, de lofwaardige"
        },
        {
            "chapter": 35,
            "verse": 16,
            "text": "Als Hij wil vaagt Hij jullie weg en brengt Hij een nieuwe schepping"
        },
        {
            "chapter": 35,
            "verse": 17,
            "text": "Dat is voor God niet lastig"
        },
        {
            "chapter": 35,
            "verse": 18,
            "text": "Niemand is belast met de last van een ander en als iemand die zwaar beladen is oproept om [mee] te dragen, dan zal toch niets van hem gedragen worden ook al betreft het een verwant. Jij kunt slechts hen waarschuwen die God in het verborgen vrezen en de salaat verrichten. En als iemand zich gelouterd heeft dan is hij in zijn eigen voordeel gelouterd; bij God is de bestemming"
        },
        {
            "chapter": 35,
            "verse": 19,
            "text": "De blinde en de ziende zijn niet gelijk"
        },
        {
            "chapter": 35,
            "verse": 20,
            "text": "noch de duisternissen en het licht"
        },
        {
            "chapter": 35,
            "verse": 21,
            "text": "noch de schaduw en de hitte"
        },
        {
            "chapter": 35,
            "verse": 22,
            "text": "ook de levenden en de doden zijn niet gelijk. God doet horen wie Hij wil, maar jij kunt wie er in de graven zijn niet doen horen"
        },
        {
            "chapter": 35,
            "verse": 23,
            "text": "Jij bent slechts een waarschuwer"
        },
        {
            "chapter": 35,
            "verse": 24,
            "text": "Wij hebben jou met de waarheid gezonden als verkondiger van goed nieuws en als waarschuwer. En er is geen gemeenschap of er is wel een waarschuwer geweest"
        },
        {
            "chapter": 35,
            "verse": 25,
            "text": "En als zij jou van leugens betichten, zij die er voor hun tijd waren hebben dat ook gedaan. Hun gezanten kwamen tot hen met de duidelijke bewijzen, met de Zoeboer en met het verlichtende boek"
        },
        {
            "chapter": 35,
            "verse": 26,
            "text": "Toen heb Ik hen die ongelovig waren gegrepen. En hoe was Mijn terechtwijzing dan"
        },
        {
            "chapter": 35,
            "verse": 27,
            "text": "Heb jij niet gezien dat God uit de hemel water laat neerdalen? Dan brengen Wij daarmee verschillende soorten vruchten voort. En bij de bergen zijn er witte en rode lagen, verschillend van kleur, en ook gitzwarte"
        },
        {
            "chapter": 35,
            "verse": 28,
            "text": "Ook bij de mensen en bij de dieren en het vee zijn er zo verschillende kleuren en soorten. God wordt slechts gevreesd door de geleerden onder Zijn dienaren. God is machtig en vergevend"
        },
        {
            "chapter": 35,
            "verse": 29,
            "text": "Zij die het boek van God voorlezen, de salaat verrichten en in het geheim en openbaar bijdragen geven van wat Wij hun voor hun levensonderhoud gegeven hebben, verwachten koopwaar die niet verloren gaat"
        },
        {
            "chapter": 35,
            "verse": 30,
            "text": "opdat Hij hun hun volle loon geeft en van Zijn goedgunstigheid nog meer zal geven; Hij is vergevend en dank betuigend"
        },
        {
            "chapter": 35,
            "verse": 31,
            "text": "En wat Wij aan jou van het boek geopenbaard hebben, dat is de waarheid, ter bevestiging van wat er voordien al was; God is over Zijn dienaren goed ingelicht en Hij doorziet hen"
        },
        {
            "chapter": 35,
            "verse": 32,
            "text": "Toen hebben Wij het boek als erfenis gegeven aan hen die Wij van Onze dienaren hadden uitverkoren. Onder hen zijn er die zichzelf onrecht aandoen, die gematigd zijn en die met Gods toestemming wedijveren in goede daden. Dit is de grote goedgunstigheid"
        },
        {
            "chapter": 35,
            "verse": 33,
            "text": "Zij zullen de tuinen van 'Adn binnengaan. Zij tooien zich daarin met armbanden van goud en met parels en hun kleren zijn daar van zijde"
        },
        {
            "chapter": 35,
            "verse": 34,
            "text": "En zij zeggen: \"Lof zij God die van ons de droefheid heeft weggenomen. Vergevend en dank betuigend is onze Heer"
        },
        {
            "chapter": 35,
            "verse": 35,
            "text": "die ons door Zijn goedgunstigheid in de woning van het [eeuwige] verblijf heeft geplaatst. Wij worden daarin niet door vermoeidheid overvallen, noch worden wij daarin door matheid overvallen"
        },
        {
            "chapter": 35,
            "verse": 36,
            "text": "Maar zij die ongelovig zijn, voor hen is er het vuur van de hel; er zal voor hen geen eind aan gemaakt worden zodat zij sterven, noch zal de bestraffing ermee voor hen verlicht worden. Zo vergelden Wij aan iedere ondankbare ongelovige"
        },
        {
            "chapter": 35,
            "verse": 37,
            "text": "Zij zullen erin uitschreeuwen: \"Onze Heer, haal ons hier uit, dan zullen wij deugdelijk handelen, anders dan wij altijd deden.\" \"Hebben Wij jullie dan niet zo lang laten leven dat iemand zich zou kunnen laten vermanen als hij het wilde? En er was een waarschuwer tot jullie gekomen! Proeft het dus maar; de onrechtplegers hebben geen helper"
        },
        {
            "chapter": 35,
            "verse": 38,
            "text": "God is de kenner van het verborgene van de hemelen en de aarde; Hij weet wat er binnen in de harten is"
        },
        {
            "chapter": 35,
            "verse": 39,
            "text": "Hij is het die jullie tot elkaar opvolgende geslachten op de aarde gemaakt heeft. En wie ongelovig is, diens ongeloof is in zijn nadeel; voor de ongelovigen maakt hun ongeloof de afschuw bij hun Heer alleen maar erger en voor de ongelovigen brengt hun ongeloof hun alleen maar groter verlies"
        },
        {
            "chapter": 35,
            "verse": 40,
            "text": "Zeg: \"Hoe zien jullie je [zogenaamd goddelijke] metgezellen die jullie in plaats van God aanroepen? Laat mij dan zien wat zij van de aarde geschapen hebben.\" Hebben zij een aandeel in de hemelen of hebben Wij hun een boek gegeven zodat zij op een duidelijk bewijs steunen? Welnee, de onrechtplegers beloven elkaar slechts begoocheling"
        },
        {
            "chapter": 35,
            "verse": 41,
            "text": "God houdt de hemelen en de aarde vast, zodat zij niet vergaan; als zij zouden vergaan, dan zou niemand behalve Hij hen kunnen vasthouden. Hij is zachtmoedig en vergevend"
        },
        {
            "chapter": 35,
            "verse": 42,
            "text": "Zij hebben bij God dure eden gezworen dat zij, als tot hen een waarschuwer zou komen, zeker beter het goede pad op zouden gaan dan enige andere gemeenschap. Maar toen tot hen een waarschuwer kwam kregen zij alleen maar meer afkeer"
        },
        {
            "chapter": 35,
            "verse": 43,
            "text": "terwijl zij zich op de aarde hoogmoedig gedroegen en slechte plannen beraamden. Maar slechte plannen overmeesteren alleen maar de beramers ervan. Kunnen zij dan iets anders verwachten dan de gebruikelijke behandeling van hen die er eertijds waren? Jij zult dus in Gods gebruikelijke behandeling geen verandering vinden en je zult in Gods gebruikelijke behandeling geen wijziging vinden"
        },
        {
            "chapter": 35,
            "verse": 44,
            "text": "Hebben zij dan niet op de aarde rondgereisd, zodat zij konden zien hoe het einde was van hen die er voor hen waren en die sterker waren dan zij? En er is niets in de hemelen en op de aarde wat iets tegen God kan doen; Hij is wetend en vrijmachtig"
        },
        {
            "chapter": 35,
            "verse": 45,
            "text": "Als God de mensen zou aanrekenen wat zij begaan hebben zou Hij op het aardoppervlak geen dier overlaten. Maar Hij geeft hun uitstel tot een vastgestelde termijn. En wanneer hun termijn komt, dan doorziet God Zijn dienaren"
        },
        {
            "chapter": 36,
            "verse": 1,
            "text": "J[aa?] S[ien]"
        },
        {
            "chapter": 36,
            "verse": 2,
            "text": "Bij de wijze Koran"
        },
        {
            "chapter": 36,
            "verse": 3,
            "text": "Jij behoort tot de gezondenen"
        },
        {
            "chapter": 36,
            "verse": 4,
            "text": "op een juiste weg"
        },
        {
            "chapter": 36,
            "verse": 5,
            "text": "Het is de neerzending door de machtige, de barmhartige"
        },
        {
            "chapter": 36,
            "verse": 6,
            "text": "opdat jij mensen waarschuwt van wie de voorvaderen niet gewaarschuwd waren, zodat zij onoplettend zijn"
        },
        {
            "chapter": 36,
            "verse": 7,
            "text": "De uitspraak over de meesten van hen is bewaarheid; toch geloven zij niet"
        },
        {
            "chapter": 36,
            "verse": 8,
            "text": "Wij hebben de halsketenen om hun nekken gelegd en die komen tot hun kinnen zodat zij omhoog moeten kijken"
        },
        {
            "chapter": 36,
            "verse": 9,
            "text": "En Wij hebben vóór hen een barrière en achter hen een barrière gemaakt en hen met een sluier bedekt zodat zij dus niets kunnen zien"
        },
        {
            "chapter": 36,
            "verse": 10,
            "text": "En het maakt voor hen niet uit of jij hen waarschuwt of niet; zij geloven niet"
        },
        {
            "chapter": 36,
            "verse": 11,
            "text": "Jij kunt slechts hem waarschuwen die de vermaning volgt en de Erbarmer in het verborgen vreest. Verkondig hem dus vergeving en een voortreffelijk loon"
        },
        {
            "chapter": 36,
            "verse": 12,
            "text": "Wij maken de doden weer levend en Wij schrijven wat zij vroeger gedaan hebben op, ook de sporen die zij nalaten. Alles hebben Wij opgesomd in een duidelijk en voorbeeldig boek"
        },
        {
            "chapter": 36,
            "verse": 13,
            "text": "Maak voor hen een vergelijking met de bewoners van de stad toen de gezondenen tot hen kwamen"
        },
        {
            "chapter": 36,
            "verse": 14,
            "text": "Toen Wij er twee tot hen zonden en zij die beiden van leugens betichtten. Toen lieten Wij als versterking een derde komen. Zij zeiden dus: \"Wij zijn tot jullie gezonden"
        },
        {
            "chapter": 36,
            "verse": 15,
            "text": "Zij zeiden: \"Jullie zijn slechts mensen zoals wij. De Erbarmer heeft niets neergezonden; jullie liegen alleen maar"
        },
        {
            "chapter": 36,
            "verse": 16,
            "text": "Zij zeiden: \"Onze Heer weet dat wij echt tot jullie zijn gezonden"
        },
        {
            "chapter": 36,
            "verse": 17,
            "text": "Wij hebben alleen maar de plicht van de duidelijke verkondiging"
        },
        {
            "chapter": 36,
            "verse": 18,
            "text": "Zij zeiden: \"Wij zien in jullie een slecht voorteken. Als jullie niet ophouden zullen wij jullie stenigen en dan zal jullie van onze kant een pijnlijke bestraffing treffen"
        },
        {
            "chapter": 36,
            "verse": 19,
            "text": "Zij zeiden: \"Jullie slechte voorteken hangt met jullie zelf samen. Hebben jullie je laten vermanen? Welnee, jullie zijn overmatige mensen"
        },
        {
            "chapter": 36,
            "verse": 20,
            "text": "En er kwam uit het verste deel van de stad een man aanrennen die tot hen zei: \"Mijn volk! Volgt de gezondenen"
        },
        {
            "chapter": 36,
            "verse": 21,
            "text": "Volgt hen die jullie geen loon vragen en die het goede pad volgen"
        },
        {
            "chapter": 36,
            "verse": 22,
            "text": "En waarom zou ik niet Hem dienen die mij geschapen heeft en tot wie jullie teruggebracht zullen worden"
        },
        {
            "chapter": 36,
            "verse": 23,
            "text": "Zal ik mij in plaats van de Erbarmer andere goden nemen? Als de Erbarmer voor mij tegenspoed wenst baat hun voorspraak mij niets en kunnen zij mij ook niet redden"
        },
        {
            "chapter": 36,
            "verse": 24,
            "text": "Dan zou ik werkelijk in duidelijke dwaling verkeren"
        },
        {
            "chapter": 36,
            "verse": 25,
            "text": "Ik geloof in jullie Heer; luistert dus naar mij"
        },
        {
            "chapter": 36,
            "verse": 26,
            "text": "Tot hem werd gezegd: \"Ga de tuin binnen!\" Hij zei: \"Ach had mijn volk maar geweten"
        },
        {
            "chapter": 36,
            "verse": 27,
            "text": "dat mijn Heer mij vergeven en tot een van de geëerden gemaakt heeft"
        }
    ]
}
{
    "juzs": [
        {
            "chapter": 5,
            "verse": 82,
            "text": "Jij zult merken dat de vijandigste mensen jegens hen die geloven de joden en de aanhangers van het veelgodendom zijn en je zult merken dat zij in genegenheid het dichtst staan bij hen die geloven die zeggen: \"Wij zijn christenen.\" Dat komt omdat onder hen priesters en monniken zijn en omdat zij niet hoogmoedig zijn"
        },
        {
            "chapter": 5,
            "verse": 83,
            "text": "Wanneer zij wat naar de gezant is neergezonden horen dan zie jij hun ogen van tranen overstromen wegens de waarheid die zij herkennen, terwijl zij zeggen: \"Onze Heer, wij geloven. Schrijf ons dus op bij hen die getuigen"
        },
        {
            "chapter": 5,
            "verse": 84,
            "text": "Waarom zouden wij niet in God geloven en in wat er van de waarheid tot ons is gekomen en begeren dat onze Heer ons samen met de rechtschapen mensen binnenvoert"
        },
        {
            "chapter": 5,
            "verse": 85,
            "text": "God beloont hen voor wat zij zeggen met tuinen waar de rivieren onderdoor stromen, daarin zullen zij altijd blijven. Dat is de beloning voor hen die goed doen"
        },
        {
            "chapter": 5,
            "verse": 86,
            "text": "Maar zij die ongelovig zijn en Onze tekenen loochenen, zij zijn het die in het hellevuur thuishoren"
        },
        {
            "chapter": 5,
            "verse": 87,
            "text": "Jullie die geloven! Zegt niet dat de goede dingen die God jullie heeft toegestaan verboden zijn en begaat geen overtredingen; God bemint de overtreders niet"
        },
        {
            "chapter": 5,
            "verse": 88,
            "text": "En eet van wat God jullie als levensonderhoud gegeven heeft, als iets wat toegestaan en goed is. En vreest God in Wie jullie geloven"
        },
        {
            "chapter": 5,
            "verse": 89,
            "text": "God rekent jullie de onnadenkende uitspraken bij jullie eden niet aan, maar Hij rekent jullie aan waartoe jullie je in eden verbinden. De verzoening ervoor is aan tien behoeftigen voedsel te geven zoals jullie gemiddeld aan je huisgenoten voedsel geven of het kleden van hen of de vrijlating van een slaaf. Als iemand niets te geven vindt, dan een vasten van drie dagen. Dat is een verzoening voor jullie eden, wanneer jullie zweren. En houdt jullie aan je eden. Zo maakt God Zijn tekenen aan jullie duidelijk; misschien zullen jullie dank betuigen"
        },
        {
            "chapter": 5,
            "verse": 90,
            "text": "Jullie die geloven! De wijn, het kansspel, de offerstenen en de verlotingspijlen zijn een gruwel van satans makelij. Vermijdt die dus; misschien zal het jullie welgaan"
        },
        {
            "chapter": 5,
            "verse": 91,
            "text": "De satan wenst slechts vijandschap en haat tussen jullie te veroorzaken door de wijn en het kansspel en door jullie van het gedenken Gods en van de salaat af te houden. Zullen jullie dan ophouden"
        },
        {
            "chapter": 5,
            "verse": 92,
            "text": "En gehoorzaamt God en gehoorzaamt de gezant en als jullie je afkeren, weet dan dat Onze gezant alleen maar de plicht van de duidelijke verkondiging heeft"
        },
        {
            "chapter": 5,
            "verse": 93,
            "text": "Voor hen die geloven en de deugdelijke daden doen is er geen vergrijp ten aanzien van het voedsel dat zij nemen, als zij maar godvrezend zijn en geloven en de deugdelijke daden doen en dan voorts godvrezend zijn en geloven en voorts godvrezend zijn en goed doen. God bemint hen die goed doen"
        },
        {
            "chapter": 5,
            "verse": 94,
            "text": "Jullie die geloven! God zal jullie op de proef stellen met iets van de jachtbuit waarvan jullie handen en jullie speren zich meester maken, opdat God weet wie Hem in het verborgene vreest. Als iemand daarna overtredingen begaat, dan is er voor hem een pijnlijke bestraffing"
        },
        {
            "chapter": 5,
            "verse": 95,
            "text": "Jullie die geloven! Doodt geen jachtwild als jullie in gewijde staat zijn. Als iemand van jullie het opzettelijk doodt dan geldt als vergelding een stuks vee gelijk aan wat hij gedood heeft, ter beoordeling van twee rechtvaardigen uit jullie midden, als een offergave die de Ka'ba moet bereiken, of als verzoening het spijzigen van behoeftigen of een vasten die daarmee overeenkomt, zodat hij het walgelijke van zijn gedrag proeft. God scheldt wat er vroeger gebeurd is kwijt, maar als iemand het weer doet, dan neemt God wraak op hem. God is machtig en wraakgierig"
        },
        {
            "chapter": 5,
            "verse": 96,
            "text": "Toegestaan voor jullie is wat op zee gevangen wordt en voedsel uit haar als levensmiddelen voor jullie en voor de reizigers, maar verboden is voor jullie wat op het land gejaagd wordt zolang jullie in gewijde staat zijn. En vreest God tot Wie jullie verzameld zullen worden"
        },
        {
            "chapter": 5,
            "verse": 97,
            "text": "God heeft de Ka'ba, het heilige huis, gemaakt tot een ondersteuning voor de mensen en evenzo de heilige maand, de offergave en de halsomhangsels. Dat is opdat jullie weten dat God weet wat er in de hemelen en wat er op de aarde is en dat God alwetend is"
        },
        {
            "chapter": 5,
            "verse": 98,
            "text": "Weet dat God streng in de afstraffing is en dat God vergevend en barmhartig is"
        },
        {
            "chapter": 5,
            "verse": 99,
            "text": "De gezant heeft alleen maar de plicht van de verkondiging, maar God weet wat jullie openlijk en in het verborgene doen"
        },
        {
            "chapter": 5,
            "verse": 100,
            "text": "Zeg: \"Het onbetamelijke en het goede zijn niet gelijk, ook al bevalt jullie de veelheid van het onbetamelijke. Vreest God dus, o verstandigen; misschien zal het jullie welgaan"
        },
        {
            "chapter": 5,
            "verse": 101,
            "text": "Jullie die geloven! Vraagt niet naar dingen die jullie zullen kwellen als ze jullie bekend worden. Maar als jullie ernaar vragen, wanneer de Koran wordt neergezonden, dan worden ze jullie bekend. God heeft ze kwijtgescholden. God is vergevend en zachtmoedig"
        },
        {
            "chapter": 5,
            "verse": 102,
            "text": "Mensen van voor jullie tijd hebben het gevraagd, maar toen schonken zij er toch geen geloof aan"
        },
        {
            "chapter": 5,
            "verse": 103,
            "text": "God heeft niets ingesteld over de kameelmerrie met gespleten oren, noch over de losgelaten kameelmerrie, noch over de ooi die met een ram een tweeling vormt, noch over de niet meer te belasten kameelhengst. Maar zij die ongelovig zijn verzinnen leugens over God en de meesten van hen zijn niet verstandig"
        },
        {
            "chapter": 5,
            "verse": 104,
            "text": "En wanneer tot hen gezegd wordt: \"Komt tot wat God heeft neergezonden en tot de gezant\", zeggen zij: \"Dat waarvan wij gemerkt hebben dat onze vaderen eraan gewoon waren is goed genoeg voor ons.\" En als hun vaderen nu eens niets wisten en het goede pad niet volgden"
        },
        {
            "chapter": 5,
            "verse": 105,
            "text": "Jullie die geloven! Let op jezelf. Iemand die dwaalt kan jullie geen schade berokkenen wanneer jullie het goede pad volgen. Tot God is jullie terugkeer, gezamenlijk. Hij zal jullie dan meedelen wat jullie aan het doen waren"
        },
        {
            "chapter": 5,
            "verse": 106,
            "text": "Jullie die geloven! Bij jullie moet het getuigenis, ten tijde van de [testamentaire] beschikking, wanneer iemand van jullie de dood nabij is bestaan uit twee rechtvaardigen uit jullie midden of, als jullie op de aarde rondtrekken en jullie het onheil van de dood treft, twee anderen die niet uit jullie midden zijn. Jullie moeten hen na de salaat vasthouden en zij zullen dan, als jullie twijfelen, bij God zweren: \"Wij verkopen het voor geen prijs, zelfs al zou het een verwant betreffen en wij zullen Gods getuigenis niet verbergen; dan zullen wij bij de zondaars behoren"
        },
        {
            "chapter": 5,
            "verse": 107,
            "text": "Maar als uitkomt dat beiden zich aan een vergrijp schuldig gemaakt hebben, dan moeten er twee anderen in hun plaats komen uit het midden van hen tegen wie die twee zich vergrepen hadden; zij moeten dan bij God zweren: \"Ons getuigenis is echt oprechter dan het getuigenis van hen beiden. Wij begaan geen overtredingen; als wij dat doen dan zullen wij bij de onrechtplegers behoren"
        },
        {
            "chapter": 5,
            "verse": 108,
            "text": "Dat bevordert het best dat zij overeenkomstig de werkelijkheid getuigenis geven. Of zij moeten vrezen dat na hun eden nog weer andere eden worden gegeven. En vreest God en hoort. God wijst de verdorven mensen de goede richting niet"
        },
        {
            "chapter": 5,
            "verse": 109,
            "text": "Op de dag dat God de gezanten bijeenbrengt en zegt: \"Wat heeft men jullie geantwoord?\" Dan zeggen zij: \"Wij hebben er geen weet van; U bent de kenner van de verborgenheden"
        },
        {
            "chapter": 5,
            "verse": 110,
            "text": "Toen God zei: \"O 'Isa, zoon van Marjam, denk aan Mijn genade aan jou en jouw moeder toen Ik jou sterkte met de heilige geest, zodat jij in de wieg en als volwassene tot de mensen sprak en toen Ik jou het boek onderwees en de wijsheid, de Taura en de Indjiel en toen jij met Mijn toestemming uit klei iets als de vorm van een vogel schiep en er toen in blies en het met Mijn toestemming een vogel was en toen jij blindgeborenen en melaatsen met Mijn toestemming genas en toen jij doden met Mijn toestemming [uit het graf] tevoorschijn liet komen en toen ik de Israëlieten van je afhield toen jij met de duidelijke bewijzen tot hen kwam, waarop zij onder hen die ongelovig waren zeiden dat dit duidelijk slechts toverij was"
        },
        {
            "chapter": 5,
            "verse": 111,
            "text": "En toen Ik aan de discipelen openbaarde: \"Gelooft in Mij en Mijn gezant.\" Zij zeiden: \"Wij geloven. Getuig dat wij ons [aan God] hebben overgegeven"
        },
        {
            "chapter": 5,
            "verse": 112,
            "text": "Toen de discipelen zeiden: \"O 'Isa, zoon van Marjam, kan jouw Heer tot ons een tafel uit de hemel laten neerdalen?\" Hij zei: \"Vreest God als jullie gelovigen zijn"
        },
        {
            "chapter": 5,
            "verse": 113,
            "text": "Zij zeiden: \"Wij wensen ervan te eten en dat onze harten gerustgesteld worden en dat wij weten dat jij ons de waarheid hebt gezegd en dat wij tot hen behoren die er getuigen van zijn"
        },
        {
            "chapter": 5,
            "verse": 114,
            "text": "Isa, de zoon van Marjam zei: \"O God, onze Heer, laat tot ons uit de hemel een tafel neerdalen die voor ons een feest zal zijn, voor de eerste van ons en de laatste van ons en een teken van U. En voorzie in ons levensonderhoud; U bent de beste voorziener"
        },
        {
            "chapter": 5,
            "verse": 115,
            "text": "God zei: \"Ik laat haar tot jullie neerdalen. Wie daarna van jullie nog ongelovig is die zal Ik straffen met een bestraffing zoals Ik niemand van de wereldbewoners straf"
        },
        {
            "chapter": 5,
            "verse": 116,
            "text": "En toen God zei: \"O 'Isa, zoon van Marjam, heb jij tot de mensen gezegd: 'Neemt mij en mijn moeder tot goden naast God?\" Hij zei: \"U zij geprezen! Het past mij niet iets te zeggen waartoe ik geen recht heb. Als ik het gezegd zou hebben dan zou U het geweten hebben. U weet wat in mijn binnenste is, maar ik weet niet wat in Uw binnenste is. U bent de kenner van de verborgenheden"
        },
        {
            "chapter": 5,
            "verse": 117,
            "text": "Ik heb tot hen alleen maar gezegd wat U mij bevolen hebt: 'Dient God, mijn Heer en jullie Heer? en ik was getuige van hen zolang ik bij hen was. En toen U mij weggenomen had was U de opziener over hen; U bent van alles getuige"
        },
        {
            "chapter": 5,
            "verse": 118,
            "text": "Als U hen bestraft, dan zijn zij Uw dienaren en als U hun vergeeft dan bent U de machtige, de wijze"
        },
        {
            "chapter": 5,
            "verse": 119,
            "text": "God zei: \"Dit is de dag waarop de oprechten baat hebben van hun oprechtheid. Voor hen zijn er tuinen, waar de rivieren onderdoor stromen, daarin zullen zij voor immer en altijd blijven.\" God is met hen ingenomen en zij zijn met Hem ingenomen. Dat is de geweldige triomf"
        },
        {
            "chapter": 5,
            "verse": 120,
            "text": "God heeft de heerschappij over de hemelen en de aarde en wat erin is en Hij is almachtig"
        },
        {
            "chapter": 6,
            "verse": 1,
            "text": "Lof zij God die de hemelen en de aarde geschapen en de duisternis en het licht gemaakt heeft. Toch zeggen zij die ongelovig zijn dat hun Heer gelijken heeft"
        },
        {
            "chapter": 6,
            "verse": 2,
            "text": "Hij is het die jullie uit klei geschapen en dan een termijn bepaald heeft. Een vastgestelde termijn is er bij Hem. Toch twijfelen jullie"
        },
        {
            "chapter": 6,
            "verse": 3,
            "text": "En Hij is God in de hemelen en op de aarde. Hij weet wat jullie geheim houden en wat jullie openbaar maken en Hij weet wat jullie ten uitvoer brengen"
        },
        {
            "chapter": 6,
            "verse": 4,
            "text": "En er komt geen enkele van de tekenen van hun Heer tot hen of zij keren zich ervan af"
        },
        {
            "chapter": 6,
            "verse": 5,
            "text": "Zij hebben immers de waarheid geloochend toen die tot hen kwam. Maar de mededelingen over dat, waarmee zij de spot dreven zullen tot hen komen"
        },
        {
            "chapter": 6,
            "verse": 6,
            "text": "Hebben zij niet gezien hoeveel generaties Wij al voor hun tijd vernietigd hebben aan wie Wij op de aarde zoveel macht gegeven hadden, als Wij aan jullie niet hebben gegeven? En Wij hadden de hemel in overvloed over hen laten regenen en Wij hadden rivieren onder hen door laten stromen. Maar toen vernietigden Wij hen om hun zonden en Wij lieten na hen een andere generatie ontstaan"
        },
        {
            "chapter": 6,
            "verse": 7,
            "text": "Als Wij tot jou een boek in geschreven vorm hadden neergezonden en zij zouden dat dan met hun handen betasten, dan zouden zij die ongelovig zijn zeggen: \"Dit is duidelijk slechts toverij"
        },
        {
            "chapter": 6,
            "verse": 8,
            "text": "En zij zouden zeggen: \"Had dan niet een engel tot hem neergezonden kunnen worden?\" Maar als Wij een engel zouden neerzenden, zou de beslissing zijn gevallen en dan zouden zij geen uitstel meer gekregen hebben"
        },
        {
            "chapter": 6,
            "verse": 9,
            "text": "En al hadden Wij hem een engel gemaakt dan hadden Wij hem toch als een man gemaakt; Wij hadden voor hen verhuld wat zijzelf verhullen"
        },
        {
            "chapter": 6,
            "verse": 10,
            "text": "Er werd al voor jouw tijd met gezanten de spot gedreven, maar zij die hen belachelijk maakten werden door dat waarmee zij de spot dreven ingesloten"
        },
        {
            "chapter": 6,
            "verse": 11,
            "text": "Zeg: \"Reist op de aarde rond en kijkt hoe het einde was van de loochenaars"
        },
        {
            "chapter": 6,
            "verse": 12,
            "text": "Zeg: \"Van wie is wat er in de hemelen en op de aarde is?\" Zeg: \"Van God.\" Hij heeft zichzelf barmhartigheid voorgeschreven. Hij zal jullie bijeenbrengen voor de opstandingsdag waaraan geen twijfel is. Zij die zichzelf verloren hebben geloven dus niet"
        },
        {
            "chapter": 6,
            "verse": 13,
            "text": "Van Hem is wat er in de nacht en op de dag rust. Hij is de horende, de wetende"
        },
        {
            "chapter": 6,
            "verse": 14,
            "text": "Zeg: \"Zal ik mij iemand anders dan God als beschermer nemen? De grondlegger van de hemelen en de aarde, Hij die voedsel geeft maar niet wordt gevoed!\" Zeg: \"Mij is bevolen de eerste te zijn van hen die zich [aan God] overgeven\"; jij moet niet bij de veelgodendienaars behoren"
        },
        {
            "chapter": 6,
            "verse": 15,
            "text": "Zeg: \"Ik vrees, als ik ongehoorzaam aan mijn Heer ben, de bestraffing op een geweldige dag"
        },
        {
            "chapter": 6,
            "verse": 16,
            "text": "Van wie het op die dag afgewend wordt, met hem heeft Hij erbarmen en dat is de duidelijke triomf"
        },
        {
            "chapter": 6,
            "verse": 17,
            "text": "En als God je met tegenspoed treft dan is er niemand die dat kan wegnemen, behalve Hij. En als Hij je met iets goeds treft, Hij is almachtig"
        },
        {
            "chapter": 6,
            "verse": 18,
            "text": "En Hij is de beheerser die boven Zijn dienaren staat en Hij is de wijze, de welingelichte"
        },
        {
            "chapter": 6,
            "verse": 19,
            "text": "Zeg: \"Wat geldt als het grootste getuigenis?\" Zeg: \"God is getuige tussen mij en jullie. Deze Koran is aan mij geopenbaard, opdat ik jullie en wie ermee bereikt wordt daarmee waarschuw. Willen jullie werkelijk getuigen dat er samen met God nog andere goden zijn?\" Zeg: \"Ik getuig het niet.\" Zeg: \"Hij is slechts één god en ik heb niets te maken met de veelgodendienst die jullie bedrijven"
        },
        {
            "chapter": 6,
            "verse": 20,
            "text": "Zij aan wie Wij het boek gegeven hebben kennen hem zoals zij hun zonen kennen. Zij die zichzelf verloren hebben geloven dus niet"
        },
        {
            "chapter": 6,
            "verse": 21,
            "text": "En wie is er zondiger dan wie over God bedrog verzint of Zijn tekenen loochent? Het zal de onrechtplegers zeker niet welgaan"
        },
        {
            "chapter": 6,
            "verse": 22,
            "text": "En op de dag waarop Wij hen allen verzamelen. Dan zullen Wij tot de aanhangers van het veelgodendom zeggen: \"Waar zijn dan jullie [zogenaamd goddelijke] metgezellen waarvan jullie het bestaan beweerden"
        },
        {
            "chapter": 6,
            "verse": 23,
            "text": "Hun beproeving zal dan slechts zijn dat zij zeggen: \"Bij God, onze Heer, wij waren geen veelgodendienaars"
        },
        {
            "chapter": 6,
            "verse": 24,
            "text": "Kijk hoe zij zichzelf voorliegen en hoe zij kwijt zijn wat zij verzonnen hebben"
        },
        {
            "chapter": 6,
            "verse": 25,
            "text": "Onder hen zijn er die naar jou luisteren, maar over wier harten Wij hoezen gelegd hebben, zodat zij het niet begrijpen en in hun oren hardhorendheid. En al zien zij elk teken, zij geloven er niet in. Zozeer, dat wanneer zij tot jou komen om met je te twisten, zij die ongelovig zijn zeggen: \"Dit zijn slechts fabels van hen die er eertijds waren"
        },
        {
            "chapter": 6,
            "verse": 26,
            "text": "En zij verbieden het en wenden zich ervan af. Maar zij vernietigen slechts zichzelf en zij beseffen het niet"
        },
        {
            "chapter": 6,
            "verse": 27,
            "text": "Kon je hen maar zien wanneer zij voor het vuur worden opgesteld en dan zeggen: \"Ach werden we maar teruggebracht, dan zouden wij de tekenen van onze Heer niet loochenen en dan zouden wij bij de gelovigen behoren"
        },
        {
            "chapter": 6,
            "verse": 28,
            "text": "Welnee, voor hen is wat zij vroeger verborgen hielden openlijk zichtbaar. Ook al werden zij teruggebracht dan zouden zij toch terugkeren naar wat hun verboden was. Zij zijn toch leugenaars"
        },
        {
            "chapter": 6,
            "verse": 29,
            "text": "En zij zeggen: \"Er is alleen maar ons tegenwoordige leven en wij worden niet opgewekt"
        },
        {
            "chapter": 6,
            "verse": 30,
            "text": "Kon je hen maar zien wanneer zij voor hun Heer worden opgesteld, hoe Hij zegt: \"Is dit niet de waarheid?\" Zij zeggen: \"Ja zeker, bij onze Heer.\" Hij zegt: \"Proeft dan de bestraffing ervoor dat jullie ongelovig waren"
        },
        {
            "chapter": 6,
            "verse": 31,
            "text": "Zij die de ontmoeting met God loochenen zijn verloren. Zozeer, dat wanneer het uur onverwachts tot hen komt, zij zeggen: \"Wat hebben wij een spijt van wat wij [in ons leven] veronachtzaamd hebben\" terwijl zij hun lasten op hun ruggen dragen. Is het niet slecht wat zij te torsen hebben"
        },
        {
            "chapter": 6,
            "verse": 32,
            "text": "Het tegenwoordige leven is slechts spel en tijdverdrijf, maar de laatste woning is voor hen die godvrezend zijn werkelijk beter. Hebben jullie dan geen verstand"
        },
        {
            "chapter": 6,
            "verse": 33,
            "text": "Wij weten dat wat zij zeggen jou bedroeft; jou betichten zij niet van leugens, maar het zijn Gods tekenen die de onrechtplegers ontkennen"
        },
        {
            "chapter": 6,
            "verse": 34,
            "text": "Al voor jouw tijd zijn er gezanten van leugens beticht geweest, maar de leugens waarvan men hen betichtte en het leed dat hun werd aangedaan verdroegen zij geduldig, totdat Onze hulp tot hen kwam. Er is niemand die Gods woorden veranderen kan; tot jou zijn immers al mededelingen over de gezondenen gekomen"
        },
        {
            "chapter": 6,
            "verse": 35,
            "text": "En als hun afkerigheid voor jou te erg is en als jij dan in staat bent om een hol in de aarde of een ladder in de hemel te zoeken en hun dan een teken te brengen? Als God het had gewild, had Hij hen op het goede pad bijeengebracht. Wees dus niet een van de dwazen"
        },
        {
            "chapter": 6,
            "verse": 36,
            "text": "Alleen zij die horen kunnen gehoor geven. De doden zal God opwekken en dan zullen zij tot Hem worden teruggebracht"
        },
        {
            "chapter": 6,
            "verse": 37,
            "text": "En zij zeiden: \"Had er dan geen teken van zijn Heer tot hem neergezonden kunnen worden?\" Zeg: \"God heeft de macht om een teken neer te zenden, maar de meesten van hen weten het niet"
        },
        {
            "chapter": 6,
            "verse": 38,
            "text": "Er is geen dier op de aarde en geen vogel die met zijn vleugels vliegt of zij behoren zoals jullie tot gemeenschappen. Wij hebben in het boek niets veronachtzaamd. Dan zullen zij tot hun Heer worden verzameld"
        },
        {
            "chapter": 6,
            "verse": 39,
            "text": "Zij die Onze tekenen loochenen zijn doof en stom in de duisternis. God brengt tot dwaling wie Hij wil en Hij brengt wie Hij wil op een juiste weg"
        },
        {
            "chapter": 6,
            "verse": 40,
            "text": "Zeg: \"Hoe lijkt het jullie? Als Gods bestraffing tot jullie komt of het uur tot jullie komt, zullen jullie dan anderen dan God aanroepen, als jullie gelijk hebben"
        },
        {
            "chapter": 6,
            "verse": 41,
            "text": "Welnee, Hem zullen jullie aanroepen. Hij zal dan dat waarom jullie tot Hem roepen wegnemen, als Hij het wil, en wat jullie als metgezellen [aan Hem] hebben toegevoegd zullen jullie vergeten"
        },
        {
            "chapter": 6,
            "verse": 42,
            "text": "Wij hebben tot gemeenschappen voor jouw tijd gezanten gezonden en hun tegenspoed en rampspoed opgelegd opdat zij zich misschien zouden vernederen"
        },
        {
            "chapter": 6,
            "verse": 43,
            "text": "Hadden zij zich dan niet, toen Ons geweld tot hen kwam, kunnen vernederen. Maar hun harten verhardden zich en de satan maakte wat zij deden aantrekkelijk voor hen"
        },
        {
            "chapter": 6,
            "verse": 44,
            "text": "En toen zij vergeten waren waartoe zij aangemaand waren, openden Wij voor hen de deuren tot alle dingen, totdat Wij hen, toen zij verheugd waren over wat hun gegeven was, onverwachts grepen; toen waren zij opeens in wanhoop terneergeslagen"
        },
        {
            "chapter": 6,
            "verse": 45,
            "text": "Zo werden de mensen die onrecht pleegden tot de laatste toe geveld; lof zij God, de Heer van de wereldbewoners"
        },
        {
            "chapter": 6,
            "verse": 46,
            "text": "Zeg: \"Hoe zien jullie het? Als God jullie gehoor en jullie gezichtsvermogen wegneemt en jullie harten verzegelt, welke god is er dan, anders dan God, die het jullie terug kan geven?\" Kijk, hoe Wij de tekenen afwisselen. Toch wenden zij zich af"
        },
        {
            "chapter": 6,
            "verse": 47,
            "text": "Zeg: \"Hoe lijkt het jullie? Als Gods bestraffing onverwachts tot jullie komt of in alle openheid, zullen dan anderen dan de mensen die onrecht plegen vernietigd worden"
        },
        {
            "chapter": 6,
            "verse": 48,
            "text": "Wij zenden de gezondenen slechts als verkondigers van goed nieuws en als waarschuwers. En wie geloven en zich beteren, zij hebben niets te vrezen noch zullen zij bedroefd zijn"
        },
        {
            "chapter": 6,
            "verse": 49,
            "text": "Maar zij die Onze tekenen loochenen, hen treft de bestraffing voor het schandelijke dat zij deden"
        },
        {
            "chapter": 6,
            "verse": 50,
            "text": "Zeg: \"Ik zeg niet tot jullie dat ik Gods schatkamers bezit en ook ken ik het verborgene niet, noch zeg ik tot jullie dat ik een engel ben. Ik volg slechts wat aan mij geopenbaard wordt. Zijn de blinde en de ziende gelijk? Denken jullie dan niet na"
        },
        {
            "chapter": 6,
            "verse": 51,
            "text": "En waarschuw daarmee hen die vrezen tot hun Heer verzameld te worden; voor hen is er buiten Hem geen helper en geen bemiddelaar, misschien zullen zij godvrezend worden"
        },
        {
            "chapter": 6,
            "verse": 52,
            "text": "En jaag hen niet weg die hun Heer in de morgen en de avond aanroepen terwijl zij Zijn aangezicht zoeken. Jij hoeft geen enkele rekenschap van hen te vragen en zij hoeven geen enkele rekenschap van jou te vragen zodat jij hen zou wegjagen; dan zou jij tot de onrechtplegers behoren"
        },
        {
            "chapter": 6,
            "verse": 53,
            "text": "Zo hebben Wij door sommigen anderen in verzoeking gebracht, zodat zij zouden zeggen: \"Zijn zij het aan wie God uit ons midden een gunst moest bewijzen?\" Weet God niet het best wie de dankbaren zijn"
        },
        {
            "chapter": 6,
            "verse": 54,
            "text": "En wanneer zij die in Onze tekenen geloven tot jou komen, zeg dan: \"Vrede zij met jullie, jullie Heer heeft Zichzelf barmhartigheid voorgeschreven: als iemand van jullie uit onwetendheid het verkeerde doet en dan later berouw toont en het weer goedmaakt, dan is Hij vergevend en barmhartig"
        },
        {
            "chapter": 6,
            "verse": 55,
            "text": "En zo zetten Wij de tekenen uiteen; ook opdat de weg van de boosdoeners duidelijk wordt"
        },
        {
            "chapter": 6,
            "verse": 56,
            "text": "Zeg: \"Het is mij verboden hen die jullie in plaats van God aanroepen te dienen.\" Zeg: \"Ik volg jullie neigingen niet; dan zou ik dwalen en niet tot hen behoren die op het goede pad gaan"
        },
        {
            "chapter": 6,
            "verse": 57,
            "text": "Zeg: \"Ik steun op een duidelijk bewijs van mijn Heer en jullie loochenen het. Ik heb geen macht over dat wat jullie zouden willen verhaasten. Het oordeel komt alleen God toe. Hij vertelt de waarheid en Hij is de beste van de beslissers"
        },
        {
            "chapter": 6,
            "verse": 58,
            "text": "Zeg: \"Als ik macht had over dat wat jullie zouden willen verhaasten dan zou de beslissing tussen mij en jullie al zijn gevallen; God kent de onrechtplegers het best"
        },
        {
            "chapter": 6,
            "verse": 59,
            "text": "Bij Hem zijn de sleutels van het verborgene, alleen Hij kent ze. Hij weet wat er op het vasteland en wat er in de zee is. Er valt geen blad of Hij weet het en er is geen zaadkorrel in het duister van de aarde, niets vochtigs en niets droogs of het staat in een duidelijk boek"
        },
        {
            "chapter": 6,
            "verse": 60,
            "text": "Hij is het die jullie 's nachts zal wegnemen en die weet wat jullie overdag begaan hebben. Dan wekt Hij jullie daarin op, opdat een vastgestelde termijn wordt voltooid. Dan is jullie terugkeer tot Hem. Hij zal jullie dan meedelen wat jullie aan het doen waren"
        },
        {
            "chapter": 6,
            "verse": 61,
            "text": "En Hij is de beheerser die boven Zijn dienaren staat en Hij zendt bewaarders voor jullie, zodat, wanneer de dood tot een van jullie komt, Onze gezanten hem wegnemen; zij veronachtzamen niets"
        },
        {
            "chapter": 6,
            "verse": 62,
            "text": "Dan worden zij tot God hun ware beschermheer teruggebracht; komt Hem het oordeel niet toe? Hij is de snelste van hen die afrekenen"
        },
        {
            "chapter": 6,
            "verse": 63,
            "text": "Zeg: \"Wie zal jullie uit de duisternis van het vasteland en de zee redden wanneer jullie in deemoed en in het verborgene tot Hem bidden: 'Als U ons hieruit redt dan behoren wij tot hen die dank betuigen"
        },
        {
            "chapter": 6,
            "verse": 64,
            "text": "Zeg: \"God zal jullie eruit redden en uit elke benardheid, maar toch blijven jullie veelgodendienaars"
        },
        {
            "chapter": 6,
            "verse": 65,
            "text": "Zeg: \"Hij is het die de macht heeft om van boven vandaan of van onder jullie voeten vandaan een bestraffing tot jullie te zenden of jullie in [verschillende] groeperingen in de war te brengen en elkaars geweld te laten proeven.\" Kijk hoe Wij de tekenen afwisselen. Misschien zullen zij begrijpen"
        },
        {
            "chapter": 6,
            "verse": 66,
            "text": "Jouw volk loochent het, maar het is de waarheid. Zeg: \"Ik ben geen voogd over jullie"
        },
        {
            "chapter": 6,
            "verse": 67,
            "text": "Voor elke mededeling is er een moment van bevestiging en jullie zullen het te weten komen"
        },
        {
            "chapter": 6,
            "verse": 68,
            "text": "Wanneer jij hen ziet die over Onze tekenen kletsen, wend je dan van hen af totdat zij op een ander gesprek overgaan en als de satan maakt dat jij vergeet, blijf dan na het je herinnerd te hebben niet bij de mensen die onrecht plegen zitten"
        },
        {
            "chapter": 6,
            "verse": 69,
            "text": "Zij die godvrezend zijn hoeven van hen geen enkele rekenschap te vragen. Het is echter een vermaning; misschien zullen zij godvrezend worden"
        },
        {
            "chapter": 6,
            "verse": 70,
            "text": "En laat hen maar die hun godsdienst als spel en tijdverdrijf beschouwen. Het tegenwoordige leven begoochelt hen. En maan hiermee aan opdat niemand weggevaagd wordt voor wat hij heeft begaan; voor hem is er immers buiten God geen helper en geen bemiddelaar en al zou hij elke [mogelijke] losprijs aanbieden, het zou toch niet van hem aangenomen worden. Zij zijn het die weggevaagd worden voor wat zij begaan hebben. Voor hen is er een drank van gloeiend water en een pijnlijke bestraffing omdat zij ongelovig waren"
        },
        {
            "chapter": 6,
            "verse": 71,
            "text": "Zeg: \"Zullen wij in plaats van God iets aanroepen wat ons niet nut en niet schaadt en ons op onze hielen omdraaien, nadat God ons de goede richting heeft gewezen, als iemand die de satans op de aarde in verbijstering weggelokt hebben, hoewel hij vrienden heeft die hem tot de leidraad oproepen: 'Kom tot ons.?\" Zeg: \"Gods leidraad dat is de leidraad en ons is bevolen ons aan de Heer van de wereldwezens over te geven"
        },
        {
            "chapter": 6,
            "verse": 72,
            "text": "En dat wij de salaat moeten verrichten en Hem vrezen. En Hij is het tot wie wij verzameld worden"
        },
        {
            "chapter": 6,
            "verse": 73,
            "text": "En Hij is het die de hemelen en de aarde in waarheid geschapen heeft. En op de dag dat Hij zegt: \"Wees\" en het is, is wat Hij zegt de waarheid. Hij heeft de heerschappij op de dag dat op de bazuin geblazen wordt; de kenner van het verborgene en het waarneembare. En Hij is de wijze, de welingelichte"
        },
        {
            "chapter": 6,
            "verse": 74,
            "text": "En toen Ibrahiem tot zijn vader Azar zei: \"Houd jij afgodsbeelden voor goden? Ik zie dat jij en jouw volk in duidelijke dwaling verkeren"
        },
        {
            "chapter": 6,
            "verse": 75,
            "text": "En zo toonden Wij Ibrahiem het rijk van de hemelen en de aarde, opdat hij ging behoren tot hen die vast overtuigd zijn"
        },
        {
            "chapter": 6,
            "verse": 76,
            "text": "En toen de nacht hem omhulde zag hij een ster. Hij zei: \"Dit is mijn heer.\" Maar toen zij onderging zei hij: \"Ik houd niet van dingen die ondergaan"
        },
        {
            "chapter": 6,
            "verse": 77,
            "text": "En toen hij de maan zag opkomen zei hij: \"Dit is mijn heer.\" Maar toen zij onderging zei hij: \"Als mijn heer mij niet de goede richting wijst zal ik zeker tot de mensen behoren die dwalen"
        },
        {
            "chapter": 6,
            "verse": 78,
            "text": "En toen hij de zon zag opkomen zei hij: \"Dit is mijn heer, deze is groter.\" Maar toen zij onderging zei hij: \"O mensen, ik heb niets te maken met de veelgodendienst die jullie bedrijven"
        },
        {
            "chapter": 6,
            "verse": 79,
            "text": "Ik wend mijn aangezicht tot Hem die de hemelen en de aarde aangelegd heeft, als een aanhanger van het zuivere geloof en ik behoor niet tot de veelgodendienaars"
        },
        {
            "chapter": 6,
            "verse": 80,
            "text": "Zijn volk redetwistte met hem. Hij zei: \"Willen jullie met mij over God redetwisten, terwijl Hij mij op het goede pad gebracht heeft? Ik vrees wat jullie aan Hem als metgezellen toevoegen niet, behalve als mijn Heer iets wil. Mijn Heer omvat alles met Zijn kennis. Zullen jullie je dan niet laten vermanen"
        },
        {
            "chapter": 6,
            "verse": 81,
            "text": "En hoe zou ik wat jullie [aan Hem] als metgezellen toevoegen vrezen, als jullie niet vrezen aan God metgezellen toe te voegen, waarvoor Hij geen machtiging heeft neergezonden? Welke van de beide groepen heeft meer recht op veiligheid? Als jullie dat maar wisten"
        },
        {
            "chapter": 6,
            "verse": 82,
            "text": "Zij die geloven en hun geloof niet door onrecht te plegen verhullen, voor hen is de veiligheid en zij volgen de goede richting"
        },
        {
            "chapter": 6,
            "verse": 83,
            "text": "Dat was Ons argument dat Wij Ibrahiem tegen zijn volk gegeven hebben. Wij geven hogere rangen aan wie Wij willen. Jouw Heer is wijs en wetend"
        },
        {
            "chapter": 6,
            "verse": 84,
            "text": "En Wij schonken hem Ishaak en Ja'koeb; ieder [van hen] hebben Wij de goede richting gewezen en Noeh hadden Wij al eerder de goede richting gewezen en uit zijn nakomelingen Dawoed, Soelaimaan, Ajjoeb, Joesoef, Moesa en Haroen -- en zo belonen wij hen die goed doen"
        },
        {
            "chapter": 6,
            "verse": 85,
            "text": "en Zakarijja, Jahja, 'Isa en Iljaas -- ieder behorend tot de rechtschapenen"
        },
        {
            "chapter": 6,
            "verse": 86,
            "text": "en Isma'iel, al-Jasa?, Joenoes en Loet; ieder [van hen] hebben Wij boven de wereldbewoners verkozen"
        },
        {
            "chapter": 6,
            "verse": 87,
            "text": "En ook sommigen van hun vaderen, hun nakomelingen en hun broeders; Wij hebben hen verkozen en hen naar een juiste weg geleid"
        },
        {
            "chapter": 6,
            "verse": 88,
            "text": "Dat is Gods leidraad waarmee Hij wie van Zijn dienaren Hij wil de goede weg wijst, maar als zij geloofd hadden dat God metgezellen had dan zou voor hen wat zij deden vruchteloos geworden zijn"
        },
        {
            "chapter": 6,
            "verse": 89,
            "text": "Zij zijn het aan wie Wij het boek, de oordeelskracht en het profeetschap gegeven hebben, maar als dezen hier er niet in geloven, dan vertrouwen Wij het aan mensen toe die daaraan niet ongelovig zijn"
        },
        {
            "chapter": 6,
            "verse": 90,
            "text": "Zij zijn het die God op het goede pad geleid heeft; volg dus hun leidraad. Zeg: \"Ik vraag jullie er geen loon voor. Het is slechts een vermaning voor de wereldbewoners"
        },
        {
            "chapter": 6,
            "verse": 91,
            "text": "Zij hebben God niet op Zijn juiste waarde geschat toen zij zeiden: \"God heeft niets tot een mens neergezonden.\" Zeg: \"Wie heeft het boek neergezonden dat Moesa als licht en leidraad voor de mensen bracht? Jullie tonen het in geschreven vorm openlijk, maar jullie houden ook veel verborgen. Aan jullie is onderwezen wat jullie niet wisten, jullie niet en jullie vaderen niet.\" Zeg: \"God.\" En laat hen dan in hun geklets maar schertsen"
        },
        {
            "chapter": 6,
            "verse": 92,
            "text": "Dit is een gezegend boek dat Wij hebben neergezonden, ter bevestiging van wat er al eerder was en opdat jij de hoofdstad [Mekka] en wie er omheen wonen ermee waarschuwt. Zij die geloven in het hiernamaals geloven erin en zij zijn degenen die hun salaat nakomen"
        },
        {
            "chapter": 6,
            "verse": 93,
            "text": "En wie is zondiger dan wie over God bedrog verzint of wie zegt: \"Aan mij is geopenbaard\", terwijl aan hem niets is geopenbaard of wie zegt: \"Ik zal iets neerzenden wat gelijk is aan wat God heeft neergezonden.\" Als jij het maar kon zien wanneer de onrechtplegers in doodsstrijd verkeren terwijl de engelen hun handen naar hen uitstrekken: \"Laat jullie zielen eruit! Vandaag krijgen jullie de bestraffing van de schande als vergelding voor het onware dat jullie altijd over God gezegd hebben en omdat jullie Zijn tekenen hoogmoedig afgewezen hebben"
        },
        {
            "chapter": 6,
            "verse": 94,
            "text": "En nu zijn jullie tot Ons gekomen, ieder afzonderlijk zoals Wij jullie de eerste maal geschapen hebben en jullie hebben wat Wij jullie verleend hadden achter jullie moeten laten. Ook zien Wij jullie bemiddelaars niet bij jullie, van wie jullie beweerden dat zij bij jullie golden als metgezellen [van God]; de band tussen jullie is doorgesneden en dat waarvan jullie het bestaan beweerden zijn jullie kwijt"
        },
        {
            "chapter": 6,
            "verse": 95,
            "text": "God is het die de zaadkorrels en de pitten laat kiemen; Hij laat het levende uit het dode voortkomen en Hij laat het dode uit het levende voortkomen. Dat is nu God en hoe worden jullie zo afgeleid"
        },
        {
            "chapter": 6,
            "verse": 96,
            "text": "Hij is het die de dageraad laat aanbreken en Hij heeft de nacht tot een rusttijd gemaakt en de zon en de maan om [de tijd] te berekenen. Dat is de verordening van de machtige, de wetende"
        },
        {
            "chapter": 6,
            "verse": 97,
            "text": "Hij is het die voor jullie de sterren gemaakt heeft, opdat jullie daarmee de goede richting vinden in de duisternis van het vasteland en de zee; Wij hebben de tekenen uiteengezet voor mensen die weten"
        },
        {
            "chapter": 6,
            "verse": 98,
            "text": "En Hij is het die jullie uit één wezen heeft laten ontstaan en daarna is er een verblijfplaats en een bewaarplaats. Wij hebben de tekenen uiteengezet voor mensen die begrijpen"
        },
        {
            "chapter": 6,
            "verse": 99,
            "text": "En Hij is het die vanuit de hemel water laat neerdalen. Wij brengen daarmee plantengroei van allerlei soort voort -- Wij hebben daardoor frisse groene planten voortgebracht waaruit Wij opeengepakte zaadkorrels voortbrengen en uit de palmen, uit de bloeikolf ervan, laaghangende dadeltrossen -- en ook tuinen met wijnstokken, olijf- en granaatappelbomen die deels wel en deels niet op elkaar lijken. Kijk naar de vruchten ervan, wanneer zij vrucht dragen, en naar het rijp worden ervan; daarin zijn zeker tekenen voor mensen die geloven"
        },
        {
            "chapter": 6,
            "verse": 100,
            "text": "Maar zij hebben de djinn tot metgezellen van God gemaakt, terwijl Hij hen geschapen heeft en zij hebben Hem zonen en dochters toegedicht, zonder enige kennis. Hij zij geprezen en Hij is verheven boven wat zij toeschrijven"
        },
        {
            "chapter": 6,
            "verse": 101,
            "text": "De schepper van de hemelen en de aarde; hoe zou Hij een kind kunnen hebben, terwijl Hij niet eens een metgezellin heeft en ook alles geschapen heeft? Hij is alwetend"
        },
        {
            "chapter": 6,
            "verse": 102,
            "text": "Dat is God jullie Heer; er is geen god dan Hij, de schepper van alle dingen. Dient Hem dus; Hij is over alles voogd"
        },
        {
            "chapter": 6,
            "verse": 103,
            "text": "Hem bereiken de blikken niet, maar Hij bereikt de blikken wel. En Hij is de welwillende, de welingelichte"
        },
        {
            "chapter": 6,
            "verse": 104,
            "text": "Tot jou zijn al inzichtelijke bewijzen van jouw Heer gekomen. Als iemand dus inzicht heeft, dan is het in zijn eigen voordeel. En als iemand blind is dan is het in zijn eigen nadeel. En ik ben niet iemand die over jullie waakt"
        },
        {
            "chapter": 6,
            "verse": 105,
            "text": "Zo zetten Wij de tekenen uiteen, ook opdat zij zeggen: \"Jij hebt bestudeerd\" en opdat Wij het duidelijk maken aan mensen die weten"
        },
        {
            "chapter": 6,
            "verse": 106,
            "text": "Volg wat jou door je Heer is geopenbaard. Er is geen god dan Hij. En wend je af van de veelgodendienaars"
        },
        {
            "chapter": 6,
            "verse": 107,
            "text": "Als God het gewild had waren zij geen veelgodendienaars geworden. En jou hebben Wij niet gemaakt tot iemand die over hen waakt en jij bent ook niet voogd over hen"
        },
        {
            "chapter": 6,
            "verse": 108,
            "text": "En hoont niet hen die zij in plaats van God aanroepen, zodat zij God niet uit vijandigheid zonder kennis gaan honen. Zo hebben Wij voor iedere gemeenschap hun werk mooi laten lijken. Maar hun terugkeer zal tot hun Heer zijn en Hij zal hun dan meedelen wat zij aan het doen waren"
        },
        {
            "chapter": 6,
            "verse": 109,
            "text": "Zij hebben bij God dure eden gezworen dat zij, als er tot hen een teken zou komen, er zeker aan zouden geloven. Zeg: \"De tekenen zijn uitsluitend bij God.\" En wat zal jullie tot het besef brengen dat zij, wanneer ze komen, toch niet zullen geloven"
        },
        {
            "chapter": 6,
            "verse": 110,
            "text": "En Wij zullen hun harten en hun ogen omdraaien, zoals zij ook de eerste keer niet geloofd hebben en Wij laten hen in hun onbeschaamdheid doorgaan met dwalen"
        }
    ]
}
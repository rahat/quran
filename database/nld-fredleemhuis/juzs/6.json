{
    "juzs": [
        {
            "chapter": 4,
            "verse": 148,
            "text": "God houdt er niet van dat openlijk over het slechte gesproken wordt, behalve als aan iemand onrecht is aangedaan. God is horend en wetend"
        },
        {
            "chapter": 4,
            "verse": 149,
            "text": "Als jullie openlijk goed doen of het verbergen of iets slechts vergeven, God is lankmoedig en vrij machtig"
        },
        {
            "chapter": 4,
            "verse": 150,
            "text": "Zij die geen geloof hechten aan God en Zijn gezanten en die tussen God en Zijn gezanten onderscheid willen maken en zeggen: \"Wij geloven in sommigen maar in anderen niet\" en die een tussenweg willen nemen"
        },
        {
            "chapter": 4,
            "verse": 151,
            "text": "dat zijn zij die in waarheid ongelovig zijn. Voor de ongelovigen hebben Wij een vernederende bestraffing klaargemaakt"
        },
        {
            "chapter": 4,
            "verse": 152,
            "text": "Zij die geloven in God en Zijn gezanten en tussen hen geen enkel onderscheid maken; dat zijn zij aan wie Hij hun loon geeft. God is vergevend en barmhartig"
        },
        {
            "chapter": 4,
            "verse": 153,
            "text": "De mensen van het boek vragen jou dat jij tot hen een boek uit de hemel neerzendt. Zij hebben Moesa iets nog ergers gevraagd. Zij zeiden namelijk: \"Laat ons God in alle openbaarheid zien.\" Toen greep de donderslag hen wegens hun onrechtmatigheid. Vervolgens namen zij, nadat de duidelijke bewijzen tot hen gekomen waren, het kalf aan; maar dat vergaven Wij hen en Wij gaven Moesa een duidelijke machtiging"
        },
        {
            "chapter": 4,
            "verse": 154,
            "text": "Wij verhieven de berg boven hen wegens het verdrag met hen, Wij zeiden tot hen: \"Gaat eerbiedig neerbuigend de poort binnen\", Wij zeiden: \"Begaat op de sabbat geen overtredingen\" en Wij gingen met hen een solide verdrag aan"
        },
        {
            "chapter": 4,
            "verse": 155,
            "text": "Maar, vanwege het verbreken van hun verdrag, hun ongeloof aan Gods tekenen, het zonder enig recht doden van de profeten door hen en hun zeggen: \"Onze harten zijn onbesneden\" -- welnee, God heeft ze verzegeld om hun ongeloof; zij geloven maar weinig"
        },
        {
            "chapter": 4,
            "verse": 156,
            "text": "en wegens hun ongeloof, hun geweldige kwaadsprekerij over Marjam"
        },
        {
            "chapter": 4,
            "verse": 157,
            "text": "hun zeggen: \"Wij hebben de masieh 'Isa, de zoon van Marjam, Gods gezant gedood.\" -- Zij hebben hem niet gedood en zij hebben hem niet gekruisigd, maar het werd hun gesuggereerd. Zij die het daarover oneens zijn, verkeren erover in twijfel. Zij hebben er behalve het afgaan op vermoedens geen kennis van; zij hebben hem vast en zeker niet gedood"
        },
        {
            "chapter": 4,
            "verse": 158,
            "text": "Echter, God heeft hem tot Zich omhooggebracht. God is machtig en wijs"
        },
        {
            "chapter": 4,
            "verse": 159,
            "text": "Er is niemand van de mensen van het boek die niet voor zijn dood in hem zal geloven en op de opstandingsdag zal hij over hen getuige zijn"
        },
        {
            "chapter": 4,
            "verse": 160,
            "text": "Wegens de ongerechtigheid dus van hen die het jodendom aanhangen, hebben Wij hun goede dingen verboden die hun waren toegestaan en ook wegens het versperren van Gods weg voor velen"
        },
        {
            "chapter": 4,
            "verse": 161,
            "text": "wegens het nemen van woeker, hoewel het hun verboden was, en het door bedrog verteren van de bezittingen van de mensen: Wij hebben voor de ongelovigen onder hen een pijnlijke bestraffing klaargemaakt"
        },
        {
            "chapter": 4,
            "verse": 162,
            "text": "Maar zij onder hen die een diepgewortelde kennis hebben en de gelovigen, omdat zij geloven in wat naar jou is neergezonden en in wat voor jouw tijd is neergezonden, zij namelijk die de salaat verrichten, die de zakaat geven en die in God en de laatste dag geloven, zij zijn het die Wij een geweldig loon zullen geven"
        },
        {
            "chapter": 4,
            "verse": 163,
            "text": "Wij hebben aan jou geopenbaard zoals Wij aan Noeh en de profeten na hem geopenbaard hebben. En Wij hebben geopenbaard aan Ibrahiem, Isma'iel, Ishaak, Ja'koeb en de stammen, 'Isa, Ajjoeb, Joenoes, Haroen, Soelaimaan -- en Wij hebben aan Dawoed een Zaboer gegeven"
        },
        {
            "chapter": 4,
            "verse": 164,
            "text": "aan gezanten over wie Wij jou vroeger al verteld hebben en aan gezanten over wie Wij jou niet verteld hebben, -- en God heeft tot Moesa echt gesproken"
        },
        {
            "chapter": 4,
            "verse": 165,
            "text": "gezanten als verkondigers van goed nieuws en als waarschuwers, opdat de mensen tegen God geen argument zouden hebben na [het optreden van] de gezanten. God is machtig en wijs"
        },
        {
            "chapter": 4,
            "verse": 166,
            "text": "Maar God getuigt over wat Hij naar jou heeft neergezonden; Hij heeft het neergezonden met Zijn wetenschap. Ook de engelen getuigen; maar God is goed genoeg als getuige"
        },
        {
            "chapter": 4,
            "verse": 167,
            "text": "Zij die ongelovig zijn en de weg van God versperren zijn ver afgedwaald"
        },
        {
            "chapter": 4,
            "verse": 168,
            "text": "Zij die ongelovig zijn en onrecht plegen, het komt God niet toe om hun te vergeven, noch om hen op een weg te leiden"
        },
        {
            "chapter": 4,
            "verse": 169,
            "text": "behalve dan de weg naar de hel, daarin zullen zij voor immer en altijd blijven; dat is voor God gemakkelijk"
        },
        {
            "chapter": 4,
            "verse": 170,
            "text": "O mensen, de gezant is tot jullie gekomen met de waarheid van jullie Heer. Gelooft dan, het is beter voor jullie. Maar als jullie ongelovig zijn -- van God is wat er in de hemelen en wat er op de aarde is. God is wetend en wijs"
        },
        {
            "chapter": 4,
            "verse": 171,
            "text": "Mensen van het boek! Gaat niet te ver in jullie godsdienst en zegt over God alleen maar de waarheid. De masieh 'Isa, de zoon van Marjam is Gods gezant en Zijn woord dat Hij richtte tot Marjam en een geest bij Hem vandaan. Gelooft dan in God en Zijn gezanten en zegt niet: \"Drie.\" Houdt daarmee op, het is beter voor jullie. Immers, God is één god. Geprezen zij Hij! Dat Hij een kind zou hebben! Van Hem is wat er in de hemelen en wat er op de aarde is. God is goed genoeg als voogd"
        },
        {
            "chapter": 4,
            "verse": 172,
            "text": "De masieh versmaadt het niet een dienaar van God te zijn, ook de engelen niet die in [Zijn] nabijheid gebracht zijn. Wie het versmaden Hem te dienen en hoogmoedig zijn, die zal Hij allen tot zich verzamelen"
        },
        {
            "chapter": 4,
            "verse": 173,
            "text": "Wat hen betreft die geloven en de deugdelijke daden doen, hun zal Hij hun volle loon geven en Hij zal hun van Zijn goedgunstigheid nog meer geven. Maar wat hen betreft die versmaden en hoogmoedig zijn, hen zal Hij straffen met een pijnlijke bestraffing en zij zullen buiten God geen beschermer en geen helper voor zich vinden"
        },
        {
            "chapter": 4,
            "verse": 174,
            "text": "O mensen! Een bewijs van jullie Heer is tot jullie gekomen en Wij hebben een duidelijk licht naar jullie neergezonden"
        },
        {
            "chapter": 4,
            "verse": 175,
            "text": "Wat hen betreft die in God geloven en zich aan Hem vasthouden, hen zal Hij in Zijn barmhartigheid en genade binnenvoeren en langs een juiste weg tot Hem leiden"
        },
        {
            "chapter": 4,
            "verse": 176,
            "text": "Zij vragen jou om uitsluitsel. Zeg: \"God geeft jullie uitsluitsel over het erven in de zijlinie.\" Als iemand aan zijn einde komt zonder dat hij kinderen heeft, maar hij heeft een zuster, dan is voor haar de helft van wat hij nalaat. Hij erft ook van haar als zij geen kinderen heeft. Als zij met twee zusters zijn dan is voor haar tweederde van wat hij nalaat. En als er verscheidene broers en zusters zijn, dan komt de man het aandeel van twee vrouwen toe. God maakt het voor jullie duidelijk, opdat jullie niet dwalen. God is alwetend"
        },
        {
            "chapter": 5,
            "verse": 1,
            "text": "Jullie die geloven! Komt de verplichtingen na. Voor jullie zijn dieren van het vee toegestaan, behalve wat jullie [hierbij] voorgelezen wordt, mits jullie jachtbuit niet toegestaan achten als jullie in gewijde staat zijn. God bepaalt wat Hij wenst"
        },
        {
            "chapter": 5,
            "verse": 2,
            "text": "Jullie die geloven! Ontwijdt Gods gewijde symbolen niet, noch de heilige maand, noch de offergave, noch de halsomhangsels, noch hen die zich naar het heilige huis begeven om naar goedgunstigheid van hun Heer en welgevallen te streven. Wanneer jullie niet [meer] in gewijde staat zijn, dan mogen jullie op jacht gaan. En laat de afkeer van bepaalde mensen, omdat zij jullie de weg naar de heilige moskee versperren, jullie er niet toe brengen overtredingen te begaan, maar staat elkaar bij in vroomheid en godvrezendheid en staat elkaar niet bij in zonde en overtreding, maar vreest God. God is streng in de afstraffing"
        },
        {
            "chapter": 5,
            "verse": 3,
            "text": "Verboden is voor jullie wat vanzelf is doodgegaan, bloed, varkensvlees, vlees van iets waarover iets anders dan God is aangeroepen, het verstikte, het doodgeslagene, het doodgevallene, het doodgestotene, wat wilde dieren hebben aangevreten -- behalve wat jullie geslacht hebben -- en wat geofferd is op de offerstenen en ook dat jullie met pijlen verloten. Dat is een schande. Heden wanhopen zij die aan jullie godsdienst geen geloof hechten. Vreest hen niet, maar vreest Mij. Heden heb Ik jullie godsdienst voor jullie voltooid, Mijn genade aan jullie volledig bewezen en de Islaam [de overgave aan God] als godsdienst voor jullie goedgevonden. Maar als iemand door honger gedwongen wordt zonder tot zonde geneigd te zijn, dan is God vergevend en barmhartig"
        },
        {
            "chapter": 5,
            "verse": 4,
            "text": "Zij vragen jou wat hun toegestaan is. Zeg: \"Toegestaan aan jullie zijn de goede dingen en [de vangst van] die roofdieren die jullie afgericht hebben door ze iets te leren van wat God jullie geleerd heeft.\" Eet dus van wat zij voor jullie vangen en vermeldt Gods naam erover. En vreest God; God is snel met de afrekening"
        },
        {
            "chapter": 5,
            "verse": 5,
            "text": "Heden zijn aan jullie de goede dingen toegestaan. Het voedsel van hen aan wie het boek gegeven is, is aan jullie toegestaan en jullie voedsel is aan hen toegestaan en ook de eerbare vrouwen onder de gelovigen en de eerbare vrouwen van hen aan wie voor jullie tijd het boek gegeven is, als jullie haar in eerbaarheid en niet in ontucht haar loon geeft en zonder minnaressen te nemen. Maar wie het geloof verzaakt, diens werk blijft vruchteloos en in het hiernamaals behoort hij tot de verliezers"
        },
        {
            "chapter": 5,
            "verse": 6,
            "text": "Jullie die geloven! Wanneer jullie je voor de salaat opstellen, wast dan jullie gezichten en jullie handen tot aan de ellebogen en wrijft over jullie hoofden en [wast] jullie voeten tot de enkels. En als jullie onrein zijn, reinigt jullie dan. En als jullie ziek zijn of op reis of als iemand van het toilet komt of met vrouwen omgang heeft gehad en jullie vinden geen water, zoekt dan goede kale grond en wrijft jullie gezichten en handen ermee. God wenst jullie niet iets hinderlijks op te leggen, maar Hij wenst jullie slechts rein te maken en Zijn genade aan jullie volledig te bewijzen. Misschien zullen jullie dank betuigen"
        },
        {
            "chapter": 5,
            "verse": 7,
            "text": "En gedenkt Gods genade aan jullie en het verdrag dat Hij met jullie aangegaan is toen jullie zeiden: \"Wij horen en gehoorzamen.\" En vreest God. God weet wat er binnen in de harten is"
        },
        {
            "chapter": 5,
            "verse": 8,
            "text": "Jullie die geloven! Weest standvastig voor God als getuigen van de rechtvaardigheid. En laat de afkeer van bepaalde mensen jullie er niet toe brengen niet rechtvaardig te zijn. Weest rechtvaardig, dat is dichter bij godvrezendheid. En vreest God. God is welingelicht over wat jullie doen"
        },
        {
            "chapter": 5,
            "verse": 9,
            "text": "God heeft hun die geloven en de deugdelijke daden doen toegezegd dat er voor hen vergeving is en een geweldig loon"
        },
        {
            "chapter": 5,
            "verse": 10,
            "text": "En zij die ongelovig zijn en Onze tekenen loochenen, zij zijn het die in het hellevuur thuishoren"
        },
        {
            "chapter": 5,
            "verse": 11,
            "text": "Jullie die geloven! Gedenkt Gods genade aan jullie toen bepaalde mensen erop zonnen hun handen naar jullie uit te strekken, waarop Hij hun handen van jullie afhield. En vreest God. Op God moeten de gelovigen hun vertrouwen stellen"
        },
        {
            "chapter": 5,
            "verse": 12,
            "text": "God was een verdrag met de Israëlieten aangegaan en Wij riepen uit hun midden twaalf aanvoerders op. En God zei: \"Ik ben met jullie. Als jullie de salaat verrichten, de zakaat geven, in Mijn gezanten geloven, hen bijstaan en God een mooie lening geven, dan zal Ik jullie je slechte daden kwijtschelden en jullie binnenvoeren in tuinen waar de rivieren onderdoor stromen. Wie van jullie daarna ongelovig is, die dwaalt af van de correcte weg"
        },
        {
            "chapter": 5,
            "verse": 13,
            "text": "Maar, vanwege het verbreken van hun verdrag hebben Wij hen vervloekt en hun harten hard gemaakt. Zij verdraaien de woorden [door ze] uit hun verband [te halen] en zij zijn een deel vergeten van dat waartoe zij aangemaand waren. En jij zult steeds weer verraad van hen bespeuren, op enkelen van hen na. Reken het hun maar niet aan en scheld het kwijt. God bemint hen die goed doen"
        },
        {
            "chapter": 5,
            "verse": 14,
            "text": "En met hen die zeggen: \"Wij zijn christenen\" zijn Wij een verdrag aangegaan. Maar zij zijn een deel vergeten van dat waartoe zij aangemaand waren. Dus hebben Wij tussen hen vijandschap en haat tot aan de opstandingsdag laten ontstaan. God zal hun meedelen wat zij aan het doen waren"
        },
        {
            "chapter": 5,
            "verse": 15,
            "text": "Mensen van het boek! Onze gezant is tot jullie gekomen om jullie veel van de dingen die jullie verborgen hielden duidelijk te maken en om veel kwijt te schelden. Tot jullie is van God een licht en een duidelijk boek gekomen"
        },
        {
            "chapter": 5,
            "verse": 16,
            "text": "God leidt daarmee wie Zijn welgevallen navolgen op de wegen van de vrede, brengt hen met Zijn toestemming uit de duisternis naar het licht en leidt hen op een juiste weg"
        },
        {
            "chapter": 5,
            "verse": 17,
            "text": "Ongelovig zijn zeker zij die zeggen: \"God is de masieh 'Isa, de zoon van Marjam.\" Zeg: \"Wie zou tegen God ook maar iets kunnen uitrichten, als Hij zou wensen dat de masieh 'Isa, de zoon van Marjam met zijn moeder en wie er op de aarde zijn allen zouden omkomen?\" Van God is de heerschappij over de hemelen en de aarde en wat er tussen beide is. Hij schept wat Hij wil. God is almachtig"
        },
        {
            "chapter": 5,
            "verse": 18,
            "text": "De joden en de christenen zeggen: \"Wij zijn de kinderen Gods en Zijn beminden.\" Zeg: \"Waarom straft Hij jullie dan voor jullie zonden? Maar nee, jullie zijn mensen die behoren tot hen die Hij geschapen heeft! Hij vergeeft aan wie Hij wil en Hij straft wie Hij wil.\" Van God is de heerschappij over de hemelen en de aarde en wat tussen beide is. Bij Hem is de bestemming"
        },
        {
            "chapter": 5,
            "verse": 19,
            "text": "Mensen van het boek! Onze gezant is tot jullie gekomen om jullie na een onderbreking in de gezanten duidelijkheid te brengen opdat jullie niet zouden zeggen: \"Tot ons is geen verkondiger van goed nieuws, noch een waarschuwer gekomen.\" Maar er is een verkondiger van goed nieuws en een waarschuwer tot jullie gekomen! God is almachtig"
        },
        {
            "chapter": 5,
            "verse": 20,
            "text": "En toen Moesa tot zijn volk zei: \"Mijn volk! Gedenkt Gods genade aan jullie toen Hij bij jullie profeten aanstelde en jullie tot koningen maakte en jullie gaf wat Hij niemand van de wereldbewoners gegeven had"
        },
        {
            "chapter": 5,
            "verse": 21,
            "text": "Mijn volk! Gaat het heilige land binnen dat God jullie voorgeschreven heeft en keert het niet jullie ruggen toe; jullie zullen dan als verliezers omdraaien"
        },
        {
            "chapter": 5,
            "verse": 22,
            "text": "Zij zeiden: \"O Moesa, daarin zijn reusachtig sterke mensen. Wij zullen er niet binnengaan, zolang zij er niet uitgaan. Als zij er uitgaan, dan gaan wij binnen"
        },
        {
            "chapter": 5,
            "verse": 23,
            "text": "Twee mannen van hen die godvrezend waren, aan wie God genade geschonken had zeiden: \"Gaat, hen tegemoet, door de poort naar binnen. Wanneer jullie haar binnengaan dan overwinnen jullie. Op God moeten jullie je vertrouwen stellen als jullie gelovigen zijn"
        },
        {
            "chapter": 5,
            "verse": 24,
            "text": "Zij zeiden: \"O Moesa, wij zullen er nooit binnengaan zolang zij erin zijn. Ga jij maar en jouw Heer en strijdt. Wij blijven wel hier"
        },
        {
            "chapter": 5,
            "verse": 25,
            "text": "Hij zei: \"Mijn Heer, ik heb alleen maar macht over mijzelf en mijn broeder. Zonder ons af van de verdorven mensen"
        },
        {
            "chapter": 5,
            "verse": 26,
            "text": "Hij zei: \"Dan is het voor hen verboden, veertig jaar lang, waarin zij op de aarde zullen rondzwerven. Bekommer je maar niet om de verdorven mensen"
        },
        {
            "chapter": 5,
            "verse": 27,
            "text": "En lees hun de mededeling over de twee zonen van Adam naar waarheid voor. Toen zij een offer brachten en het van een van beiden werd aangenomen. En het werd van de ander niet aangenomen. Die zei: \"Ik sla jou dood!\" Hij zei: \"God neemt slechts van de godvrezenden aan"
        },
        {
            "chapter": 5,
            "verse": 28,
            "text": "Ook al strek jij je hand naar mij uit om mij te doden, ik zal mijn hand niet naar jou uitstrekken om jou te doden. Ik vrees God, de Heer van de wereldbewoners"
        },
        {
            "chapter": 5,
            "verse": 29,
            "text": "Ik wens dat jij de zonde aan mij en jouw zonde over je brengt en dan tot de bewoners van het vuur zult behoren. Dat is de vergelding voor de onrechtplegers"
        },
        {
            "chapter": 5,
            "verse": 30,
            "text": "Toen zette hij zich ertoe aan om zijn broer te doden en hij doodde hem en zo ging hij tot de verliezers behoren"
        },
        {
            "chapter": 5,
            "verse": 31,
            "text": "God zond toen een raaf die in de aarde scharrelde om hem te tonen hoe hij het lijk van zijn broer kon bedekken. Hij zei: \"Wee mij! Ben ik niet in staat om zoals deze raaf te zijn en het lijk van mijn broer te bedekken?\" Zo ging hij behoren tot hen die wroeging hebben"
        },
        {
            "chapter": 5,
            "verse": 32,
            "text": "Derhalve hebben Wij aan de Israëlieten voorgeschreven dat wie iemand doodt, anders dan voor doodslag of wegens verderf zaaien op de aarde, is alsof hij de mensen gezamenlijk heeft gedood en dat wie iemand laat leven is alsof hij de mensen gezamenlijk heeft laten leven. Onze gezanten zijn tot hen met de duidelijke bewijzen gekomen, maar velen van hen waren daarna op de aarde toch onmatig"
        },
        {
            "chapter": 5,
            "verse": 33,
            "text": "De vergelding van hen die tegen God en Zijn gezant oorlog voeren en erop uit trekken om op de aarde verderf te zaaien zal zijn, dat zij ter dood gebracht zullen worden, of gekruisigd, of dat hun handen en hun voeten aan tegenovergestelde kanten worden afgehouwen, of dat zij uit het land verbannen worden. Dat is voor hen een schande in het tegenwoordige leven en in het hiernamaals is er voor hen een geweldige bestraffing"
        },
        {
            "chapter": 5,
            "verse": 34,
            "text": "Afgezien van hen die berouw tonen voordat jullie hen overmeesteren. Weet dan dat God vergevend en barmhartig is"
        },
        {
            "chapter": 5,
            "verse": 35,
            "text": "Jullie die geloven! Vreest God en zoekt naar het middel om nader tot Hem te komen en zet jullie in op Zijn weg. Misschien dat het jullie welgaat"
        },
        {
            "chapter": 5,
            "verse": 36,
            "text": "Ook al hadden zij die ongelovig zijn alles wat er op de aarde is en nog eens evenveel om zich ermee van de straf van de opstandingsdag vrij te kopen, het zou van hen niet worden aangenomen. Voor hen is er een pijnlijke bestraffing"
        },
        {
            "chapter": 5,
            "verse": 37,
            "text": "Zij zullen uit het vuur wensen te ontkomen, maar zij kunnen er niet uit ontkomen. Voor hen is er een blijvende bestraffing"
        },
        {
            "chapter": 5,
            "verse": 38,
            "text": "En de dief en de dievegge, houwt hun de hand af ter vergelding voor wat zij begaan hebben, als een afschrikwekkend voorbeeld van God. God is machtig en wijs"
        },
        {
            "chapter": 5,
            "verse": 39,
            "text": "Toont echter iemand na zijn misdrijf berouw en betert hij zich, dan zal God zich genadig tot hem wenden. God is vergevend en barmhartig"
        },
        {
            "chapter": 5,
            "verse": 40,
            "text": "Weet jij niet dat God de heerschappij over de hemelen en de aarde heeft? Hij bestraft wie Hij wil en Hij vergeeft aan wie Hij wil. God is almachtig"
        },
        {
            "chapter": 5,
            "verse": 41,
            "text": "O gezant, laat je niet bedroefd maken door hen die in ongeloof wedijveren en die behoren bij hen die met hun monden zeggen: \"Wij geloven\", hoewel hun harten niet geloven. En bij hen die het jodendom aanhangen zijn er die gehoor geven aan leugen. Zij geven gehoor aan andere mensen die niet tot jou gekomen zijn. Zij verdraaien de woorden door ze uit hun verband te halen en zeggen: \"Als dit aan jullie gegeven wordt, neemt het dan aan en als het niet aan jullie gegeven wordt weest dan op je hoede.\" En als God de verzoeking van iemand wenst dan zul jij voor hem niets tegen God kunnen uitrichten. Zij zijn het van wie God de harten niet rein wenst te maken. Voor hen is er in het tegenwoordige leven schande en voor hen is er in het hiernamaals een geweldige bestraffing"
        },
        {
            "chapter": 5,
            "verse": 42,
            "text": "Zij geven gehoor aan leugen, zij verteren het oneerlijk verkregene! Als zij tot jou komen, oordeel dan tussen hen of wend je van hen af. Als jij je van hen afwendt dan zullen zij jou geen enkele schade berokkenen en als jij oordeelt, oordeel dan tussen hen met rechtvaardigheid. God bemint hen die rechtvaardig handelen"
        },
        {
            "chapter": 5,
            "verse": 43,
            "text": "Hoe komen zij ertoe jou tot scheidsrechter te maken, terwijl zij toch de Taura bij zich hebben, waarin Gods oordeel staat? Dan zullen zij zich daarna toch afkeren. Zij zijn geen gelovigen"
        },
        {
            "chapter": 5,
            "verse": 44,
            "text": "Wij hebben de Taura neergezonden met een leidraad erin en een licht, waarmee de profeten die zich [aan God] overgeven oordeel vellen voor hen die het jodendom aanhangen. Zo ook de rabbijnen en de schriftgeleerden, naar wat hun van Gods boek was toevertrouwd en waarvan zij getuigen waren. Vreest dan de mensen niet maar vreest Mij en verkwanselt Mijn tekenen niet. En wie niet oordeel vellen volgens wat God heeft neergezonden, dat zijn de ongelovigen"
        },
        {
            "chapter": 5,
            "verse": 45,
            "text": "Wij hebben hun daarin voorgeschreven: leven om leven, oog om oog, neus om neus, oor om oor en tand om tand; ook voor verwondingen is er vergelding. Als iemand het dan als aalmoes kwijtscheldt dan geldt dat voor hem als verzoening. En wie niet oordeel vellen volgens wat God heeft neergezonden, dat zijn de onrechtplegers"
        },
        {
            "chapter": 5,
            "verse": 46,
            "text": "En Wij hebben 'Isa, de zoon van Marjam in hun spoor laten volgen als bevestiger van wat er van de Taura voor zijn tijd al was. Wij gaven hem de Indjiel met een leidraad erin en een licht ter bevestiging van wat er van de Taura voor zijn tijd al was en als een leidraad en aansporing voor de godvrezenden"
        },
        {
            "chapter": 5,
            "verse": 47,
            "text": "En laten de mensen van de Indjiel oordeel vellen volgens wat God daarin heeft neergezonden. En wie niet oordeel vellen volgens wat God heeft neergezonden, dat zijn de verdorvenen"
        },
        {
            "chapter": 5,
            "verse": 48,
            "text": "En Wij hebben het boek met de waarheid naar jou neergezonden ter bevestiging van wat er voordien van het boek al was en om erover te waken. Oordeel dan tussen hen volgens wat God heeft neergezonden en volg hun neigingen niet in afwijking van wat van de waarheid tot jou gekomen is. Voor een ieder van jullie hebben Wij een norm en een weg bepaald. En als God het gewild had, zou Hij jullie tot één gemeenschap gemaakt hebben, maar Hij heeft jullie in wat jullie gegeven is op de proef willen stellen. Wedijvert dus in goede daden. Tot God is jullie terugkeer, gezamenlijk. Hij zal jullie dan dat meedelen waarover jullie het oneens waren"
        },
        {
            "chapter": 5,
            "verse": 49,
            "text": "En oordeel tussen hen volgens wat God heeft neergezonden en volg hun neigingen niet en wees voor hen op je hoede dat zij je niet weglokken van een deel van wat God tot jou heeft neergezonden. Als zij zich afkeren, weet dan dat God hen wenst te treffen voor sommige van hun zonden. En veel van de mensen zijn echt verdorven"
        },
        {
            "chapter": 5,
            "verse": 50,
            "text": "Is het de rechtspraktijk uit de tijd van onwetendheid die zij nastreven? Wie heeft een betere rechtspraktijk dan God voor mensen die overtuigd zijn"
        },
        {
            "chapter": 5,
            "verse": 51,
            "text": "Jullie die geloven! Neemt de joden en de christenen niet als medestanders. Zij zijn onderling medestanders. Wie van jullie zich als medestander bij hen aansluit, die behoort bij hen. God wijst de mensen die onrecht plegen de goede richting niet"
        },
        {
            "chapter": 5,
            "verse": 52,
            "text": "Jij ziet toch dat zij die in hun harten een ziekte hebben zich naar hen toe haasten; zij zeggen: \"Wij vrezen dat een wending [van het lot] ons zal treffen.\" Misschien dat God succes brengt of een beschikking van Zijn kant. Dan zullen zij wroeging krijgen over wat zij in zichzelf geheim houden"
        },
        {
            "chapter": 5,
            "verse": 53,
            "text": "En zij die geloven zullen zeggen: \"Zijn zij dat die bij God dure eden zwoeren dat zij met jullie zouden zijn? Hun daden waren vruchteloos en zij zijn verliezers geworden"
        },
        {
            "chapter": 5,
            "verse": 54,
            "text": "Jullie die geloven! Als iemand van jullie zich van zijn godsdienst afkeert, dan zal God wel met mensen komen die Hij bemint en die Hem beminnen, die inschikkelijk zijn voor de gelovigen en streng tegen de ongelovigen, die zich inspannen op Gods weg en die niemands verwijt vrezen. Dat is Gods goedgunstigheid die Hij geeft aan wie Hij wil. God is alomvattend en wetend"
        },
        {
            "chapter": 5,
            "verse": 55,
            "text": "Jullie medestander is God en Zijn gezant en ook zij die geloven, de salaat verrichten en de zakaat geven terwijl zij buigen"
        },
        {
            "chapter": 5,
            "verse": 56,
            "text": "Wie zich aansluit bij God, Zijn gezant en hen die geloven -- Gods partij -- zij zijn de overwinnaars"
        },
        {
            "chapter": 5,
            "verse": 57,
            "text": "Jullie die geloven! Neemt niet hen, die jullie godsdienst met spot en scherts bejegenen, uit het midden van hen aan wie het boek voor jullie tijd gegeven was, noch de ongelovigen als medestanders. En vreest God als jullie gelovig zijn"
        },
        {
            "chapter": 5,
            "verse": 58,
            "text": "Wanneer jullie oproepen tot de salaat, bejegenen zij dat met spot en scherts. Dat komt omdat zij mensen zijn die geen verstand hebben"
        },
        {
            "chapter": 5,
            "verse": 59,
            "text": "Zeg: \"Mensen van het boek! Koesteren jullie alleen maar wrok tegen ons omdat wij geloven in God, in wat naar ons is neergezonden en in wat vroeger is neergezonden en omdat de meesten van jullie verdorven zijn"
        },
        {
            "chapter": 5,
            "verse": 60,
            "text": "Zeg: \"Zal ik jullie iets meedelen wat nog slechter is, als vergelding bij God? Wie door God is vervloekt en op wie Hij vertoornd is en van wie Hij er tot apen en varkens gemaakt heeft en die de Taghoet dienen; zij zijn het die de slechtste plaats hebben en die het verst afgedwaald zijn van de correcte weg"
        },
        {
            "chapter": 5,
            "verse": 61,
            "text": "En wanneer zij tot jullie komen zeggen zij: \"Wij geloven\", maar zij komen in ongeloof binnen en zo gaan zij naar buiten. God weet het best wat zij verborgen hielden"
        },
        {
            "chapter": 5,
            "verse": 62,
            "text": "Jij ziet velen van hen in zonde en overtreding wedijveren en in het verteren van het oneerlijk verkregene"
        },
        {
            "chapter": 5,
            "verse": 63,
            "text": "Als de rabbijnen en de schriftgeleerden hun maar zouden verbieden zondige dingen te zeggen en het oneerlijk verkregene te verteren. Wat zij aan het doen waren was pas echt slecht"
        },
        {
            "chapter": 5,
            "verse": 64,
            "text": "En de joden zeggen: \"Gods hand is gebonden.\" Hun handen zijn gebonden en zij worden vervloekt om wat zij zeggen! Welnee, Gods handen zijn beide wijd opengespreid; Hij schenkt weg hoe Hij wil. Velen nemen door wat van jouw Heer naar jou is neergezonden nog toe in onbeschaamdheid en ongeloof. En Wij brachten tussen hen vijandschap en haat teweeg tot aan de opstandingsdag. Telkens als zij een vuur ontsteken dat tot oorlog leidt, dan dooft God het. En zij trekken eropuit om op de aarde verderf te zaaien. God bemint de verderfzaaiers niet"
        },
        {
            "chapter": 5,
            "verse": 65,
            "text": "Als de mensen van het boek zouden geloven en godvrezend zouden zijn, zouden Wij hun slechte daden uitwissen en hen de tuinen van de gelukzaligheid binnenvoeren"
        },
        {
            "chapter": 5,
            "verse": 66,
            "text": "En als zij zich aan de Taura en de Indjiel en wat van hun Heer naar jou is neergezonden zouden houden, zouden zij kunnen eten van wat boven hen is en van wat onder hun voeten is. Onder hen is er een gematigde gemeenschap, maar voor velen van hen geldt: slecht is het wat zij doen"
        },
        {
            "chapter": 5,
            "verse": 67,
            "text": "O gezant, verkondig wat van jouw Heer tot jou is neergezonden en als jij dat niet doet dan heb jij Zijn zendingsopdracht niet verkondigd. God beschut jou voor de mensen. God wijst de ongelovigen de goede richting niet"
        },
        {
            "chapter": 5,
            "verse": 68,
            "text": "Zeg: \"Mensen van het boek! Jullie baseren jullie op niets zolang jullie je niet houden aan de Taura en de Indjiel en aan wat van jullie Heer naar jullie is neergezonden.\" Velen nemen door wat van jouw Heer naar jou is neergezonden nog toe in onbeschaamdheid en ongeloof. Bekommer je maar niet om de ongelovige mensen"
        },
        {
            "chapter": 5,
            "verse": 69,
            "text": "Voorwaar diegenen die geloven en de Joden en de Sabiers en de Christenen en wie er in God en de oordeelsdag geloven en de goede werken verrichten, voor hen zal er geen angst zijn, zij zullen niet treuren"
        },
        {
            "chapter": 5,
            "verse": 70,
            "text": "Wij zijn een verdrag aangegaan met de Israëlieten en Wij hebben tot hen gezanten gezonden. Telkens als er een gezant tot hen kwam met iets wat hun niet zon betichtten zij sommigen van leugens en anderen doodden zij"
        },
        {
            "chapter": 5,
            "verse": 71,
            "text": "En zij dachten dat er geen verzoeking zou zijn; zij waren blind en doof. Toen wendde God zich genadig tot hen, maar velen van hen werden weer blind en doof. God doorziet wel wat zij doen"
        },
        {
            "chapter": 5,
            "verse": 72,
            "text": "Ongelovig zijn zij die zeggen: \"God is de masieh, de zoon van Marjam.\" Maar de masieh heeft gezegd: \"O Israëlieten, dient God, mijn Heer en jullie Heer.\" Als iemand aan God metgezellen toevoegt, dan ontzegt God hem de tuin; zijn verblijfplaats is het vuur. De overtreders zullen geen helpers hebben"
        },
        {
            "chapter": 5,
            "verse": 73,
            "text": "Ongelovig zijn zij die zeggen dat God een derde van drie is. Maar er is geen andere god dan één god. En als zij niet ophouden met wat zij zeggen, dan zal een pijnlijke bestraffing diegenen van hen treffen die ongelovig zijn"
        },
        {
            "chapter": 5,
            "verse": 74,
            "text": "Zullen zij zich dan niet berouwvol tot God wenden en Hem om vergeving vragen? God is vergevend en barmhartig"
        },
        {
            "chapter": 5,
            "verse": 75,
            "text": "De masieh, de zoon van Marjam, is alleen maar een gezant aan wie de andere gezanten zijn voorafgegaan en zijn moeder was een oprechte vrouw; beiden aten zij voedsel. Kijk hoe Wij voor hen de tekenen duidelijk maken en kijk dan hoe zij worden afgeleid"
        },
        {
            "chapter": 5,
            "verse": 76,
            "text": "Zeg: \"Zullen jullie in plaats van God iets dienen wat voor jullie niets schadelijks en niets nuttigs kan uitrichten.\" God is de horende, de wetende"
        },
        {
            "chapter": 5,
            "verse": 77,
            "text": "Zeg: \"Mensen van het boek! Gaat in jullie godsdienst niet te ver aan de waarheid voorbij! En volgt niet de neigingen van mensen die vroeger al dwaalden en die velen hebben misleid en die van de correcte weg afgedwaald zijn"
        },
        {
            "chapter": 5,
            "verse": 78,
            "text": "Die Israëlieten die ongelovig waren zijn vervloekt bij monde van Dawoed en 'Isa, de zoon van Marjam. Dat was omdat zij opstandig en vijandig waren"
        },
        {
            "chapter": 5,
            "verse": 79,
            "text": "Zij hielden elkaar niet af van het verwerpelijke dat zij deden. Wat zij deden was pas echt slecht"
        },
        {
            "chapter": 5,
            "verse": 80,
            "text": "Jij ziet velen van hen bijstand verlenen aan hen die ongelovig zijn. Wat zijzelf tevoren deden was pas echt slecht, zodat God vergramd op hen is. En in de bestraffing zullen zij altijd blijven"
        },
        {
            "chapter": 5,
            "verse": 81,
            "text": "Als zij geloofd hadden in God en de profeet en in wat naar hem is neergezonden, dan hadden zij hen niet als medestanders genomen, maar velen van hen zijn verdorvenen"
        }
    ]
}
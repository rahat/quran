{
    "maqras": [
        {
            "chapter": 2,
            "verse": 243,
            "text": "Heb jij niet gezien naar hen die bij duizenden in doodsangst uit hun woningen trokken? Toen sprak God tot hen: \"Sterft\" en vervolgens maakte Hij hen weer levend. God is vol van goedgunstigheid jegens de mensen, maar de meeste mensen betuigen geen dank"
        },
        {
            "chapter": 2,
            "verse": 244,
            "text": "Strijdt op Gods weg en weet dat God horend en wetend is"
        },
        {
            "chapter": 2,
            "verse": 245,
            "text": "Wie is het die aan God een goede lening geeft? Hij zal het voor hem dan veelvoudig verdubbelen. God schenkt weinig en ook ruimschoots en tot Hem worden jullie teruggebracht"
        },
        {
            "chapter": 2,
            "verse": 246,
            "text": "Heb jij niet gezien naar de voornaamsten van de IsraÃ«lieten na Moesa toen zij tot een profeet van hen zeiden: \"Zend ons een koning, dan zullen wij op Gods weg strijden.\" Hij zei: \"Zou het kunnen gebeuren, als het jullie voorgeschreven is te strijden, dat jullie dan niet strijden?\" Zij zeiden: \"Waarom zouden wij niet op Gods weg strijden, terwijl wij toch ver van onze woningen en zonen verdreven zijn?\" Maar toen het hun voorgeschreven werd te strijden onttrokken zij zich eraan, op enkelen na. God kent de onrechtplegers"
        },
        {
            "chapter": 2,
            "verse": 247,
            "text": "Toen zei hun profeet tot hen: \"God heeft Taloet als koning tot jullie gezonden.\" Maar zij zeiden: \"Hoe zou hij het koningschap over ons kunnen uitoefenen, terwijl wij meer recht op het koningschap hebben dan hij en hem ook geen overvloed van bezit gegeven is?\" Hij zei: \"God heeft hem boven jullie uitverkoren en Hij heeft hem zijn kennis en zijn lichaam in ruime mate vergroot. En God geeft Zijn koningschap aan wie Hij wil. God is alomvattend en wetend"
        },
        {
            "chapter": 2,
            "verse": 248,
            "text": "Hun profeet zei tot hen: \"Het teken van zijn koningschap is dat de ark tot jullie komt waarin een goddelijke rust van jullie Heer is en een overblijfsel van wat de mensen van Moesa en de mensen van Haroen hebben nagelaten, en die de engelen dragen. Daarin is een teken voor jullie, als jullie gelovig zijn"
        },
        {
            "chapter": 2,
            "verse": 249,
            "text": "Toen dan Taloet met zijn troepen uittrok, zei hij: \"God zal jullie op de proef stellen met een rivier. Wie eruit drinkt, hoort niet bij mij en wie het niet proeft, die hoort bij mij, behalve als iemand een handvol opschept.\" Toen dronken zij eruit op enkelen na. Toen hij daarop met hen die samen met hem gelovig waren de rivier overstak zeiden zij: \"Vandaag hebben wij tegen Djaloet en zijn troepen geen kracht.\" Zij die meenden dat zij God zouden ontmoeten zeiden: \"Vaak heeft een kleine troepenmacht met Gods toestemming een grote troepenmacht overwonnen! God is met hen die geduldig volharden"
        },
        {
            "chapter": 2,
            "verse": 250,
            "text": "En toen zij optrokken tegen Djaloet en zijn troepen zeiden zij: \"Onze Heer, verleen ons volharding, maak onze voeten stevig en help ons tegen de ongelovige mensen"
        },
        {
            "chapter": 2,
            "verse": 251,
            "text": "Toen versloegen zij hen met Gods toestemming en Dawoed doodde Djaloet en God gaf hem het koningschap en de wijsheid en Hij onderwees hem [veel] van wat Hij wilde. Als God niet sommige mensen door anderen had laten verdrijven dan zou de aarde volledig verdorven zijn, maar God is vol van goedgunstigheid jegens de wereldbewoners"
        },
        {
            "chapter": 2,
            "verse": 252,
            "text": "Dat zijn Gods tekenen. Wij lezen ze aan jou in waarheid voor. En jij bent zeker een van de gezondenen"
        }
    ]
}
{
    "maqras": [
        {
            "chapter": 2,
            "verse": 142,
            "text": "De dwazen onder de mensen zullen zeggen: \"Wat heeft hen afgewend van hun gebedsrichting waaraan zij gewoon waren?\" Zeg: \"Van God is het oosten en het westen; Hij wijst aan wie Hij wil de goede richting naar een juiste weg"
        },
        {
            "chapter": 2,
            "verse": 143,
            "text": "Zo hebben Wij jullie gemaakt tot een evenwichtige gemeenschap opdat jullie getuigen zullen zijn over de mensen en opdat de gezant getuige zal zijn over jullie. Wij hebben de gebedsrichting waaraan jullie gewoon waren slechts ingesteld opdat Wij zouden weten wie van hen die zich op hun hielen omdraaien de gezant volgen. Het was inderdaad moeilijk, behalve voor hen aan wie God de goede richting wijst. God is niet zo dat Hij jullie geloof verloren laat gaan. God is voor de mensen vol mededogen en een erbarmer"
        },
        {
            "chapter": 2,
            "verse": 144,
            "text": "Wij zien wel dat jouw gezicht de hemel rond zoekt. Dus zullen Wij je tot een gebedsrichting wenden die je bevalt. Wend dus je aangezicht in de richting van de heilige moskee. Waar jullie ook zijn, wendt jullie aangezicht in die richting. Zij aan wie het boek gegeven is weten dat het de waarheid is van hun Heer. God let goed op wat zij doen"
        },
        {
            "chapter": 2,
            "verse": 145,
            "text": "Wat voor teken jij ook brengt aan hen aan wie het boek gegeven is, zij volgen jouw gebedsrichting toch niet en jij volgt hun gebedsrichting niet, noch volgen zij elkaars gebedsrichting. Als jij nu hun neigingen volgt, nadat de kennis tot jou is gekomen, dan behoor je zeker tot de onrechtplegers"
        },
        {
            "chapter": 2,
            "verse": 146,
            "text": "Zij aan wie Wij het boek gegeven hebben kennen het zoals zij hun zonen kennen. Een groep van hen verbergt echter de waarheid willens en wetens"
        },
        {
            "chapter": 2,
            "verse": 147,
            "text": "De waarheid komt van jouw Heer; wees dus niet een van hen die het in twijfel trekken"
        },
        {
            "chapter": 2,
            "verse": 148,
            "text": "Ieder heeft een richting waarheen hij zich wendt. Wedijvert dan met elkaar in goede daden. Waar jullie ook zijn, God zal jullie tezamen brengen. God is almachtig"
        },
        {
            "chapter": 2,
            "verse": 149,
            "text": "Waar je ook vandaan komt, wend je aangezicht in de richting van de heilige moskee. Het is de waarheid die van jouw Heer komt. God let goed op wat jullie doen"
        },
        {
            "chapter": 2,
            "verse": 150,
            "text": "Waar jullie ook zijn, wendt jullie aangezicht in de richting van de heilige moskee, opdat de mensen geen argument tegen jullie hebben, behalve diegenen onder hen die onrecht plegen. Vreest hen niet, maar vreest Mij; ook opdat Ik Mijn gunst aan jullie vervolmaak. Misschien zullen jullie je de goede richting laten wijzen"
        },
        {
            "chapter": 2,
            "verse": 151,
            "text": "Wij hebben immers ook tot jullie een gezant uit jullie midden gezonden die jullie Onze tekenen voorleest, die jullie loutert en die jullie het boek en de wijsheid onderwijst en die jullie onderwijst wat jullie niet wisten"
        },
        {
            "chapter": 2,
            "verse": 152,
            "text": "Gedenkt Mij, dan gedenk Ik jullie, en betuigt Mij dank en weest niet ongelovig aan Mij"
        },
        {
            "chapter": 2,
            "verse": 153,
            "text": "Jullie die geloven! Neemt jullie toevlucht tot geduld en de salaat. God is met hen die geduldig volharden"
        },
        {
            "chapter": 2,
            "verse": 154,
            "text": "En zegt niet van hen die op Gods weg gedood worden dat zij dood zijn; zij zijn juist levend, maar jullie beseffen het niet"
        },
        {
            "chapter": 2,
            "verse": 155,
            "text": "Wij zullen jullie op de proef stellen met iets van vrees, honger en tekort aan bezittingen, levens en vruchten, maar verkondig het goede nieuws aan hen die geduldig volharden"
        },
        {
            "chapter": 2,
            "verse": 156,
            "text": "die, als onheil hen treft, zeggen: \"Wij behoren aan God toe en tot Hem zullen wij terugkeren"
        },
        {
            "chapter": 2,
            "verse": 157,
            "text": "Zij zijn het met wie hun Heer mededogen heeft en erbarmen; zij zijn het die het goede pad volgen"
        }
    ]
}
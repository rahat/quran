{
    "maqras": [
        {
            "chapter": 21,
            "verse": 29,
            "text": "Ji wan (firiştan) kîjan bibêje: \"Bi rastî ji pêştirê (Yezdan), ez jî xuda me.\" Îdî em ew bi dojê didine celatkirinê. Em cewrkaran wusa didine celatkirin"
        },
        {
            "chapter": 21,
            "verse": 30,
            "text": "Ewanê bûne file, ma qey nabînin? Bi rastî ezman û zemîn (di cara yekem da) bi heva bûn (paşê) me ewan ji hev fıstiqandin (ji hev dane derxistinê). Me ji avê hemî tişt zindî kirine (çiqa heyî hene! Hemî ji avê bûne gewde). Qey ewan hêj bawer nakin"
        },
        {
            "chapter": 21,
            "verse": 31,
            "text": "Ji bona ku zemîn ewan ne hejîne; me di zemîn da çîyayên binecî afirandine, me di (zemîn da) gaz û rê û bêlanê bilind çê kirine; ji bo ku ewan (bi hêsanî) herne (karê xwe û werne mala xwe)"
        },
        {
            "chapter": 21,
            "verse": 32,
            "text": "Me ezman jî xistîye benakî parisvan, bi vî ra jî ewan (filan) ji berate û (bawerya Yezdan) rû difetilînin"
        },
        {
            "chapter": 21,
            "verse": 33,
            "text": "Ewê şev û ro û roj û hîv afirandîye, heye! Ewa Yezdan e. Ewan hemî jî di şûneke dîyarî da melevanî dikin"
        },
        {
            "chapter": 21,
            "verse": 34,
            "text": "Me di berya te da ji bo tu kesekî ra nemirî çê ne kirîye. Qey gava tu bimirî îdî ewanê (di cîhanê da) nemirî bimînin"
        },
        {
            "chapter": 21,
            "verse": 35,
            "text": "Bi rastî wê hemî candarê çeşna mirinê bikin. Em we bi qencî û xirabîyan diceribînin (ka kîjanê ji we hew bike). Paşê hûnê li bal me da bêne zivirandinê"
        },
        {
            "chapter": 21,
            "verse": 36,
            "text": "(Muhemmed!) Gava ewanê file te dibînin, ewan hey bi te tirana dikin, ji hev ra (aha) dibêjin: \"Qey eva ye, ku (kêmasîyên) Xudayê we dibêje?\" Ewan bi xweber jî bi bîranîna (Xudayê) dilovan bûne file"
        },
        {
            "chapter": 21,
            "verse": 37,
            "text": "(Di xûyê merivan da wusa lezîtî heye, tu dibê qey) ji lezitîyê hatine afirandinê. Îdî (gelî merivan! Binivin), ezê beratên xwe bi we bidime dîyarkirinê"
        },
        {
            "chapter": 21,
            "verse": 38,
            "text": "(Ewan aha) dibêjin: \"Heke bi rastî hûn rastbêj in ka danê peymana (aşîtan) kînge ye"
        },
        {
            "chapter": 21,
            "verse": 39,
            "text": "Heke ewanê bûne file ewî danê ku nikarin agir ji pêş û paşê xwe, bidine para û arîkarya wan jî nayê kirinê (bizanîyan ewa dana aha zû ne dixwestin)"
        },
        {
            "chapter": 21,
            "verse": 40,
            "text": "Lê ewa dana ê nişkê va bi wan da were. Îdî ewan nikarin ewî danî bidine para; şaş dibin (dimînin, nizanin wê çi bikin) li wan jî nayê mêzekirinê (ku ji wan ra hinek danê mayî bê danê)"
        },
        {
            "chapter": 21,
            "verse": 41,
            "text": "Bi sond! Bi wan pêxemberên berya te da jî hatîye tiranekirinê. Îdî ewan tiranekerê ji wan (filan) hene! Şapata tiranê wan, ewan hildane nava xwe da"
        },
        {
            "chapter": 21,
            "verse": 42,
            "text": "(Muhemmed! Tu ji wan ra aha) bêje: \"Gelo kê dikare; ku we di şev û royan da (ji şapata Yezdan yê) dilovan bide parisandinê? (Bi vî ra jî) ewan (hêj) ji bîranîna Xuda yê xwe rû difetilînin"
        },
        {
            "chapter": 21,
            "verse": 43,
            "text": "Qey ji bona wan ra ji pêtirê me, hinek xudayên mayî hene, ku ewan (ji şapata me) bidine para da? Ewan (xudan nikarin) arîkarya xwe bi xweber bikin (ma dora arîkarya wan wê ça bikin?). Ji me bi xweber jî (ji bona wan ilahan) qe tu xayîbûn çênabe"
        },
        {
            "chapter": 21,
            "verse": 44,
            "text": "Me evan (filan) û bi tevê bav û kalê wan va dane jînandinê, heya jîna wan ji wan ra jî dirêj hat. (Goman kirin, ku di cîhanê da bê mirin in). Ma qey ewan (filan) nabînin, ku em zemîn tînin, ji doranê zemîn dibirin (hindik û hindik zemîn kêm dibe)? Îdî qey servahatî ewan in (ya jî servehatî em in)"
        },
        {
            "chapter": 21,
            "verse": 45,
            "text": "(Muhemmed! Tu ji wan ra aha) bêje: \"Ez hey we (gelî filan!) bi wê niqandina li bal min da hatîye niqandinê, bi tirsdanî didime (hişyarkirinê). Lê gava li bal keran da bê gazîkirinê, ewan dengan nabihên (heya ji dengan jî) hişyarî hildin"
        },
        {
            "chapter": 21,
            "verse": 46,
            "text": "Bi sond! Heke pufek ji şapata Xudayê te bi wan (filan) bigire, ewanê (aha) bêjin: \"Xwelî li me be! Bi rastî em cewrkar bûne"
        },
        {
            "chapter": 21,
            "verse": 47,
            "text": "Ji bona roya rabûn a hemî ra em terezîya (daditîyê) datînin, îdî tu can bi tu tiştî nayê cewrkirinê. Heke (kirina meriva) wekî libekî hîroyê be jî, hey emê ewî bînin (bikişînin). Şixwa ji bona hijmattinê em besî xwe ne"
        },
        {
            "chapter": 21,
            "verse": 48,
            "text": "Bi sond! Me ji Mûsa û Harûn ra pirtûkeke wusa anîye; ewa pirtûka (maf û pûçitîyê ji hev) radiqetîne, ji bona xudaparizan jî, ruhnaî û dabîrxistinê çê dike"
        },
        {
            "chapter": 21,
            "verse": 49,
            "text": "Ewanê ku dizîka da ji Xudayê xwe ditirsin hene! ewan xudapariz in, ewan ji danê (roya rabûn a hemî, ji tirsa) diricifin"
        },
        {
            "chapter": 21,
            "verse": 50,
            "text": "Eva (Qur’an a hanê) bîranîneke pîroz e, me ewa (li ser Muhemmed da) hinartîye. Îdî (gelî kesan!) qey hûn rikê xwe ji wê (Qur’anê) tînin"
        }
    ]
}
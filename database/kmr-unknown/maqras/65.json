{
    "maqras": [
        {
            "chapter": 7,
            "verse": 88,
            "text": "Ewê desta mezinanê ji komalê (Şu´eyb) ku xwe qure dikirin (pisyara Şu´eyb aha dane û) gotine: \"Şu´eyb! Bi rastî emê te û ewanê bi te ra bawer kirine, ji gundê xwe derxin, ya jî hûnê dîsa werne \"ol\" a me (dîn).\" (Şu´eyb) gotîye: \"Heke em ji \"ol\" a we bêzar bin jî (hûnê dîsa têkilê me bibin)"
        },
        {
            "chapter": 7,
            "verse": 89,
            "text": "Bi sond! Heke ji piştî ku Yezdan em ji \"ol\" a we fereste kiribin, dîsa em bifetiline \"ol\" a we, di wê gavê da em bi vir derewan davêjine Yezdan. Heke Yezdanê Xudayê me para zivirandina li bal \"ol\" a we da nevê, ji bona me ra para zivirandin qe çê nabe. (Zanîna) Xudayê me hemû tişt hildaye nava xwe me hey xwe hispartîye Yezdan. Xudayê me! Tu di nava me û di nava komalê me da (di wî tişta ku em têda tekoşînê bi hev ra dikin) rastîya wî derxe û tu bi xweber jî qenctirê ferestekaranî"
        },
        {
            "chapter": 7,
            "verse": 90,
            "text": "Û ewê desta mezinanê ji komalê (Şu´eyb) ku file bûne (aha) gotine: \"Bi sond (gelê me!) heke hûn bibne peyrewê Şu´eyb, hûn di wê gavê da zîyan dikin"
        },
        {
            "chapter": 7,
            "verse": 91,
            "text": "Îdî ji piştî (van şîretan) ewa şapata lerzandinê bi wan girt, ewanan bi qerefîzikî li ser çokan di xanîyê xwe da mane"
        },
        {
            "chapter": 7,
            "verse": 92,
            "text": "Ewanê ku Şu´eyb dabûne derewdêrandinê hebûn! Te digo qey ewan (di xanîyên) xwe da şahî û geşî ne dîtine. Ewanê ku Şu´eyb dabûne derewdêrandinê hebûne! Ewan bi xweber zîyan kirine"
        },
        {
            "chapter": 7,
            "verse": 93,
            "text": "Îdî (Şu´eyb) pişta xwe daye wana (aha) gotîye: \"Gelê min! Bi sond; min ewan biryarên ku Xudayê min şandibûn, ragihandîye we (ji bona we ra gotîye) û min ji bona we ra şîret kiribûn, îdî (ji piştî van kirinan) gelo ezê ça li ser komalekî file kovanê bikim"
        },
        {
            "chapter": 7,
            "verse": 94,
            "text": "Û me çiqa pêxemberek şandibe (welatekî) hey me (ewa welat û komalê wî) bi tirs û xelayanên (ku me bi wan da anîye) girtîye, ji bo dibe ku ewan (komalan) lava bikin (ji wan kirinên xwe poşman bibin)"
        },
        {
            "chapter": 7,
            "verse": 95,
            "text": "Paşê me (temtêla wan) guhurand; me di şûna sikatîyan qencî dane wan, heya ewan (ji wan tengayan) fereste bûne û (aha) gotine: \"Bi sond! Bi bav û bapîrên me da jî tengasî û firetî (mirûz û şayî) hatibûye (ewan jî evan royên hanênan dîtine).\" Îdî (ewan bi van dilxwazîyan mane, hemû tişt bîrva kirine) haja wan qe ji wan ne maye, me ewan nişkê va (bi şapatan) girtin"
        },
        {
            "chapter": 7,
            "verse": 96,
            "text": "Û heke (komalê wan welatan) bawer kiribûnan û (xuda)parizî kiribûnan, meyê jî bi rastî li ser wan da (deêe) pir kirina ji ezman û zemîn vekira û lê ewan (di şûna bawerîyê da) derewdêrandin ji xwe ra girtin, îdî me jî bi sedema keda ku ewan kiribûn, ewanan bi (şapatan) girtin"
        },
        {
            "chapter": 7,
            "verse": 97,
            "text": "Îdî qey (komalê wan welatan) bi xwe ewle dibin, ku şapata me di şev da ewan raketibin bi wan da neyê"
        },
        {
            "chapter": 7,
            "verse": 98,
            "text": "Ya jî (komalê wan welatan) bi xwe ewle dibin, ku ewan di danê taştê da bi xweber bileyîzin (haja wan bi wan ne mîne) şapata me bi wan da neyê"
        },
        {
            "chapter": 7,
            "verse": 99,
            "text": "Îdî qey (ewan komalê wan welatan) ji xaxê Yezdan ewle bûne (ku îdî nakebine defika Yezdan)? Ji pêştirê wan komalê ku zîyana xwe kirine, qe tu kes ji xaxê Yezdan ewle nabe"
        },
        {
            "chapter": 7,
            "verse": 100,
            "text": "Qey hêj (ewan şapatên ku bi serê wanê borî da hatibûne) ji bona vanê; ji piştî komalên (zemînê ku hatibûne şapatdanê) bûne ûrta zemîn (bûyera borî ji wan ra nebûye rêber)? (Hêj ewan nizanin) heke em bivên (ewan şapat bikin) em dişên, ku ewan bi gonehê wan (şapat bikin) û em dikarin li ser dilê wan duruf daynin, îdî ewan bi xweber ji qe ne bihên"
        },
        {
            "chapter": 7,
            "verse": 101,
            "text": "Ewan welatên ku em hinekî ji bûyere wan ji te ra dibêjin hene! Evanan ew in. Bi sond! Pêxemberên wan bi berateyên xwûyayî va hatibûne bal wan, lê ji ber ku ewan (pêxember ne xwe) hêj di berê da dabûne derewdêrandinê, îdî ewan nikarbûne bi wan derewdêrandinê xwe bawer bikin. Bi vî awayî Yezdan li ser dilê filan duruf dike"
        },
        {
            "chapter": 7,
            "verse": 102,
            "text": "Û em ji bona pirên (wan komên borî ra) rastê tu peyman girtekî ne hatin, lê em rastê (wan koman) hatin, ku pirê wan ji rêya rast derketibûne"
        },
        {
            "chapter": 7,
            "verse": 103,
            "text": "Me paşê li pey wan da Mûsa bi berateyên xwe va, li bal Fir´ewn û koma wî da (bi pêxemberî) şandîye, îdî (Fir´ewn û rûsipîyên wî) bi berateyên me cewr kirine, îdî tu mêze bike ka encama wanê tevdanokger û (re derketokan) ça bûye"
        },
        {
            "chapter": 7,
            "verse": 104,
            "text": "Û Mûsa (aha) gotîye: \"Fir´ewn! Bi rastî ez ji Xudayê cîhanê bi pêxemberî (li bal we da) hatime şandinê"
        },
        {
            "chapter": 7,
            "verse": 105,
            "text": "Babetê ku ez ji pêştirê maf û rastîyê qe tu tiştî li ser navê Yezdan nebêjim. Bi sond! Ez bi berateyên xwûyayî va ji Xudayê we (li bal we da bi pêxemberî) hatime, îdî tu zarên cihûyan bi min ra bişîne (welatê me, dest ji me berde)"
        },
        {
            "chapter": 7,
            "verse": 106,
            "text": "(Fir´ewn pisyara Mûsa daye, aha) gotîye: \"Mûsa! Heke tu bi beratekî va (li bal me da) hatîyî û tu bi rastî (dibejî), ka îdî ewê (beratê) bîne (tu ji bona çi nivyaîyî)"
        },
        {
            "chapter": 7,
            "verse": 107,
            "text": "Îdî (ji piştî van gotinên Fir´ewn, Mûsa) gopalê xwe ji destê xwe berdaye, îdî wê gavê da (gopal) bûye zîhakî xwûyayî (maye)"
        },
        {
            "chapter": 7,
            "verse": 108,
            "text": "Û (Mûsa) destê xwe (ji paxila xwe) derxistîye, di wê gavê da (destê Mûsa) ji bona mêzevanan, ji sipîtayîyê (diçirûsî)"
        },
        {
            "chapter": 7,
            "verse": 109,
            "text": "(Ewê desta) rûsipîyên ji komalê (Fir´ewn aha) gotine: \"Bi rastî eva (Mûsayê hanê) ançkerekî pir zana ye"
        },
        {
            "chapter": 7,
            "verse": 110,
            "text": "Ewa divê ku we ji welatê we derxe. Hûn îdî di hemberê wî da çi ferman dikin"
        },
        {
            "chapter": 7,
            "verse": 111,
            "text": "(Civata Fir´ewn bi pisyarî aha) gotine: \"Tu Mûsa û bi birayê wî va bi hêvîdarî bide hewdanê û tu di welat da civînkaran bişîne"
        },
        {
            "chapter": 7,
            "verse": 112,
            "text": "Bira ewan (civînkaran) hemûşk ançkarên pirzan ji bona te ra bînin"
        },
        {
            "chapter": 7,
            "verse": 113,
            "text": "Gava ançkar hatine bal Fir´ewn (aha ji Fir´ewn pirsîne û) gotine: \"Heke bi rastî em (di hemberê Mûsa da) ser va hatin; bi rastî ji bona me ra xelat hene: (wusa nîne)"
        },
        {
            "chapter": 7,
            "verse": 114,
            "text": "Fir´ewn ji wan ra bi pisyarî aha gotîye: \"Erê! (Ji bona we ra xelat hene) û hûn bi xweber jî (di wê gavê da dibine) ji wanê nêzikê (min)"
        },
        {
            "chapter": 7,
            "verse": 115,
            "text": "Ewan (ançkaran ji bona Mûsa ra aha) gotine: \"Mûsa! Îdî (di cara yekem da) tuyê (beratan) bavêjî, ya jî (di cara yekem da) em bi xweber in (pêşeyên xwe) davêjin"
        },
        {
            "chapter": 7,
            "verse": 116,
            "text": "Mûsa (bi pisyarî ji bona wan ra aha) gotîye: \"Hûn (pêşeyên) xwe bavêjin.\" Îdî (ji piştî) ku ewan pêşeyên xwe avêtine, ewan çavê kesan jî dane ançkirinê, ewan meriv dane tirsandinê û ewan ançên mezin anîne"
        }
    ]
}
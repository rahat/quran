{
    "maqras": [
        {
            "chapter": 11,
            "verse": 41,
            "text": "Nûh (ji bona koma xwe ra aha) gotîye: \"(Koma min!) hûn di hemû kişandin û şandina kelekê da bi nevê Yezdan li kelekê sîyar bin. Bi rastî Xudayê min baxişgerê dilovî ne (qe ne tirsin)"
        },
        {
            "chapter": 11,
            "verse": 42,
            "text": "Kelek bi wan va di nava wan pêlê avê ne, ku wekî çîyan dihatin; dikişîya diçû. Nûh (ji bona wî kûrê xwe yê) ku dest jê hatibû berdanê (di nava komal da mabûye, aha) gazî kirîye: \"Kurê min! Tu jî bi me ra li kelekê sîyar be û tu bi filan ra nemînî"
        },
        {
            "chapter": 11,
            "verse": 43,
            "text": "Kurê wî (di bersiva wî da aha) gotîye: \"Di nêzik da ezê xwe bavêjime çîyakî, ewa çîyayê wê min ji avê biparisîne.\" (Nûh jî ji bona wî ra aha) gotîye: “Di îro da ji pêştirê wanê, ku Yezdan li wan dilovanî kirîye, qe tu kes ji şapata Yezdan nayê parisandinê.\" (Bi vî awayî îdî) Pêlê avê kete nava wan da (kuruk jî) bûye ji wanê di avê da fetisî"
        },
        {
            "chapter": 11,
            "verse": 44,
            "text": "Û ji bona zemîn û ezmanan ra (aha hatîye) gotinê: \"Zemîn! Tu ava xwe biqurçîne û ezman! Tu jî ava xwe rake.\" Îdî av mirçîqî û fermana (Yezdan jî hate şûna xwe û kelek jî gihîjte li ser (çîya) ê Cûdî maye. (Paşê aha hatîye) gotinê: \"Dûr (dilovanîya Yezdan) ji bona wî komalê cewrkar e"
        },
        {
            "chapter": 11,
            "verse": 45,
            "text": "Nûh (aha bi lavayî) gazî Xudayê xwe kirîye û gotîye: \"Xudayê min! Bi rastî peymana te ye, ku te (bi ferestîya malîyên min dabû) bi mafî rast e (ka ça dibe?) kurê min jî ji malîyên min bû. Û tu bi xweber jî (bi dadvanî) berewantirê berewanan î"
        },
        {
            "chapter": 11,
            "verse": 46,
            "text": "Yezdan (ji bona wî ra aha) gotîye: \"Bi rasî ewa (kurika) ji malîyên te nîne, bi rastî (xûyê wî) ji karê aştî nebû. Îdî tişta, ku zanîna te pê tune be, tu ji min nepirse. Bi rastî ez şîreta li te dikim ji bona, ku tu nebî ji nezana"
        },
        {
            "chapter": 11,
            "verse": 47,
            "text": "Nûh (bi lavayî aha) gotîye: \"Xudayê min! Ji bona wan tiştên, ku ez pê nizanim ji te jî dipirsim, xwe davêjime ber bextê te. Naxwe, heke tu ji bona min ra baxişandin û dilovînîyê nekî, bi rastî ezê bibime ji wanê zîyan kirine"
        },
        {
            "chapter": 11,
            "verse": 48,
            "text": "(Ji piştî van gotin û lava kirina, ji bona Nûh ra aha hatîye) gotinê: \"Nûh! Parisvanî û pîrozaya me li ser te û li ser wan komên bi te ra ye. Tu îdî berjêr be (ji kelekê derkebe). Û hinek kom hene! (ewan komên wusa nin); emê ewan heya (hinek dana) bi jîneke xweşî bidine jînandinê, Lê paşê wê ewanê şapateke dilsoz ji me bigirin.”"
        },
        {
            "chapter": 11,
            "verse": 49,
            "text": "(Muhemmed!) Evan bûyerên hanênan, ji wan bûyerên ne xûya ne, em ewan li bal te da diniqînin. Di berya naha da, ne te û ne jî komalê te bi wan bûyeran, nizanbûn. Îdî (Muhemmed! Tu li ser wan gotegotê wan) hew bike. Bi rastî (servahatina) para da, hey ji bona xudaparizan e"
        },
        {
            "chapter": 11,
            "verse": 50,
            "text": "Û me li bal komalê Ad da birayê wan ê Hûd (bi pêxemberî) şandîye. (Hûd ji bona wan ra aha) gotîye: \"Gelê min! hûn ji bona Yezdan ra perestî bikin, loma ji bona we ra ji pêştirê wî tu xuda tune ye. Hûn (evan pûtan ji bona wî ra dixine hevrî, hûn bi van kirinê xwe) hey viran dikin"
        },
        {
            "chapter": 11,
            "verse": 51,
            "text": "Gelê min! Ez ji bona van (şîretên xwe) qe tu kirê ji we naxwezim. Bi rastî ewê ku ez afirandime heye! Kirya min hey li ser wî ye. Îdî qe hûn hiş hilnadin"
        },
        {
            "chapter": 11,
            "verse": 52,
            "text": "Û gelê min! Hûn ji Xudayê xwe baxişandina xwe (ji gonehan) bixwezin û paşê hûn li bal Yezdan da bifetilin, ji bo ku ewa ji ezmanan li ser we da baranê bibarîne û ji bona, ku ewa bi hêzî, hêza we pir bike (çandinîyê we pîroz bike) û hûn bi nûsîtemî para da (ji bawerîya xwe) nefetilin"
        },
        {
            "chapter": 11,
            "verse": 53,
            "text": "Ewî (komalê Hûd, ji bona Hûd ra aha) gotine: \"Hûd! Te ji bona me ra tu beratên xûyayî ne anîye (heya ku em jî bi te bawer bikin). Em ji bona gotinê te dest ji xudayên xwe bernadin û em bi te jî bawer nakin"
        },
        {
            "chapter": 11,
            "verse": 54,
            "text": "Em hey (ji bona te ra aha) dihêjin: \"Ji ber ku te (dijmînîya hinek xudayên me kirîye) ewan xudayên me xenîme te bûne (tu tepa xistine, îdî tu evan tiştan ji ber xwe dibêjî.\" Hûd di bersiva wan da aha) gotîye: \"Bi rastî ez Yezdan dixime şahidê xwe û hûn jî şahid bin, ku bi rastî ez ji wan tiştên ku hûn ji bona Yezdan ra dixine hevrî bê goman im"
        },
        {
            "chapter": 11,
            "verse": 55,
            "text": "“Ji pêştirê Yezdan, îdî hûn hemûşk jî ji bona min ra defikan bi xaxî daynin, paşê qe li min mêze nekin.”"
        },
        {
            "chapter": 11,
            "verse": 56,
            "text": "Bi rastî min xwe hispartîye Yezdan, ewa Xudayê min e û Xudayê we ye jî. Çiqa rewar hene! Yezdan bi tûncika wan hemûşkan girtîye (Ewan wekî gotina xwe digihîne). Bi rastî Xudayê min li ser rêya rast e (dadvan e)"
        },
        {
            "chapter": 11,
            "verse": 57,
            "text": "Heke hûn (ji bawerîyê) para da herin, îdî hûn (bi zanin)! Ku bi rastî min ji bona we ra ewan (biryarên ku Yezdan) ez bi wan (biryaran) li bal we da (bi pêxemberî) şandime, bi gîhandî gotîye. Û Xudayê min dikare (we teşqele bike) di şûna we da jî komalekî mayî bixe şûnmayê. Û qe hûn nikarin bi tu tiştî ziyana wî bikin jî. Bi rastî Xudayê min li ser hemû tiştan parisvan e"
        },
        {
            "chapter": 11,
            "verse": 58,
            "text": "Û di gava fermana me (bi teşqeledana wan) hatîye; me Hûd û ewanê bi Hûd bawer kirine, bi dilovanîya xwe fereste kirîye. Bi rastî me ewan ji şapateke stûr fereste kirîye"
        },
        {
            "chapter": 11,
            "verse": 59,
            "text": "Û evanê (bi van salixan hatine salixkirinê) hene! Ewan komalê bi nav Ad in. Ewan bi beratên Xudayê xwe bi hînçkarî bawer ne kirine û ewan bûne peyrewê fermanên hemûşk serokên zorên hînçkar"
        },
        {
            "chapter": 11,
            "verse": 60,
            "text": "Di vê cîhanê da û di roya rabûna hemû da jî, deherandina (Yezdan) bûye peyrewê wan. (Hûn hişyar bin!) Bi rastî (komalê) Ad filetîya Xudayê xwe kirine. (Hûn hişyar bin!) Bi rastî dûr (dilovanîya Yezdan) ji bona komalê (bi nav) Ad ra ne,ewan jî ji komalê Hûd in"
        }
    ]
}
{
    "juzs": [
        {
            "chapter": 18,
            "verse": 75,
            "text": "(Ewî bende ji Mûsa ra aha gotîye): \"Ma qey min ji te ra ne got, bi rastî tu nikarî bi min ra hew bikî"
        },
        {
            "chapter": 18,
            "verse": 76,
            "text": "(Mûsa ji bona wî bendeyî ra aha) gotîye: \"Heke ez ji piştî vî, pirsa tiştekî ji te bikim, îdî tu bi min ra hevaltîyê neke. Bi sond! Kirinên min li bal te gehiştîne baxişandina dawîyê"
        },
        {
            "chapter": 18,
            "verse": 77,
            "text": "Îdî ewan herduk bi hev ra çûne, heya gava hatine wî gundê ku wan herdukan, ji komalê wî gundî, xwarin xastine. Ewan gundîyan, ji bona wan herdukan jî xwarin ne dane. Ewan (di nava gund da geryan) heya çûn, rastî dîwarekî wusa hatin, nezîk bû, ku hilşîya. (Ewî bendeyî va) ku ewî diwarî rast bike, îdî xebitî rast kir. (Mûsa ji bona wî ra aha) gotîye: \"Heke te ji bona çêkirina dîwar, kirya xwe bistanda çêtir ne dibû (ku me jî bi wî ji xwe ra xarin, ji wan bikirya)"
        },
        {
            "chapter": 18,
            "verse": 78,
            "text": "(Ewî bendeyî, ji bona Mûsa ra aha) gotîye: \"Îdî ewa sedema raqetandina min û te ye. Ezê ji bona te ra sedemên wan tiştê ku te li ser wan hew ne dikir, pirsa wan ji min dikir, bêjim"
        },
        {
            "chapter": 18,
            "verse": 79,
            "text": "“Kelek, malê hinek belengazan bû, ewan di avşînê da dixebitînin, di berya wan da serokekî pir zor hebû, bi zorê hemî kelek ji xweyê wan distandin. Min jî rabû kelek qul kir, ji bo (ku ewa serok qula wê kelekê bibîne, îdî kêrê wî nayê keleka wan berde)"
        },
        {
            "chapter": 18,
            "verse": 80,
            "text": "Zarok jî kurê da û bavekî bawerger bû, îdî em tirsîyan (dema ewa zaroka mezin bibe) wî da û bave xwe, ji hezkirina ku ewan ji wî hez kirine, bi quretî bixe file"
        },
        {
            "chapter": 18,
            "verse": 81,
            "text": "Îdî me jî va, ku Xudayê wan her du; da û bavan, di şûna wî kurikî da, zarekî qenctir û dilovantir û paqijtir bide wan.”"
        },
        {
            "chapter": 18,
            "verse": 82,
            "text": "Dîwar, malê du zarên sêwî yên di bajar da bûn, di binê wî dîwarî da, xezîneke wan her du sêwîyan hebû, bavê wan herdukan jî aştîkar bû, îdî Xudayê te va ye (ku ez dîwarê wan rast bikim, ku hilneşe) heya ewan herduk zar bigihêjne sedra xwe, paşê xezîna xwa derxin. Eva dilovanîyeke ji Xudayê te ye bi wan kiriye. Min evan ji ber xwa ne kirine. Sedema wan tiştên me kirî eva ye, te jî li ser kirina wan hew ne dikir (tim dipirsî)"
        },
        {
            "chapter": 18,
            "verse": 83,
            "text": "(Muhemmed!) Ewan (kesan) ji te pirsa xweyê du qoçan (Zulqerneyn) dikin. Tu (beresiva wan aha) bide: \"Ezê ji bona we ra, ji serdaborya wî hinek axiftina bixûnim"
        },
        {
            "chapter": 18,
            "verse": 84,
            "text": "Me ji bona wî ra di zemîn da şûneke bi hêze parizvan çê kirîye û di wura da ça bivê wekî xwestina xwe xebat dike, ji bo ku bigihêje armanca xwe, me ji hemû tiştan sedem û rêyên wan, daye (Zulqerneyn)"
        },
        {
            "chapter": 18,
            "verse": 85,
            "text": "Îdî ewî jî (ji bo ku bigiheje rojava, ji xwe ra) rêyek girt (çû)"
        },
        {
            "chapter": 18,
            "verse": 86,
            "text": "Heya çûye gehîştîye (şûna) ku roj têda diçe ava.Dêna xwe daye, ku roj di kanîyeke herya reş da diçe ava. Di wêderê da rastî komalekî hat, me ji bona (Zulqerneyn ra aha) got: \"Zulqerneyn! Tuyê ya ewan şapat bikî, ya jî tuyê bi wan ra qencîyan bikî (ewan bi xweşî bînî rêya rast)"
        },
        {
            "chapter": 18,
            "verse": 87,
            "text": "(Zulqerneyn aha) gotîye: \"Kî cewr kiribe, emê ewî şapat bikin, paşê ewî li bal Xudayê xwe da bê zivirandin, îdî Xuda ê ewî wusa şapat bike, ku wekî wî şapat ne hatibe ditin"
        },
        {
            "chapter": 18,
            "verse": 88,
            "text": "Lê kîjanî bawer kiribe û karê aştî kiribe, îdî ji bona wî ra jî qencê qencîyan heye û emê ji bona wî ra ji fermanên xwe yê hêsanî bêjin: \"(Bira ewa tişta hêsanî bike, tiştê zor neke)"
        },
        {
            "chapter": 18,
            "verse": 89,
            "text": "Paşê rêyeke mayî ji xwe ra girt (çû, ji bo ku bigêhêje armanca xwa ya vî alî)"
        },
        {
            "chapter": 18,
            "verse": 90,
            "text": "(Çûye) heya gehîştîye (şûna), ku roj jê derdikebe, rastî komalekî hat, roj li ser wan derdiket. Me ji bona wê komal ra jî bo ku xwe ji rojê biparisînin qe tu perdek çê ne kiribû"
        },
        {
            "chapter": 18,
            "verse": 91,
            "text": "(Seroktîya Zulqerneyn wusa bû; ça biva, wusa dikir, wusa zana bû, rêya her tiştî dizanîya) Bi sond! Me zanîna wî hilda bû binê hêza xwe"
        },
        {
            "chapter": 18,
            "verse": 92,
            "text": "Paşê jî ketîye rêyekî (çûye)"
        },
        {
            "chapter": 18,
            "verse": 93,
            "text": "Heya çûye gîhîştîye (şûna) her du bendan. Di rûbarî van her du bendan da rastî komalekî wusa hat, ku nikaribûne bi pisporî mijûlîya wan ji hev deerxin"
        },
        {
            "chapter": 18,
            "verse": 94,
            "text": "Ewî komelê (ji bona Zulqerneyn ra aha) gotine: \"Zulqerneyn! Bi rastî komalê (bi nav) \"yecûc û mecûc\" zemîn wêran kirine. Gelo çi dibe? Ku em kirya te bidin, tu di nîveka me û wan da bendekî çê bikî"
        },
        {
            "chapter": 18,
            "verse": 95,
            "text": "(Zulqerneyn ji wan ra) gotîye: \"Ew mal û milkê ku Xudayê min ez xistime navê ji wî (kirya ku hûn bidine min) çêtir e. Îdî hûn bi hêza (gevdê xwe) ji min ra arîkarî bikin, ku ez di nîveka we û wan da bendeke derabî çê kim.”"
        },
        {
            "chapter": 18,
            "verse": 96,
            "text": "“Hûn ji min ra kursîyê hesin bînin.\" (Dema ewan kursîyê hesin anîn, Zulqerneyn di nîveka wan her du sermilê çîyan tijî kir) heya gava her du sermil bûne wekî hev, yek man. (Zulqerneyn ji wan ra) gotîye: \"Hûn pufî (agir bikin, bira agjr pêkebe.\" Dema agir pêket) heya hesin sor bûye (bû wekî) agir maye. (Zulqerneyn ji wan ra) gotîye: \"Hûn ji min ra sifrê biha (helya) bînin: (Dema ewan, ewa sifra ji Zulqerneyn ra anîne, Zulqerneyn ewa sifra) li ser wî hesinî sor da kirîye"
        },
        {
            "chapter": 18,
            "verse": 97,
            "text": "Ewa (bende wusa zexm bû) îdî (yecûc û mecûcan) nikaribûne derkebine ser bende û nikarbûne ku qul bikin jî derkebin"
        },
        {
            "chapter": 18,
            "verse": 98,
            "text": "(Zulqerneyn aha) gotîye: \"Eva (çêkirina vê bendê) dilovanîyeke ji Xudayê min e. Îdî heya gava peymana Xudayê min (bi hilşandina) we hat; Xudayê min ê ewê bi zemîn va bixe yek; wêran bike. Bi rastî peymana Xudayê min maf e"
        },
        {
            "chapter": 18,
            "verse": 99,
            "text": "Me kesên (cîhanê) di nava hev da hîştine, di wê gavê da ewan wekî pêlê deryayê di nava hev da pêl didin (ser binê hev da derbas dibin), îdî (dema ku em ewan bicivînin) di sturî da, tê pufdanê em ewan wusa dicivînin qe yekî ji wan nahêlin"
        },
        {
            "chapter": 18,
            "verse": 100,
            "text": "Em ji bona filan ra, di wê royê da dojê bi xûyayî vedikin"
        },
        {
            "chapter": 18,
            "verse": 101,
            "text": "Ewan filan ew kes in: ku çavê wan ji bîranîna min, bi perde ye û ewan nikarin gohdarya (Qur’anê jî) bikin"
        },
        {
            "chapter": 18,
            "verse": 102,
            "text": "Qey ewanê ku bûne file goman dikin, ku ewan ji bal min, ji xwe ra heke ji bendeyên nûn serkaran bigirin (wê ji wan ra kêr hatibin)? Bi rastî me ji bona filan ra doj bi êwirgahî amade kirîye"
        },
        {
            "chapter": 18,
            "verse": 103,
            "text": "(Muhemmed! Tu ji bona wan ra aha) bêje: \"Hûn hez dikin, ku ez ji bona we ra ewanê, ku keda xwe (di para da pir) zîyan kirine, ka kî ne, bê- jim"
        },
        {
            "chapter": 18,
            "verse": 104,
            "text": "Ewanan; (evê bi van salixan, têne nîyaskirinê ne) ku di jîna cîhanê da çi kirine, hemî wunda bûye loma tişta dikirin, goman kiribûne, ku ewan pêşeyên qenc kiribûne"
        },
        {
            "chapter": 18,
            "verse": 105,
            "text": "Ewanan; cw fileyên, ku bi berate û bi rasthatina Xudayê xwe (di roya para da) bawer nakin, îdî keda wan hemû şewitîye. Em ji bona wan ra di roya rabûna hemû da, tu kêşê nadine çikandinê (ji bo ku keda wan bê kişandine)"
        },
        {
            "chapter": 18,
            "verse": 106,
            "text": "Bi sedema, ku ewan berate û pêxemberê min, di nava xwe da bi tinaz girtibûne celata ne bawerî û filetîya wan doj e"
        },
        {
            "chapter": 18,
            "verse": 107,
            "text": "Bi rastî ji bona wanê, ku bawer kirine û karê aştî kirine, bihişta rezan bûye êvirgah"
        },
        {
            "chapter": 18,
            "verse": 108,
            "text": "Ewanan di wê bihiştê da her dimînin,qe naxwazin ji wura derkebin"
        },
        {
            "chapter": 18,
            "verse": 109,
            "text": "(Muhemmed! Tu ji wan ra aha) bêje: \"Heke zerya bibe hubur, ji bo, ku peyvên Xudayê min, pê bêne nivîsandinê, wê dawya avşînê were, hêj dawya peyvên ( Xudayê min nayê. Heke em wekî wê avşînê jî di arîkarya wê da bînin (wê dîsa dawya wê jî were)"
        },
        {
            "chapter": 18,
            "verse": 110,
            "text": "(Muhemmed! Tu) bêje: \"Ez jî merivekî wekî we me; li bal min da hatîye niqandinê, ku Xudayê we yekî bi tenê ye. Îdî kî dixwaze, ku (bi rûkî rûsipî) here rastî Xudayê xwe be, bira karekî aştî bike û bira di perestîya Xudayê xwe da, tu kesî nexe hevpar"
        },
        {
            "chapter": 19,
            "verse": 1,
            "text": "Y.A.S. (Arşa van têpên ji hev çûyî, hey Yezdan dizane)"
        },
        {
            "chapter": 19,
            "verse": 2,
            "text": "(Evan beratên ku em ji te ra dixunin) dilovanîya Xuda yê te ye, ji bona bîranîna bendeyê xwe; Zekerîya (hinartîye)"
        },
        {
            "chapter": 19,
            "verse": 3,
            "text": "Di gavekî da (Zekerîya) bi dengekî dizî va, gazî Xudayê xwe kirîbûye"
        },
        {
            "chapter": 19,
            "verse": 4,
            "text": "(Aha) gotîbûye: \"Xudayê min! Bi rastî îdî hêstîye min (ji kalbûnê bi jarîtî) sist bûne û serê min jî ji kalîtîyê pê girtîye (sipî bûye). Xudayê min! Min çiqa gazî te kirîye, ez bê hêvî ne bûme (hey te bersiva min daye)"
        },
        {
            "chapter": 19,
            "verse": 5,
            "text": "Xuda! Bi rastî ez ji wan (pismamên xwe yê, ku ji piştî mirina min tiştên ne pak bikin). Ditirsim û (tu dizanî) jina min jî eremûk e (çi dibe!) ku tu li bal xwe da, ji bona min ra ûrtekî bidî"
        },
        {
            "chapter": 19,
            "verse": 6,
            "text": "Ji bo ku ewa ji min ra û ji malîyên Y’eqûb ra jî bibe ûrt (bimîne). (Xudayê min!) tu ewî bixe yekî wusa, ku tu bi wî qayîl bibî"
        },
        {
            "chapter": 19,
            "verse": 7,
            "text": "(Yezdan ji bona Zekerîya ra aha qotîye:) \"Zekerîya! Bi rastî emê te bi kurekî bi nav Yehya bidine mizgîndanê, me ev navê hanê di pêşya wî da, qe li tu kesekî ne kiribû"
        },
        {
            "chapter": 19,
            "verse": 8,
            "text": "(Zekerîya) gotîye: \"Xudayê min! Ka we ça ji min ra kur bibe? Jina min eremûk e, ez bi xweber jî wusa kal bûme temarê min îdî hişk bûne"
        },
        {
            "chapter": 19,
            "verse": 9,
            "text": "(Xuda) gotîye: \"Gotina te ye, 1ê eva afirandina hanê li ser Xudayê te hêsanî ye, hêj berê da, tu jî tiştek ne bûye, min tu afirandî"
        },
        {
            "chapter": 19,
            "verse": 10,
            "text": "(Zekerîya) gotîye: \"Xudayê min! Ka ji min ra beratekî bide (ku ez bizanibim tuyê ji min ra kurekî bidî.\" Xuda ji Zekerîya ra) gotîye: \"Berata te ev e: Heya sê ro û şevan, hemî gewdê te jî dirust be, tu nikarî bi tu kesekî ra mijûl bibî"
        },
        {
            "chapter": 19,
            "verse": 11,
            "text": "Îdî (Zekerîya) ji baboyê (mihrabê) derkete nava komalê xwe (nikarbû bi wan ra mijûl bibe, bi hinek nîşana ve ji wan ra aha) gotîye: \"Hûn di sibeh û evaran da ji Xudayê xwe ra nimêj bikin û ewî ji kemasîyan paqij bikin"
        },
        {
            "chapter": 19,
            "verse": 12,
            "text": "(Îdî dema ewa zaroka bû, navê wî Yehya danîn. Me ji wî ra aha got): \"Yehya! Tu pirtûkê bi hêz bigire (ewê ça ferman kirîye, wusa bike).\" Bi rastî Yehya hêj zar bû, me ji wî ra zanîna retkokî dabû"
        },
        {
            "chapter": 19,
            "verse": 13,
            "text": "(Çima me ji wî ra dema zaroktîyê da zanîn dabû), loma Yehya li bal me delal û paqij bû. îdî ewa xudapariz bû"
        },
        {
            "chapter": 19,
            "verse": 14,
            "text": "(Loma Yehya) ji bona dê û bavê xwe ra jî qencîkar bûye û ewa yekê pozbilindê, serhişkê, qure ne bûye"
        },
        {
            "chapter": 19,
            "verse": 15,
            "text": "Di roya ji dayîk bûye û di roya dimire û di roya wê bi zindî rabe here civînê da, selam li ser wî be"
        },
        {
            "chapter": 19,
            "verse": 16,
            "text": "(Muhemmed!) Tu di pirtûkû da (serdaborya) Meryemê jî bixune. Kanê, gava ewa ji malîyên xwe raqetîyabû li alîyê rojhilat ji bona xwe ra şûnek girtibû (qe li malîyên xwe mêze ne dikir, xurî perestî dikir)"
        },
        {
            "chapter": 19,
            "verse": 17,
            "text": "Îdî ewê di nava xwe û malîyên xwe da perdek vegirtibû (qe tevê wan ne dibû). Îdî me jî canê xwe li bal Meryemê da şandşye. Ewa cana ji bona Meryemê ra bûye wekî merivekî bê kemasî xwe daye nîşanê wê"
        },
        {
            "chapter": 19,
            "verse": 18,
            "text": "(Gava Meryemê ewa meriva dît, aha jê ra) gotîye : \"Ez ji te (ditirsim) xwe davejime ber bextê Xudayê dilovan, ku min ji te biparizîne. Heke tu bi rastî xudaparis î (têkilê min nebe)"
        },
        {
            "chapter": 19,
            "verse": 19,
            "text": "(Ewî rûhê, ku ketîye diliqê merivan, ji Meryemê ra aha) gotîye: \"Bi rastî hey ez saîyê Xudayê te me (hatime vira) ji bo ku ez ji bona te ra kurekî tîtalê zêhirdar bidim"
        },
        {
            "chapter": 19,
            "verse": 20,
            "text": "(Meryemê bersiva wî daye, aha) gotîye: Qe tu meriv têkilê min ne bûye û ez bi xweber jî ez jinekî xirab jî ne bûme, wê ça ji bona min ra kurekî çê bibe"
        },
        {
            "chapter": 19,
            "verse": 21,
            "text": "(Ewî bersiva Meryemê daye, aha) gotîye: \"Gotina te rast e. Lê Xudayê te gotîye: Bi van salixan va jî (dayîna kurekî li ser me hêsanîye;” (Emê ewî aha bidin); ji bo ku em ewî bixne berateke derhoze (mucize) ji bona kesan ra bihêlin (Eva dayîna) dilovanîyeke ji me ye.” Îdî bûyer (hadise) pêk hat"
        },
        {
            "chapter": 19,
            "verse": 22,
            "text": "(Meryem) îdî bi wê zarê bi zar maye. Ji ber vî qasî (Meryem, ji kemalê xwe) çûye cîyekî dûr maye"
        },
        {
            "chapter": 19,
            "verse": 23,
            "text": "(Dema gava razana wê hatîye) sancîyan bi wê girtîye, ewa çûye nava darê xurman, xwe bi çiqilê daran girtîye (aha) gotîye: \"Xwazîka ez hêj berya naha da mirî bûma û hatibûma bîrvakirinê (min evan tiştan ne dîtibûyan)"
        },
        {
            "chapter": 19,
            "verse": 24,
            "text": "Îdî gazî (Meryemê) kirine (aha) gotine: \"Tu mirûzê xwe neke, bi sond! Xudayê te dibinê (nigê) te da nijdewanekî mezin çê kirîye"
        },
        {
            "chapter": 19,
            "verse": 25,
            "text": "Tu çiqlê darê xurman li bal xwe da bihejîne, ji bo ku li ser te da xurmên terê gihîjtî bikebin"
        },
        {
            "chapter": 19,
            "verse": 26,
            "text": "Îdî tu bixwe û vexwe û tu çave xwe ji hêstiran zaha bike (çavê te ronahî be). Heke tu ji merivan, kesekî bibînî, tu ji wî ra (aha) bêje: \"Bi rastî min peyman daye, ku ez ji bona Xudayê dilovan ra rojî bigirim; îdî di îro da qe bi tu kesekî ra mujûl nabim"
        },
        {
            "chapter": 19,
            "verse": 27,
            "text": "Îdî paşê (Meryemê zara) xwe hildaye hatîye bal komalê xwe. (Komalê Meryemê jê ra aha) gotine: \"Meryem! Bi sond te tiştekî sodret anîye û kiriye"
        },
        {
            "chapter": 19,
            "verse": 28,
            "text": "Xûşka Harûn! Bi rastî bavê te merivekî xirab ne bû û dîya te jî jinekî pîs ne bû"
        },
        {
            "chapter": 19,
            "verse": 29,
            "text": "(Ka te eva ji kêdere anîye?) Îdî (Meryemê) li bal wî zarê da niqandîye (Gotîye: \"Ji wî pirs bikin.)\" Ewan (bersiva Meryemê dane, aha) gotine: \"Ka ewa zaroka hêlanê da, wê ça bi me ra axiftin bike"
        },
        {
            "chapter": 19,
            "verse": 30,
            "text": "Ewê zarokê (bersiva wan daye û) gotîye: \"Bi rastî ez bendeyê Yezdan im; ewî ji min ra pirtûk anîye daye min û ez ji xwe ra xistime pêxember"
        },
        {
            "chapter": 19,
            "verse": 31,
            "text": "Û ewî ez li hemû cîhî bi payetî rakutame û li min şîret kirîye, heya ez bijîm gotîye ez nimêj bikim û baca xwe bidim"
        },
        {
            "chapter": 19,
            "verse": 32,
            "text": "Ji bona dîya xwe ra jî qencîkar bim. (Yezdan) ez ji serhişkê pozbilind yê rêderketî ne gerandime"
        },
        {
            "chapter": 19,
            "verse": 33,
            "text": "(Ji Yezdan) di roya ji dayîkbûna min da û di roya mirina min da û di roya ku ezê bi zindî rabim (herime civînê) da, selam li ser min heye"
        },
        {
            "chapter": 19,
            "verse": 34,
            "text": "Rastîya wî ‘Îsayê kur ê Meryemê ku hûn di rastîya wî da dudil in, eva ye"
        },
        {
            "chapter": 19,
            "verse": 35,
            "text": "Qe babet nîne, ku Yezdan ji xwe ra zaran bigire, ewa ji van (gotinan) paqij e. Gava (Yezdan) bivê ku bûyerekî çê bike, ji wê bûyerê ra dibêje: \"Bibe.\" Ewa jî ji ber xwe dibe"
        },
        {
            "chapter": 19,
            "verse": 36,
            "text": "Bi rastî Yezdan Xudayê min e û Xudayê we ye jî. Îdî hûn hey ji wî ra perestî bikin. Rêya rast hey eva ye"
        },
        {
            "chapter": 19,
            "verse": 37,
            "text": "Îdî (paşê ewan di nava xwe da partî çê kirine). Ewan partîyan di nava xwe da ne wekhev bûn çê kirine. Îdî ji dîtina roya mezin (ku roya rabûna hemû ye) xwelî li wan filan be (ka ewan ça fereste bin)"
        },
        {
            "chapter": 19,
            "verse": 38,
            "text": "Di roya ku ewan têne bal me, çiqa rind dibêhin û çiqa rind dibînin! Lê ewanê cewr kirine hene! Ewan di wê royê da di wundabûneke xûya da nin"
        },
        {
            "chapter": 19,
            "verse": 39,
            "text": "Û (Muhanmed!) tu ewan ji wê roya, ku hemû bûyer têda têne pêkanînê, meriv li ser kirinê xwe kovanan dikişînin, bide hişyarkidrinê. (Gava bûyera wan pêk tê) haja wan namîne, ewan bi xweber jî bawer nakin"
        },
        {
            "chapter": 19,
            "verse": 40,
            "text": "Bi rastî hey ûrta zemîn û tişta li ser (zemîn) em tenê ne. Ewan hey li bal me da bine zivirandinê"
        },
        {
            "chapter": 19,
            "verse": 41,
            "text": "(Muhemmed!) Tu di pirtûkê da (serdaborya) Îbrahîm (ji bona koma xwe ra) bixûne. Bi rastî (Îbrahîm) pêxemberekî pir rast bûye"
        },
        {
            "chapter": 19,
            "verse": 42,
            "text": "Di gavekî da (Îbrahîm) ji bona bavê xwe ra (aha) gotîye: \"Bavo! Ka ji bo çi tu ji wan tiştên, ku nabihên û nabînin, perestî dikî? Ewan qe te (ji tu şapatî jî) fereste nakin"
        },
        {
            "chapter": 19,
            "verse": 43,
            "text": "Bavo! Bi sond, ji bona min ra zanîneke wusa hatîye, ku ewa zanîna ji te ra ne hatîye, îdî tu bibe peyrewê min, ku ez te beherime wê rêya rast ya bê kêmasî"
        },
        {
            "chapter": 19,
            "verse": 44,
            "text": "Bavo! Ji bona pelîd ra perestî neke. Bi rastî pelîd li ber Xudayê dilovan da serî bilind kirîye (bi gotina wî nake)"
        },
        {
            "chapter": 19,
            "verse": 45,
            "text": "Bavo! Bi rastî ez ditirsim, heke şapatek ji Xudayê dilovan bi te bigire, îdî tu jî bibî dostê pelîd"
        },
        {
            "chapter": 19,
            "verse": 46,
            "text": "(Bavê Îbrahîm bersiva wî daye aha) gotîye: \"Îbrahîm! Qey tu ji perestîya Xudayên min, rû difetilînî (perestîya wan nekî)? Bi sond! Heke tu ji wan kirinê xwe dest bernedî ezê te kevir bikim (bikujim) û (Îbrahîm) tu dest ji min berde, heya hinek gavan ji vira here"
        },
        {
            "chapter": 19,
            "verse": 47,
            "text": "(Îbrahîm bersiva bavê xwe aha daye), gotîye: \"(Bavo!) selam li ser te be, ezê ji bona te ra ji Xudayê xwe, lavaya baxişandinê bikim. Loma Xudayê min, ji bona min ra pir qencîkar e"
        },
        {
            "chapter": 19,
            "verse": 48,
            "text": "Bi rastî ezê ji we û ji wan tiştên, ku hûn ji pêştirê Yezdan, ji wan ra perestî dikin dest berdim, ezê hey ji Xudayê xwe ra perestî bikim. Goman dikim, ku ez jî (wekî we) bi perestîya Xudayê xwe dil hişk û rê derketî nebim"
        },
        {
            "chapter": 19,
            "verse": 49,
            "text": "Îdî gava (Îbrahîm) dest ji wan û ji pêştirê Yezdan, ji wan ra perestî dikirin, berdaye, me jî ji bona (Îbrahîm ra) Ishaq û Y’eqûb raber kiriye. Me hemûşk jî xistibûne pêxember"
        },
        {
            "chapter": 19,
            "verse": 50,
            "text": "Me ji dilovanîya xwe, ji bona wan ra (mal, hêz û serwet) daye, me ji bona wan ra zimanekî rastê bilind daye"
        },
        {
            "chapter": 19,
            "verse": 51,
            "text": "Û (Muhemmed!) tu di pirtûkê da (serdaborya) Mûsa (ji bona koma xwe ra) bixûne. Bi rastî (Mûsa bendekî me ye) xwurî bûye, ewa bi pêxemberî (li bal zarên cihûyan da) hatîye şandinê"
        },
        {
            "chapter": 19,
            "verse": 52,
            "text": "Me ji alîyê rastê çîya yê (bi nav) Tûr da, gazî (Mûsa) kirîye. Ji bo ku em bi wî ra mijûl bibin, me ewa nêzê xwe kirîye"
        },
        {
            "chapter": 19,
            "verse": 53,
            "text": "Me ji dilovanîya xwe, ji bona (Mûsa ra) birayê wî yê Harûn bi pêxemberî raber kirîye"
        },
        {
            "chapter": 19,
            "verse": 54,
            "text": "(Muhemmed!) Tu di pirtûkê da (serdaborya) Îsma’îl (ji bona komalê xwe ra) bixûne; Bi rastî ewa di peymana xwe da rast bûye. Ewa (li bal komalê xwe da) bi pêxemberî hatîye şandinê"
        },
        {
            "chapter": 19,
            "verse": 55,
            "text": "(Îsma’îl) fermana malîyên xwe bi nimêjkirinê û bi baca malê xwe dayînê kirîye. Ewa li bal Xudayê xwe jî, hatîye qayîlkirinê"
        },
        {
            "chapter": 19,
            "verse": 56,
            "text": "(Muhemmed!) Tu di pirtûkê da (serdaborya) Îdrîs (ji bona komalê xwe ra) bixûne. Loma bi rastî (Îdrîs) pêxemberekî pir rast bûye"
        },
        {
            "chapter": 19,
            "verse": 57,
            "text": "Me jî ewa li bal cîyekî bilind da rakirîye"
        },
        {
            "chapter": 19,
            "verse": 58,
            "text": "Evan (pêxemberên, ku navê wan borîne) hene! Ji nişa (Adem) û ji nişa wan kesên, ku me ewan bi Nûh ra hildabûne (kelekê) û ji nişa Îbrahim û Israîl (Y’eqûb) in. Me ji wan ra, rê daye nîşanê û me ewan (di nava kesan da bi pêxemberî) hilbijartîne. Gava beratên Yezdanê dilovan ji wan ra tê xwendinê ji xwe va diçin, bi giryanê ve diçin secdê"
        },
        {
            "chapter": 19,
            "verse": 59,
            "text": "Îdî li pey wan (pêxemberan) ûrteke wusa maye, ewê ûrtê dest ji nimêjkirinê berdane, bûne peyrewê dilxwezîya xwe (haja wan ji fermanên me ne maye. Evanê jî celata qûretîya xwe bibînin). Wê li bal dojê da bêne avêtinê"
        },
        {
            "chapter": 19,
            "verse": 60,
            "text": "Ji peştirê wanê, ku ji kirinê xwe poşman bibin û karê aştî kiribin, evanan dikebine bihiştê, qe bi tu tiştî cewr li wan nayê kirinê"
        },
        {
            "chapter": 19,
            "verse": 61,
            "text": "Ewa (bihişta) bihişteke wusa ne (Yezdan)ê dilovan bi ne xûyayî ji bona bendeyên xwe ra peyman daye (ku wê ewanê bikebine wê bihiştê). Bi rastî peymana (Xudayê dilovan) tê şûna xwe"
        },
        {
            "chapter": 19,
            "verse": 62,
            "text": "Ewanan (di bihiştê da) hey rastê vê peyvên \"Selam\" tên, qe peyvên kajî vajî têda tune ne. Ji bona wan ra di sibeh û evaran da xwarinên wan di bihiştê da hene (ewan jê dixun)"
        },
        {
            "chapter": 19,
            "verse": 63,
            "text": "Ewa bihişta hanê heye! Ji bendeyên me, kîjanê xudaparizî dike, em ewî dixine mîratxwarê wê bihiştê"
        },
        {
            "chapter": 19,
            "verse": 64,
            "text": "(Dema niqandin, çend royan para ket, pêxember ji Cebraîl pirsîye: “Ka çima niqandin para ketîye?\" Cebraîl bersiva wî daye, aha gotiye): \"Em hey bi fermana Xudayê te têne hiartinê, çi di berya me da borîye û çi di pey me da maye, û di niveka van her du deman da jî çi heye, hemî ji bona Xudayê te ra ne (çi ferman bike wilo dibe). Şixwa Xudayê te (tu jî) bîrva ne kirîye"
        },
        {
            "chapter": 19,
            "verse": 65,
            "text": "Xudayê ezman û zemîn û Xudayê tiştên di nîveka wan herdukan da heye, ewa ye. Îdî tu ji bona wî (Xuda ra) perestî bike û tu ji bona perestîya wî ra binive. Qe tu bi navê yekî (ku bi navê Yezdan hatibe navdanê) dizanî"
        },
        {
            "chapter": 19,
            "verse": 66,
            "text": "Meriv (aha) dibêje: \"Gava ez mirim, dîsa ezê di nêzîk da zindî (ji gorê) derkebim"
        },
        {
            "chapter": 19,
            "verse": 67,
            "text": "Qey meriv bîra xwe naynin, me ewan afirandin, qe ewan di berê da tu tişt nebûn"
        },
        {
            "chapter": 19,
            "verse": 68,
            "text": "Bi Xudayê te! Emê ewan û pelîdan bi hev ra bicivînin, paşê emê ewan li dora dojê li ser çokan amade bikin"
        },
        {
            "chapter": 19,
            "verse": 69,
            "text": "Paşê ji hemî koman, ka kîjan e di hemberê (Yezdan)ê dilovan da, bi curet û serbilind e, emê di nava wan da rakin"
        },
        {
            "chapter": 19,
            "verse": 70,
            "text": "Şîxwa paşê em bi xweber jî çêtir dizanin ka li bal dojê da kîjan babet e, ku bê avêtinê"
        },
        {
            "chapter": 19,
            "verse": 71,
            "text": "Di nava we da yekê neçe dojê tune ye (hemûşk jî herine dojê). Eva ketina dojê li ser Xudayê te fermanek e, pêk hatîye"
        },
        {
            "chapter": 19,
            "verse": 72,
            "text": "Paşê emê ewanê xudaparizî kirine hene! Ewan ji dojê fereste bikin, emê ewanê cewr kiribûne jî di dojê da li ser çokan bihêlin"
        },
        {
            "chapter": 19,
            "verse": 73,
            "text": "Gava beratên me yên daveker ji bona wan ra têne xwendinê, ewanê bûne file hene! Ji bona wanên bawerger ra (aha) dibêjin: \"(Ka hûn gelî bawergeran! Mêze bikin) ji van her du destan, cîyê kîjan yê çêtir e, kîjan qenctir e (ku meriv ji xwe ra bixe heval)"
        },
        {
            "chapter": 19,
            "verse": 74,
            "text": "Me çiqa welatîyên, ku hêj ji van bi mal û temtêla xwe va pir rindtir bûne, teşqele kirine, di berya wan da borîne. (Tu dibe qe evan bi teşqela wan nizanin)"
        },
        {
            "chapter": 19,
            "verse": 75,
            "text": "(Muhemmed! Tu ji wan ra aha) bêje: \"Kî rêya xwe wunda kiribe, heke Yezdanê dilovan heya hinek deman (mal û zar û fırsend) bide wî, çi jê derdikebe? Loma heya gavê peymanê ji bona wan ra tê, ewan ji van her du tiştan, yekê dibînin: Ya celata wan (bi destê bawergeran di vê cîhanê da ne) ya jî di roya rabûna hemî da (doj bi xweber e.)\" Îdî ewanê di wan gavan da bizanin, ka şûna kî, sikê şûna ne û ka bi leşkerî, kê bêvece"
        },
        {
            "chapter": 19,
            "verse": 76,
            "text": "Ewanê hatine rêya rast hene! Yezdan beledîya wan hêj pirtir dike. Ewan karên aştikarî para da mayî hene! Ewan li bal Xudayê te, qencê karan e û (evan karê, ka para da ji bona xweyê wan ra tê dayînê) qencê wan e jî"
        },
        {
            "chapter": 19,
            "verse": 77,
            "text": "(Muhemmed!) Qe tu evê, ku bi beratên me bûye file (aha) dibêje: \"We (di roya rabûna hemî da) mal û zarê ji min ra bêne danê (ezê jîwê gavê mafê teyê li bal min heye bidime te”) nabînî"
        },
        {
            "chapter": 19,
            "verse": 78,
            "text": "Gelo ewa bi nexûyanan (dizane, çûye ewan dîtine) ya jî ji Yezdanê dilovan peyman sitandîye (ku we ji wî ra mal û zarê bêne dayînê)"
        },
        {
            "chapter": 19,
            "verse": 79,
            "text": "Gotina wî nîne (ewa xapîyaye) ew tişta ku ewa dibêje, emê ewî binivîsin, emê şapatê ji bona wî ra bi dirêjayî dirêj bikin"
        },
        {
            "chapter": 19,
            "verse": 80,
            "text": "Emê bibine ûrta wan gotinê wî (mal û zaran ji wî bistînin) ewê bi serê xwe, bi tenê were bal me"
        },
        {
            "chapter": 19,
            "verse": 81,
            "text": "Ji bona ku bibine piştevanê wan, ewan ji xwe ra pêştirê Yezdanê (babetê perestîyê) hinek ilah girtine"
        },
        {
            "chapter": 19,
            "verse": 82,
            "text": "Wekî gotina wan nîne! Ewan (ilahên, ku ewan ji xwe ra girtine) wê nankorya perestî ya wan bikin û wê ji wan ra bibine dij"
        },
        {
            "chapter": 19,
            "verse": 83,
            "text": "(Muhemmed!) ma qey tu nabînî? Ku bi rastî me pelîdên (wusa) li ser filan da şandine, ji bo ku helanê bi gonehkarî bidine wan, ewan jî gonehan bikin"
        },
        {
            "chapter": 19,
            "verse": 84,
            "text": "Îdî tu ji bona (şapatdana wan) lez neke, loma em ji bona wan ra danê (şapata) wan dihijmirin"
        },
        {
            "chapter": 19,
            "verse": 85,
            "text": "Di roya (rabûna da) em xudaparizan, deste û deste li bal (Yezdan)ê dilovan da dicivînin"
        },
        {
            "chapter": 19,
            "verse": 86,
            "text": "Û em gonehkaran jî li bal dojê da bi xurakandin dajon (ça tariş li bal xwê avê da dixurukin)"
        },
        {
            "chapter": 19,
            "verse": 87,
            "text": "Ji pêştirê wanê ku li bal (Yezdan)ê dilovan, peymana mehderyê hildane, tu kes nikare mehderî bike"
        },
        {
            "chapter": 19,
            "verse": 88,
            "text": "Ewan (filan aha) gotibûne: \"(Yezdan)ê dilovan ji xwe ra zar girtine"
        },
        {
            "chapter": 19,
            "verse": 89,
            "text": "Bi sond! We curetekî pir sik anîye"
        },
        {
            "chapter": 19,
            "verse": 90,
            "text": "(Wusa sik e) hindik maye, ku ezman ji wê (gotina we) biçire û zemîn bidire û çîyan jî biherifin"
        },
        {
            "chapter": 19,
            "verse": 91,
            "text": "Ji ber ku we doz kiriye û (gotîye): \"Ji bona (Yezdanê dilovan ra zar hene)"
        },
        {
            "chapter": 19,
            "verse": 92,
            "text": "Babet nîne ji bona (Yezdan)ê dilovan ra, ku ji xwe ra zaran bigire"
        },
        {
            "chapter": 19,
            "verse": 93,
            "text": "Şixwa çi tiştên di ezman û zemîn da hene! Hemûşk jî li bal (Yezdan)ê dilovan ra bi bendetî tên"
        },
        {
            "chapter": 19,
            "verse": 94,
            "text": "Bi sond! (Yezdan ewan hemîşk jî) hildane binê hêz ya xwe, ji hijmara wan ra paşî hatîye"
        },
        {
            "chapter": 19,
            "verse": 95,
            "text": "Ewan hemûşkê jî di roya rabûna hemû da (li bal Yezdan da) wê bi kitayî werin"
        },
        {
            "chapter": 19,
            "verse": 96,
            "text": "Bi rastî ewanê bawer kirine û karê aştî kirine hene! Wê (Yezdan )ê dilovan ji bona wan ra hezkirinekî çê bike (her kesê ji wan hez bikin)"
        },
        {
            "chapter": 19,
            "verse": 97,
            "text": "Îdî ewa (Qur’an)a bi zimanê te (hinartîye) hêsanî kirîye, ji bo, ku bi wê (Qur’an)ê xudaparizan bidî mizgîndanê (ewanê felat bibin) û tu ewî komalê leçker jî (bi hatina şapatan) bidî tirsandinê"
        },
        {
            "chapter": 19,
            "verse": 98,
            "text": "Me di berya wan da çiqa (komalên) çaxan teşqele kirine! Gelo qe tu ji yekê ji wan pêjnê hildidî, ya jî qe ji wan dengan dibihîsî"
        },
        {
            "chapter": 20,
            "verse": 1,
            "text": "Arşa van tîpên ji hevçûî her Yezdan dizane"
        },
        {
            "chapter": 20,
            "verse": 2,
            "text": "(Muhemmed!) Me Qur’an li ser te da ne hinartîye, ji bo ku tu bi wê (Qur’an)ê cefa bikişinî"
        },
        {
            "chapter": 20,
            "verse": 3,
            "text": "Lê me (ewa Qur’ana hinartîye ku xurî ji bo (xuda) tirsan bibe bîranînekî"
        },
        {
            "chapter": 20,
            "verse": 4,
            "text": "Ewa (Qur’ana ji wî Xudayê) ku zemîn û ezmana bilind afirandî (hêdî hêdî) hatîye hinartinê"
        },
        {
            "chapter": 20,
            "verse": 5,
            "text": "(Yezdan)ê dilovan, arş (wate) hildaye binê hêza xwe"
        },
        {
            "chapter": 20,
            "verse": 6,
            "text": "Çi tiştê di ezman û zemîn da heye û tiştê di nîveka wan herdukan da jî heye û tiştê di nava xunava xwelyê da heye jî, hemî ji bona wî ra nin"
        },
        {
            "chapter": 20,
            "verse": 7,
            "text": "Heke tu (ji bona xwastin û lavayan) dengê xwe bilind bikî (ya jî dizîka da bêjî, li bal Yezdan yek e). Loma ewa bi hemî dizî û veşartîyan dizane"
        },
        {
            "chapter": 20,
            "verse": 8,
            "text": "Yezdanê (babetê perestîyê ew e) ji pêştirê wî tu ilahek tune ne, hey ji bona wî ra navê rind hene"
        },
        {
            "chapter": 20,
            "verse": 9,
            "text": "Qe (ji bûyera) Mûsa, ji bona te ra zanîn hatîye"
        },
        {
            "chapter": 20,
            "verse": 10,
            "text": "Di gavekî da (Mûsa) agirek dîtibû. Îdî ji bona malîyên xwe ra (aha) gotibû: \"Hûn li vira binivin, bi rastî agirek li ber çavê min ket (ezê herim). Guman dikim, ku ez ji wî agirî ji bona we ra kozekî bînim, ya jî ez li ser wî agirî rastê beledekî werim"
        },
        {
            "chapter": 20,
            "verse": 11,
            "text": "Îdî gava (Mûsa) hatîye bal wî (agirî) deng (li Mûsa hate kirinê, aha got): \"Mûsa"
        },
        {
            "chapter": 20,
            "verse": 12,
            "text": "Bi rastî ez Xudayê te me, îdî tu her du pêlava derxe, loma bi rastî a, di naha da tu li newala piroz ya (bi nav) Tuwa dayî"
        },
        {
            "chapter": 20,
            "verse": 13,
            "text": "Û min tu (ji bona pêxemberîyê) hilbijartîye, îdî ewa tişta li bal te da tê niqandinê tu guhdarya wî bike"
        },
        {
            "chapter": 20,
            "verse": 14,
            "text": "Bi rastî ez, erê ez! Yezdan im, ji pêştirê min, tu ilahek tune ne, îdî tu ji min ra perestî bike, ji bona ku tu min bîra xwe bînî, tu nimêj bike"
        },
        {
            "chapter": 20,
            "verse": 15,
            "text": "Bi rastî wê roya rabûna hemîyê were, ji bo ku hemî candar, bi kirinê xwe bêne xelat û celatkirinê. em (danê hatîna wê) vedişêrin"
        },
        {
            "chapter": 20,
            "verse": 16,
            "text": "Îdî bira ewê, ku bi hatina wê bawer nake, te (ji bawerya hatina wê royê) nede paradanê, ewa hey bûye peyrewê hewasa canê xwe. Îdî (heke tu peyrewîya wî bikî) tu ê jî teşqele bibi"
        },
        {
            "chapter": 20,
            "verse": 17,
            "text": "(Yezdan ji Mûsa pirsîye, jê ra gotîye): \"Mûsa! Ewê di destê te yê rastê da çî ye"
        },
        {
            "chapter": 20,
            "verse": 18,
            "text": "(Mûsa bersiv daye aha) gotiye: \"Ewa gopalê min e; Ez pala xwe didime li ser wî, ez pelê daran ji bona pezê xwe ra bi wî dadiweşînîm û hêj ji bona min ra di wî gopalî da hinek nîyazên mayî jî hene"
        },
        {
            "chapter": 20,
            "verse": 19,
            "text": "(Yezdan ji bona Mûsa ra) got: \"Mûsa! Ewî (gopalê ji destê xwe) bavêje"
        },
        {
            "chapter": 20,
            "verse": 20,
            "text": "Dema Mûsa (ewa gopala ji destê xwe) avêt, dêna xweyê (ewa kopala) wekî tîremarekî direve (tu dibê qey zîhayek e)"
        },
        {
            "chapter": 20,
            "verse": 21,
            "text": "(Yezdan ji Mûsa ra aha) got: \"Ewî bigire, tu ji wî netirse, dîsa emê li bal diliqê wî yê berê da bizirînin.”"
        },
        {
            "chapter": 20,
            "verse": 22,
            "text": "Tu destê xwe bixe binçenqa xwe: destê te yê bê nexweşî sipî derkebe. Eva jî berateke mayî ye.”"
        },
        {
            "chapter": 20,
            "verse": 23,
            "text": "“Ji bo ku em bi te, ji wan beratên me yên mezinên (derhoze) bidine dîtinê (me evan beratan bi te dane xûyandinê)"
        },
        {
            "chapter": 20,
            "verse": 24,
            "text": "Tu here bal Fir’ewn, loma bi rastî Fir’ewn ji ava rû derketîye"
        },
        {
            "chapter": 20,
            "verse": 25,
            "text": "(Mûsa ji Yezdan lava kirîye aha) gotîye: \"(Bêhna min teng e) tu bêhna min"
        },
        {
            "chapter": 20,
            "verse": 26,
            "text": "fire bike (ji bo singê min axiftinan hilde).\" 26.26\"Tu ji bona min ra bûyera min hêsanî bike"
        },
        {
            "chapter": 20,
            "verse": 27,
            "text": "Tu girêya zimanê min veke"
        },
        {
            "chapter": 20,
            "verse": 28,
            "text": "Ji bo ku ewan têgîhandina min bikin (ka ez çi dibêjim)"
        },
        {
            "chapter": 20,
            "verse": 29,
            "text": "Tu ji malîna min, ji bona min ra şûnmaî û arîkaran çê bike"
        },
        {
            "chapter": 20,
            "verse": 30,
            "text": "Bira ewa jî Harûnê bira yê min be"
        },
        {
            "chapter": 20,
            "verse": 31,
            "text": "Tu piştevanîya min bi hêz bike"
        },
        {
            "chapter": 20,
            "verse": 32,
            "text": "Tu ewî di bûyera min da, bixe hevparê min"
        },
        {
            "chapter": 20,
            "verse": 33,
            "text": "Ji bo ku em pir (ji te ra perestî bikin, em te) ji kêmayan paqij bikin"
        },
        {
            "chapter": 20,
            "verse": 34,
            "text": "Em pir te bîra xwe bînin"
        },
        {
            "chapter": 20,
            "verse": 35,
            "text": "Bi rastî tu bi xweber jî me dibînî"
        },
        {
            "chapter": 20,
            "verse": 36,
            "text": "(Yezdan bersiva Mûsa daye, aha) gotîye: \"Mûsa! Xwastinê te çi hene! (hemî) ji te ra hatine dayînê"
        },
        {
            "chapter": 20,
            "verse": 37,
            "text": "Bi sond! Me carekê mayî jî ji te ra qencî kiribû"
        },
        {
            "chapter": 20,
            "verse": 38,
            "text": "(Gava tu ji dîya xwe bûyî) me li bal dîya te da eva (kirina hanê) niqandibû"
        },
        {
            "chapter": 20,
            "verse": 39,
            "text": "Ku dîya te, te bixe sursûm, paşê te bavêje ava ro ya milmilok. Ji bo ku ewa ava, ewî sursûmî bavêje kêlekê xwe, wê yekê, ku neyar e ji bona min û neyar e ji bona wê (zara te ra jî) ewê (zara te) ji xwe ra bigire. (Mûsa!) Me hezkirinekî ji xwe, berdabû ser te, ji bo ku (ewa neyara) di binê dîdevanîya min da te şayî bike"
        },
        {
            "chapter": 20,
            "verse": 40,
            "text": "(Îdî ewî te hildaye bal xwe, me şîrê biyanan li ser te ne durist kiribû, te şîr venedixwar)\". Di wê gavê da xûşka te çû bal wan; ji wan ra (aha) got: \"Hûn divên, ku ez yeke bikarbe ji wî (kurîkî ra şîr bide) ewî xweyî bike, bidime nişanê we?\" Ewan (bersîva xûşka te dan û gotin: \"Ere\" (xûşka te hat, dîya te ji wan ra bir.) Îdî me tu li bal dîya te da zivirandî. Ji bo, ku çavê wê ji hêstiran zaha bibe û bi murûzî çavnêr nebe. Û (Mûsa) te (ji wan mêrek) kuşt, îdî me jî te fereste kirî. Ji ber ku me te ji wan kovanan kiriyî, me tu bi pir aşîtan ceribandî. Tu bi çend salan di nava komalên (bajarê) Medyenê da hewyaî, paşê ewan gavên, ku me ji bona te ra dan, dabûn (dema dawya wan hat) Mûsa! Îdî tu li bal me da hatî.”"
        },
        {
            "chapter": 20,
            "verse": 41,
            "text": "Û min tu (bi pêxemberî) ji bona xwe ra hêlbijartî.”"
        },
        {
            "chapter": 20,
            "verse": 42,
            "text": "Tu û birayê xwe bi beratên min va beheren û hûn herduk jî, sistayê di bîranîna min da nekin"
        },
        {
            "chapter": 20,
            "verse": 43,
            "text": "Hûn herduk herne bal Fir’ewn. Bi rastî ewa deliqîye ji ava rû derketîye"
        },
        {
            "chapter": 20,
            "verse": 44,
            "text": "(Gava hûn çûne bal Fir’ewn) jê ra gotina nerm bêjin, dibe ku ewa şîretan hilde, ya jî (ji hatina şapatan) bitirse"
        },
        {
            "chapter": 20,
            "verse": 45,
            "text": "(Mûsa û Harûn, bersiv dane, aha) gotine: “Xudayê me! Em ditirsin, ku (Fir’ewn) êrişê bîne ser me (me bide cefadanê) ya jî îdî pirtir ji ava rû derkebe.”"
        },
        {
            "chapter": 20,
            "verse": 46,
            "text": "(Yezdan bersiva wan herdukan aha daye, ji wan ra) gotîye: “Hûn netirsin, ku loma ez bi we ra me (gotin û kirinê wan) dibêhêm û dibînim"
        },
        {
            "chapter": 20,
            "verse": 47,
            "text": "Îdî hûn herduk herne (bal Fir’ewn, nevinin herin) ji wî ra (aha) bêjin: \"Em herhuk jî pêxemberên Xwedayê te ne (Fir’ewn!) tu zarên (cihûyan) bi me ra (me) bişîne (welatê me) tu îdî li wan şapata neke. Bi sond! Me ji Xudayê te beratên derhoze (m’ucize) anîne. Xweşî û jînî ji bona peyrewê beleda ne"
        },
        {
            "chapter": 20,
            "verse": 48,
            "text": "Bi sond! Li bal me da halîye niqandinê; ewan kesên ku bi doza (pêxemberan bawer nakin) pişta xwe dane wan û ewan dane derewdêrandinê hene! Şapata (Yezdan) ji bona wan ra ne"
        },
        {
            "chapter": 20,
            "verse": 49,
            "text": "(Fir’ewn ji wan pirsîye; aha) gotîye: \"Mûsa! Xudayê we kî ye"
        },
        {
            "chapter": 20,
            "verse": 50,
            "text": "(Mûsa bersiva Fir’ewn daye) gotîye: \"Ewê afirandina hemû tiştan daye (reng û rûçikê wan çê kirîye) paşê jî (di armancê afirandinê da) anîne rêya rast, heye! Ewa Xudayê me ye"
        },
        {
            "chapter": 20,
            "verse": 51,
            "text": "(Fir’ewn ji wan pirsîye aha) gotîye: \"Em (ji van doza we ra \"Erê\", bêjin lê) ka temtêla wan (komalên) ku di demê berê da borine çane"
        },
        {
            "chapter": 20,
            "verse": 52,
            "text": "(Mûsa bersiva wan aha daye) gotîye: \"Zanîna bi wan, di pirtûkekî da li bal Xudayê min e. Bi rastî Xudayê min ewan wunda nake û ji bîrva jî nake"
        },
        {
            "chapter": 20,
            "verse": 53,
            "text": "Ewê, ku ji bona we ra zemîn xistîye hêlan heye! Ewa Xudayê min e. Ewî ji bona we ra di zemîn da rêyên celeb vekirine. Û ewî ji jor da avek hinartîye. Îdî me bi wî avî, ji hemî çêreyên celeb bi zotî afirandîye. (Di vira da tê zanînê, ku çêre jî bi zotî hatine afirandinê)"
        },
        {
            "chapter": 20,
            "verse": 54,
            "text": "Hûn ji wan hêşînayan bixun û tarişên xwe bi wan bidine çêrandinê. Bi rastî ji bona wanê, ku fermana parisaya ji sikatîyan dikin, beratên hişhildanê hene"
        },
        {
            "chapter": 20,
            "verse": 55,
            "text": "Me hûn ji wî (zemînî) afirandine û emê dîsa we li bal wî (zemînî da bimirî) bizvirînin û emê careke dinê dîsa we ji wî (zemînî) derxin"
        },
        {
            "chapter": 20,
            "verse": 56,
            "text": "Bi sond! Me bi Fir’ewn hemî beratên xwe yê (derhoze) dane dîtinê. Îdî ewî ewan beratan dane derewdêrandinê, ji bawerîya bi wan para da çû (bi wan bawer nekir)"
        },
        {
            "chapter": 20,
            "verse": 57,
            "text": "(Fir’ewn ji Mûsa ra aha) gotîye: \"Mûsa! Qey tu hatî bal me, ji bo ku tu bi wan ançê xwe, me ji welatê me derxî"
        },
        {
            "chapter": 20,
            "verse": 58,
            "text": "Îdî emê jî wekî wan ançê, ku tu dikî, ançan ji te ra bînin. Îdî (Mûsa!) tu di nîveka me û xwe da, danê rademvaî dayne: Bira cîyekî wusa be, ne em ne jî tu para nekebin (ji me her du destan ra wekî hev be)"
        },
        {
            "chapter": 20,
            "verse": 59,
            "text": "(Mûsa ji wan ra aha) got: \"Danê hatina me li bal hev bira roya xemla (ji bona cejnê be); ji bo ku hemî meriv di gava taştê da bicivin"
        },
        {
            "chapter": 20,
            "verse": 60,
            "text": "Îdî Fir’ewn para da zivirî (çû). Paşê endezezanê xwe civandin, hatine (radewa xwe)"
        },
        {
            "chapter": 20,
            "verse": 61,
            "text": "(Piştî, ku Mûsa jî hate wura, endezezanê Fir’evn dîtin, ji wan ra aha) gotîye: \"Xwelî li we be! Li ser navê Yezdan bi vir derewan nekin, we reha we bi şapatan be birînê. Bi sond! Ewê vira dike, bi xweber belangaz bûye"
        },
        {
            "chapter": 20,
            "verse": 62,
            "text": "Îdî ewan ançkarên (Fir’ewn) di nava xwe da li ser bûyera xwe tekoşîn kirine û bi dizî ji hev ra pistepist kirine"
        },
        {
            "chapter": 20,
            "verse": 63,
            "text": "(Bi eşkere ji hev ra aha) gotine: \"Evan herduk ançkaran, hey divên, ku bi ançê xwe we ji zemînê we derxin, ewan divên ku ola we ya nemûşî beherin"
        },
        {
            "chapter": 20,
            "verse": 64,
            "text": "Îdî hûn hemî endezeyên xwe bicivînin, paşê deste dest, bi rêzî werin. Bi sond! Kî îro bi ser va were, ewa fereste bûye"
        },
        {
            "chapter": 20,
            "verse": 65,
            "text": "(Ançkaran ji Mûsa ra aha) gotine: \"Mûsa! Tuyê bavejî, ya jî emê di cara yekem da bibine avêtkar"
        },
        {
            "chapter": 20,
            "verse": 66,
            "text": "(Mûsa ji wan ra) gotîye: \"Na, hûn bavêjin. Îdî (gava ewan gopal û kapê xwe avêtin) kap û gopalê wan, ji ançê wan (te digo qey) li bal hev da dibezyan"
        },
        {
            "chapter": 20,
            "verse": 67,
            "text": "Îdî Mûsa (gava ewan) bi gewdetî (dîtin) di hundurê xwe da tirsîya"
        },
        {
            "chapter": 20,
            "verse": 68,
            "text": "Me (ji bona Mûsa ra) got: \"(Mûsa!) tu netirse, loma bi rastî servahatin ji te ra ne"
        },
        {
            "chapter": 20,
            "verse": 69,
            "text": "(Mûsa!) tişta di destê te yê rastê da heye, ewî bavêje. (Ewê destê te da) wê wan tiştên (ku ewan ançkaran) bi pêşetî çê kirine dabi’ulîne. Loma tişta ewan bi pêşetî çê kirine, ewan endezên ançkaran in. Şixwa ançkar ji kur hatibin, serfiraz nabin.”"
        },
        {
            "chapter": 20,
            "verse": 70,
            "text": "Îdî (gava Mûsa gopalê xwe avêtîye, gopalê Mûsa ewan pêşeyên ançkaran daqulandîye) ançkaran xweberdane çûne secdê (aha) gotine: \"Me bi Xudayê Harûn û Mûsa bawer kirîye"
        },
        {
            "chapter": 20,
            "verse": 71,
            "text": "(Fir’ewn ji wan ra aha) gotîye: \"Hêj berya min ji we ra destûr ne daye, we bi wî bawer kirîye? (Bira wusa be) bi rastî (Mûsa) mezinê we ye. Ewê ku hûn hînê ançê kirine (şixwa ewa Mûsa bi xweber e). Îdî (hûnê bibînin) ku ezê dest û pa yê we bi çîloçepî jê bikim, paşê ezê we bi serê çiqilê darê xurman da darda bikim. Hûnê wê gavê bizanin (ka ji min û ji Xudayê Mûsa) kîjan ji me zor şapat e, şapata wî her heye"
        },
        {
            "chapter": 20,
            "verse": 72,
            "text": "Ewan (bersiva Fir’ewn dane aha) gotine: \"Tu çi dikarî bikî (xwe nede para) bi serê me bike, loma em nikarin hilbijartina te, li ser van beratên vekirî ne (berçavî) kû ji me ra hatine û li ser wî Xudayê em afirandine, bikin. Tu çi jî bikî, ewa kirina te, di jîna vê cîhanê da ne"
        },
        {
            "chapter": 20,
            "verse": 73,
            "text": "(Bi rastî me bi Xudayê xwe bawer kirîye, ji bo ku Xudayê me, xeletîyên me û ewan gonehên ji ançkirina, ku te bi me bi zor daye kirinê çêbûye) bibaxşîne. Bi rastî Yezdan (ji te) çêtirê û her maîtir e"
        },
        {
            "chapter": 20,
            "verse": 74,
            "text": "Loma kî bi gonehan va here bal Xudayê xwe, îdî ji bona wî ra doj heye. Ewa di dojê da, ne dimire û ne jî dijî"
        },
        {
            "chapter": 20,
            "verse": 75,
            "text": "Lê kî bi bawerî here bal Xudayê xwe, bi rastî karê aştî jî kiribe, îdî ji bona wan ra payeyên bilind hene"
        },
        {
            "chapter": 20,
            "verse": 76,
            "text": "(Ewan payan) bihişta rez û beran e, di binê (darê) wê bihiştê da çem dikişin, ewanê di wura da her bimînin. Xelata wan (kesên, ku) xwe ji gonehan paqij dikin ewa ye"
        },
        {
            "chapter": 20,
            "verse": 77,
            "text": "Bi sond! Me li bal Mûsa da (aha) niqandîye: \"Tu zarên cihuyan (ji misrê) bi şev da derxe rê.” (Gava Mûsa ewan di şevê da derxistin, hatine derê avê, nikaryan ji avê derbas bibûnan, bêzar mane) îdî me (ji bona Mûsa ra aha got: \"Mûsa!) tu (gopalê xwe li avê) bixe, tu ji bona (peyrewê xwe ra) rêyeke zaha ji deryayê bigire, ji bo ku ewan (ji gîhandina Fir’ewn û hevalê wî) netirsin û (ji fetisandina di avê da jî kovanan) bi tirs nekişînin"
        },
        {
            "chapter": 20,
            "verse": 78,
            "text": "Îdî Fir’ewn bi tevê leşkerê xwe va ketine pey wan. (Gava ewan ketine nava avê, te bidîta avê ewan) ça niximandin! Îdî ewan di ava milmilî da, fetisîn hatine niximandinê"
        },
        {
            "chapter": 20,
            "verse": 79,
            "text": "(Bi vê kirina hanê) Fir’ewn, komalê xwe wud da kir, ne anî rêya rast"
        },
        {
            "chapter": 20,
            "verse": 80,
            "text": "(Gava zarên cihuyan fereste bûn, me ji wan ra aha gotibû:) \"Gelî zarên cihûyan! Bi sond! Me hûn ji neyarê we felat kirine. (Ji bona hinartina Tewratê me ji bona we ra) kêleka rastê çiya yê Tûrê Sîna (bi êwirgahi) peyman dabû, me (ji bona, ku hûn birçî nebin, ji bona we ra) di jor da, gezo û goştê qarutkan hinartîye"
        },
        {
            "chapter": 20,
            "verse": 81,
            "text": "Hûn ji paqijê rozîyên me dane we, bixun, hûn ji bona van xwarinan ne deliqin (ji ava rû dernetebin) ji bo ku xeşma min bi ser we da nekebe. Bi sond! Xeşma min bi kê da hatibe, îdî ewan krtîye agir"
        },
        {
            "chapter": 20,
            "verse": 82,
            "text": "“Bi rastî ez bi xweber, ji bona wî kesê ji kirinê xwe yê (sik) poşman bibe û bi hebûna girêdên me (şert) bawer kiribe, paşê jî hatibe rêya rast, baxişkar im"
        },
        {
            "chapter": 20,
            "verse": 83,
            "text": "(Piştî ewan cihûyan li çola sina ê êwirîn, Mûsa birayê xwe yê Harûn di na- va wan da hîşt, ji bona peymana Xuda daye, çûne çiyayê Tûr; Yezdan ji Mûsa ra aha gotiye): \"Mûsa! Gelo çi tiştê, ku tu bi lez ji komalê te (raqetandî, hatî vira)"
        },
        {
            "chapter": 20,
            "verse": 84,
            "text": "(Mûsa aha bersiv daye) gotîye: \"Heya ewan di şopa min da nin, min lez kirîye, ez hatime bal te, ji bo ku tu Xuda! bi min qayîl bibî"
        },
        {
            "chapter": 20,
            "verse": 85,
            "text": "(Xuda bersiva Mûsa daye) gotîye: \"Bi sond! Ji piştî te, me komalê te ceribandîye. Samirî ewan ji rêya rast derxistin, rêya wan wunda kirîye"
        },
        {
            "chapter": 20,
            "verse": 86,
            "text": "Îdî Mûsa para da li bal komalê xwe da bi hêrs û kovan, zivirî (ji komalê xwe ra aha) gotîye: \"Gelê min! Qey Xudayê we ji bona we ra peymanekê rind ne dabû! Qey danê peymanê pir direj bibû, ku we aha kir? Ya jî we bi van kirinan diva, ku ji Xudayê we xeşmek bi we da were, îdî hûn rabûn, peymana we dabû mîn, jê poşman bûn"
        },
        {
            "chapter": 20,
            "verse": 87,
            "text": "(Ewan bersiva Mûsa dane, aha) gotine: \"Bi rastî em ji ber xwe da, ji wê peymana me daye te, poşman ne bûne, lê jî xişrê komalê Fir’ewn, hinek bar li me hatibû kirinê, me hildabû. îdî me ewan (xişran) avêtine (agir, me ewan bahatin) bi vî awayî \"Samirî jî (xişre xwe) avête (agir bahat)"
        },
        {
            "chapter": 20,
            "verse": 88,
            "text": "Îdî Samirî ji bona wan ra (tokela) golikeke, ku diore derxist, paşê ewan (ji hev ra aha) gotine: \"Ilahê we û ilahê Mûsa eva ye, lê ewî eva birva kirîye (çûye li çîyayê \"Tûrî Sîna\" lê digere)"
        },
        {
            "chapter": 20,
            "verse": 89,
            "text": "Ma qey ewan nabînin, ku ewa golika li bal wan da tu (bersivekî) nazivirîne û ji bona wan ra qe tu kar û zîyanê jî nake"
        },
        {
            "chapter": 20,
            "verse": 90,
            "text": "Bi sond! Hêj berê da jî Harûn ji wan ra gotibû: \"Gelê min! Bi rastî hûn bi wê golika hatine ceribandinê (hûıı ji rê derketine). Bi rastî Xudayê we ewê dilovîn e; îdî (hûn werin) bibine peyrewê min û bi gotina min bikin"
        },
        {
            "chapter": 20,
            "verse": 91,
            "text": "Ewan (bersiva Harûn dane aha) gotine: \"Bi sond! Heya Mûsa (ji çîyayê Tûr) li bal me da nezivire, neyê vira, emê hey ji bona (perestîya wê golikê) bê nivandin dom bikin"
        },
        {
            "chapter": 20,
            "verse": 92,
            "text": "(Ji piştî, ku Mûsa ji çîyayê \"Tûr\" li bal wan da zivirî, bi hêrs, ji bona Harûn aha) gotîye: \"Harûn! (Ka bêje) gava te dît, ku ewan (evan tiştên hanê dikin, ji bo çi) te ewan ji vê rêderketina haê nedane para da"
        },
        {
            "chapter": 20,
            "verse": 93,
            "text": "Ka ji bo çi tu nebûyî peyrewê min (wekî min hêrsa xwe bianîya, ewan ji kirinê wan bidana para?) Qey te bê gotina min kirîye"
        },
        {
            "chapter": 20,
            "verse": 94,
            "text": "(Harûn ji bona hêrs danîna Mûsa aha) gotîye: \"Kûrê dayîka min bi rû û serê min negire, loma bi rastî ez (ji te tirsîyam) dibe tu gohdarya min nekî, ku tu (ji bona min ra) bêjî: Te di nava zarên cihûyan da du tîretî kirîye (ji ber vî ez têkilî wan nebûm)"
        },
        {
            "chapter": 20,
            "verse": 95,
            "text": "(Paşê Mûsa zivirî ser Samirî jê ra aha) gotîye: \"Samirî! (ka bêje;) te ji bona çi evan tiştan kirîne?”"
        },
        {
            "chapter": 20,
            "verse": 96,
            "text": "(Samirî bersiva Mûsa aha daye) gotîye: \"Tişta komal ne didît min ewa didît; (gava Cebraîl ji te ra niqandin dianîya, min ewa didît) îdî min ji şopa saî qemçek (xwelî) hildaye avête nava xişrê (hatibû bihatin, eva tokela hanê jê deket.) Şixwa canê min jî wusa şîrîn dixwest"
        },
        {
            "chapter": 20,
            "verse": 97,
            "text": "(Mûsa ji bona Samirî ra aha) got: \"Îdî tu (ji vira) here, di jîna te ya cîhanê da, ji bona te ra eva heye;\" Nêzîkê min nebin (loma bi min ra derdê bê derman heye)\". Ji bona te ra danê (şapatê) heye. Qe tu ji wê şapatê para nakebî, tu li encama wî ilahê xwe î, ku nedihewyaî ji wî ra te perestî dikir mêze bike. Bi rastî emê ewî bişimitînin, paşê emê ewî di ava milmilî da bi hûritî bidine bayê"
        },
        {
            "chapter": 20,
            "verse": 98,
            "text": "Bi rastî ewê ku ji pêştirê wî tu ilahê bebetê perestîyê tune ye, heye! Ewa Yezdanê we ye. Ewî hemî tişt hildane zanîna xwe"
        },
        {
            "chapter": 20,
            "verse": 99,
            "text": "Bi vî awayî em ji bona te ra ji serdaborîyên berê diaxivin. Bi sond! Me ji bal xwe da (pirtûkekê da bîrxistoker) daye te"
        },
        {
            "chapter": 20,
            "verse": 100,
            "text": "Îdî kê ji wê rû bifetilîne, bi rastî ewê di roya rabûna hemî da barekî giran hilde"
        },
        {
            "chapter": 20,
            "verse": 101,
            "text": "Ewan di binê wî barî da her diminin. (Ewa bara) di roya rabûna hemî da ji bona wan ra çiqa hildaneke sik e"
        },
        {
            "chapter": 20,
            "verse": 102,
            "text": "Di roya, ku di Sturî da tê pufkirinê, em nûsîtemkaran di wê royê da bi çav beloqî û şasî dicivînin"
        },
        {
            "chapter": 20,
            "verse": 103,
            "text": "Di nava hev da pistepist dikin (ji hev dipirsin; gelo çend royan em di cîhanê da mane? Bersiva hev dane, aha gotine: \"Hûn di cîhanê da hey deh royan mane)"
        },
        {
            "chapter": 20,
            "verse": 104,
            "text": "Em bi wê (mayîna wan yê cîhanî, ku ewan di nava hev da pistepist dikirin, ji hev ra) digotin, çêtir dizanin. Loma ewanê di pêşrewanê da nemûşê wan in (aha) gotine: \"Hûn di cîhanê da hey royekî mane"
        },
        {
            "chapter": 20,
            "verse": 105,
            "text": "(Muhemmed!) Ewan ji te temtêla çîyan dipirsin: (Ka çîyayê di roya rabûna hemû da, wê ça bibin?) îdî tu ji wan ra bêje: \"Xudayê min ê wan çîyan hûr bike bixe (arişt) bide bayê"
        },
        {
            "chapter": 20,
            "verse": 106,
            "text": "Îdî (Xudayê min ê) şûna wan rast bike, bihêle"
        },
        {
            "chapter": 20,
            "verse": 107,
            "text": "Tu (şûna wan da) qe tu kort û tepan nabînî.”"
        },
        {
            "chapter": 20,
            "verse": 108,
            "text": "Di wê roya (civînê da) hemû kes dibine pewrewê wî gazîkarê, ku ji bona wî ra xarkirina (li bal rast û çepê da çênabe). Hemû deng ji bona (Yezdanê) dilovan ra ker dibin. Îdî tu ji pêştirê mişînîyê tu dengî ji wan nabînî.”"
        },
        {
            "chapter": 20,
            "verse": 109,
            "text": "Di wê royê da tu mehderî kêr nayê, ji pêştirê mehderya wî kesî, ku (Yezdan)ê dilovan ji bona wi ra destûra mehderyê dabe û (Yezdan) bi gotinê wî qayîl bûbe (mehderya vî bi tenê bi kêr tê)"
        },
        {
            "chapter": 20,
            "verse": 110,
            "text": "(Yezdan) bi kirinê wan ê borî û bi kirinê wan ê para tê, dizane. Ewan kesan bi tu zanînê, zanîna (Yezdan, ya jî zanîna ji Yezdan bi xweber) hilnedane binê zanîna xwe"
        },
        {
            "chapter": 20,
            "verse": 111,
            "text": "Û hemî rû ji bona (Yezdan)ê zende û şîra zebûn bûne. Bi sond! Ewanê cewr hildane, hene! Ewan (di wê royê da) belengaz bûne"
        },
        {
            "chapter": 20,
            "verse": 112,
            "text": "Û kîjanî jî bawer kiribe û karê aştî kiribe, îdî ewa ji cewr û ji maf ne danê, natirse"
        },
        {
            "chapter": 20,
            "verse": 113,
            "text": "Bi vî awayî me (ewa pirtûka) Qur’aneke ‘erebî hinartîye me di wê (Qur’an)ê da (peymana) şapatan bi cure cure fetilandin (ji wan ra gotin). Loma dibû ku ewan xudaparizî bikin, ya jî ewa (Qur’an)a ji bona wan ra bibe bîrdaxistinekî"
        },
        {
            "chapter": 20,
            "verse": 114,
            "text": "Îdî bi rastî serokê maf, Yezdanê bilinde. (Muhemmed!) Heya ku li bal te da niqandina wê pêk ne hatibe tu leza (xûndina) Qur’anê neke, tu (aha) bêje: \"Xudayê min! Tu zanîna min pir bike"
        },
        {
            "chapter": 20,
            "verse": 115,
            "text": "Bi sond! Me hêj di berê da li bal nişa kesan da peyman dabû (ku ewa ji berê wê darê nexu). Îdî (ewê nişa ê peymana me) bîrva kirîye, em bi xweber jî ji bona (nişa kesan ra) rastê tu cadê ne hatin"
        },
        {
            "chapter": 20,
            "verse": 116,
            "text": "Gava me (nişa kesan afirandibû, me) ji bona firiştan ra (aha) gotibû: \"Gelî firiştan! Hûn ji bona Adem ra secde beherin.\" Îdî ji pêştirê nişa pelîd hemî (firiştan ji bona Adem ra) secde birin, ewî secde nebir"
        },
        {
            "chapter": 20,
            "verse": 117,
            "text": "Îdî me jî (ji bona nişa kesan ra aha) got: \"Adem! Bi rastî eva (pelîda) ji bo te û jina te ra neyar e (haja we bira bi we hebe) ku ewa we herdukan ji bihiştê dernexe, îdî ku hûn şepirze bibin"
        },
        {
            "chapter": 20,
            "verse": 118,
            "text": "Bi rastî (di bihitê da) ji bona te ra tazîbûn û birçîbûn tune ye"
        },
        {
            "chapter": 20,
            "verse": 119,
            "text": "“(Tu di bihiştê da) bi rastî ne tî dibî û ne jî tav li te dixe"
        },
        {
            "chapter": 20,
            "verse": 120,
            "text": "Îdî pelîd li bal (nişa kesan da xwarina ji berê dara da zanînê (Şeceret ul-M’erîfet) daye siwêrandinê, ji wî ra (aha) gotiye: \"Adem! Tu divê ku ez beledîya te bikim, li bal dara (dazanîna) her maî û li bal seroktîya bê dawîya ne rizî"
        },
        {
            "chapter": 20,
            "verse": 121,
            "text": "Îdî (ji bo ku ji mirinê felat bibin. tim cari bijîn, rabûn) ji wê darê xwarin (piçtî xwarinê) ji herdukan ra cîhê ‘eybên wan vebûn, herduk li bal (darê) bihiştê da revîyan, ji bo ku bi pelên wan daran pêş û paşîya xwe bigirin. Adem (bi vî awayî) ji gotina Xudayê xwe derket û jê mehrûm ma"
        },
        {
            "chapter": 20,
            "verse": 122,
            "text": "Paşê (Adem bi zarîn û girîn ji wan kirinê xwe poşman bû). Xudayê Adem, ewa (ji nava heyan) hilbijart û kirinê wî baxişandin, îdî ewa anî rêya rast"
        },
        {
            "chapter": 20,
            "verse": 123,
            "text": "(Xudayê wî ji wan ra aha) gotîye: “Hûn herduk hemî (ji bihiştê) berjêr bin: Hinekê ji we, wê ji bona hinekên we ra neyar bin. Îdî gava ji min li bal we da beledî hat, kî ji we bibe peyrewê beledî ya min, paşê ewa rê wunda nake û şepirze jî nabe"
        },
        {
            "chapter": 20,
            "verse": 124,
            "text": "Kîjan rû ji bîranîna min bifetilîne, îdî ji bona wî ra jîneke nemir û nejî heye û emê ewê di roya rabûna hemî da kor bicivînin"
        },
        {
            "chapter": 20,
            "verse": 125,
            "text": "(Ewa di wê royê da aha) dibêje: \"Xudayê min! Te ji bo çi ez bi korî civandime? Bi sond (hêj berê da) min didit"
        },
        {
            "chapter": 20,
            "verse": 126,
            "text": "(Xuda jê ra) dibêje: \"Wusa ne: Gava beretên me ji te ra hat, îdî te ewan beratên me bîrva kiribûn, tu jî wusa dî îro da hatî bîrva kirinê"
        },
        {
            "chapter": 20,
            "verse": 127,
            "text": "Em bi vî awayî, ewê dest belavê, ku bi beratên Xudayê xwe bawer nake celat dikin. Bi rastî şapata para da jî hêj zortir û her mayîtir e"
        },
        {
            "chapter": 20,
            "verse": 128,
            "text": "Qey ji bona wan ra ne bûye rêzber, ku me di berya wan da çiqa komalên çaxan teşqele kirîye? Ewan bi xweber jî di nava kavilê wan da digerin (bi çavê xwe jî ewan kavilan di bînin). Bi rastî di van (beratan da) ji bona xwe parizan, beratên sodretî hene"
        },
        {
            "chapter": 20,
            "verse": 129,
            "text": "Heke ewa paymana (danê şapatdana wan) ji Xudayê te ne borî bûya (celata wanê, wê bi kirina wan ra) bihata. (Lê) dane (şapatdanê) hatîye navdanê"
        },
        {
            "chapter": 20,
            "verse": 130,
            "text": "Îdî tu li ser gotinê wan hew bike, tu di berya roj hila û roj ava da bi sipazîya Xudayê xwe, perestî bike tu di hinekî danê şevê da û kêlekê royê da jî bi paqijîya Xudayê xwe ji kemasîyan perestîya wî bike. Loma hêvî heye ku tu (bi vê kirinê) qayîl bibî"
        },
        {
            "chapter": 20,
            "verse": 131,
            "text": "(Muhemmed!) Tu her du çavê xwe, li bal wan zonê (Fileyên) ku me ji hinekî wan ra ji bona ceribandina wan, xemla cîhanê daye wan, bi direjî zoq neke. Bi rastî rozîyên Xudayê te, qenctir û her mayîtir e"
        },
        {
            "chapter": 20,
            "verse": 132,
            "text": "Tu fermana malîyên xwe bi nimêjkirinê bike. Tu bi xweber jî li ser cefayên wê berxwe bide. Em ji te rozînan naxwezin, em ji te ra rozînan didin. Şixwa encam ji bona xudaparizan e"
        },
        {
            "chapter": 20,
            "verse": 133,
            "text": "Ewan (aha) gotine: \"Gotî ewî (ji bona pêxemberya xwe) hinek beratên (derhoze) ne anîbûya (ku me bi wî bawer bikira)?\" Qey ji bona wan ra di pirtûkê berê da beratên daveker ne hatibû"
        },
        {
            "chapter": 20,
            "verse": 134,
            "text": "Heke me ewan hêj di berya hatina (pêxemberan li bal wan da, teşqele kiribûnan, wê ewanê bi gotinan: \"Xudayê me! Qey çi dibû, ku te li bal me da pêxemberek şandibûya, îdî hêj ku em aha ser berjêr û riswa ne bibûnan em bibûna peyrewê beratên te)"
        },
        {
            "chapter": 20,
            "verse": 135,
            "text": "(Muhemmed! Tu ji wan ra aha) bêje: \"Hemî kes dîdarî dikin, îdî hûn jî dîdarî bikin (paşê em mêze bikin) ka hevrîyên rêya rast kî ne û ka kîjan di rêya rast da nin? Hûnê wê gavê bizanin"
        }
    ]
}
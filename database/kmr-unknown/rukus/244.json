{
    "rukus": [
        {
            "chapter": 17,
            "verse": 41,
            "text": "Bi sond! Ji bo ku hûn (evan qedexeyên Yezdan) bîra xwe bînin, me (evan arşan) di vê Qur’anê da (bi peyvane cure cure) pir caran (gotine). Lê evê (gotina me) ji bona wan ra hey revandina (ji mafê) pir kirîye"
        },
        {
            "chapter": 17,
            "verse": 42,
            "text": "(Muhemmed! Tu ji bona wan ra aha) bêje: \"Heke ça (hevrîçêker) dibêjin bi Yezdanê (babetê perestîyê ra) heval hene wusa bûya; wê hevrîyan (ji bona servahatina xwe li ser) xweyê arş da, xebata (rêyên servahatinê) bigeryanan"
        },
        {
            "chapter": 17,
            "verse": 43,
            "text": "Ewa ji wan gotinê wan, pir bilind û paqij e"
        },
        {
            "chapter": 17,
            "verse": 44,
            "text": "Ji bona wî ra heft ezman û zemîn bi tevê tiştên di wan da heyî perestî û paqijî dikin. Şixwa çiqa tişt hene! Hamû jî sipazîya bi paqijî dikin, lê hûn pisporî û sipazîya paqija ya wan nakin. Bi rastî Yezdan mêhrivanê baxişger e"
        },
        {
            "chapter": 17,
            "verse": 45,
            "text": "Gava tu Qur’anê dixûnî, em di nîveka te û di nîveka wanê ku bi jîna para da bawer nakin, xêlyeke, ku xûyandin têda çê nabe, dikişînin"
        },
        {
            "chapter": 17,
            "verse": 46,
            "text": "(Em li ser dilê wan da sapan û di gohê wan da jî giranî datînin, ji bo ku ewan pisporîya wê Qur’anê) nekin. Di gava ku tu di Qur’anê da (dibejî): \"Xudayê min yekê bi tenê ye\" Ewan di para da dizivirin; rikê xwe tînin"
        },
        {
            "chapter": 17,
            "verse": 47,
            "text": "Di gava ewan têne gohdarya te, ka ji bo çi gohdarî dikin, em çêtir dizanin; gava ewan têne gohdarya te, dizîka da di nava hev da (aha pistepist dikin) ewan cewrkaran (aha) ji hev ra dibêjin: \"Bi rastî em bûne pêyrewê mêrekî ançkar"
        },
        {
            "chapter": 17,
            "verse": 48,
            "text": "(Muhemmed!) Tu li wan mêze bike, ka ewan ji bona te ra heçwekîyan ça çê dikin? (Gotin: \"Bengîyek e, ançker e, tepa dikebe, bê hiş e, nigaşe ye - xeyalperest. Îdî ewan bi van heçwekîyan (rêyên rast) wunda kirine, nikarin werin rêya rast bibînin"
        },
        {
            "chapter": 17,
            "verse": 49,
            "text": "Ewan ji hev ra (aha) gotine: \"Gava em bûne hestî û arişt jî, bi rastî qey emê ji nû da bêne afirandinê, ji bona (kirinê me di cîhanê da kirî, hijmara wan bidin) emê dîsa bêne civandinê"
        },
        {
            "chapter": 17,
            "verse": 50,
            "text": "(Muhemmed! Tu ji wan ra) bêje: \"Hûn hez dikin bibine kevir ya jî hesin"
        },
        {
            "chapter": 17,
            "verse": 51,
            "text": "Ya jî bibine ji wan hevînên, ku hûn ewan heyan li bal xwe meztir dikin (hûn çi dibin, bibin hûnê hey ji piştî mirinê li bal w da bicivinin).\" Ewan (aha) dibêjin: \"(Ji piştî mirinê dîsa li bal jînê da) kî me difetilîne?” (Tu ji wan ra aha) bêje: \"Ewê ku di cara yekem da hûn afirandine, wê di vê carê da jî we biaferîne. Ewan serê xwe bi tinazî li bal te da dihejînin û ji te ra dibêjin: \"Ka ewa dana kengê ye?\" (Tu ji wan ra) bêje: \"Bi rastî hêvî heye ku ewa dana nêzîk be"
        },
        {
            "chapter": 17,
            "verse": 52,
            "text": "Di roya ku (Yezdan, di goran da) gazî we bike, îdî hûnê bi spazî (bersiva wî bidin, herne civînê) û hûnê goman bikin, ku hûn (di goran da) hindik mane"
        }
    ]
}
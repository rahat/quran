{
    "rukus": [
        {
            "chapter": 7,
            "verse": 130,
            "text": "Û bi sond! Ji bona ku Fir´ewn û hevalên wî evan qencîyên me bîra xwe bînin (ji wan kirinên xwe para da bizivirin) me bi salan ewan birçî kirin û me bi kemasîya rêça genim û berên daran ewan di xelayîyan da girtin"
        },
        {
            "chapter": 7,
            "verse": 131,
            "text": "Îdî di gava ku ji wan ra qencîyek hatibe; ewan (aha) gotine: \"Evan (qencîyan di rûyê me da) ji bona me ra hatine.\" Û heke sikatîyek bi wan da hatibe, ewan (aha) gotine: \"Evan ji nutûfa Mûsa û hevrîyên bi wî ra ne (loma bi me da hatîye).\" Hûn hişyar bin! Bi rastî nutûfa wan li bal Yezdan e, lê pirê wan bi vê (nutûfê) nizanin"
        },
        {
            "chapter": 7,
            "verse": 132,
            "text": "Û (ewan ji bona Mûsa ra aha jî) gotîne: \"(Mûsa!) Ji bona ku tu me ançk bikî, tu çiqas û kîngê ji bona me ra beratan bînî, hey îdî em bi te bawer nakin"
        },
        {
            "chapter": 7,
            "verse": 133,
            "text": "Îdî (ji piştî van şîretan ewan bi Mûsa bawer ne kirin) me jî li ser wan da berateyên cure û cureyên daveker: lê mişt û kûlî û sipî û beq û awxûn şandine. (Ji piştî hatina van beratan jî dîsa) ewan pozbilindî kirin (bi Mûsa bawer ne kirine) û bi rastî ewan komalekî gonehkar bûne"
        },
        {
            "chapter": 7,
            "verse": 134,
            "text": "Îdî di gava ku şapat bi ser wan da hat, ewan (ji Mûsa aha lava kirine) û gotine: \"Mûsa! Tu ji bona me ra ji Xudayê xwe bi qedrê wan peymanên, ku ewî daye te lava bike, heke tu (evan) şapatan li ser me rakî bi rastî emê bi te bawer bikin û emê zarên cihûyan bi te ra (bi azadî) bişînin (welatê we)"
        },
        {
            "chapter": 7,
            "verse": 135,
            "text": "Îdî gava ku me li ser wan şapat, heya wî danê ku ewanê bi xweber bigîhêjin şapatê, rakirîye, ewanan heman ji peymana xwe para çûne"
        },
        {
            "chapter": 7,
            "verse": 136,
            "text": "Îdî (ji piştî ku ewan ji peyman xwe para çûne) me jî ji wan tûl hildaye. Ji bo ku bi rastî ewan biryarên me dabûne derewdêrandinê û ewan ji berateyên me bê agah bûn, me ewan di ro da fetisandin"
        },
        {
            "chapter": 7,
            "verse": 137,
            "text": "Û me ewa komalê (ku komalê Fir´ewn) ewan bê hêz kiribûne (ji xwa ra dane xebatê) di rojhilat û rojava wî zemînê ku me dora wî bi pîrozî xemilandîye û (xwarin u vexwarinê wî pir kirîye) xistine mîratxur û bi sedema hewa zarên cihûyan (di hemberê teşqeleyên Fir´ewnîyan da) peyva (peymana) Xudayê te bi qencî li ser zarên cihûyan pêk hatîye. Û me çi tişta Fir´ewn û komalê wî (ji koşk û avayên bilind ava kirine) hemûşk jî dêriz kirîye"
        },
        {
            "chapter": 7,
            "verse": 138,
            "text": "Û me zarên cihûyan ji deryayê borandin. Ewan (zarên cihûyanê heya hatine çûne bal wî komalê, ku ji bona wan ra hinek pût hebûne, ewî komalî li ser perestîya ji bona wan pûtan ra hew dikiribûne. (Komalê Mûsa ji Mûsa ra aha) gotine: \"Mûsa! (Ka binhêre, gelo çi dibe) ku tu jî ji bona me ra hinek yezdanan bigrî, ça ji bona wan ra yezdanên (Lap) hene.\" Mûsa (di pisyara komalê xwe da aha) gotîye: \"Bi rastî hûn komalekî wusa nin, bi xweber xwe davêjine nezanîyê"
        },
        {
            "chapter": 7,
            "verse": 139,
            "text": "Evan tiştên ku ewa komala ji wan ra (perestî dikin) hene! (Bi \"ol\" a xwe va) dêriz bûne û tişta ku ewan, dikin ewa bi xweber jî pûç e"
        },
        {
            "chapter": 7,
            "verse": 140,
            "text": "(Mûsa ji wan ra aha jî) gotîye: \"Ka, ezê bi çi awayî ji pêştirê wî Yezdanê, ku ewî hûn li ser hemû cîhanê paydar kirine, ji bona we ra yezdanekî mayî bivêm"
        },
        {
            "chapter": 7,
            "verse": 141,
            "text": "Û (gelî zarên cihûyan! Hûn ewan) gavê ku me hûn ji komalê Fir´ewnê, ewanan hûn bi sikê şapatan, şapat dikirin, fereste kirîye, bîra xwe bînin. Ewan (komalan) zarên weyên kurîn dikuştin û jinên we para da bi zindî dhîştin. (Hûn dizanin, ka evan kirinan çiqa zor in?) Û di vî da jî ji bona we ra ji Xudayê we aşîteke mezin hebûye"
        }
    ]
}
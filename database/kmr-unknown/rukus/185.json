{
    "rukus": [
        {
            "chapter": 11,
            "verse": 25,
            "text": "Bi sond! Me Nûh li bal komalê wî da şandîye (ji bo ku ewa ji bona wî komalê xwe ra aha bêje): \"Bi rastî (gelê) min! Ez ji bona we ra bi pêxemberî li bal we da hatime, ku bi diyarî tirsa (ji şapatan bidim ji bo ku hûn gonehan nekin)"
        },
        {
            "chapter": 11,
            "verse": 26,
            "text": "Hûn hey ji bona Yezdanê bi tenê ra perestî bikin. Bi rastî ez ditirsim (heke hûn bawer nekin) şapata ro ya dilsoz bi we da were"
        },
        {
            "chapter": 11,
            "verse": 27,
            "text": "Îdî (ji piştî van şîretên Nûh) ewê desta fileyên pêşrewanê ji komalê wî (aha) gotine: \"Em te dibînin, ku tu jî kesekî wekî me yî. Û ewan di cara yekem da, bûne peyrewê te hene! Em dibînin, ku ewan riswayên me ne û em ji bona we ra tu rûmetekî jî li ser xwe nabînin, hêj (ji van jî pirtir) em goman dikin, ku hûn derewan dikin (ka emê ça bi te bawer bikin)"
        },
        {
            "chapter": 11,
            "verse": 28,
            "text": "(Nûh di bersiva wan da aha) gotîye: \"Gelê min! (ka ji min ra bêjin) heke ji Xudayê min rêyên xûyayî û biryarên rast li bal min da hatibin û Xudayê min li bal xwe da bi dilovanî (pêxemberî) dabe min, ewan (biryar û dilovanî) ji we hatibin veşartinê (hûn jî bi wan bawer nekin) hene! Qey gava hûn bi wan (bawer nekin) emê bi zor bi we bidine bawer kirinê"
        },
        {
            "chapter": 11,
            "verse": 29,
            "text": "Gelê min! Ez ji bona (vê pêxemberîya xwe jî) qe tu malekî ji we naxwezim, kirya min hey li ser Yezdan e (ji bona ku hûn ewan navên) ez nikarim ewanê ku bawer kiribin, bixme der. Bi rastî ewanê bigehêjne Xudayê xwe (ewanê fereste bin. ezê ça ewan derxime derva?) Û Lê bi rastî ez dibînim, ku hûn komalekî (wusa nin) xwe davêjine nezanîyê"
        },
        {
            "chapter": 11,
            "verse": 30,
            "text": "Û gelê min! Îdî qe hûn naponijin heke ez ewan (bawergeran li bal xwe) derxime derva (gava şapata Yezdan ji bona tûla wan bi min da were) gelo kî dikare arîkarîya min bike (ewê şapatê ji min bide para da)"
        },
        {
            "chapter": 11,
            "verse": 31,
            "text": "(Gelê min!) Ez ji bona we ra nabêjim: \"Xezînê Yezdan li bal min hene (werin, ezê ji bona we ra bidim). Bi rastî ez ji tiştên ne ber çavî jî nizanim.\" Û ez nabêjim: \"Ku bi rastî ez firişteme;\" Û ez ji bona wanê, ku hûn ewan piçûk dibînin, aha jî nabêjim: \"Bi rastî Yezdan ji bona wan ra qe tu qencî nade.\" Yezdan bi tişta di dilê wan da çêtir dizane. Bi rastî gava, ku ez evanê (borî bêjim) di wê gavê da ez dibime ji wanê cewrkar"
        },
        {
            "chapter": 11,
            "verse": 32,
            "text": "Ewan (komalê pêşrewan ji bona wî ra aha) gotine: \"Nûh bi sond! Te bi me ra tekoşîn kir û tu di tekoşîna bi me ra jî pir pêş va çûyî. Heke tu di doza xwe da rastî, ka îdî ewan şapatên, ku tu me bi wan ditirsînî, ji bona me ra bîne"
        },
        {
            "chapter": 11,
            "verse": 33,
            "text": "(Nûh aha) gotîye: \"Bi rastî heke Yezdan bivê wê ewê hey ewê şapatê ji bona we ra bîne û hûn bi xweber jî nikarin ewî şapatdanê bidine bêzarkirinê, ku şapatê nede we"
        },
        {
            "chapter": 11,
            "verse": 34,
            "text": "Heke Yezdan teşqelêdana we bivê, qe şîretên min ji bona we ra bi kêr nayê. Ewa Xudayê we ye, hûnê hey li bal wî da bizivirin"
        },
        {
            "chapter": 11,
            "verse": 35,
            "text": "Qey ewan (ji bona te ra Muhemmed! aha) dibêjin: \"Eva, (serdaborya Nûh, Muhemmed) li bal xwe da bi vir aloze kirîye ji bona me ra bivan, şîretan dike.\" Tu ji bona wan ra (aha) bêje: \"Heke min ewan ji ber xwe da aloze kirine, îdî sikatîya min li ser min e û ez bi xweber jî ji wan sikatîyên, ku hûn dikin, bê gûr û bê goman im"
        }
    ]
}
{
    "rukus": [
        {
            "chapter": 8,
            "verse": 49,
            "text": "Di wê gavê da (ewanê) durû û ewanê ku di dilê wan da nexweşîya (dexesî û filetîyê) heye (aha) digotin: \"Ola van, evan ji avarû derxistine.\" (Gotina wan nîne, lê) kîjan xwe hispêre Yezdanê servahatê bijejk e, îdî ewa serfiraz e"
        },
        {
            "chapter": 8,
            "verse": 50,
            "text": "Xwezîya di gava can sitandina wan da; ku firişte li ber û pişta wan (filan) dixin, ji wan ra (aha) dibêjin: \"Û hûn (gelî filan!) ka îdî şapata şewatê çeşne (tam) bikin\", te temtêla wan bidîta, ka çabû"
        },
        {
            "chapter": 8,
            "verse": 51,
            "text": "Eva (şapata hanê ku bi we da hatîye) bi sedema wan kedên we ne, ku hêj di berê da (we ji bona xwe ra pêşkoçî şandîye) bi cî tê. (Heke ji bona wan nebe) bi rastî Yezdan ji bona bendan ra qe cewrkar nîne"
        },
        {
            "chapter": 8,
            "verse": 52,
            "text": "Wekî temtêla hevrîyên Fir’ewn û temtêla wan komên ku di berya (hevrîyên Fir’ewn da) borîne: Ewan jî Beratên Yezdan dabûne derewdêrandinê, îdî Yezdan ewanan bi gonehên wan şapat kirine (ewan tune kirine), Bi rastî Yezdan bi hêzê zor şapat e"
        },
        {
            "chapter": 8,
            "verse": 53,
            "text": "Eva (aha) ye; bi rastî Yezdan gava ku qencîyekî bi komalekî bike, heya ewa komala bi xweber ewê qencîyê neguhure, ewa jî qencîya xwe ji wan naguhure. Bi rastî Yezdan bihîstokê pirzane ye"
        },
        {
            "chapter": 8,
            "verse": 54,
            "text": "Wekî temtêla hevrîyên Fir’ewn û temtêla wan komalên ku di berya (hevrîyên Fir’ewn da) borîne; ewan jî beratên Xudayê xwe dabûne derewdêrandinê, îdî me jî ewan bi gonehên wan teşqele kirine û me hevrîyên Fir’ewn (di avê da) fetisandin. Û bi rastî ewan hemûşk jî cewrkar bûne"
        },
        {
            "chapter": 8,
            "verse": 55,
            "text": "Bi rastî ewanê file hene! Ewanan li bal Yezdan beterê reweran in, îdî ewan qe bawer nakin"
        },
        {
            "chapter": 8,
            "verse": 56,
            "text": "(Muhemmed!) Ewan kesên (ji wan filan) ku te peymana (aştîyê) dabûye wan hene! Ewan di her carê da paşê peymana xwe şikênandine û qe ewan bi xweber jî parisvanîya wê peymanê nakin"
        },
        {
            "chapter": 8,
            "verse": 57,
            "text": "Tu (Muhemmed!) ewan kînge di qirînê da bigrî, îdî tu wusa bînî serê wan; ji bo ku ewan, ji bona wanê ku li peywan da tê bibne sodret (îdî peymana xwe neşikênin). Bi rastî dibe ku ewan, evan kirinan bîra xwe bînin"
        },
        {
            "chapter": 8,
            "verse": 58,
            "text": "Û kînge tu tirsîya î, ji wî komalê ku te bi wan ra peymana (aştîyê) daye: ku we ewanê qelpî bikin (peymana xwe bişikênin) îdî tu jî bi vekirî (hêj di berya qirînê da) ji wan ra (aha beje: \"Ji vir ha, di nava me û we da qe tu peyman tune ye; ça hûn dikarin wusa bikin).\" Bi rastî Yezdan ji qelpan hez nake"
        }
    ]
}
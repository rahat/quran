{
    "rukus": [
        {
            "chapter": 23,
            "verse": 78,
            "text": "Ewê, ku ji bona we ra goh û çav û dil çê kirîye heye! Ewa (Yezdanê) we ye. Hûn çiqa hindik sipasîya (wî dikin)"
        },
        {
            "chapter": 23,
            "verse": 79,
            "text": "Ewê, ku hûn di zemîn da (ji bona piranîyê) afirandine heye! Ewa (Yezdanê) we ye. Hûnê bi rastî li bal wî da bicivin"
        },
        {
            "chapter": 23,
            "verse": 80,
            "text": "Ewê dijît û dimirîne heye! Ewa (Yezdanê) we ye; Guhartina şev û royan ewa dike. Îdî qey hûn (li ser van kirinan naponijin) ku ji wan hiş hildin"
        },
        {
            "chapter": 23,
            "verse": 81,
            "text": "Na, ewan (qe li ser van tiştan naponijin) ewan jî wekî gotinê wan yê berya xwe gotine"
        },
        {
            "chapter": 23,
            "verse": 82,
            "text": "Ewan (aha) gotibûne: \"Qey gava em bimirin bibine xwelî û hestû jî dîsa emê rabin herne civînê"
        },
        {
            "chapter": 23,
            "verse": 83,
            "text": "Bi sond! Hêj di berê da em û bav û kalê xwe va (bi van peymanên, rabûn û çûne civînê) hatine peymandanê. Evan (peymanan) ji pêştirê çîvanokan qe tu tişt nînin"
        },
        {
            "chapter": 23,
            "verse": 84,
            "text": "(Muhemmed! Tu ji wan ra aha) bêje: \"Heke hûn dizanin; ka ji min ra bêjin; zemîn û kesê di zemîn da heyî, ji bona kê ra nin"
        },
        {
            "chapter": 23,
            "verse": 85,
            "text": "Ewanê (bersîva te bidin, wê aha) bêjin: \"(Ewan hemûşk jî) ji bona Yezdan ra nin.\" Tu (ji wan ra aha) bêje: \"Qe hûn naponijin (ewê di cara yekem da bikaribe biafirîne, dikare ji piştî mirinê jî dîsa biafirine)"
        },
        {
            "chapter": 23,
            "verse": 86,
            "text": "(Muhemmed! Tu ji bona wan ra aha) bêje: \"Ka Xudayê heft balokan (ezman-Heft gerokerên ji sitêrkan) û xweyê arşa mezin (mana mezin) kê ye"
        },
        {
            "chapter": 23,
            "verse": 87,
            "text": "Ewanê (bersiva te aha bidin) wê bêjin: \"(xayîbûna wan) ji bona Yezdan ra ne.\" Tu (ji wan ra aha) bêje: \"Ka ji bo çi hûn xudaparizî nakin?”"
        },
        {
            "chapter": 23,
            "verse": 88,
            "text": "(Muhemmed! Tu ji wan ra aha) bêje: \"Heke hûn bi rastî dizanin ka ji min ra bêjin; seroktî û mal xûya heyan, di destê kê dane û ewa hemî tiştan diparisîne, qe tu tişt ewî naparisîne ewa dide xebatê qe tiştek ewî nade xebatê (ewa kî ye)"
        },
        {
            "chapter": 23,
            "verse": 89,
            "text": "Ewanê (bersîva te aha bidin) wê bêjin: \"(Malxwê û parisandina wan)ji bona Yezdan ra ne.\" Tu (ji wan ra aha) bêje: \"Îdî ka ji bona çi hûn têne (xapandin) û ançkirinê"
        },
        {
            "chapter": 23,
            "verse": 90,
            "text": "Na, (gotina wan nîne) me ji bona wan ra rastî anî. Ewan bi rastî viran dikin"
        },
        {
            "chapter": 23,
            "verse": 91,
            "text": "Yezdan ji bona xwe ra qe zar ne girtine û bi wî ra jî tu (ilah babetê perestîyê) tune ne. (Heke ewan ça dibêjin; hinek ilahê mayî hebûnan) wê her ilahîkî, çi afirandîye bi xwe ra bibiranan (ewan ilahan wê bi tenê bimanan, îja ewan ilahan wê) bi hev ra tekoşîn bikirinan (ji bona servahatina xwe, wê li hev cewr) bikirinan gerdûnê bi vê tekoşîna wan kavîl bibûya. Bi rastî) Yezdan ji wan salixê ku ewan dikin paqij e"
        },
        {
            "chapter": 23,
            "verse": 92,
            "text": "Ewa (Yezdanê) zana yê bi dizî û xûyanan e, îdî ewa ji wan tiştên ku ewan (filan) jê ra dixine hevrî pir bilind û dûr e"
        }
    ]
}
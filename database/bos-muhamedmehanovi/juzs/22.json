{
    "juzs": [
        {
            "chapter": 33,
            "verse": 31,
            "text": "a onoj koja se bude Allahu i Poslaniku Njegovu pokoravala i dobra djela činila - dat ćemo nagradu dvostruku i njoj smo opskrbu plemenitu pripremili"
        },
        {
            "chapter": 33,
            "verse": 32,
            "text": "O žene Vjerovjesnikove, vi niste kao druge žene! Ako se Allaha bojite, nemojte zavodljivo govoriti, pa da tada žudnju osjeti onaj u čijem je srcu bolest, i govorite riječi koje su kao lijepe poznate"
        },
        {
            "chapter": 33,
            "verse": 33,
            "text": "U kućama svojim boravite i ljepotu svoju, kao što je bilo u prvo pagansko doba, ne pokazujte, i namaz obavljajte i zekat dajite, i pokoravajte se Allahu i Njegovom Poslaniku! Allah želi da od vas, Porodico Poslanikova, grijehe odstrani, i da vas potpuno očisti"
        },
        {
            "chapter": 33,
            "verse": 34,
            "text": "I pamtite Allahove ajete i mudrost koja se kazuje u domovima vašim; Allah je, uistinu, dobrostiv i Onaj Koji sve u potpunosti zna"
        },
        {
            "chapter": 33,
            "verse": 35,
            "text": "Muslimanima i muslimankama, i vjernicima i vjernicama, i poslušnim muškarcima i poslušnim ženama, i iskrenim muškarcima i iskrenim ženama, i strpljivim muškarcima i strpljivim ženama, i poniznim muškarcima i poniznim ženama, i muškarcima koji dijele zekat i sadaku i ženama koje dijele zekat i sadaku, i muškarcima koji poste i ženama koje poste, i muškarcima koji o svojim stidnim mjestima vode brigu i ženama koje o svojim stidnim mjestima vode brigu, i muškarcima koji često spominju Allaha i ženama koje često spominju Allaha - Allah je, doista, za sve njih oprost i veliku nagradu pripremio"
        },
        {
            "chapter": 33,
            "verse": 36,
            "text": "Ni vjernik ni vjernica nemaju izbora da, kada Allah i Poslanik Njegov nešto odrede, po svom nahođenju postupe. A ko Allaha i Njegova Poslanika ne posluša, taj je očito zalutao"
        },
        {
            "chapter": 33,
            "verse": 37,
            "text": "A kad ti reče onome kome je Allah bio blagodaran, i kome si i ti bio blagodaran: \"Zadrži suprugu svoju i boj se Allaha!\" - u sebi si skrivao ono što će Allah objelodaniti i ljudi si se bojao, a preče je da se Allaha bojiš. I pošto je Zejdova potreba za njom prestala i on se od nje razveo, Mi smo je za tebe udali kako se vjernici ne bi ustručavali više da se žene ženama posinaka svojih kad se oni od njih razvedu. A Allahova se zapovijed izvršava"
        },
        {
            "chapter": 33,
            "verse": 38,
            "text": "I Vjerovjesniku nije teško da čini ono što mu Allah odredi jer takav je bio Allahov propis i za one koji su prije bili i nestali, a Allahova odredba je neminovna"
        },
        {
            "chapter": 33,
            "verse": 39,
            "text": "Za one koji su Allahove poslanice dostavljali i od Njega strahovali, i koji se nikoga, osim Allaha, nisu bojali. A dovoljan je Allah da svodi račune"
        },
        {
            "chapter": 33,
            "verse": 40,
            "text": "Muhammed nije otac nijednom od vaših ljudi, nego je Allahov poslanik i pečat, posljednji vjerovjesnik- a Allah sve dobro zna"
        },
        {
            "chapter": 33,
            "verse": 41,
            "text": "O vi koji vjerujete, često se Allaha sjećajte i spominjite Ga"
        },
        {
            "chapter": 33,
            "verse": 42,
            "text": "i ujutro i navečer Ga slavite i veličajte"
        },
        {
            "chapter": 33,
            "verse": 43,
            "text": "On je Taj Koji vas blagosilja, a i meleki Njegovi, da bi vas iz tmina na svjetlo izveo - On je prema vjernicima milostiv"
        },
        {
            "chapter": 33,
            "verse": 44,
            "text": "Pozdrav će im, na Dan kad Ga oni susretnu, selam biti, i On im je pripremio nagradu plemenitu"
        },
        {
            "chapter": 33,
            "verse": 45,
            "text": "O Vjerovjesniče, zaista smo te poslali kao svjedoka i kao donositelja radosnih vijesti i kao upozoritelja"
        },
        {
            "chapter": 33,
            "verse": 46,
            "text": "da - po Njegovom naređenju - pozivaš k Allahu, i kao svjetiljku koja sija"
        },
        {
            "chapter": 33,
            "verse": 47,
            "text": "I obraduj vjernike da će Allah na njih veliku milost prosuti"
        },
        {
            "chapter": 33,
            "verse": 48,
            "text": "a ne slušaj nevjernike ni licemjere, na uvrede njihove pažnju ne obraćaj i u Allaha se pouzdaj, Allah je dovoljan kao zaštitnik"
        },
        {
            "chapter": 33,
            "verse": 49,
            "text": "O vjernici, kad se vjernicama oženite, a onda ih, prije stupanja u bračni odnos, pustite, one nisu dužne čekati određeno vrijeme koje ćete vi brojati, već ih darujte i lijepo ih otpremite"
        },
        {
            "chapter": 33,
            "verse": 50,
            "text": "O Vjerovjesniče, Mi smo ti dozvolili da budu žene tvoje one kojima si dao vjenčane darove njihove, i one u vlasti tvojoj koje ti je Allah dao iz plijena, i kćeri amidža tvojih, i kćeri tetaka tvojih po ocu, i kćeri daidža tvojih, i kćeri tetaka tvojih po majci koje su se s tobom iselile, i ženu - vjernicu koja sebe pokloni Vjerovjesniku, ako Vjerovjesnik hoće da se njome oženi, samo tebi, a ne ostalim vjernicima. Mi znamo šta smo propisali vjernicima u vezi sa suprugama njihovim i onima koje su u vlasništvu njihovu, a i da ti ne bi bilo teško. A Allah je Onaj Koji oprašta grijehe i milostiv je"
        },
        {
            "chapter": 33,
            "verse": 51,
            "text": "Možeš zanemariti one među njima koje hoćeš i možeš pozvati sebi onu koju hoćeš, a možeš zatražiti onu koju si udaljio, nijedno od toga nije tvoj grijeh. Najlakše će tako one radosne biti i neće se žalostiti i tako će sve onim što im ti daješ zadovoljne biti - a Allah zna šta je u srcima vašim; Allah je Onaj Koji sve zna i Onaj Koji ne žuri s kaznom"
        },
        {
            "chapter": 33,
            "verse": 52,
            "text": "Odsada ti nisu dopuštene druge žene, ni da umjesto njih neku drugu uzmeš, makar te i zadivila ljepota njihova, osim onih koje posjeduješ. A Allah sve nadzire"
        },
        {
            "chapter": 33,
            "verse": 53,
            "text": "O vi koji vjerujete, ne ulazite u sobe Vjerovjesnikove, osim ako vam se dopusti radi jela, ali ne da čekate dok se ono zgotovi; tek kad budete pozvani, onda uđite, i pošto jedete, raziđite se ne upuštajući se u razgovor. To smeta Vjerovjesniku, a on se stidi da vam to rekne, a Allah se ne stidi istine. A ako od njih, supruga njegovih, nešto tražite, tražite to od njih iza zastora. To je čistije i za vaša i za njihova srca. Vama nije dopušteno da Allahova Poslanika uznemiravate niti da se suprugama njegovim poslije smrti njegove ikada oženite. To bi, uistinu, kod Allaha bio veliki grijeh"
        },
        {
            "chapter": 33,
            "verse": 54,
            "text": "iznosili vi o tome šta u javnost ili to u sebi krili, pa, Allah sve dobro zna"
        },
        {
            "chapter": 33,
            "verse": 55,
            "text": "Njima nije grijeh da budu otkrivene pred očevima svojim, i sinovima svojim, i braćom i sinovima sestara svoj ih i ženama vjernicama"
        },
        {
            "chapter": 33,
            "verse": 56,
            "text": "Zaista Allah i meleci Njegovi blagosiljaju Vjerovjesnika. O vi koji vjerujete, blagosiljajte ga i vi i njemu selam šaljite"
        },
        {
            "chapter": 33,
            "verse": 57,
            "text": "One koji Allaha i Poslanika Njegova budu uznemiravali, Allah će, zaista, i na dunjaluku i na ahiretu prokleti, i ponižavajuću im patnju pripremiti"
        },
        {
            "chapter": 33,
            "verse": 58,
            "text": "A oni koji vjernike i vjernice uznemiravaju, a oni to ne zaslužuju, tovare na sebe klevetu i pravi grijeh"
        },
        {
            "chapter": 33,
            "verse": 59,
            "text": "O Vjerovjesniče, reci suprugama svojim, i kćerima svojim, i ženama vjernika neka spuste haljine svoje niza se. Tako će se najlakše prepoznati pa neće uznemiravane biti. Allah je oprostitelj grijeha i milostiv je"
        },
        {
            "chapter": 33,
            "verse": 60,
            "text": "Ako se licemjeri i oni u čijim srcima je bolest i oni koji po Medini šire laži - ne okane, Mi ćemo ti vlast nad njima prepustiti i oni će samo kratko vrijeme kao susjedi tvoji u njoj ostati"
        },
        {
            "chapter": 33,
            "verse": 61,
            "text": "prokleti neka su! Gdje god se nađu, neka budu hvatani i ubijani"
        },
        {
            "chapter": 33,
            "verse": 62,
            "text": "prema Allahovu zakonu koji je vrijedio za one koji su bili i nestali! A ti nećeš u Allahovu zakonu izmjene naći"
        },
        {
            "chapter": 33,
            "verse": 63,
            "text": "Pitaju te ljudi o Času kijameta; reci: \"To jedino Allah zna! A ti ne znaš, možda je Čas kijameta blizu"
        },
        {
            "chapter": 33,
            "verse": 64,
            "text": "Allah je nevjernike prokleo i za njih Oganj razbuktali pripremio"
        },
        {
            "chapter": 33,
            "verse": 65,
            "text": "u njemu će vječno, zauvijek boraviti, ni zaštitnika ni pomagača neće naći"
        },
        {
            "chapter": 33,
            "verse": 66,
            "text": "Na Dan kad njihova lica u Vatri prevrtana budu, govorit će: \"Kamo sreće da smo se Allahu pokoravali i da smo Poslanika slušali"
        },
        {
            "chapter": 33,
            "verse": 67,
            "text": "I govorit će: \"Gospodaru naš, mi smo prvake svoje i starješine svoje slušali, pa su nas oni s Pravog puta odveli"
        },
        {
            "chapter": 33,
            "verse": 68,
            "text": "I Gospodaru naš, podaj im dvostruku patnju i prokuni ih prokletstvom velikim"
        },
        {
            "chapter": 33,
            "verse": 69,
            "text": "O vi koji vjerujete, ne budite kao oni koji su Musaa uznemiravali, pa ga je Allah oslobodio onoga što su govorili, i on kod Allaha ugled uživa"
        },
        {
            "chapter": 33,
            "verse": 70,
            "text": "O vi koji vjerujete, bojte se Allaha i govorite samo istinu"
        },
        {
            "chapter": 33,
            "verse": 71,
            "text": "On će vas za vaša dobra djela nagraditi i grijehe vam oprostiti! A onaj ko se Allahu i Poslaniku Njegovu bude pokoravao - postići će veliki uspjeh"
        },
        {
            "chapter": 33,
            "verse": 72,
            "text": "Mi smo nebesima, Zemlji i planinama ponudili emanet, pa su se ustegli i pobojali da ga ponesu, ali ga je preuzeo čovjek - a on je prema sebi baš zulum učinio i neznalica je bio"
        },
        {
            "chapter": 33,
            "verse": 73,
            "text": "da bi Allah licemjere i licemjerke, i višebošce i višeboškinje kaznio, a vjernicima i vjernicama oprostio. Allah je Onaj Koji oprašta grijehe i milostiv je"
        },
        {
            "chapter": 34,
            "verse": 1,
            "text": "Svaka hvala neka je Allahu, Kojem pripada sve ono na nebesima i sve ono na Zemlji, a svaka hvala neka mu je i na ahiretu! On je Mudri i Onaj Koji sve u potpunosti zna"
        },
        {
            "chapter": 34,
            "verse": 2,
            "text": "On zna šta u zemlju ulazi a šta iz nje izlazi, i šta se s nebesa spušta, a šta se na njih uspinje; On je Milostivi i grijeha Oprostitelj"
        },
        {
            "chapter": 34,
            "verse": 3,
            "text": "A oni koji ne vjeruju govore: \"Čas oživljenja neće nam doći!\" Reci: \"Hoće, tako mi Gospodara moga, Koji zna i ono što je čulima nedokučivo, sigurno će vam doći!\" Njemu ne može ništa, ni koliko trunčica jedna, ni na nebesima ni na Zemlji, izmaći, i ne postoji ništa, ni manje ni veće od toga, što nije u jasnoj Knjizi"
        },
        {
            "chapter": 34,
            "verse": 4,
            "text": "da nagradi one koji vjeruju i dobra djela čine - to su oni kojima pripada oprost i opskrba plemenita"
        },
        {
            "chapter": 34,
            "verse": 5,
            "text": "a oni koji se protiv ajeta i znakova Naših bore, odvraćajući od njih - to su oni kojima pripada najbolnija patnja"
        },
        {
            "chapter": 34,
            "verse": 6,
            "text": "A vidjet će oni kojima je dato znanje da je ono što ti se objavljuje od Gospodara tvoga Istina, i da vodi na Put Silnog i Hvaljenog"
        },
        {
            "chapter": 34,
            "verse": 7,
            "text": "A oni koji ne vjeruju govore: \"Hoćete li da vam pokažemo čovjeka koji će vas obavijestiti da ćete, kada se sasvim raspadnete, zaista, ponovno stvoreni biti"
        },
        {
            "chapter": 34,
            "verse": 8,
            "text": "I Iznosili on o Allahu laži ili je lud?\" Naprotiv, oni koji u ahiret neće da vjeruju u patnji su i u zabludi dubokoj"
        },
        {
            "chapter": 34,
            "verse": 9,
            "text": "Zar ne vide nebo i Zemlju, ono što je ispred njih i ono što je iza njih?! Kad bismo htjeli, u zemlju bismo ih utjerali ili komade neba na njih sručili. To je, zaista, znak svakom robu koji se Allahu s pokajanjem vraća"
        },
        {
            "chapter": 34,
            "verse": 10,
            "text": "Mi smo Davudu od Nas dobro dali: \"O brda, ponavljajte zajedno s njim hvalu, i vi, ptice!\" - i omekšali smo mu gvožđe"
        },
        {
            "chapter": 34,
            "verse": 11,
            "text": "I pravi široke pancire i odmjeri pri vezivanju halki, i činite dobro! Ja zaista dobro vidim šta radite vi"
        },
        {
            "chapter": 34,
            "verse": 12,
            "text": "A Sulejmanu - vjetar, ujutro je prevaljivao rastojanje od mjesec dana, a navečer rastojanje od mjesec dana; i učinili smo da mu iz izvora rastopljen bakar teče i da džini, dozvolom njegova Gospodara, pred njim rade, a ko od njih otkaže poslušnost naređenju Našem, Mi učinimo da ognjenu patnju osjeti"
        },
        {
            "chapter": 34,
            "verse": 13,
            "text": "Oni su mu izrađivali što god je htio: bogomolje i spomenike, i zdjele kao čatrnje, i kotlove nepokretne. \"Radite i budite zahvalni, o porodico Davudova!\" A malo je zahvalnih među robovima Mojim"
        },
        {
            "chapter": 34,
            "verse": 14,
            "text": "A kad smo odredili da umre, samo ih je crv iz zemlje koji je bio rastočio štap njegov - uputio na smrt njegovu, i kad se on srušio, džini shvatiše, da ne bi u patnji ponižavajućoj ostali, da su ono što je čulima nedokučivo znali"
        },
        {
            "chapter": 34,
            "verse": 15,
            "text": "Stanovnici Sabe imali su znak u mjestu u kom su živjeli: vrtove, zdesna i slijeva. Jedite iz opskrbe Gospodara svoga i budite Mu zahvalni; ovo je lijep predio, a Gospodar je grijeha Oprostitelj"
        },
        {
            "chapter": 34,
            "verse": 16,
            "text": "Ali oni su se okrenuli, pa smo na njih vodenu bujicu pustili, i zamijenili im njihove vrtove drugim vrtovima sa plodovima gorkim i tamariskom i nešto malo divljeg lotosa"
        },
        {
            "chapter": 34,
            "verse": 17,
            "text": "Kaznili smo ih tako zato što su bili nezahvalni, a da li Mi kažnjavamo ikog drugog do nevjernika, nezahvalnika"
        },
        {
            "chapter": 34,
            "verse": 18,
            "text": "A između njih i naselja koje smo blagoslovili - načinili smo bili naselja vidljiva i po njima im odredili razdaljinu za putovanje. Putujte njima noću i danju, sigurni"
        },
        {
            "chapter": 34,
            "verse": 19,
            "text": "Ali oni rekoše: \"Gospodaru naš, učini veće rastojanje prilikom putovanja naših!\" - i zulum sebi učiniše, i Mi učinismo da se o njima samo priča, a njih posvuda raselismo. Doista, su u tome znaci za svakog strpljivog i zahvalnog"
        },
        {
            "chapter": 34,
            "verse": 20,
            "text": "A Iblis se uvjerio u ono što je o njima mislio, i oni su se poveli za njim, osim grupe vjernika"
        },
        {
            "chapter": 34,
            "verse": 21,
            "text": "A nad njima on nikakva argumenta nije imao; osim što smo ih mu prepustili da bi znali onog ko vjeruje u ahiret, a ko u njega sumnja. A Gospodar tvoj bdi nad svim"
        },
        {
            "chapter": 34,
            "verse": 22,
            "text": "Reci: \"Zovite one koje, pored Allaha, bogovima smatrate. Oni ništa ne posjeduju, ni koliko trun jedan, ni na nebesima ni na Zemlji; oni u njima nemaju nikakva udjela i On nema od njih nikakve pomoći"
        },
        {
            "chapter": 34,
            "verse": 23,
            "text": "Kod Njega će se moći zauzimati za nekoga samo onaj kome On dopusti. I kad iz srca njihovih nestane straha, oni će upitati: \"Šta je to rekao Gospodar vaš \"Istinu!\", odgovorit će, On je Uzvišeni i Veliki"
        },
        {
            "chapter": 34,
            "verse": 24,
            "text": "Upitaj: \"Ko vas opskrbljuje i iz neba i iz zemlje?\" I odgovori: \"Allah! Ko je onda, mi ili vi, na pravom putu, a ko je u zabludi očitoj"
        },
        {
            "chapter": 34,
            "verse": 25,
            "text": "Reci: \"Vi nećete odgovarati za grijehe koje mi počinimo, niti ćemo mi odgovarati za ono što uradite vi"
        },
        {
            "chapter": 34,
            "verse": 26,
            "text": "Reci: \"Gospodar naš će nas sabrati i onda nam pravedno presuditi, On je Sudija Pravedni i Sveznajući"
        },
        {
            "chapter": 34,
            "verse": 27,
            "text": "Reci: \"Pokažite mi one koje Njemu u obožavanju pridružujete!\" Ne postoje; ali Bog je samo On, Allah Silni i Mudri"
        },
        {
            "chapter": 34,
            "verse": 28,
            "text": "Mi smo te poslali baš svim ljudima kao radosnih vijesti donositelja i upozoritelja, ali većina ljudi ne zna"
        },
        {
            "chapter": 34,
            "verse": 29,
            "text": "i govore: \"Kada će već jednom to prijeteće obećanje, ako istinu govorite"
        },
        {
            "chapter": 34,
            "verse": 30,
            "text": "Reci: \"Dan vam je već određen, ne možete ga ni za čas jedan zaustaviti niti ubrzati"
        },
        {
            "chapter": 34,
            "verse": 31,
            "text": "A oni koji ne vjeruju govore: \"Mi nećemo vjerovati u ovaj Kur'an niti u Knjige prije njega!\" A kad bi samo vidio kad oni koji su učinili zulum pred Gospodarom svojim budu sabrani i kad stanu među sobom razgovarati: \"Da vas nije bilo, sigurno bismo bili vjernici!\", reći će oni koji su tlačeni bili onima koji su oholi bili"
        },
        {
            "chapter": 34,
            "verse": 32,
            "text": "A zar smo vas mi od Upute odvratili nakon što vam je ona došla?! Ne, sami ste vi prestupnici bili\", reći će oni koji su bili oholi onima koji su bili tlačeni"
        },
        {
            "chapter": 34,
            "verse": 33,
            "text": "Nije bilo tako!\",odgovorit će oni koji su bili tlačeni onima koji su bili oholi, \"nego ste i danju i noću spletkarili kad ste od nas tražili da u Allaha ne vjerujemo i da Mu takmace pripisujemo.\" I prikrit će kajanje kad vide da će kažnjeni biti, a mi ćemo na vratove nevjernika sindžire staviti; zar će biti kažnjeni drukčije nego prema onome kako su radili"
        },
        {
            "chapter": 34,
            "verse": 34,
            "text": "Mi ni u jedno naselje upozoritelja nismo poslali a da nisu rekli oni koji su na raskošan život bili navikli: \"Ne vjerujemo mi u ono što je po vama poslano"
        },
        {
            "chapter": 34,
            "verse": 35,
            "text": "I uz to su govorili: \"Imamo više imetka i djece; mi nećemo biti patnji podvrgnuti"
        },
        {
            "chapter": 34,
            "verse": 36,
            "text": "Reci: \"Gospodar moj daje obilnu opskrbu onome kome hoće, a i uskraćuje, ali, većina ljudi ne zna"
        },
        {
            "chapter": 34,
            "verse": 37,
            "text": "Ni imeci vaši ni djeca vaša neće vas učiniti Nama bliskim; izuzev onih koji vjeruju i dobra djela čine. Njima pripada višestruka nagrada za ono što su radili, i oni će u visokim odajama biti sigurni"
        },
        {
            "chapter": 34,
            "verse": 38,
            "text": "A oni koji se budu trudili da se ajetima i znakovima Našim suprotstave, odvraćajući od njih, oni će biti u patnju privedeni"
        },
        {
            "chapter": 34,
            "verse": 39,
            "text": "Reci: \"Gospodar moj daje obilnu opskrbu onome kome hoće od robova Svojih, a kome hoće uskraćuje; što god vi udijelite, On će to nadoknaditi, On je najbolji Opskrbitelj"
        },
        {
            "chapter": 34,
            "verse": 40,
            "text": "A na Dan kad ih sve sabere, pa meleke upita: \"Jesu li ovi vas obožavali"
        },
        {
            "chapter": 34,
            "verse": 41,
            "text": "oni će odgovoriti: \"Uzvišen neka si, Ti si Gospodar naš, a nisu oni! Oni su džine obožavali i većina njih je vjerovala u njih"
        },
        {
            "chapter": 34,
            "verse": 42,
            "text": "Taj dan jedni drugima nećete moći ni koristiti ni nauditi, a Mi ćemo onima koji su zulum učinili reći: \"Kušajte patnju u Vatri koju ste poricali"
        },
        {
            "chapter": 34,
            "verse": 43,
            "text": "Kad im se Naši jasni ajeti kazuju, oni govore: \"Ovaj čovjek samo hoće da vas odvrati od onog što su preci vaši obožavali\", i govore: \"Ovo nije ništa drugo nego laž - izmišljotina. A oni koji ne vjeruju govore o Istini kada im dolazi: \"Ovo nije ništa drugo nego magija jasna"
        },
        {
            "chapter": 34,
            "verse": 44,
            "text": "A Mi im nismo dali nikakve knjige da ih izučavaju i Mi im, prije tebe, nismo bili poslali nikoga ko bi ih upozoravao"
        },
        {
            "chapter": 34,
            "verse": 45,
            "text": "A i oni prije njih su poslanike u laž ugonili, a ovi nisu postigli ni deseti dio od onoga što smo onima bili dali, pa su, ipak, poslanike Moje lažnim smatrali, i kakva je samo bila kazna Moja"
        },
        {
            "chapter": 34,
            "verse": 46,
            "text": "Reci: \"Savjetujem vam samo jedno: ustanite zarad Allaha, dvojica po dvojica, ili jedan po jedan, pa zatim razmislite da drug vaš nije lud. On vas samo prije teške patnje upozorava"
        },
        {
            "chapter": 34,
            "verse": 47,
            "text": "Reci: \"Kakvu god nagradu da zatražim od vas, nek ostane vama, mene će nagraditi Allah, On je svjedok svemu"
        },
        {
            "chapter": 34,
            "verse": 48,
            "text": "Reci: \"Gospodar moj šalje Istinu, On je Znalac onoga što je čulima nedokučivo"
        },
        {
            "chapter": 34,
            "verse": 49,
            "text": "Reci: \"Došla je Istina, a laži je nestalo"
        },
        {
            "chapter": 34,
            "verse": 50,
            "text": "Reci: \"Ako zalutam, zalutao sam na svoju štetu, a ako sam na Pravom putu, to je zbog onoga što mi Gospodar moj objavljuje; On je, zaista, Onaj Koji sve čuje i blizu je"
        },
        {
            "chapter": 34,
            "verse": 51,
            "text": "A da ti je vidjeti kad ih strava uhvati - umaći neće moći; izbliza bit će ščepani"
        },
        {
            "chapter": 34,
            "verse": 52,
            "text": "i kada reknu: \"Vjerujemo u Istinu!\" A kako vjerovanje mogu prihvatiti s ovog dalekog mjesta"
        },
        {
            "chapter": 34,
            "verse": 53,
            "text": "U nju oni nisu prije vjerovali, nagađajući izdaleka o onome što je čulima nedokučivo"
        },
        {
            "chapter": 34,
            "verse": 54,
            "text": "i između njih i onoga što budu željeli bit će prepreka, kao što je prije bilo učinjeno s njima sličnim, jer su svi oni, doista, mnogo sumnjali"
        },
        {
            "chapter": 35,
            "verse": 1,
            "text": "Sva hvala neka je Allahu, Stvoritelju nebesa i Zemlje, Koji meleke sa po dva, tri i četiri krila čini izaslanicima; a u stvaranju dodaje što hoće, On, uistinu, nad svime ima moć"
        },
        {
            "chapter": 35,
            "verse": 2,
            "text": "Milost koju Allah podari ljudima- niko ne može uskratiti, a ono što On uskrati - niko ne može, poslije Njega, dati; On je Silni i Mudri"
        },
        {
            "chapter": 35,
            "verse": 3,
            "text": "O ljudi, sjetite se blagodati kojom vas Allah obasipa! Postojili, osim Allaha, ikakav drugi stvoritelj koji vas s neba i iz zemlje opskrbljuje?! Osim Njega nema drugog boga, pa kuda se onda odmećete"
        },
        {
            "chapter": 35,
            "verse": 4,
            "text": "Ako te oni u laž utjeruju - pa i prije tebe su poslanike u laž utjerivali, a Allahu će se sve vratiti"
        },
        {
            "chapter": 35,
            "verse": 5,
            "text": "O ljudi, Allahovo obećanje je, zaista, istinito, pa neka vas nikako život dunjalučki ne zavara i neka vas obmanitelj - šejtan o Allahu ne zavara"
        },
        {
            "chapter": 35,
            "verse": 6,
            "text": "Šejtan je, uistinu, vaš neprijatelj, pa ga takvim i smatrajte! On poziva pristaše svoje da budu stanovnici Vatre"
        },
        {
            "chapter": 35,
            "verse": 7,
            "text": "Onima koji ne vjeruju pripada patnja žestoka, a onima koji vjeruju i dobra djela čine pripada oprost i nagrada velika"
        },
        {
            "chapter": 35,
            "verse": 8,
            "text": "Zar pomoći možeš onome kome su njegova ružna djela uljepšana, a i on ih smatra lijepim?! Allah, doista, kome hoće daje da je u zabludi, a na Pravi put upućuje koga hoće, pa ne izgaraj od žalosti za njima; Allah, doista, dobro zna sve što oni čine"
        },
        {
            "chapter": 35,
            "verse": 9,
            "text": "Allah je Onaj Koji šalje vjetrove koji pokreću oblake, te ih ka mrtvim predjelima navodimo i njima zemlju, nakon što je mrtva bila, oživljavamo: takvo će i proživljenje biti"
        },
        {
            "chapter": 35,
            "verse": 10,
            "text": "Ako neko želi veličinu - pa, u Allaha je sva veličina! K Njemu se dižu lijepe riječi, a dobra djela ih uzdižu. A onima koji smišljaju loša djela, pripada patnja bolna, i njihovo spletkarenje je posao bezuspješni"
        },
        {
            "chapter": 35,
            "verse": 11,
            "text": "Allah vas je od zemlje stvorio, zatim od kapi sjemena, i najzad vas čini muškarcima i ženama. I nijedna žena ne zanese, niti rodi, a da On to ne zna. I ničiji život se ne produži, niti skrati, a da to nije zabilježeno u Knjizi; to je Allahu, uistinu, lahko"
        },
        {
            "chapter": 35,
            "verse": 12,
            "text": "Ni dva mora nisu jednaka: jedno je slatko i prijatno - voda mu se lahko pije, a drugo je slano i gorko; vi iz svakog jedete svježe meso i vadite nakit kojim se kitite; i ti vidiš lađe kako po njemu sijeku vodu da stječete iz obilja Njegova, i da biste bili zahvalni"
        },
        {
            "chapter": 35,
            "verse": 13,
            "text": "On uvodi noć u dan i uvodi dan u noć, On je potčinio Sunce i Mjesec - svako plovi do roka određenog; to vam je, eto, Allah, Gospodar vaš; sve je u posjedu Njegovom! A oni koje, pored Njega, molite ne posjeduju ništa, ni koliko je opna na hurminoj košpici"
        },
        {
            "chapter": 35,
            "verse": 14,
            "text": "Ako ih molite, ne čuju vašu molbu, a da i čuju, ne bi vam se odazvali; na Kijametskom danu oni će poreći da ste ih Njemu u obožavanju pridruživali. I niko te neće obavijestiti kao Onaj Koji sve u potpunosti zna"
        },
        {
            "chapter": 35,
            "verse": 15,
            "text": "O ljudi, vi ste siromasi, Allah vama treba, a Allah je Neovisni i Hvaljeni"
        },
        {
            "chapter": 35,
            "verse": 16,
            "text": "Ako hoće, uklonit će vas i nova stvorenja dovesti"
        },
        {
            "chapter": 35,
            "verse": 17,
            "text": "to Allahu nije teško"
        },
        {
            "chapter": 35,
            "verse": 18,
            "text": "I nijedan grešnik neće tuđe grijehe nositi; ako grijesima pretovareni pozove da mu oni budu poneseni, niko mu ih neće ponijeti, pa ni bližnji. A ti ćeš upozoriti samo one koji se Gospodara svoga boje, i kada ih niko ne vidi, i koji obavljaju namaz - onaj ko se očisti, očistio se za svoje dobro - a kod Allaha je konačno odredište"
        },
        {
            "chapter": 35,
            "verse": 19,
            "text": "Nisu nikako isti slijepac i onaj koji vidi"
        },
        {
            "chapter": 35,
            "verse": 20,
            "text": "ni tmine i svjetlo"
        },
        {
            "chapter": 35,
            "verse": 21,
            "text": "ni hladovina i vrućina"
        },
        {
            "chapter": 35,
            "verse": 22,
            "text": "i nisu nikako isti živi i mrtvi. Zaista će Allah, koga On hoće, učiniti da čuje, a ti ne možeš one u kaburovima dozvati"
        },
        {
            "chapter": 35,
            "verse": 23,
            "text": "ti si samo upozoritelj"
        },
        {
            "chapter": 35,
            "verse": 24,
            "text": "Mi smo te poslali s Istinom kao radosnih vijesti donositelja i upozoritelja; a nije bilo naroda kome nije došao upozoritelj"
        },
        {
            "chapter": 35,
            "verse": 25,
            "text": "Ako te oni u laž utjeruju - pa, i oni prije njih su poslanike u laž utjerivali, a oni su im jasne dokaze donosili, i Listove i Knjigu svjetilju"
        },
        {
            "chapter": 35,
            "verse": 26,
            "text": "A onda bih one koji nisu vjerovali kaznom dohvatio, pa kakva je samo bila osuda Moja"
        },
        {
            "chapter": 35,
            "verse": 27,
            "text": "Zar ne znaš da Allah s neba pušta vodu i da Mi pomoću nje stvaramo plodove različitih vrsta; postoje brda bijelih i crvenih staza, različitih boja, i sasvim crnih"
        },
        {
            "chapter": 35,
            "verse": 28,
            "text": "i ljudi i životinja i stoke ima, isto tako, različitih vrsta. A samo se Allaha, među robovima Njegovim, boje učeni. Allah je, doista, silan i Onaj Koji oprašta grijehe"
        },
        {
            "chapter": 35,
            "verse": 29,
            "text": "Oni koji Allahovu Knjigu čitaju i namaz obavljaju i od onoga čime ih Mi opskrbljujemo udjeljuju, i tajno i javno, mogu da se nadaju dobiti koja neće nestati"
        },
        {
            "chapter": 35,
            "verse": 30,
            "text": "da ih On prema onome što su radili nagradi i još im iz obilja Svoga da; On je Onaj Koji oprašta grijehe i zahvalan je"
        },
        {
            "chapter": 35,
            "verse": 31,
            "text": "A ono što ti iz Knjige objavljujemo sušta je Istina, ona potvrđuje da su istinite i one prije nje. Allah, zaista, o robovima svojim sve upotpunosti zna i sve dobro vidi"
        },
        {
            "chapter": 35,
            "verse": 32,
            "text": "Mi ćemo učiniti da Knjigu poslije naslijede oni Naši robovi koje Mi izaberemo; bit će onih koji će prema sebi nasilje učiniti, bit će onih umjerenih, bit će i onih koji će, Allahovom voljom, u dobrima prednjačiti - za to će veliku blagodat dobiti"
        },
        {
            "chapter": 35,
            "verse": 33,
            "text": "perivoje Adna, u koje će ući, u kojima će se zlatnim narukvicama, biserom ukrašenim, kititi, a haljine će im, u njima, od svile biti"
        },
        {
            "chapter": 35,
            "verse": 34,
            "text": "Hvaljen neka je Allah!\", govorit će, \"koji je od nas tugu odstranio. Gospodar naš je, zaista, Onaj Koji oprašta grijehe i zahvalan je"
        },
        {
            "chapter": 35,
            "verse": 35,
            "text": "Koji nam je, od dobrote Svoje, vječno boravište darovao, gdje nas umor neće doticati i u kome nas klonulost neće snalaziti"
        },
        {
            "chapter": 35,
            "verse": 36,
            "text": "A nevjernike čeka Vatra džehennemska, oni neće biti na smrt osuđeni i neće umrijeti, i neće im se patnja u njemu ublažiti - eto, tako ćemo svakog nevjernika kazniti"
        },
        {
            "chapter": 35,
            "verse": 37,
            "text": "oni će u njemu jaukati: \"Gospodaru naš, izbavi nas, činit ćemo dobra djela, drukčija od onih koja smo činili!\" A zar vas nismo ostavili da živite dovoljno dugo da bi onaj koji je trebalo da razmisli imao vremena da razmisli, a bio vam je došao i upozoritelj? Zato iskusite patnju; zulumćarima nema pomoći"
        },
        {
            "chapter": 35,
            "verse": 38,
            "text": "Allah sigurno zna tajne nebesa i Zemlje; On dobro zna sve što grudi kriju"
        },
        {
            "chapter": 35,
            "verse": 39,
            "text": "On čini da se smjenjujete na Zemlji; ko ne bude vjerovao, nevjerovanje njegovo je na njegovu štetu; nevjernicima će njihovo nevjerovanje kod Gospodara njihova samo povećati prezir, i nevjernicima će njihovo nevjerovanje povećati propast"
        },
        {
            "chapter": 35,
            "verse": 40,
            "text": "Reci: \"Kažite vi meni koji su dio Zemlje stvorila božanstva vaša koja, umjesto Allaha, molite, i recite mi imaju li oni u stvaranju nebesa ikakva udjela, ili smo višebošcima Mi dali Knjigu, pa imaju u njoj dokaz za to! Nijedno, već zulumćari jedni drugima samo obmanu obećavaju"
        },
        {
            "chapter": 35,
            "verse": 41,
            "text": "Allah brani da se nebesa i Zemlja s mjesta svoga pomaknu. A da se pomaknu, niko ih drugi osim Njega ne bi zadržao; On je, zaista, Onaj Koji ne žuri s kaznom i Onaj Koji grijehe oprašta"
        },
        {
            "chapter": 35,
            "verse": 42,
            "text": "Oni su se zaklinjali Allahom, najtežom zakletvom, da će se, bolje nego bilo koji narod, držati Pravog puta - samo ako im dođe onaj koji će ih opominjati. I kad im je došao upozoritelj, njegov dolazak samo je povećao odbojnost njihovu"
        },
        {
            "chapter": 35,
            "verse": 43,
            "text": "oholeći se na Zemlji smišljali su zlo - a smišljanje zla pogodit će upravo one koji se njime služe. Zar oni mogu očekivati nešto drugo već ono što je zadesilo narode drevne?! U Allahovim zakonima ti nikad nećeš naći promjene; u Allahovim zakonima ti nećeš naći odstupanja"
        },
        {
            "chapter": 35,
            "verse": 44,
            "text": "Zašto oni ne putuju po Zemlji da vide kako su završili oni prije njih, koji su bili jači od njih? Allahu ne može ništa umaći ni na nebesima ni na Zemlji; On, uistinu, sve zna i sve može"
        },
        {
            "chapter": 35,
            "verse": 45,
            "text": "Da Allah kažnjava ljude prema onom što zasluže, ništa živo na površini Zemljinoj ne bi ostavio; ali, On ih ostavlja do roka određenog i kad im rok dođe - pa, Allah dobro vidi robove Svoje"
        },
        {
            "chapter": 36,
            "verse": 1,
            "text": "Ja-sin"
        },
        {
            "chapter": 36,
            "verse": 2,
            "text": "Tako Mi Kur'ana usavršenog"
        },
        {
            "chapter": 36,
            "verse": 3,
            "text": "ti si, uistinu, jedan od poslanih"
        },
        {
            "chapter": 36,
            "verse": 4,
            "text": "na Pravom putu"
        },
        {
            "chapter": 36,
            "verse": 5,
            "text": "On - Kur'an je objava Silnoga i Milostivoga"
        },
        {
            "chapter": 36,
            "verse": 6,
            "text": "da upozoravaš narod čiji preci nisu bili upozoravani, pa je nehajan"
        },
        {
            "chapter": 36,
            "verse": 7,
            "text": "O većini njih već se obistinila Riječ - pa oni neće vjerovati"
        },
        {
            "chapter": 36,
            "verse": 8,
            "text": "Mi smo na njihove vratove sindžire \"stavili\", a ruke su im na podbratke \"privezane\" - pa su oni glava zadignutih"
        },
        {
            "chapter": 36,
            "verse": 9,
            "text": "ispred i iza njih smo pregradu metnuli i na oči im koprenu stavili - pa oni ne vide"
        },
        {
            "chapter": 36,
            "verse": 10,
            "text": "i njima je svejedno upozoravao ih ti ili ih ne upozoravao, oni neće vjerovati"
        },
        {
            "chapter": 36,
            "verse": 11,
            "text": "Tvoje upozoravanje koristi samo onome koji Opomenu slijedi i Svemilosnog se boji, i kada ga niko ne vidi; njega obraduj oprostom i nagradom lijepom"
        },
        {
            "chapter": 36,
            "verse": 12,
            "text": "Mi, zaista, mrtve oživljavamo i Mi bilježimo ono što su uradili i tragove koje iza sebe ostave; sve smo Mi to u Knjizi jasnoj pobrojali"
        },
        {
            "chapter": 36,
            "verse": 13,
            "text": "Navedi im kao primjer stanovnike jednog naselja kad su im došli poslanici"
        },
        {
            "chapter": 36,
            "verse": 14,
            "text": "kad im Mi poslasmo dvojicu, ali ih oni lažnim smatraše, i pojačasmo trećim, pa rekoše: \"Mi smo, zaista, vama poslani"
        },
        {
            "chapter": 36,
            "verse": 15,
            "text": "Vi ste ljudi kao i mi\", oni odgovoriše, \"Svemilosni nije objavio ništa; vi neistinu govorite"
        },
        {
            "chapter": 36,
            "verse": 16,
            "text": "Gospodar naš zna da smo, doista, vama poslani\", rekoše oni"
        },
        {
            "chapter": 36,
            "verse": 17,
            "text": "i dužni smo samo da jasno obznanimo"
        },
        {
            "chapter": 36,
            "verse": 18,
            "text": "Oni rekoše: \"Mi slutimo da nam nesreću donosite; ako se ne okanite, kamenovat ćemo vas i sigurno će vas zadesiti bolna patnja od nas"
        },
        {
            "chapter": 36,
            "verse": 19,
            "text": "Vaša zloslutnja je s vama!\", rekoše oni. \"Zar zato što ste upozoreni?! Štaviše, vi ste narod koji svaku mjeru prelazi"
        },
        {
            "chapter": 36,
            "verse": 20,
            "text": "I s kraja grada žurno dođe jedan čovjek i reče: \"O narode moj, slijedite one koji su poslani"
        },
        {
            "chapter": 36,
            "verse": 21,
            "text": "slijedite one koji od vas ne traže nikakvu nagradu, a i sami slijede Uputu"
        },
        {
            "chapter": 36,
            "verse": 22,
            "text": "Zašto da ne budem u ibadetu Onome Koji me je stvorio, a Njemu ćete biti vraćeni"
        },
        {
            "chapter": 36,
            "verse": 23,
            "text": "Zar da prihvatim druge bogove mimo Njega?! Ako Svemilosni hoće da me snađe neko zlo, njihovo posredovanje neće mi biti ni od kakve koristi i oni me neće moći spasiti"
        },
        {
            "chapter": 36,
            "verse": 24,
            "text": "a sigurno bih tada u očitoj zabludi bio"
        },
        {
            "chapter": 36,
            "verse": 25,
            "text": "ja vjerujem u Gospodara vašeg, čujte me"
        },
        {
            "chapter": 36,
            "verse": 26,
            "text": "I bi rečeno: \"Uđi u Džennet!\" - a on reče: \"Kad bi narod moj samo znao"
        },
        {
            "chapter": 36,
            "verse": 27,
            "text": "zašto mi je Gospodar moj oprostio i učinio da budem među počastvovanim"
        }
    ]
}
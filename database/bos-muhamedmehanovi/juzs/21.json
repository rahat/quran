{
    "juzs": [
        {
            "chapter": 29,
            "verse": 46,
            "text": "I sa sljedbenicima Knjige raspravljajte samo na najljepši način - osim onih među njima koji su zulum učinili - i recite: \"Mi vjerujemo u ono što se objavljuje nama i u ono što je objavljeno vama, a naš Bog i vaš Bog - jedan je i Njemu smo mi predani"
        },
        {
            "chapter": 29,
            "verse": 47,
            "text": "Tako isto i tebi objavljujemo Knjigu, a neki od onih kojima smo već dali Knjigu-i u nju vjeruju, a i među ovima ima onih koji u nju vjeruju, a ajete i dokaze Naše samo nevjernici negiraju"
        },
        {
            "chapter": 29,
            "verse": 48,
            "text": "Ti prije nje nijednu knjigu nisi čitao, a nisi je ni desnom rukom svojom pisao, inače, posumnjali bi oni što laži govore"
        },
        {
            "chapter": 29,
            "verse": 49,
            "text": "Međutim, on - Kur'an je sačinjen od ajeta jasnih; u grudima su onih kojima je znanje dato, a Naše ajete samo zulumćari negiraju"
        },
        {
            "chapter": 29,
            "verse": 50,
            "text": "i govore: \"Zašto mu od Gospodara njegova nisu neki znaci poslani?\" Reci: \"Znaci su jedino u Allaha, a ja sam samo upozoritelj jasni"
        },
        {
            "chapter": 29,
            "verse": 51,
            "text": "A zar im nije dosta to što Mi tebi objavljujemo Knjigu koja im se kazuje: u njoj je, doista, milost i pouka ljudima koji vjeruju"
        },
        {
            "chapter": 29,
            "verse": 52,
            "text": "Reci: \"Allah je dovoljan svjedok meni i vama; On zna sve što je na nebesima i na Zemlji. A oni koji u laž vjeruju, a u Allaha ne vjeruju, oni su baš gubitnici"
        },
        {
            "chapter": 29,
            "verse": 53,
            "text": "Oni traže od tebe da ih što prije stigne kazna. A da nije određenog roka, kazna bi im došla, a doći će im, sigurno, iznenada, a oni je neće predosjetiti"
        },
        {
            "chapter": 29,
            "verse": 54,
            "text": "Oni traže od tebe da ih što prije stigne kazna, a Džehennem će sigurno sve nevjernike skoliti"
        },
        {
            "chapter": 29,
            "verse": 55,
            "text": "na Dan kad ih patnja i odozgo i odozdo obuzme, a On rekne: \"Iskusite ono što ste radili"
        },
        {
            "chapter": 29,
            "verse": 56,
            "text": "O robovi Moji koji vjerujete, Moja je Zemlja prostrana, zato samo Meni ibadet činite"
        },
        {
            "chapter": 29,
            "verse": 57,
            "text": "Svaka duša smrt će okusiti, a onda ćete Nama biti vraćeni"
        },
        {
            "chapter": 29,
            "verse": 58,
            "text": "I One koji budu vjerovali i dobra djela činili smjestit ćemo u džennetske odaje, ispod njih rijeke teku, u njima će vječno boraviti. Divna li će biti nagrada onima koji su se trudili"
        },
        {
            "chapter": 29,
            "verse": 59,
            "text": "onima koji su strpljivi bili i u Gospodara Svoga se uzdali"
        },
        {
            "chapter": 29,
            "verse": 60,
            "text": "A koliko ima živih bića koja ne mogu skupljati opskrbu sebi, Allah ih opskrbljuje, a i vas! On je Svečujući i Svevideći"
        },
        {
            "chapter": 29,
            "verse": 61,
            "text": "A da ih upitaš: \"Ko je nebesa i Zemlju stvorio i ko je Sunce i Mjesec potčinio?\", sigurno bi rekli: \"Allah!\", pa kuda se onda odmeću"
        },
        {
            "chapter": 29,
            "verse": 62,
            "text": "Allah u izobilju daje opskrbu onome kome hoće od robova Svojih, a i uskraćuje kome hoće: Allah, zaista, zna sve"
        },
        {
            "chapter": 29,
            "verse": 63,
            "text": "A ako ih upitaš: \"Ko s neba spušta vodu i njom mrtvu Zemlju oživljava?\", sigurno će reći: \"Allah!\", a ti reci: \"Hvala Allahu!\", ali većina njih ne razumije"
        },
        {
            "chapter": 29,
            "verse": 64,
            "text": "Ovaj život dunjalučki nije ništa drugo do zabava i igra, a samo Dom ahiretski - to je život pravi, kad bi oni samo znali"
        },
        {
            "chapter": 29,
            "verse": 65,
            "text": "Kad se u lađe ukrcaju, Allaha mole, iskreno Mu se predajući, a kada ih On do kopna dovede, odjednom druge Njemu ravnim smatraju"
        },
        {
            "chapter": 29,
            "verse": 66,
            "text": "da bi poricali ono što im Mi dajemo, i da bi uživali. A znat će oni"
        },
        {
            "chapter": 29,
            "verse": 67,
            "text": "Zar ne vide da smo Harem sigurnim učinili, dok se ljude oko njih otima i pljačka?! Zar u laž vjeruju, a Allahove blagodati poriču"
        },
        {
            "chapter": 29,
            "verse": 68,
            "text": "Ima li onda većeg zulumćara od onoga koji o Allahu izmišlja laži ili poriče Istinu koja mu dolazi?! Zar nevjernicima nije boravište u Džehennemu"
        },
        {
            "chapter": 29,
            "verse": 69,
            "text": "One koji se budu radi Nas borili, Mi ćemo, sigurno, putevima Našim uputiti, a Allah je, zaista, s onima koji dobra djela čine"
        },
        {
            "chapter": 30,
            "verse": 1,
            "text": "Elif-lam-mim"
        },
        {
            "chapter": 30,
            "verse": 2,
            "text": "Bizantinci su pobijeđeni"
        },
        {
            "chapter": 30,
            "verse": 3,
            "text": "u najbližoj zemlji, ali oni će, poslije poraza, sigurno pobijediti"
        },
        {
            "chapter": 30,
            "verse": 4,
            "text": "za nekoliko godina. Allahu pripada odluka i prije i poslije. Taj dan će se vjernici radovati"
        },
        {
            "chapter": 30,
            "verse": 5,
            "text": "Allahovoj pomoći. On pomaže kome hoće i On je Silni i Milostivi"
        },
        {
            "chapter": 30,
            "verse": 6,
            "text": "To je obećanje Allahovo. Allah ne krši obećanje svoje, ali većina ljudi ne zna"
        },
        {
            "chapter": 30,
            "verse": 7,
            "text": "Oni znaju samo spoljašnju stranu života dunjalučkog, a prema ahiretu su nemarni"
        },
        {
            "chapter": 30,
            "verse": 8,
            "text": "A zašto ne razmisle sami o sebi?! Allah je stvorio nebesa i Zemlju i ono što je između njih samo s Istinom i s rokom određenim. A zaista ljudi mnogi u susret s Gospodarom svojim ne vjeruju"
        },
        {
            "chapter": 30,
            "verse": 9,
            "text": "Zašto ne putuju po Zemlji pa da vide kakav je bio završetak onih prije njih?! Oni su bili od njih jači i zemlju su obrađivali i izgrađivali je više nego što je izgrađuju ovi, i poslanici su im donosili jasne dokaze: Allah im sigurno nije zulum činio, međutim, sami su sebi zulum činili"
        },
        {
            "chapter": 30,
            "verse": 10,
            "text": "A onda, završetak onih koji su zlo činili bio je- i bit će- najužasnija kazna, zato što su Allahove riječi poricali i što su ih ruglu izvrgavali"
        },
        {
            "chapter": 30,
            "verse": 11,
            "text": "Allah započinje stvaranje; stvara iz ničega, zatim će to ponovo učiniti, a onda ćete Njemu biti vraćeni"
        },
        {
            "chapter": 30,
            "verse": 12,
            "text": "Na Dan kad nastupi Čas suda, prestupnici će očajavati"
        },
        {
            "chapter": 30,
            "verse": 13,
            "text": "I oni neće imati među svojim božanstvima zagovornika i oni će svoja božanstva nijekati"
        },
        {
            "chapter": 30,
            "verse": 14,
            "text": "Na Dan kada nastupi Čas suda, ljudi će se razdvojiti"
        },
        {
            "chapter": 30,
            "verse": 15,
            "text": "oni koji su vjerovali i dobra djela činili radovat će se u džennetskom perivoju"
        },
        {
            "chapter": 30,
            "verse": 16,
            "text": "a oni koji nisu vjerovali i koji su ajete i dokaze Naše i susret na ahiretu poricali - u Vatru privedeni bit će"
        },
        {
            "chapter": 30,
            "verse": 17,
            "text": "Pa, slavljen i uzvišen neka je Allah kad god omrknete i kad god osvanete"
        },
        {
            "chapter": 30,
            "verse": 18,
            "text": "Njemu neka je sva hvala i na nebesima i na Zemlji, i predvečer i u podne"
        },
        {
            "chapter": 30,
            "verse": 19,
            "text": "On živo izvodi iz mrtvog i izvodi mrtvo iz živog. On oživljava Zemlju nakon mrtvila njezina; isto tako ćete i vi biti iz nje izvedeni"
        },
        {
            "chapter": 30,
            "verse": 20,
            "text": "Jedan od znakova Njegovih je to što vas je od prašine stvorio, a zatim se kao ljudska bića svuda razilazite"
        },
        {
            "chapter": 30,
            "verse": 21,
            "text": "I jedan od znakova Njegovih je to što vam je, od vas samih, parice stvorio da se uz njih smirite, i što između vas uspostavlja ljubav i samilost. U tome, zbilja, ima znakova za ljude koji razmišljaju"
        },
        {
            "chapter": 30,
            "verse": 22,
            "text": "I jedan od znakova Njegovih je stvaranje nebesa i Zemlje, i raznovrsnost jezika vaših i boja vaših; u tome, zaista, ima znakova za one koji znaju"
        },
        {
            "chapter": 30,
            "verse": 23,
            "text": "I jedan od znakova Njegovih je san vaš noću i danju, i nastojanje vaše da steknete nešto iz obilja Njegova; u tome, zaista, ima znakova za ljude koji čuju"
        },
        {
            "chapter": 30,
            "verse": 24,
            "text": "I jedan od znakova Njegovih je to što vam pokazuje munju, da se pobojite i ponadate, i to što spušta s neba kišu i oživljava njome zemlju poslije mrtvila njezina; u tome, zaista, ima znakova za ljude koji razumiju"
        },
        {
            "chapter": 30,
            "verse": 25,
            "text": "I jedan od znakova Njegovih je i to što nebo i Zemlja opstoje odredbom Njegovom. Zatim, ćete, čim vas On samo jednom pozove, iz zemlje brzo izaći"
        },
        {
            "chapter": 30,
            "verse": 26,
            "text": "Njemu pripada sve što je na nebesima i na Zemlji, sve je Njemu poslušno"
        },
        {
            "chapter": 30,
            "verse": 27,
            "text": "On je Taj Koji započinje stvaranje; stvara iz ničega i On će to ponovo učiniti, to je Njemu lahko; Njemu pripada primjer najuzvišeniji i na nebesima i na Zemlji; On je Silni i Mudri"
        },
        {
            "chapter": 30,
            "verse": 28,
            "text": "On vam kao primjer navodi vas same: da li među onima koji su u posjedu vašem imate suvlasnike u onome čime smo vas opskrbili, pa ste u tome isti, i bojite ih se kao što se jedni drugih bojite? Eto, tako Mi podrobno izlažemo znakove Naše ljudima koji razumiju"
        },
        {
            "chapter": 30,
            "verse": 29,
            "text": "Ali, oni koji zulum učine, bez znanja slijede hirove svoje, a ko će na Pravi put uputiti onoga kome je Allah dao da u zabludi je?! Oni pomagača nemaju"
        },
        {
            "chapter": 30,
            "verse": 30,
            "text": "Ti upravi lice svoje vjeri iskreno; prirodnoj vjeri Allahovoj prema kojoj je ljude stvorio. Nema izmjene Allahovog stvaranja, to je prava vjera, ali većina ljudi to ne zna"
        },
        {
            "chapter": 30,
            "verse": 31,
            "text": "Pokajnički Mu se obraćajte! Bojte se Njega i obavljajte namaz, i ne budite višebošci"
        },
        {
            "chapter": 30,
            "verse": 32,
            "text": "oni koji su vjeru svoju rascijepili i u stranke se podijelili, svaka stranka radosna zbog onog što ima"
        },
        {
            "chapter": 30,
            "verse": 33,
            "text": "A kad ljude nevolja snađe, oni Gospodara svoga mole, vraćajući Mu se pokajnički, a poslije, kad On učini da okuse milost Njegovu, odjednom neki od njih Gospodaru svome druge u obožavanju pridružuju"
        },
        {
            "chapter": 30,
            "verse": 34,
            "text": "da bi poricali ono što im Mi dajemo, pa uživajte, a saznat ćete"
        },
        {
            "chapter": 30,
            "verse": 35,
            "text": "Štaviše, da im nismo poslali kakav dokaz koji govori u prilog onima koje Njemu ravnim smatraju"
        },
        {
            "chapter": 30,
            "verse": 36,
            "text": "A kad učinimo da ljudi milost našu okuse, oni joj se obraduju, a kad ih pogodi nevolja zbog onoga što su njihove ruke činile, odjednom očajavaju"
        },
        {
            "chapter": 30,
            "verse": 37,
            "text": "Zar oni ne vide da Allah u obilju daje opskrbu onome kome On hoće, i da je uskraćuje?! Tu su, uistinu, znakovi za ljude koji vjeruju"
        },
        {
            "chapter": 30,
            "verse": 38,
            "text": "Pa daj bližnjem pravo njegovo, i siromahu, i putniku namjerniku. To je bolje za one koji žele lice Allahovo; baš to su oni uspješni"
        },
        {
            "chapter": 30,
            "verse": 39,
            "text": "A ono što dajete da se uveća imovinom drugih ljudi neće se kod Allaha uvećati, a zekat koji udijelite iz želje za licem Allahovim - upravo takvi će nagradu svoju umnogostručiti"
        },
        {
            "chapter": 30,
            "verse": 40,
            "text": "Allah je Onaj Koji vas je stvorio, pa vas opskrbio, zatim će vas usmrtiti i potom oživiti. Postoji li ijedno božanstvo koje bilo šta od toga čini?! Čist je i Uzvišen On od onoga što Njemu ravnim smatraju"
        },
        {
            "chapter": 30,
            "verse": 41,
            "text": "Nered se pojavio na kopnu i na moru zbog onog što ljudi rade, da bi im On dao da iskuse kaznu za nešto od onoga što urade, ne bi li se povratili"
        },
        {
            "chapter": 30,
            "verse": 42,
            "text": "Reci: \"Putujte po Zemlji pa pogledajte kakav je bio kraj onih što su bili prije; većinom su oni višebošci bili"
        },
        {
            "chapter": 30,
            "verse": 43,
            "text": "Zato ti upravi lice svoje pravoj vjeri, prije nego što od Allaha dođe Dan koji niko neće moći odbiti. Taj dan će se oni razdvojiti"
        },
        {
            "chapter": 30,
            "verse": 44,
            "text": "Oni koji nisu vjerovali - na svoju štetu nisu vjerovali, a oni koji su dobra djela činili - sebi su Džennet pripremili"
        },
        {
            "chapter": 30,
            "verse": 45,
            "text": "da On iz obilja Svoga nagradi one koji su vjerovali i dobra djela činili; a On, zaista, ne voli nevjernike"
        },
        {
            "chapter": 30,
            "verse": 46,
            "text": "Jedan od znakova Njegovih je to što On šalje vjetrove kao nosioce radosnih vijesti da bi vam dao da milost Njegovu osjetite i da lađe odredbom Njegovom plove i da iz obilja Njegova stječete, i da biste zahvalni bili"
        },
        {
            "chapter": 30,
            "verse": 47,
            "text": "I prije tebe smo poslanike narodima njihovim slali i oni su im jasne dokaze donosili, pa smo one koji su griješili kažnjavali, a uistinu Nam je dužnost bila vjernike pomoći"
        },
        {
            "chapter": 30,
            "verse": 48,
            "text": "Allah je Taj Koji vjetrove šalje, pa oni oblake tjeraju i On ih po nebu, kako On hoće, rasprostire i na komade dijeli, pa ti vidiš kišu kako iz njih pada, i kad je On na one robove Svoje, na koje želi, prolije, oni se odjednom vesele"
        },
        {
            "chapter": 30,
            "verse": 49,
            "text": "iako su prije nego što se spustila na njih bili očajni"
        },
        {
            "chapter": 30,
            "verse": 50,
            "text": "Zato, pogledaj tragove Allahove milosti - kako On oživi zemlju nakon mrtvila njezina! On će, uistinu, i mrtve oživiti, On nad svime ima moć"
        },
        {
            "chapter": 30,
            "verse": 51,
            "text": "A da pošaljemo vjetar i da oni vide da je sve požutjelo, oni bi, i poslije toga, blagodati poricali"
        },
        {
            "chapter": 30,
            "verse": 52,
            "text": "Ti ne možeš mrtve dozvati, ni gluhe, kad se od tebe okrenu, dovikati"
        },
        {
            "chapter": 30,
            "verse": 53,
            "text": "niti možeš zaslijepljene od zablude njihove odvratiti; možeš jedino dozvati one koji u ajete Naše vjeruju, jedino oni su pokorni"
        },
        {
            "chapter": 30,
            "verse": 54,
            "text": "Allah je Taj Koji vas nejakim stvara, i onda vam, poslije nejakosti, snagu daje, a poslije snage iznemoglost i sijede vlasi; On stvara što hoće, On je Sveznajući i Svemoćni"
        },
        {
            "chapter": 30,
            "verse": 55,
            "text": "A na Dan kad nastupi Čas oživljenja, prestupnici će se zaklinjati da su samo jedan čas ostali; a i prije su Istinu izbjegavali"
        },
        {
            "chapter": 30,
            "verse": 56,
            "text": "A reći će oni kojima je dato znanje i vjerovanje: \"Vi ste ostali, prema Allahovoj Knjizi, sve do Dana oživljenja, a ovo je Dan oživljenja, samo što vi niste znali"
        },
        {
            "chapter": 30,
            "verse": 57,
            "text": "Taj dan neće ničemu poslužiti pravdanja onima koji su prema sebi zulum učinili i neće im biti udovoljeno da blagonaklonost za povratak traže"
        },
        {
            "chapter": 30,
            "verse": 58,
            "text": "U ovom Kur'anu Mi navodimo ljudima svakovrsne primjere. A kad bi im kakav znak donio, opet bi rekli oni koji ne vjeruju: \"Vi samo iznosite laži"
        },
        {
            "chapter": 30,
            "verse": 59,
            "text": "Eto, tako Allah pečati srca onima koji ne znaju"
        },
        {
            "chapter": 30,
            "verse": 60,
            "text": "A ti budi strpljiv! Allahovo obećanje je, zaista, istina i neka te nikako ne usplahire oni koji čvrsto ne vjeruju"
        },
        {
            "chapter": 31,
            "verse": 1,
            "text": "Elif-lam-mim"
        },
        {
            "chapter": 31,
            "verse": 2,
            "text": "Ovo su ajeti Knjige usavršene"
        },
        {
            "chapter": 31,
            "verse": 3,
            "text": "upute i milosti onima koji dobro čine"
        },
        {
            "chapter": 31,
            "verse": 4,
            "text": "onima koji namaz obavljaju i zekat daju i koji u ahiret čvrsto vjeruju"
        },
        {
            "chapter": 31,
            "verse": 5,
            "text": "takvi su u Uputi Gospodara svoga i oni će uspjeti"
        },
        {
            "chapter": 31,
            "verse": 6,
            "text": "Ima ljudi koji kupuju zaludan govor, da bi, bez znanja, s Allahova puta odvodili i da bi ga za ismijavanje uzimali. Njima ponižavajuća patnja pripada"
        },
        {
            "chapter": 31,
            "verse": 7,
            "text": "Kad se nekom od njih ajeti Naši kazuju, on oholo glavu okreće, kao da ih nije ni čuo, kao da su gluhe uši njegove - zato mu navijesti patnju bolnu"
        },
        {
            "chapter": 31,
            "verse": 8,
            "text": "Onima koji vjeruju i dobra djela čine, doista, pripadaju bašče uživanja"
        },
        {
            "chapter": 31,
            "verse": 9,
            "text": "u njima će vječno boraviti - obećanje je Allahovo istinito, a On je Silni i Mudri"
        },
        {
            "chapter": 31,
            "verse": 10,
            "text": "Stvorio je nebesa koja vi vidite bez stupova, a po Zemlji planine nepomične postavio da se zajedno s vama ne potresa, i po njoj životinje svih vrsta razasuo. Mi s neba vodu spuštamo i činimo da po njoj izniču razne vrste plemenite"
        },
        {
            "chapter": 31,
            "verse": 11,
            "text": "To je Allahovo stvaranje, a pokažite Mi šta su drugi, mimo Njega, stvorili! Naprotiv, zulumćari su u očitaj zabludi"
        },
        {
            "chapter": 31,
            "verse": 12,
            "text": "A Mi smo Lukmanu mudrost darovali: \"Budi zahvalan Allahu! Ko je zahvalan, čini to u svoju korist, a ko je nezahvalan - pa, Allah je, zaista, neovisan i hvaljen"
        },
        {
            "chapter": 31,
            "verse": 13,
            "text": "Kad Lukman reče sinu svome, savjetujući ga: \"O sinko moj, nemoj Allahu u obožavanju nikoga pridruživati; širk je, zbilja, zulum veliki"
        },
        {
            "chapter": 31,
            "verse": 14,
            "text": "Mi smo zapovjedili čovjeku da bude poslušan roditeljima svojim. Majka ga nosi, iz slabosti u slabost, i doji ga u toku dvije godine. Budi zahvalan Meni i roditeljima svojim, kod Mene je krajnje odredište"
        },
        {
            "chapter": 31,
            "verse": 15,
            "text": "A ako budu nastojali da te nagovore da Meni u obožavanju pridružuješ ono o čemu ništa ne znaš, ti ih ne slušaj i prema njima se, na dunjaluku, velikodušno ponašaj. I slijedi Put onoga koji se iskreno Meni obraća; Meni ćete se poslije vratiti i Ja ću vas o onome što ste radili obavijestiti"
        },
        {
            "chapter": 31,
            "verse": 16,
            "text": "O sinko moj, dobro i zlo, teško koliko zrno gorušice, bilo u stijeni ili na nebesima ili u zemlji, Allah će na vidjelo iznijeti. Doista, Allah zna ono što je najsitnije i On je Onaj Koji sve u potpunosti zna"
        },
        {
            "chapter": 31,
            "verse": 17,
            "text": "O sinko moj, obavljaj namaz i traži da se čine dobra djela, a odvraćaj od hrđavih i strpljivo podnosi ono što te zadesi - to, doista, u istinske postupke spada"
        },
        {
            "chapter": 31,
            "verse": 18,
            "text": "I, iz oholosti, ne okreći od ljudi lice svoje i ne idi Zemljom nadmeno. Zaista Allah ne voli ni gordog ni hvalisavog"
        },
        {
            "chapter": 31,
            "verse": 19,
            "text": "U hodu budi odmjeren, a u govoru ne budi grlat; zbilja, najneprijatniji glas jeste glas magarca"
        },
        {
            "chapter": 31,
            "verse": 20,
            "text": "Kako ne vidite da vam je Allah potčinio sve što postoji na nebesima i na Zemlji i da vas darežljivo obasipa blagodatima Svojim, i vidljivim i nevidljivim?! A ima ljudi koji raspravljaju o Allahu bez ikakva znanja, bez ikakve upute i bez knjige svjetilje"
        },
        {
            "chapter": 31,
            "verse": 21,
            "text": "A kad im se govori: \"Slijedite ono što vam Allah objavljuje!\", odgovaraju: \"Ne, mi slijedimo ono što smo zapamtili od predaka naših.\" Zar i onda kad ih šejtan poziva na patnju u Ognju"
        },
        {
            "chapter": 31,
            "verse": 22,
            "text": "Onaj ko se sasvim preda Allahu, a uz to još i dobro čini, uhvatio se za najčvršću vezu. Allahu se na kraju sve vraća"
        },
        {
            "chapter": 31,
            "verse": 23,
            "text": "A onaj koji ne vjeruje, pa, neka te ne zabrinjava nevjerovanje njegovo. Nama će se svi vratiti i Mi ćemo ih o onome šta su radili obavijestiti; Allah, uistinu, dobro zna sve što u grudima je"
        },
        {
            "chapter": 31,
            "verse": 24,
            "text": "Mi im dajemo da kratko uživaju, a onda ćemo ih natjerati u patnju žestoku"
        },
        {
            "chapter": 31,
            "verse": 25,
            "text": "A da ih upitaš: \"Ko je stvorio nebesa i Zemlju?\", sigurno bi rekli: \"Allah!\", a ti reci: \"Hvaljen nekaje Allah!\", samo što većina njih ne zna"
        },
        {
            "chapter": 31,
            "verse": 26,
            "text": "Allahovo je sve na nebesima i na Zemlji! Allah je, uistinu, Neovisni i Hvaljeni"
        },
        {
            "chapter": 31,
            "verse": 27,
            "text": "Da su sva stabla na Zemlji pisaljke, a more, uz pomoć još sedam mora, tinta, ne bi se ispisale Allahove riječi; Allah je, uistinu, silan i mudar"
        },
        {
            "chapter": 31,
            "verse": 28,
            "text": "I Stvoriti sve vas i sve vas oživiti, isto je kao stvoriti i oživiti jednoga čovjeka; Allah je, zaista, Onaj Koji sve čuje i Onaj Koji sve vidi"
        },
        {
            "chapter": 31,
            "verse": 29,
            "text": "Zar ne vidiš da Allah uvodi noć u dan i dan u noć, i da je potčinio Sunce i Mjesec - svako se kreće do roka određenog - i da Allah dobro zna ono što radite"
        },
        {
            "chapter": 31,
            "verse": 30,
            "text": "To je zato što je Allah- Istina, a oni kojima oni, pored Njega, dove upućuju - neistina, i što je Allah Uzvišeni i Veliki"
        },
        {
            "chapter": 31,
            "verse": 31,
            "text": "Zar ne vidiš da lađe Allahovom blagodati morem plove da bi vam pokazao neke znake Svoje?! U tome su, zaista, znaci za svakog ko strpljiv i zahvalan je"
        },
        {
            "chapter": 31,
            "verse": 32,
            "text": "A kad ih talas, kao oblak, prekrije, mole se Allahu, iskreno Mu vjeru ispovijedajući; a čim ih On do kopna dovede, među njima osrednjih bude. A ajete i znakove Naše samo izdajnik, nezahvalnik poriče"
        },
        {
            "chapter": 31,
            "verse": 33,
            "text": "O ljudi, bojte se Gospodara svoga i strahujte od Dana kad roditelj djetetu svome neće moći nimalo pomoći, niti će dijete moći svome roditelju imalo pomoći! Allahovo prijeteće obećanje je istinito, pa neka vas nikako život dunjalučki ne zavara i neka vas obmanitelj u vezi s Allahom ne pokoleba"
        },
        {
            "chapter": 31,
            "verse": 34,
            "text": "Samo Allah zna kad će Čas kijameta nastupiti, samo On spušta kišu i samo On zna šta je u matericama, a čovjek ne zna šta će sutra zaraditi i ne zna niko u kojoj će zemlji umrijeti; Allah je, uistinu, Onaj Koji sve, i u potpunosti, zna"
        },
        {
            "chapter": 32,
            "verse": 1,
            "text": "Elif-lam-mim"
        },
        {
            "chapter": 32,
            "verse": 2,
            "text": "Objavljivanje Knjige, u koju nema sumnje, od Gospodara je svjetova"
        },
        {
            "chapter": 32,
            "verse": 3,
            "text": "Međutim, oni govore: \"On je izmišlja!\" Naprotiv, ona je Istina od Gospodara tvoga da upozoravaš narod kojem prije tebe nije došao nikakav upozoritelj, da bi se oni naputili"
        },
        {
            "chapter": 32,
            "verse": 4,
            "text": "Allah je nebesa i Zemlju i ono što je između njih u šest dana stvorio, a zatim se nad Aršom uzvisio; vi, osim Njega, ni zaštitnika ni zauzimatelja nemate, pa zašto se ne prisjećate i pouku ne uzmete"
        },
        {
            "chapter": 32,
            "verse": 5,
            "text": "On uređuje i sprovodi odredbu Svoju, od neba do Zemlje, a onda se to k Njemu penje u Danu koji hiljadu godina traje, prema vašem računanju vremena"
        },
        {
            "chapter": 32,
            "verse": 6,
            "text": "To je Onaj Koji zna i ono što je čulima nedokučivo, a i ono što je pojavno, Silni i Milostivi"
        },
        {
            "chapter": 32,
            "verse": 7,
            "text": "Koji je sve što je stvorio skladnim učinio, a stvaranje čovjeka od gline je započeo"
        },
        {
            "chapter": 32,
            "verse": 8,
            "text": "a onda je učinio da potomstvo njegovo od uzorka, beznačajne tekućine nastaje"
        },
        {
            "chapter": 32,
            "verse": 9,
            "text": "zatim ga skladno uobličuje i u njega Svoga duha udahnjuje, i On vam je sluh i vid i razum dao, a kako vi malo zahvaljujete"
        },
        {
            "chapter": 32,
            "verse": 10,
            "text": "Oni govore: \"Zar ćemo, kad nestanemo pod zemljom, ponovo stvoreni biti\" Štaviše, oni susret s Gospodarom svojim poriču"
        },
        {
            "chapter": 32,
            "verse": 11,
            "text": "Reci: \"Melek smrti, koji je za vas zadužen, duše će vam uzeti, a poslije ćete Gospodaru svome vraćeni biti"
        },
        {
            "chapter": 32,
            "verse": 12,
            "text": "A da ti je vidjeti kako će prestupnici, oborenih glava, pred Gospodarom svojim biti: \"Gospodaru naš, vidjeli smo i čuli smo, pa nas vrati da dobra djela činimo; mi doista, čvrsto vjerujemo"
        },
        {
            "chapter": 32,
            "verse": 13,
            "text": "A kad bismo htjeli, svakom čovjeku bismo Uputu dali, ali obistinile su se Moje riječi: \"Napunit ću, zaista, Džehennem džinima i ljudima zajedno"
        },
        {
            "chapter": 32,
            "verse": 14,
            "text": "Pa iskusite patnju zato što ste zaboravljali da ćete ovaj Dan doživjeti - i Mi ćemo vas zaboraviti - i vječnu patnju iskusite zbog onoga što ste radili"
        },
        {
            "chapter": 32,
            "verse": 15,
            "text": "U Naše riječi vjeruju samo oni koji, kad njima budu opomenuti, licem na tlo padaju, i koji Gospodara svoga veličaju i hvale i koji se ne ohole"
        },
        {
            "chapter": 32,
            "verse": 16,
            "text": "Podižu se bokovi njihovi iz postelja i mole svoga Gospodara iz straha i želje, a dio onog što im Mi dajemo udjeljuju"
        },
        {
            "chapter": 32,
            "verse": 17,
            "text": "I niko ne zna šta je za njih skriveno, a što će oči njihove obradovati, kao nagrada za ono što su činili"
        },
        {
            "chapter": 32,
            "verse": 18,
            "text": "Zar da isti budu vjernik i onaj ko je buntovan?! Ne, oni nisu jednaki"
        },
        {
            "chapter": 32,
            "verse": 19,
            "text": "One koji su vjerovali i dobra djela činili - čekaju džennetske bašče u kojima će boraviti, kao nagrada za ono što su radili"
        },
        {
            "chapter": 32,
            "verse": 20,
            "text": "A one koji su bili buntovni - čeka Vatra, u kojoj će prebivati; kad god pokušaju da iz nje iziđu, bit će u nju vraćeni i bit će im rečeno: \"Iskusite kaznu u Vatri koju ste poricali"
        },
        {
            "chapter": 32,
            "verse": 21,
            "text": "A mi ćemo, doista, dati da iskuse patnju manju prije patnje velike, ne bi li se oni povratili"
        },
        {
            "chapter": 32,
            "verse": 22,
            "text": "Ima li većega zulumćara od onoga koji je opomenut ajetima i znacima svoga Gospodara, pa se potom okreće od njih?! Mi ćemo, zaista, kazniti prestupnike"
        },
        {
            "chapter": 32,
            "verse": 23,
            "text": "Musau smo Mi Knjigu dali - pa ne sumnjaj nimalo u susret s njim - i uputom je sinovima Israilovim učinili"
        },
        {
            "chapter": 32,
            "verse": 24,
            "text": "Između njih Mi smo vođe određivali i oni su, odazivajući se zapovijedi Našoj, na Pravi put upućivali, jer su strpljivi bili i u ajete i znakove Naše čvrsto vjerovali"
        },
        {
            "chapter": 32,
            "verse": 25,
            "text": "Zaista će Gospodar tvoj - baš On - među njima na Kijametskom danu presuditi o onome u čemu su se razilazili"
        },
        {
            "chapter": 32,
            "verse": 26,
            "text": "Zar im nije jasno koliko smo Mi prije njih naroda uništili, po čijim oni nastambama hodaju?! U tome su, zaista, znakovi, pa zašto ne čuju"
        },
        {
            "chapter": 32,
            "verse": 27,
            "text": "Kako oni ne vide da Mi tjeramo kišu u ogoljelu zemlju, i činimo da, uz pomoć njenu, niče rastinje kojim se hrani stoka njihova, a i oni sami - pa zašto ne vide"
        },
        {
            "chapter": 32,
            "verse": 28,
            "text": "I oni govore: \"Kad će već jednom ta pobjeda, ako istinu govorite"
        },
        {
            "chapter": 32,
            "verse": 29,
            "text": "Reci: \"Na Dan pobjede nevjernicima neće nikako koristiti to što će tada vjerovati i nimalo im se vremena neće dati"
        },
        {
            "chapter": 32,
            "verse": 30,
            "text": "A ti se okreni od njih i čekaj, i oni, doista, čekaju"
        },
        {
            "chapter": 33,
            "verse": 1,
            "text": "O Vjerovjesniče, Allaha se boj, a nevjernike i licemjere ne slušaj - Allah je, uistinu, Onaj Koji sve zna i mudar je"
        },
        {
            "chapter": 33,
            "verse": 2,
            "text": "I slijedi ono što ti se od Gospodara tvoga objavljuje - Allah, zaista, u potpunosti zna ono što radite"
        },
        {
            "chapter": 33,
            "verse": 3,
            "text": "I na Allaha se osloni, a Allah je kao zaštitinik dovoljan"
        },
        {
            "chapter": 33,
            "verse": 4,
            "text": "Allah nijednom čovjeku dva srca u nutrini nije dao, a ni supruge vaše, od kojih se rastavljate govoreći da su vam njihova leđa poput leđa vaših majki, majkama vašim nije učinio, niti je posinke vaše sinovima vašim učinio. To su samo vaše riječi, iz vaših usta, a Allah Istinu govori i na Pravi put upućuje"
        },
        {
            "chapter": 33,
            "verse": 5,
            "text": "Zovite ih po očevima njihovim, to je kod Allaha pravednije! A ako ne znate očeve njihove, pa oni su braća vaša po vjeri i štićenici su vaši. Nije vam grijeh ako u tome pogriješite, grijeh je ako to vaša srca smjeraju; a Allah je Onaj Koji oprašta grijehe i milostiv je"
        },
        {
            "chapter": 33,
            "verse": 6,
            "text": "Vjerovjesnik je bliži vjernicima nego oni sami sebi, a supruge njegove su - kao majke njihove. A srodnici, po Allahovoj Knjizi, bliži su jedni drugima od ostalih vjernika i muhadžira, osim što prijateljima svojim možete dobro učiniti. To je u Knjizi zapisano"
        },
        {
            "chapter": 33,
            "verse": 7,
            "text": "Sjeti se kad smo od vjerovjesnika zavjet njihov uzeli, i od tebe, i od Nuha, i od Ibrahima, i od Musaa, i od Isaa, sina Merjemina. Od njih smo čvrst zavjet uzeli"
        },
        {
            "chapter": 33,
            "verse": 8,
            "text": "da bi On pitao iskrene o njihovoj iskrenosti; a nevjernicima je On pripremio bolnu patnju"
        },
        {
            "chapter": 33,
            "verse": 9,
            "text": "O vjernici, sjetite se Allahove blagodati prema vama kada su do vas vojske došle, pa smo Mi protiv njih vjetar poslali, i vojske koje vi niste vidjeli- a Allah dobro vidi šta vi radite"
        },
        {
            "chapter": 33,
            "verse": 10,
            "text": "Kad su vam došle i odozgo i odozdo, kad su vam oči razrogačene bile, a duša došla do grkljana, i kad ste o Allahu svašta pomišljali"
        },
        {
            "chapter": 33,
            "verse": 11,
            "text": "Tada su vjernici bili u iskušenje stavljeni i žestoko su bili uzdrmani"
        },
        {
            "chapter": 33,
            "verse": 12,
            "text": "I kad su licemjeri i oni u čijim srcima je bolest govorili: \"Allah i Poslanik Njegov su nam samo obmanu obećavali"
        },
        {
            "chapter": 33,
            "verse": 13,
            "text": "Kad su neki među njima rekli: \"O stanovnici Jesriba, ovdje vam nema stanka, zato se vratite\", a drugi među njima tražili su dopuštenje od Vjerovjesnika i govorili: \"Kuće su naše nezaštićene!\", a nisu bile nezaštićene, već su oni samo umaći htjeli"
        },
        {
            "chapter": 33,
            "verse": 14,
            "text": "A da se do njih s raznih medinskih strana prodrlo i da je potom od njih zatražena smutnja - nevjerovanje, oni bi to, ne dvoumeći se o tome, brzo učinili"
        },
        {
            "chapter": 33,
            "verse": 15,
            "text": "a bili su se još prije Allahu obavezali da neće uzmicati - a za Allahu datu obavezu odgovarat će se"
        },
        {
            "chapter": 33,
            "verse": 16,
            "text": "Reci: \"Bježanje vam neće koristiti ako i pobjegnete iz straha od smrti ili pogibije, jer i poslije toga, samo ćete kratko uživati"
        },
        {
            "chapter": 33,
            "verse": 17,
            "text": "Reci: \"Ko će vas od Allaha zaštititi ako On hoće da vas zlo snađe, ili, ko vam može nauditi ako On želi da vam milost ukaže\" Osim Allaha, oni neće naći sebi ni zaštitnika ni pomagača"
        },
        {
            "chapter": 33,
            "verse": 18,
            "text": "Allah dobro zna one među vama koji su druge zadržali i prijateljima svojim govorili: \"Priključite nam se!\", a inače oni u borbu rijetko idu"
        },
        {
            "chapter": 33,
            "verse": 19,
            "text": "škrtareći prema vama. A kad zavlada strah, vidiš ih kako gledaju u tebe kolutajući očima kao kad pred smrt izbezumljeni svijest izgubi. Čim strah mine, oni vas \"sijeku svojim oštrim jezicima\", škrti da učine bilo kakvo dobro. Oni ne vjeruju, i zato je Allah djela njihova poništio; a to je Allahu lahko"
        },
        {
            "chapter": 33,
            "verse": 20,
            "text": "Oni misle da saveznici još nisu otišli. A kad bi saveznici opet došli, najdraže bi im bilo da su među beduinima u pustinji i da se raspituju za vas; a da s vama ostanu, malo bi se borili"
        },
        {
            "chapter": 33,
            "verse": 21,
            "text": "Vi u Allahovom Poslaniku imate divan uzor za onoga koji nadu polaže u Allaha i Posljednji dan, i koji često Allaha spominje"
        },
        {
            "chapter": 33,
            "verse": 22,
            "text": "A kad su vjernici saveznike ugledali, rekli su: \"Ovo je ono što su nam Allah i Poslanik Njegov obećali, i Allah i Poslanik Njegov istinu su govorili!\" - i to im je samo povećalo vjerovanje i predanost"
        },
        {
            "chapter": 33,
            "verse": 23,
            "text": "Među vjernicima ima ljudi koji su ispunili ono na što su se Allahu obavezali; neko od njih okonča svoj rok, a neko od njih to još iščekuje, i nisu ništa izmijenili"
        },
        {
            "chapter": 33,
            "verse": 24,
            "text": "To je zato da bi Allah nagradio iskrene za njihovu iskrenost, a patnji podvrgao licemjere, ako hoće, ili im oprostio. Allah je, zaista, Onaj Koji oprašta grijehe i milostiv je"
        },
        {
            "chapter": 33,
            "verse": 25,
            "text": "Allah je nevjernike pune srdžbe odbio, nisu dobra postigli, a vjernike je Allah borbe poštedio. Allah je, uistinu, moćan i silan"
        },
        {
            "chapter": 33,
            "verse": 26,
            "text": "A sljedbenike Knjige, koji su ih pomagali, iz utvrda njihovih je izveo, i strah u srca njihova ulio, pa ste jedne pobili, a druge kao sužnje uzeli"
        },
        {
            "chapter": 33,
            "verse": 27,
            "text": "I dao vam je da naslijedite zemlje njihove i domove njihove i bogatstva njihova, i zemlju kojom prije niste hodili; Allah nad svime ima moć"
        },
        {
            "chapter": 33,
            "verse": 28,
            "text": "O Vjerovjesniče, reci ženama svojim: \"Ako želite život dunjalučki i njegov sjaj, onda dođite, dat ću vam pristojnu otpremu i lijepo ću vas otpustiti"
        },
        {
            "chapter": 33,
            "verse": 29,
            "text": "A ako želite Allaha i Poslanika Njegova i drugi svijet, pa, Allah je, doista, onima među vama koji čine dobra djela pripremio nagradu veliku"
        },
        {
            "chapter": 33,
            "verse": 30,
            "text": "O žene Vjerovjesnikove, ako bi koja od vas očiti razvrat učinila, kazna bi joj udvostručena bila, a to je Allahu lahko"
        }
    ]
}
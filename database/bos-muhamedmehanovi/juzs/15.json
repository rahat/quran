{
    "juzs": [
        {
            "chapter": 17,
            "verse": 1,
            "text": "Uzvišen neka je Onaj Koji je u jednom času noći preveo Svoga roba od Časne džamije do Najdalje džamije, čiju smo okolicu blagoslovili kako bismo mu neka znamenja Naša pokazali. On je, uistinu, Svečujući i Svevideći"
        },
        {
            "chapter": 17,
            "verse": 2,
            "text": "A Musau smo Knjigu dali i uputom je sinovima Israilovim učinili: \"Osim Mene zaštitinika ne tražite"
        },
        {
            "chapter": 17,
            "verse": 3,
            "text": "o potomci onih koje smo sa Nuhom u lađi prevezli! On je, doista, bio rob zahvalni"
        },
        {
            "chapter": 17,
            "verse": 4,
            "text": "I Mi smo u Knjizi objavili sinovima Israilovim: \"Vi ćete doista dva puta nered na Zemlji učiniti i uveliko se oholiti"
        },
        {
            "chapter": 17,
            "verse": 5,
            "text": "Kada dođe vrijeme prvoga, poslat ćemo protiv vas robove Naše snage žestoke, oni će uzduž i poprijeko zemlju vašu pregaziti, i obećanje o kazni će se ispuniti"
        },
        {
            "chapter": 17,
            "verse": 6,
            "text": "Zatim ćemo vam dati pobjedu protiv njih i povećati vam imetke i sinove i učinit ćemo vas brojnijim"
        },
        {
            "chapter": 17,
            "verse": 7,
            "text": "Pa, ako dobro budete činili - sebi ste ga činili, a ako zlo budete činili - protiv kao što su u njega ušli i prvi put i da do temelja"
        },
        {
            "chapter": 17,
            "verse": 8,
            "text": "I možda vam se Gospodar vaš opet smiluje; ali ako se vratite neredu, vratit ćemo se i Mi kazni. A Džehennem smo za nevjernike tamnicom učinili"
        },
        {
            "chapter": 17,
            "verse": 9,
            "text": "Zaista je ovaj Kur'an uputa ka Putu koji je najispravniji, i vjernicima koji čine dobra djela donosi radosnu vijest da ih čeka nagrada velika"
        },
        {
            "chapter": 17,
            "verse": 10,
            "text": "a da smo za one koji u ahiret ne vjeruju-bolnu patnju pripremili"
        },
        {
            "chapter": 17,
            "verse": 11,
            "text": "Baš kao što moli za ono što je dobro, čovjek nekada moli i za ono što ne valja. Čovjek je zaista sklon da ishitren bude"
        },
        {
            "chapter": 17,
            "verse": 12,
            "text": "I Mi smo noć i dan kao dva znamenja učinili: znak noći smo uklonili, a znak dana smo svijetlim učinili kako biste mogli da tražite blagodati Gospodara svoga i da biste broj godina znali i da biste vrijeme računali i sve smo potanko objasnili"
        },
        {
            "chapter": 17,
            "verse": 13,
            "text": "I svakom čovjeku Mi ono što uradi o vrat privezujemo, a na Kijametskom danu pokazat ćemo mu knjigu koju će otvorenu zateći"
        },
        {
            "chapter": 17,
            "verse": 14,
            "text": "Čitaj knjigu svoju, dosta ti je danas to što ćeš svoj račun polagati"
        },
        {
            "chapter": 17,
            "verse": 15,
            "text": "Onaj ko slijedi Uputu pomoći će sam sebi time što je slijedi, a onaj ko zaluta - sebi će štetu nanijeti time što luta, i nijedna duša neće nositi grijehe druge. A Mi nijedan narod nismo kaznili dok poslanika nismo poslali"
        },
        {
            "chapter": 17,
            "verse": 16,
            "text": "Kad hoćemo da neko naselje uništimo, onima koji su u njemu na raskoš navikli naredimo pokornost a oni u njemu buntovni budu i tako se nad njima obistini Riječ kazne, pa ga do temelja razrušimo"
        },
        {
            "chapter": 17,
            "verse": 17,
            "text": "I koliko smo samo naroda poslije Nuha uništili! A dovoljno je to što Gospodar tvoj u potpunosti zna i vidi grijehe robova Svojih"
        },
        {
            "chapter": 17,
            "verse": 18,
            "text": "Onome koji želi ovaj - kratkotrajni svijet, Mi mu na njemu brzo dajemo - što hoćemo i kome hoćemo, ali ćemo mu poslije Džehennem pripremiti, u kome će se prezren i odbačen peći"
        },
        {
            "chapter": 17,
            "verse": 19,
            "text": "A svako ko za ahiretom teži i zbog njega se trudi, a vjernik je - pa trud takvih će pohvalan biti"
        },
        {
            "chapter": 17,
            "verse": 20,
            "text": "Svima njima, ijednima i drugima, dajemo darove Gospodara tvoga; a darovi Gospodara tvoga nisu nikome zabranjeni"
        },
        {
            "chapter": 17,
            "verse": 21,
            "text": "Gledaj kako jednima dajemo prednost nad drugima; a na ahiretu će razlika u stepenima i prednostima biti, doista, veća"
        },
        {
            "chapter": 17,
            "verse": 22,
            "text": "Ne uzimaj uz Allaha nekog drugog boga, pa da prezren i bez podrške budeš"
        },
        {
            "chapter": 17,
            "verse": 23,
            "text": "Gospodar tvoj zapovijeda da samo Njemu ibadet činite i da roditeljima dobročinstvo činite. Kad jedno od njih dvoje, ili oboje, kod tebe starost dožive, ne reci im ni: \"Uh!\", i ne odbij ih od sebe, i obraćaj im se riječima poštovanja punim"
        },
        {
            "chapter": 17,
            "verse": 24,
            "text": "Iz samilosti prema njima svoje krilo poniznosti spusti i reci: \"Gospodaru moj, smiluj im se, kao što su oni mene, kad sam bio dijete, podizali"
        },
        {
            "chapter": 17,
            "verse": 25,
            "text": "Gospodar vaš najbolje zna šta je u dušama vašim: ako budete poslušni, pa Allah će, doista, oprostiti onima koji se kaju"
        },
        {
            "chapter": 17,
            "verse": 26,
            "text": "Daj bližnjemu svome pravo njegovo, i siromahu, i putniku namjerniku, ali nipošto ne rasipaj"
        },
        {
            "chapter": 17,
            "verse": 27,
            "text": "Zaista su rasipnici braća šejtanova, a šejtan je Gospodaru svome itekako nezahvalan"
        },
        {
            "chapter": 17,
            "verse": 28,
            "text": "A ako moraš da se od njih okreneš, jer i sam od Gospodara svoga milost tražiš i njoj se nadaš, onda im bar birane riječi obećanja uputi"
        },
        {
            "chapter": 17,
            "verse": 29,
            "text": "Ne drži ruku svoju stisnutu kao da je za vrat privezana, a nemoj je ni posve pružati, pa da ukoren budeš i kloneš - bez ičega ostaneš"
        },
        {
            "chapter": 17,
            "verse": 30,
            "text": "Gospodar tvoj, zaista, pruža obilnu opskrbu onome kome hoće, a i uskraćuje je. On, uistinu, u potpunosti zna i vidi robove Svoje"
        },
        {
            "chapter": 17,
            "verse": 31,
            "text": "Ne ubijajte djecu svoju iz straha od neimaštine, i njih i vas Mi hranimo, a ubijati njih doista je veliki grijeh"
        },
        {
            "chapter": 17,
            "verse": 32,
            "text": "I ne približavajte se bludu! Doista je to razvrat, i to je ružan put"
        },
        {
            "chapter": 17,
            "verse": 33,
            "text": "I ne ubijajte nikoga koga je Allah zabranio, osim kada je to zakonom opravdano! A ako je neko, ni kriv ni dužan, ubijen, onda njegovom nasljedniku ili staratelju dajemo vlast, ali neka ni on ne prekoračuje granicu u ubijanju. On će, doista, biti pomognut"
        },
        {
            "chapter": 17,
            "verse": 34,
            "text": "I ne približavajte se imetku siročeta, osim ako želite da ga unaprijedite, sve dok ne postane punoljetno. I ispunjavajte ono na šta ste se obavezali, jer će se za ugovore zaista odgovarati"
        },
        {
            "chapter": 17,
            "verse": 35,
            "text": "Napunite mjeru kada mjerite i vagajte vagom ispravnom! To je bolje i posljedice su ljepše"
        },
        {
            "chapter": 17,
            "verse": 36,
            "text": "Ne govori ono što ne znaš! I sluh, i vid, i razum - za sve to će se, zaista, odgovarati"
        },
        {
            "chapter": 17,
            "verse": 37,
            "text": "Ne hodi po zemlji nadmeno! Zemlju sigurno ne možeš probiti ni brda visinom dostići"
        },
        {
            "chapter": 17,
            "verse": 38,
            "text": "Sve ogavnosti što su u tome, tvome su Gospodaru mrske"
        },
        {
            "chapter": 17,
            "verse": 39,
            "text": "To je mudrost koju ti Gospodar tvoj objavljuje. I ne pridodaji Allahu drugog boga da ne bi u Džehennem bio bačen, prekoren i odbačen"
        },
        {
            "chapter": 17,
            "verse": 40,
            "text": "Zar je vaš Gospodar vas sinovima obdario, a Sebi, kao kćeri, meleke uzeo?! Vi, zaista, izgovarate krupne riječi"
        },
        {
            "chapter": 17,
            "verse": 41,
            "text": "U Kur'anu smo mnoštvo opomena naveli da bi oni pouku izvukli, ali njima on samo odbojnost povećava"
        },
        {
            "chapter": 17,
            "verse": 42,
            "text": "Reci: \"Da pored Njega postoje drugi bogovi, kao što oni govore, oni bi onda potražili put do Vlasnika Arša"
        },
        {
            "chapter": 17,
            "verse": 43,
            "text": "Slavljen je On i visinom velikom uzvišen naspram onoga što oni govore"
        },
        {
            "chapter": 17,
            "verse": 44,
            "text": "Njega veličaju sedmera nebesa, i Zemlja, i oni na njima; i ne postoji ništa što Ga ne veliča, hvaleći Ga; ali vi ne razumijete veličanje njihovo. On je, doista, Onaj Koji ne žuri s kaznom i Onaj Koji oprašta grijehe"
        },
        {
            "chapter": 17,
            "verse": 45,
            "text": "A kada učiš Kur'an, između tebe i onih koji u ahiret ne vjeruju Mi zastor nevidljivi koji razdvaja stavimo"
        },
        {
            "chapter": 17,
            "verse": 46,
            "text": "a na srca njihova pokrivače da ga ne bi razumjeli, i gluhim ih učinimo. I kada ti u Kur'anu spomeneš Gospodara svoga da Jedini je, oni iz odbojnosti okrenu leđa"
        },
        {
            "chapter": 17,
            "verse": 47,
            "text": "Mi dobro znamo šta oni žele da čuju kada dolaze da te prisluškuju, i o čemu se sašaptavaju kad zulumćari govore: \"Vi slijedite samo opčinjena čovjeka"
        },
        {
            "chapter": 17,
            "verse": 48,
            "text": "Pogledaj kako oni tebe opisuju, pa onda lutaju i ne mogu da nađu Pravi put"
        },
        {
            "chapter": 17,
            "verse": 49,
            "text": "Oni govore: \"Zar kad se u kosti i prašinu pretvorimo, zar ćemo novim stvaranjem, doista, oživljeni biti"
        },
        {
            "chapter": 17,
            "verse": 50,
            "text": "Reci: \"Budite, ako možete, kamenje ili gvožđe"
        },
        {
            "chapter": 17,
            "verse": 51,
            "text": "ili bilo kakvo stvorenje za koje mislite da ne može biti oživljeno!\" \"A ko će nas u život vratiti?\", upitat će oni. Ti reci: \"Onaj Koji vas je i prvi put stvorio\", a oni će prema tebi odmahnuti glavama svojim i upitati: \"Kada to?\" Ti reci: \"Možda ubrzo"
        },
        {
            "chapter": 17,
            "verse": 52,
            "text": "Bit će Onog dana kad vas On pozove, i vi ćete se, s hvalom Njemu, odazvati, i pomisliti da ste samo malo vremena ostali"
        },
        {
            "chapter": 17,
            "verse": 53,
            "text": "Reci robovima Mojim da govore samo lijepe riječi, ili će šejtan posijati neprijateljstvo među njima; šejtan je, doista, čovjekov otvoreni neprijatelj"
        },
        {
            "chapter": 17,
            "verse": 54,
            "text": "Gospodar vaš najbolje vas poznaje: ako hoće, On će vam se smilovati ili će vas, ako hoće, na muke staviti. A nismo te poslali sa zaduženjem da im Uputu daš"
        },
        {
            "chapter": 17,
            "verse": 55,
            "text": "Gospodar tvoj najbolje zna one na nebesima i one na Zemlji; Mi smo jedne vjerovjesnike nad drugima odlikovali, a Davudu smo Zebur dali"
        },
        {
            "chapter": 17,
            "verse": 56,
            "text": "Reci: \"Molite se onima koje, pored Njega, smatrate bogovima, pa, oni od vas neće moći nevolju otkloniti niti je preusmjeriti"
        },
        {
            "chapter": 17,
            "verse": 57,
            "text": "Oni kojima se oni mole i sami traže načina kako će se što više Gospodaru svome približiti, i nadaju se milosti Njegovoj i plaše se kazne Njegove. A kazne Gospodara tvoga treba se čuvati"
        },
        {
            "chapter": 17,
            "verse": 58,
            "text": "I ne postoji nijedno naselje koje Mi prije Kijametskog dana nećemo uništiti ili ga teškoj muci izložiti; to je u Knjizi zapisano"
        },
        {
            "chapter": 17,
            "verse": 59,
            "text": "A da ti pošaljemo velike znakove spriječilo Nas je samo to što su ih prijašnji narodi lažnim smatrali; Semudu smo kao očiti znak kamilu dali, pa su u vezi s njom zulum učinili. A velike znakove šaljemo samo za zastrašivanje"
        },
        {
            "chapter": 17,
            "verse": 60,
            "text": "I kada smo ti rekli: \"Sve ljude Gospodar tvoj, zaista, obuhvaća! A prizor koji smo ti pokazali i drvo prokleto, u Kur'anu spomenuto, iskušenje su za ljude. Mi ih zastrašujemo, ali to samo njihovu osionost pojačava"
        },
        {
            "chapter": 17,
            "verse": 61,
            "text": "I kada rekosmo melecima: \"Učinite sedždu Ademu!\" - oni svi, osim Iblisa, sedždu učiniše. \"Zar da učinim sedždu onome koga si Ti od gline stvorio?\", reče"
        },
        {
            "chapter": 17,
            "verse": 62,
            "text": "Reci mi\", reče onda, \"evo ovoga koga si iznad mene uzdigao: ako me ostaviš do Kijametskog dana sigurno ću, osim malobrojnih, nad potomstvom njegovim zagospodariti"
        },
        {
            "chapter": 17,
            "verse": 63,
            "text": "Odlazi!\", reče On. \"A svakom od njih ko te bude slijedio - Džehennem će svima vama biti obilna kazna"
        },
        {
            "chapter": 17,
            "verse": 64,
            "text": "I zavodi glasom svojim koga možeš i potjeraj na njih svoju konjicu i svoju pješadiju, i budi im ortak u imecima, i u djeci, i daji im obećanja - a samo je obmana to što im šejtan obećava"
        },
        {
            "chapter": 17,
            "verse": 65,
            "text": "ali, ti, doista, nećeš imati nikakve vlasti nad robovima Mojim!\" A Gospodar tvoj je dovoljan kao zaštitnik"
        },
        {
            "chapter": 17,
            "verse": 66,
            "text": "Gospodar vaš je Taj Koji radi vas pokreće lađe po moru da biste tragali za Njegovim obiljem. On je, zbilja, prema vama milostiv"
        },
        {
            "chapter": 17,
            "verse": 67,
            "text": "Kad vas na moru nevolja zadesi, tada nestanu oni koje inače prizivate, postoji samo On. A kad vas On na kopno spasi, vi se okrećete, a čovjek je itekakav nezahvalnik"
        },
        {
            "chapter": 17,
            "verse": 68,
            "text": "Zar ste sigurni da vas On neće u zemlju utjerati ili da na vas pješčanu oluju neće poslati, pa da onda sebi nikakva zaštitnika nećete naći"
        },
        {
            "chapter": 17,
            "verse": 69,
            "text": "Ili ste možda sigurni da vas On ponovo neće na more izvesti, i buru na vas poslati i potopiti vas zbog neposlušnosti vaše?! Tada ne biste nikoga našli ko bi Nas zbog vas na odgovornost pozvao"
        },
        {
            "chapter": 17,
            "verse": 70,
            "text": "Mi smo sinovima Ademovim počast ukazali: dali smo im da kopnom i morem putuju, i opskrbili ih ukusnim jelima, i nad mnogima koje smo stvorili posebnu im prednost dali"
        },
        {
            "chapter": 17,
            "verse": 71,
            "text": "A na Dan kad pozovemo sve ljude s predvodnikom njihovim, oni kojima knjiga njihova u desnu ruku data bude, čitat će knjige svoje i neće im, ni koliko končić na hurminoj košpici, zulum učinjen biti"
        },
        {
            "chapter": 17,
            "verse": 72,
            "text": "Onaj ko je na ovom svijetu bio slijep, bit će slijep i na ahiretu, i još dalje će zalutati"
        },
        {
            "chapter": 17,
            "verse": 73,
            "text": "I zamalo da te oni odvrate od onoga što ti Mi objavljujemo, da bi protiv Nas nešto drugo iznio, i tada bi te oni kao prijatelja prihvatili"
        },
        {
            "chapter": 17,
            "verse": 74,
            "text": "A da te nismo učinili čvrstim, gotovo da bi im se malo priklonio"
        },
        {
            "chapter": 17,
            "verse": 75,
            "text": "i tada bismo ti, doista, dali da iskusiš dvostruku patnju u životu i dvostruku patnju poslije smrti; tada ne bi nikoga našao ko bi ti protiv Nas pomogao"
        },
        {
            "chapter": 17,
            "verse": 76,
            "text": "Pa iako su te umalo iz zemlje pokrenuli da bi te iz nje istjerali, ipak ni oni tada u njoj ne bi dugo, poslije tebe, ostali"
        },
        {
            "chapter": 17,
            "verse": 77,
            "text": "To pravilo je važilo za sve one kojima smo prije tebe poslanike poslali; nećeš vidjeti da je naše pravilo promijenjeno"
        },
        {
            "chapter": 17,
            "verse": 78,
            "text": "Obavljaj namaz kad Sunce s polovine neba krene, pa do noćne tmine, i Kur'an u namazu u zoru uči, jer učenju Kur'ana u namazu u zoru mnogi prisustvuju"
        },
        {
            "chapter": 17,
            "verse": 79,
            "text": "I bdij dio noći u namazu - tebi dodatnom; na ahiretu će te tvoj Gospodar na hvaljeni položaj postaviti"
        },
        {
            "chapter": 17,
            "verse": 80,
            "text": "I reci: \"Gospodaru moj, uvedi me uvodom Istine i izvedi me ishodom Istine! I daruj mi od Sebe moć koja će mi pomoći"
        },
        {
            "chapter": 17,
            "verse": 81,
            "text": "I reci:\"Došla je istina, a nestalo je laži; laž, zaista, nestaje"
        },
        {
            "chapter": 17,
            "verse": 82,
            "text": "Mi objavljujemo u Kur'anu ono što je lijek i milost vjernicima, a zulumćarima on samo povećava propast"
        },
        {
            "chapter": 17,
            "verse": 83,
            "text": "Kad čovjeku kakvu blagodat darujemo, on se okreće i oholo udaljava, a kad ga zadesi zlo, onda očajava"
        },
        {
            "chapter": 17,
            "verse": 84,
            "text": "Reci: \"Svako na svoj način?\" postupa, a Gospodar vaš najbolje zna ko je na Pravom putu"
        },
        {
            "chapter": 17,
            "verse": 85,
            "text": "Pitaju te o duhu. Reci: \"Duh je nešto što samo Gospodar moj zna, a vama je dato samo malo znanja"
        },
        {
            "chapter": 17,
            "verse": 86,
            "text": "A da hoćemo, Mi bismo učinili da iščezne ono što smo ti objavili, i ti, poslije, ne bi nikoga našao ko bi ti protiv Nas pomogao"
        },
        {
            "chapter": 17,
            "verse": 87,
            "text": "ali, Gospodar tvoj je tebi milostiv i Njegova dobrota prema tebi zaista je velika"
        },
        {
            "chapter": 17,
            "verse": 88,
            "text": "Reci: \"Kad bi se svi ljudi i džini udružili da sačine jedan ovakav Kur'an, oni, kao što je on, ne bi sačinili, pa makar jedni drugima pomagali"
        },
        {
            "chapter": 17,
            "verse": 89,
            "text": "Mi u ovom Kur'anu objašnjavamo ljudima svakojake primjere, ali većina ljudi samo poricanje prihvata"
        },
        {
            "chapter": 17,
            "verse": 90,
            "text": "I govore: \"Nećemo ti vjerovati sve dok nam iz zemlje izvor-vodu ne izvedeš"
        },
        {
            "chapter": 17,
            "verse": 91,
            "text": "ili dok ne budeš imao vrt od palmi i loze, pa da kroz njeg svukuda rijeke provedeš"
        },
        {
            "chapter": 17,
            "verse": 92,
            "text": "ili dok na nas nebo u parčadima ne oboriš, kao što tvrdiš; ili dok Allaha i meleke nama sučelice ne dovedeš"
        },
        {
            "chapter": 17,
            "verse": 93,
            "text": "ili dok ne budeš imao kuću od zlata, ili dok se na nebo ne uspenješ; a nećemo vjerovati ni da si se uspeo sve dok nam ne doneseš Knjigu da je čitamo.\" Reci: \"Uzvišen neka je Gospodar moj!, zar ja nisam samo čovjek, poslanik"
        },
        {
            "chapter": 17,
            "verse": 94,
            "text": "A ljude je, kad im je dolazila objava, odvraćalo od vjerovanja samo to što su govorili: \"Zar je Allah kao poslanika čovjeka poslao"
        },
        {
            "chapter": 17,
            "verse": 95,
            "text": "Reci: \"Kad bi na Zemlji meleki smireno hodili, Mi bismo im s neba meleka za poslanika poslali"
        },
        {
            "chapter": 17,
            "verse": 96,
            "text": "Reci: \"Allah je dovoljan da svjedoči za ovo između mene i vas, a zaista On dobro zna i vidi robove Svoje"
        },
        {
            "chapter": 17,
            "verse": 97,
            "text": "Onaj koga Allah uputi - on je upućen, a onoga koga na stranputicu odvede, tome, mimo Njega, nećeš naći zaštitnika. Mi ćemo ih, na Kijametskom danu, sakupiti, licem zemlji okrenute, slijepe, nijeme i gluhe; boravište njihovo bit će Džehennem; kad god mu plamen jenja, pojačat ćemo im oganj"
        },
        {
            "chapter": 17,
            "verse": 98,
            "text": "To će im biti kazna zato što u znakove i ajete Naše nisu vjerovali i što su govorili: \"Zar kad postanemo kosti i prah, zar ćemo kao nova stvorenja doista biti oživljeni"
        },
        {
            "chapter": 17,
            "verse": 99,
            "text": "Zar oni ne znaju da je Allah, Stvoritelj nebesa i Zemlje, kadar da stvori slične njima i da im je već odredio čas oživljenja, u koji nema sumnje? Ali zulumćari samo poriču"
        },
        {
            "chapter": 17,
            "verse": 100,
            "text": "Reci: \"Da vi posjedujete riznice milosti Gospodara moga, i tada biste škrtarili iz straha da ne potrošite; čovjek je baš tvrdica"
        },
        {
            "chapter": 17,
            "verse": 101,
            "text": "Mi smo Musau devet očevidnih znamenja dali, pa upitaj sinove Israilove kad je precima njihovim došao i kada mu je faraon rekao: \"Ja mislim, o Musa, da si ti doista opčinjen"
        },
        {
            "chapter": 17,
            "verse": 102,
            "text": "a Musa odgovori: \"Ti znaš da ovo nije dao niko drugi nego Gospodar nebesa i Zemlje, kao očigledna znamenja, i ja mislim da ćeš ti, o faraone, sigurno nastradati"
        },
        {
            "chapter": 17,
            "verse": 103,
            "text": "Faraon odluči da ih iz zemlje istjera, pa mi potopismo i njega i sve one koji su bili s njim"
        },
        {
            "chapter": 17,
            "verse": 104,
            "text": "i poslije toga rekosmo sinovima Israilovim: \"Naselite se u zemlji, pa kad vrijeme ahireta nastupi, sve ćemo vas zajedno dovesti"
        },
        {
            "chapter": 17,
            "verse": 105,
            "text": "Mi Kur'an s Istinom spuštamo i s Istinom on silazi. A tebe smo poslali samo kao donositelja radosnih vijesti i upozoritelja"
        },
        {
            "chapter": 17,
            "verse": 106,
            "text": "I kao Kur'an, sve dio po dio ga objavljujemo da bi ga ti ljudima malo-pomalo kazivao, i prema potrebi ga objavljujemo"
        },
        {
            "chapter": 17,
            "verse": 107,
            "text": "Reci: \"Vjerovali u njega ili ne vjerovali, oni kojima je još prije objavljivanja njegova dato znanje padaju licem na tlo, čineći sedždu, kad im se on čita"
        },
        {
            "chapter": 17,
            "verse": 108,
            "text": "I govore: \"Uzvišen neka je Gospodar naš, obećanje Gospodara našeg se ispunilo"
        },
        {
            "chapter": 17,
            "verse": 109,
            "text": "i padaju licem na tle plačući, i on im uvećava strahopoštovanje"
        },
        {
            "chapter": 17,
            "verse": 110,
            "text": "Reci: \"Zovite Ga: 'Allahu', ili zovite: 'Svemilosni', a kako Ga god budete zvali, Njegova su imena najljepša. Ne izgovaraj na sav glas Kur'an kad molitvu obavljaš, a i ne prigušuj ga; traži sredinu između toga"
        },
        {
            "chapter": 17,
            "verse": 111,
            "text": "I reci: \"Sva hvala Allahu Koji Sebi nije uzeo djeteta i Koji u vlasti nema ortaka, i Kome ne treba zaštitnik zbog nemoći\" - i istinski Ga veličaj"
        },
        {
            "chapter": 18,
            "verse": 1,
            "text": "Sva hvala neka je Allahu Koji Svome robu objavljuje Knjigu, i nije je dao iskrivljenu"
        },
        {
            "chapter": 18,
            "verse": 2,
            "text": "nego ispravnu, da teškom kaznom, koju će On dati, opomene, a da vjernike koji čine dobra djela divnom nagradom obraduje"
        },
        {
            "chapter": 18,
            "verse": 3,
            "text": "U njoj će vječno boraviti"
        },
        {
            "chapter": 18,
            "verse": 4,
            "text": "i da upozori one koji govore: \"Allah je Sebi uzeo sina"
        },
        {
            "chapter": 18,
            "verse": 5,
            "text": "O tome oni ništa ne znaju, a ni preci njihovi. Kako krupna riječ izlazi iz usta njihovih! Oni ne govore drugo do laži"
        },
        {
            "chapter": 18,
            "verse": 6,
            "text": "Pa zar ćeš ti za njima od tuge svisnuti, ako oni u ovaj govor neće da povjeruju"
        },
        {
            "chapter": 18,
            "verse": 7,
            "text": "Sve što je na Zemlji Mi smo kao ukras njoj stvorili da iskušamo ljude ko će od njih bolje postupati"
        },
        {
            "chapter": 18,
            "verse": 8,
            "text": "i zaista ćemo Mi sve što je na njoj u opustošeno tlo pretvoriti"
        },
        {
            "chapter": 18,
            "verse": 9,
            "text": "Misliš li ti da su stanovnici pećine i Rekima bili čudo među znakovima Našim"
        },
        {
            "chapter": 18,
            "verse": 10,
            "text": "Kad se nekoliko momaka u pećinu sklonilo pa reklo: \"Gospodaru naš, daruj nam Svoju milost i daj da ovo naše stanje na dobro izađe"
        },
        {
            "chapter": 18,
            "verse": 11,
            "text": "I Mi smo ih u pećini dubokim snom za dugo godina uspavali"
        },
        {
            "chapter": 18,
            "verse": 12,
            "text": "poslije smo ih probudili da znamo koja će od dvije skupine bolje izračunati koliko su vremena proboravili"
        },
        {
            "chapter": 18,
            "verse": 13,
            "text": "A Mi tebi kazujemo vijest njihovu po Istini. Tu su bili mladići, vjerovali su u Gospodara svoga, a Mi smo im Uputu još više povećali"
        },
        {
            "chapter": 18,
            "verse": 14,
            "text": "Osnažili smo bili njihova srca kad su se digli i rekli: \"Gospodar naš - Gospodar je nebesa i Zemlje, mi se nećemo pored Njega drugom bogu moliti, jer bismo tada ono što je daleko od istine govorili"
        },
        {
            "chapter": 18,
            "verse": 15,
            "text": "Narod ovaj naš je, mimo Njega, druge bogove prihvatio, zašto o njima jasan dokaz ne donesu? A ima li većeg zulumćara od onoga koji o Allahu laž iznosi"
        },
        {
            "chapter": 18,
            "verse": 16,
            "text": "Kad napustite njih i one koje mimo Allaha obožavaju, sklonite se u pećinu, Gospodar vaš će vas milošću Svojom obasuti i za vas će ono što će vam korisno biti pripremiti"
        },
        {
            "chapter": 18,
            "verse": 17,
            "text": "I ti si mogao vidjeti kako Sunce, kada se rađa - obilazi pećinu s desne strane, a kada zalazi - zaobilazi je s lijeve strane, a oni su bili u sredini njezinoj. To je znak Allahov! Koga Allah uputi - on je i upućen, a koga na stranputicu odvede, ti mu nećeš naći zaštitnika koji će ga naputiti"
        },
        {
            "chapter": 18,
            "verse": 18,
            "text": "I pomislio bi da su budni, ali oni su spavali; i Mi smo ih prevrtali sad na desnu, sad na lijevu stranu, a pas njihov, opruženih prednjih šapa, na ulazu je ležao; da si ih vidio, od njih bi pobjegao i strah bi te uhvatio"
        },
        {
            "chapter": 18,
            "verse": 19,
            "text": "I Mi smo ih, isto tako, probudili da bi jedni druge pitali. \"Koliko ste ovdje ostali?\", upita jedan od njih. \"Ostali smo dan ili dio dana\", odgovoriše. \"Gospodar vaš najbolje zna koliko ste ostali\", rekoše. \"Pošaljite jednog od vas s ovim srebrenjacima vašim u grad, pa nek vidi u koga je najčistije jelo i neka vam od njega donese hrane i neka bude pažljiv, neka nikome ne govori ništa o vama"
        },
        {
            "chapter": 18,
            "verse": 20,
            "text": "jer, ako oni doznaju za vas, kamenovat će vas ili će vas nasilu u svoju vjeru obratiti, i tada nikad nećete uspjeti"
        },
        {
            "chapter": 18,
            "verse": 21,
            "text": "I Mi smo, isto tako, učinili da oni za njih saznaju, da bi se uvjerili da je istinito Allahovo obećanje i da u čas oživljenja nema nikakve sumnje, kada su se između sebe o njima raspravljali, i rekli: \"Sagradite nad njima kakvu ogradu, Gospodar njihov najbolje zna ko su oni.\" A onda oni do čijih se riječi najviše držalo rekoše: \"Napravit ćemo nad njima bogomolju"
        },
        {
            "chapter": 18,
            "verse": 22,
            "text": "Neki će reći: \"Bila su trojica, pas njihov je bio četvrti\", a neki će govoriti: \"Bila su peterica, pas njihov je bio šesti\", nagađajući o onome što je čulima nedokučivo, dok će neki reći: \"Bila su sedmerica, a pas njihov bio je osmi.\" Reci: \"Gospodar moj najbolje zna njihov broj, samo malo njih to zna. Zato ne raspravljaj o njima osim površno i lijepo, i ne pitaj o njima od njih nikoga"
        },
        {
            "chapter": 18,
            "verse": 23,
            "text": "I ni u kom slučaju ne reci: \"Uradit ću to sigurno sutra"
        },
        {
            "chapter": 18,
            "verse": 24,
            "text": "ne dodavši: \"Ako Allah da!\" A kada zaboraviš, sjeti se Gospodara svoga i reci: \"Gospodar moj će me uputiti na ono što je bliže ispravnom od ovoga"
        },
        {
            "chapter": 18,
            "verse": 25,
            "text": "A oni su ostali u pećini svojoj tri stotine godina, a k tome dodajte još devet"
        },
        {
            "chapter": 18,
            "verse": 26,
            "text": "Reci: \"Allah najbolje zna koliko su ostali; ono što je čulima nedokučivo samo On zna. Kako On sve vidi, kako On sve čuje! Oni nemaju drugog zaštitnika osim Njega, a On ne pridružuje nikoga u vlasti Svojoj"
        },
        {
            "chapter": 18,
            "verse": 27,
            "text": "A ti kazuj iz Knjige Gospodara svoga ono što ti se objavljuje, Njegovim riječima nema preinačitelja, i ti, osim kod Njega, nećeš naći utočišta nikakva"
        },
        {
            "chapter": 18,
            "verse": 28,
            "text": "Budi strpljiv uz one koji se Gospodaru svome mole ujutro i navečer u želji za Licem Njegovim, i ne skidaj očiju svojih s njih iz želje za sjajem u životu na ovome svijetu, i ne slušaj onoga čije smo srce da Nas spominje nehajnim učinili, koji strast svoju slijedi i čiji su postupci propali"
        },
        {
            "chapter": 18,
            "verse": 29,
            "text": "I reci: \"Istina dolazi od Gospodara vašeg, pa ko hoće - neka vjeruje, a ko hoće - neka ne vjeruje!' Mi smo zulumćarima pripremili Vatru čiji će ih plamen sa svih strana obuhvatiti; ako zamole pomoć, pomoći će im se tekućinom poput rastopljene kovine koja će lica ispeći. Užasna li pića i grozna li boravišta"
        },
        {
            "chapter": 18,
            "verse": 30,
            "text": "One koji budu vjerovali i dobra djela činili - a Mi doista ne uništavamo nagradu onome koji je dobra djela činio –"
        },
        {
            "chapter": 18,
            "verse": 31,
            "text": "njih čekaju sigurno vrtovi Adna, kroz koje rijeke teku, u njima će se narukvicama od zlata kititi i u zelena odijela od dibe i kadife oblačiti, na divanima će u njima naslonjeni biti. Divne li nagrade i krasna li boravišta"
        },
        {
            "chapter": 18,
            "verse": 32,
            "text": "I navedi im kao primjer dva čovjeka: jednom od njih smo dva vrta lozom zasađena dali i palmama ih opasali, a između njih njive postavili"
        },
        {
            "chapter": 18,
            "verse": 33,
            "text": "Oba vrta davala su svoj plod, ničega nije manjkalo, a kroz sredinu njihovu smo rijeku proveli"
        },
        {
            "chapter": 18,
            "verse": 34,
            "text": "On je i drugih plodova imao, i reče drugu svome, dok je s njim razgovarao: \"Od tebe sam bogatiji i jačeg sam roda"
        },
        {
            "chapter": 18,
            "verse": 35,
            "text": "I uđe u vrt svoj, čineći zulum sebi, govoreći: \"Ne mislim da će ovaj ikada propasti"
        },
        {
            "chapter": 18,
            "verse": 36,
            "text": "i ne mislim da će Smak svijeta ikada doći; a ako budem vraćen Gospodaru svome, sigurno ću nešto bolje od ovoga naći"
        },
        {
            "chapter": 18,
            "verse": 37,
            "text": "I reče mu drug njegov, dok je s njim razgovarao: \"Zar ne vjeruješ u Onoga Koji te je od Zemlje stvorio, zatim od kapi sjemena, i najzad te potpunim čovjekom učinio"
        },
        {
            "chapter": 18,
            "verse": 38,
            "text": "Što se mene tiče, On, Allah, moj je Gospodar i ja Gospodaru svome ne pridružujem u obožavanju nikoga"
        },
        {
            "chapter": 18,
            "verse": 39,
            "text": "A zašto nisi, kad si u vrt ušao, rekao: 'Mašallah! Snaga je samo u Allaha!' Ako vidiš da je u mene manje blaga i manje roda nego u tebe"
        },
        {
            "chapter": 18,
            "verse": 40,
            "text": "pa Gospodar moj može mi bolji vrt od tvoga dati, a na tvoj nepogodu s neba poslati, pa da ostane samo klizava ledina bez ičega"
        },
        {
            "chapter": 18,
            "verse": 41,
            "text": "ili da mu voda u ponor ode pa da je ne mogneš pronaći nikada"
        },
        {
            "chapter": 18,
            "verse": 42,
            "text": "I propadoše plodovi njegovi i on poče pljeskati rukama svojim žaleći za onim što je na njega utrošio a loza se bijaše povaljala po podupiračima svojim - i govoraše: \"Kamo sreće da Gospodaru svome nisam nikoga u obožavanju pridruživao"
        },
        {
            "chapter": 18,
            "verse": 43,
            "text": "I nije imao nikoga ko bi mu mogao pomoći, osim Allaha; a sam sebi nije mogao pomoći"
        },
        {
            "chapter": 18,
            "verse": 44,
            "text": "Tada može pomoći samo Allah, Istiniti, On daje najbolju nagradu i čini da se sve na najbolji način okonča"
        },
        {
            "chapter": 18,
            "verse": 45,
            "text": "Navedi im kao primjer da je život na ovom svijetu kao bilje, koje i poslije natapanja vodom, koju Mi s neba spuštamo, ipak postane suho i vjetrovi ga raznesu. A Allah nad svime ima moć"
        },
        {
            "chapter": 18,
            "verse": 46,
            "text": "Imetak i sinovi ukras su u životu na Ovom svijetu, a dobra djela koja ostaju, bolja su kod Gospodara tvoga po nagradi i bolja po nadi"
        },
        {
            "chapter": 18,
            "verse": 47,
            "text": "Na dan kada planine uklonimo, i kada vidiš da je površina Zemlje pregledna - a njih smo već sakupili, ni jednog nismo izostavili"
        },
        {
            "chapter": 18,
            "verse": 48,
            "text": "pred Gospodarom tvojim bit će oni u redove poredani: \"Došli ste nam onako kako smo vas prvi put stvorili, a tvrdili ste da vam nećemo vrijeme za oživljavanje odrediti"
        },
        {
            "chapter": 18,
            "verse": 49,
            "text": "I Knjiga će biti postavljena i vidjet ćete prestupnike prestravljene zbog onoga što je u njoj. \"Teško nama!\", govorit će, \"kakva je ovo knjiga, ni mali ni veliki grijeh nije propustila, sve je nabrojala!\" I naći će upisano ono što su radili. Gospodar tvoj neće nikome zulum učiniti"
        },
        {
            "chapter": 18,
            "verse": 50,
            "text": "I kada smo rekli melecima: \"Sedždu Ademu učinite!\", svi sedždu učiniše osim Iblisa, on je bio jedan od džina, pa je prema zapovijesti Gospodara svoga buntovan bio. Pa zar ćete njega i porod njegov, pored Mene, kao prijatelja prihvatiti, kad su vam oni neprijatelji? Kako je šejtan loša zamjena zulumćarima"
        },
        {
            "chapter": 18,
            "verse": 51,
            "text": "Ja nisam uzimao njih za svjedoke prilikom stvaranja nebesa i Zemlje niti prilikom stvaranja njih samih, i za pomagače nisam uzimao one koji na krivi put upućuju"
        },
        {
            "chapter": 18,
            "verse": 52,
            "text": "I na Dan kada On rekne: \"Pozovite one za koje ste tvrdili da su ortaci Moji\", i kad ih pozovu, oni im se neće odazvati, a između njih ćemo mjesto propasti postaviti"
        },
        {
            "chapter": 18,
            "verse": 53,
            "text": "I ugledat će prestupnici Vatru i uvjerit će se da će u nju pasti i neće je moći izbjeći"
        },
        {
            "chapter": 18,
            "verse": 54,
            "text": "U ovom Kur'anu Mi na razne načine objašnjavamo ljudima svakovrsne primjere, ali je čovjek, više nego iko, spreman da raspravlja"
        },
        {
            "chapter": 18,
            "verse": 55,
            "text": "A ljude, kada im dolazi uputa, odvraća od vjerovanja i od toga da od Gospodara svoga mole oprost samo to što traže da ih zadesi kazna koja je bila pravilo za prethodnike ili što čekaju da im dođe kazna sučelice"
        },
        {
            "chapter": 18,
            "verse": 56,
            "text": "Mi šaljemo poslanike samo zato da donose radosne vijesti i da upozoravaju. A nevjernici se raspravljaju, služeći se neistinama, da bi time opovrgli Istinu, i znakove Moje i ono na što su upozoreni uzimaju za podrugivanje"
        },
        {
            "chapter": 18,
            "verse": 57,
            "text": "Ima li većeg zulumćara od onoga koji, kad na znakove i ajete Gospodara svoga bude podsjećen, za njih ne haje, a zaboravlja ono što su ruke njegove pripravile?! Mi na srca njihova pokrivače stavljamo da Kur'an ne shvate i gluhim ih učinimo; i ako ih ti na Pravi put pozoveš oni, kad su takvi, nikad neće Pravim putem poći"
        },
        {
            "chapter": 18,
            "verse": 58,
            "text": "Gospodar tvoj je Oprostitelj grijeha i milostiv je; da ih On za ono što zaslužuju kažnjava, odmah bi ih na muke stavio. Ali, njih čeka čas određeni od koga utočište neće naći"
        },
        {
            "chapter": 18,
            "verse": 59,
            "text": "A ona naselja smo razorili zato što su stanovnici njihovi zulum učinili i za propast njihovu smo tačno vrijeme odredili"
        },
        {
            "chapter": 18,
            "verse": 60,
            "text": "I kada Musa reče momku svome: \"Sve ću ići dok ne stignem do mjesta gdje se sastaju dva mora, ili ću dugo, dugo ići"
        },
        {
            "chapter": 18,
            "verse": 61,
            "text": "I kad njih dvojica stigoše do mjesta na kome se ona sastaju, zaboraviše na ribu svoju, pa ona u moru sebi put zasiječe"
        },
        {
            "chapter": 18,
            "verse": 62,
            "text": "A kad se udaljiše, Musa reče momku svome: \"Daj nam užinu našu, umorili smo se od ovog našeg putovanja"
        },
        {
            "chapter": 18,
            "verse": 63,
            "text": "Vidi!\", reče on, \"kad smo kod one stijene svratili, ja sam zaboravio onu ribu - sam šejtan je učinio da je zaboravim, da ti je ne spomenem - pa se ona prihvati svoga puta u moru, čudnovato"
        },
        {
            "chapter": 18,
            "verse": 64,
            "text": "E, to je ono što tražimo!\", reče Musa, i njih dvojica se vratiše putem kojim su bili došli"
        },
        {
            "chapter": 18,
            "verse": 65,
            "text": "i nađoše jednoga Našeg roba kojem smo milost Našu darovali i onome što samo Mi znamo, naučili"
        },
        {
            "chapter": 18,
            "verse": 66,
            "text": "Mogu li da te pratim?\", upita Musa, \"ali da me poučiš onome čemu si ti ispravno poučen"
        },
        {
            "chapter": 18,
            "verse": 67,
            "text": "Ti se sigurno nećeš moći sa mnom strpjeti\", reče onaj"
        },
        {
            "chapter": 18,
            "verse": 68,
            "text": "a i kako bi se strpio u onome o čemu ništa ne znaš"
        },
        {
            "chapter": 18,
            "verse": 69,
            "text": "Vidjet ćeš da ću biti strpljiv, ako Allah da!\", reče Musa, \"i da ti se neću ni u čemu suprotstavljati"
        },
        {
            "chapter": 18,
            "verse": 70,
            "text": "Ako ćeš me već pratiti\", reče onaj, \"onda me ni o čemu ne pitaj dok ti ja o tome prvi ne kažem"
        },
        {
            "chapter": 18,
            "verse": 71,
            "text": "I njih dvojica krenuše. I kad se u lađu ukrcaše, onaj je probuši. \"Zar je probuši da potopiš one koji na njoj plove? Učinio si nešto, doista, krupno"
        },
        {
            "chapter": 18,
            "verse": 72,
            "text": "Ne rekoh li ja\", reče onaj, \"da se ti, doista, nećeš moći strpjeti sa mnom"
        },
        {
            "chapter": 18,
            "verse": 73,
            "text": "Ne zamjeraj mi što sam zaboravio\", reče, \"i ne čini moje stanje još težim"
        },
        {
            "chapter": 18,
            "verse": 74,
            "text": "I njih dvojica krenuše. I kad sretoše jednog dječaka pa ga onaj ubi, Musa reče: \"Zašto ubi dijete bezgrešno, koje nije nikoga ubilo! Učinio si, zaista, nešto vrlo ružno"
        }
    ]
}
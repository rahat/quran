{
    "juzs": [
        {
            "chapter": 41,
            "verse": 47,
            "text": "Samo On zna kad će Smak svijeta nastupiti. A ni plodovi ne izlaze iz cvjetnih čaški svojih, i nijedno žensko ne zanese i ne rodi, a da On to ne zna. A na Dan kad ih On upita: \"Gdje su oni koje ste smatrali Meni ravnim?\", oni će odgovoriti: \"Javljamo Ti da niko od nas to ne tvrdi"
        },
        {
            "chapter": 41,
            "verse": 48,
            "text": "I neće biti onih koje su prije molili i uvjerit će se da nikud ne mogu umaći"
        },
        {
            "chapter": 41,
            "verse": 49,
            "text": "Čovjeku ne dosadi da dobro traži, a kada ga zlo zadesi, onda očajava i nadu gubi"
        },
        {
            "chapter": 41,
            "verse": 50,
            "text": "Kad ga obaspemo milošću Našom, poslije nesreće koja ga zadesi, on govori: \"Ovo sam i zaslužio, i ja ne mislim da će Čas sudnji doći. A ako budem Gospodaru svome vraćen, kod Njega me čeka Džennet.\" A Mi ćemo one koji nisu vjerovali sigurno o onom što su radili obavijestiti i da iskuse patnju tešku - doista ćemo im dati"
        },
        {
            "chapter": 41,
            "verse": 51,
            "text": "Kada čovjeku milost Svoju darujemo, on se okreće i udalji se oholo, a kad ga nevolja dotakne, onda se dugo moli"
        },
        {
            "chapter": 41,
            "verse": 52,
            "text": "Reci: \"Šta mislite, ako je Kur'an od Allaha, a vi u njega nećete da vjerujete - ko je onda u većoj zabludi od onoga koji je u protivrječju dalekom od Istine"
        },
        {
            "chapter": 41,
            "verse": 53,
            "text": "Mi ćemo im pokazati znakove Naše u daljini - na obzorjima, a i u njima samim, dok im ne bude sasvim jasno da je Kur'an istina. A zar nije dovoljno to što je Gospodar tvoj svemu svjedok"
        },
        {
            "chapter": 41,
            "verse": 54,
            "text": "Oni sumnjaju da će pred Gospodara svoga stati, a On, zaista, obuhvata sve"
        },
        {
            "chapter": 42,
            "verse": 1,
            "text": "Ha-mim"
        },
        {
            "chapter": 42,
            "verse": 2,
            "text": "Ajn-sin-kaf"
        },
        {
            "chapter": 42,
            "verse": 3,
            "text": "Eto, tako Allah, Silni i Mudri objavljuje tebi, kao i onima prije tebe"
        },
        {
            "chapter": 42,
            "verse": 4,
            "text": "Njegovo je sve što je na nebesima i sve što je na Zemlji, i On je Svevišnji, Veličanstveni"
        },
        {
            "chapter": 42,
            "verse": 5,
            "text": "Gotovo da se nebesa odozgo raspadnu! A meleki veličaju i hvale Gospodara svoga i mole oprost za one koji su na Zemlji. Nije li Allah, zaista, Oprostitelj grijeha, Milostivi"
        },
        {
            "chapter": 42,
            "verse": 6,
            "text": "Allah motri na one koji, pored Njega, zaštitnike uzimaju, a ti nisi za njihovu uputu zadužen"
        },
        {
            "chapter": 42,
            "verse": 7,
            "text": "Eto, tako Mi tebi objavljujemo Kur'an, na arapskom jeziku, da bi upozoravao Majku naselja i one oko nje i upozorio na Dan sakupljanja - u koji nema nikakve sumnje. Jedni će u Džennet, a drugi u Džehennem"
        },
        {
            "chapter": 42,
            "verse": 8,
            "text": "A da Allah hoće, učinio bi ih sljedbenicima jedne vjere, ali, On u milost Svoju uvodi koga On hoće, a zulumćari nemaju ni zaštitnika, ni pomagača"
        },
        {
            "chapter": 42,
            "verse": 9,
            "text": "Zar oni da druge, a ne Njega, za zaštitnike uzimaju?! Pa Allah-baš On je jedini Zaštitnik, On oživljava mrtve i On nad svime ima moć"
        },
        {
            "chapter": 42,
            "verse": 10,
            "text": "A u čemu god se vi razišli, presuda za to u Allaha je! To vam je, eto, Allah, Gospodar moj-u Njega se ja uzdam i Njemu se obraćam"
        },
        {
            "chapter": 42,
            "verse": 11,
            "text": "Stvoritelj nebesa i Zemlje bez prethodnog primjera! Učinio vam je od vaše vrste parove, i od stoke parove. Tako vas rasprostire. Ništa nije kao On! On je Svečujući i Svevideći"
        },
        {
            "chapter": 42,
            "verse": 12,
            "text": "U Njega su ključevi nebesa i Zemlje, On daje opskrbu u izobilju kome hoće, a i uskraćuje; On, uistinu, zna sve"
        },
        {
            "chapter": 42,
            "verse": 13,
            "text": "On vam propisuje u vjeri isto ono što je naredio Nuhu i ono što objavljujemo tebi, i ono što smo naredili Ibrahimu i Musau i Isau: \"Pravu vjeru ispovijedajte i u tome se ne podvajajte!\" Teško je višebošcima ono u što ih pozivaš. Allah odabire za Svoju vjeru onoga koga On hoće i upućuje u nju onoga ko Mu se iskreno obrati"
        },
        {
            "chapter": 42,
            "verse": 14,
            "text": "A oni su se, baš onda kad im je došlo znanje, iz zlobe međusobne podvojili. I da nije Riječi Gospodara tvoga prije izrečene o odgađanju kazne do roka određenog, njima bi bilo već presuđeno. A oni kojima se poslije njih Knjiga u nasljedstvo ostavlja, spram nje su u sumnji velikoj"
        },
        {
            "chapter": 42,
            "verse": 15,
            "text": "K tome ti pozivaj i budi ustrajan, onako kako ti se naređuje, i ne slijedi hirove njihove, i reci: \"Ja vjerujem u knjige koje je Allah objavio, i naređeno mi je da među vama pravedan budem; Allah je i naš i vaš Gospodar, nama naša, a vama vaša djela; nema prepiranja između nas i vas; Allah će nas sve sabrati, a kod Njega je konačno odredište"
        },
        {
            "chapter": 42,
            "verse": 16,
            "text": "A oni koji se o Allahu raspravljaju nakon što je Njegov poziv prihvaćen - njihovi dokazi su ništavni kod njihova Gospodara; na njima je gnjev i njima pripada patnja žestoka"
        },
        {
            "chapter": 42,
            "verse": 17,
            "text": "Allah je Onaj Koji je Knjigu s Istinom i Mjerilo objavio! A šta ti znaš - možda je Čas kijameta blizu"
        },
        {
            "chapter": 42,
            "verse": 18,
            "text": "Požuruju ga oni koji u njega ne vjeruju, a oni koji vjeruju, zbog njega strahuju i daje istina zbilja znaju. Eto, doista su oni koji raspravljaju o Času kijameta u velikoj zabludi"
        },
        {
            "chapter": 42,
            "verse": 19,
            "text": "Allah je dobrostiv prema robovima Svojim; On daje opskrbu kome hoće, i On je Moćni i Silni"
        },
        {
            "chapter": 42,
            "verse": 20,
            "text": "Ko bude želio usjev drugog svijeta, njegov usjev ćemo i povećati! A ko bude želio usjev dunjaluka, dat ćemo mu ga, ali na ahiretu on nema nikakva udjela"
        },
        {
            "chapter": 42,
            "verse": 21,
            "text": "Zar oni da imaju ortake koji im propisuju da vjeruju ono što Allah nije naredio? Da nije Riječi odluke, njima bi već bilo presuđeno. A zulumćarima, doista, pripada patnja bolna"
        },
        {
            "chapter": 42,
            "verse": 22,
            "text": "Vidjet ćeš zulumćare kako strepe zbog onoga što su činili, a to će ih sigurno stići; a oni koji su vjerovali i dobra djela činili bit će u divnim džennetskim baščama, sve što zažele imat će u Gospodara svoga; bit će to blagodat velika"
        },
        {
            "chapter": 42,
            "verse": 23,
            "text": "To je ono čime Allah obveseljava Svoje robove koji vjeruju i čine dobra djela. Reci: \"Ne tražim ja za ovo nikakvu nagradu od vas, osim što tražim pažnju rodbinsku.\" A ko učini dobro, Mi ćemo njemu za to povećati dobro. Doista je, Allah, Onaj Koji oprašta grijehe i zahvalan je"
        },
        {
            "chapter": 42,
            "verse": 24,
            "text": "Zar oni da govore: \"On izmišlja o Allahu laži!\" A ako hoće, Allah će tvoje srce zapečatiti! Allah poništava neistinu i utvrđuje Istinu riječima Svojim; On dobro zna šta se u grudima krije"
        },
        {
            "chapter": 42,
            "verse": 25,
            "text": "On je Onaj Koji prima pokajanje od robova Svojih i prašta loše postupke i zna šta radite"
        },
        {
            "chapter": 42,
            "verse": 26,
            "text": "I odaziva se onima koji vjeruju i čine dobra djela i iz dobrote Svoje im i više pruža, a nevjernike čeka žestoka patnja"
        },
        {
            "chapter": 42,
            "verse": 27,
            "text": "A kad bi Allah Svojim robovima preobilnu opskrbu davao, oni bi se na Zemlji osilili, ali On je daje s mjerom, onoliko koliko hoće! Zaista On u potpunosti zna i vidi robove Svoje"
        },
        {
            "chapter": 42,
            "verse": 28,
            "text": "On je i Onaj Koji spušta kišu kad oni izgube svaku nadu i rasprostire milost Svoju; On je, uistinu, Zaštitnik, Hvaljeni"
        },
        {
            "chapter": 42,
            "verse": 29,
            "text": "Među znakovima Njegovim je stvaranje nebesa i Zemlje i živih bića koja je rasijao po njima; On ih je kadar sve sabrati kad bude htio"
        },
        {
            "chapter": 42,
            "verse": 30,
            "text": "Nesreća koja vas zadesi je zbog onoga što su ruke vaše stekle, a mnogo toga On i oprosti"
        },
        {
            "chapter": 42,
            "verse": 31,
            "text": "A vi Mu na Zemlji nećete moći umaći, i vi osim Allaha nemate ni zaštitnika ni pomagača"
        },
        {
            "chapter": 42,
            "verse": 32,
            "text": "I među znakovima Njegovim su lađe nalik na brda koje morem plove"
        },
        {
            "chapter": 42,
            "verse": 33,
            "text": "Ako želi, On umiri vjetar i one na površini njegovoj ostaju nepokretne - doista u tome ima znakova za svakog strpljivog, zahvalnog"
        },
        {
            "chapter": 42,
            "verse": 34,
            "text": "ili ih potopi, zbog onog što su zaradili - a mnogo toga On i oprosti"
        },
        {
            "chapter": 42,
            "verse": 35,
            "text": "da bi oni koji raspravljaju o ajetima i znakovima Našim znali da nemaju kud umaći"
        },
        {
            "chapter": 42,
            "verse": 36,
            "text": "Ono što vam je dato, samo je uživanje u životu dunjalučkom, a ono što je u Allaha - bolje je i trajnije za one koji vjeruju i na Gospodara svoga se oslanjaju"
        },
        {
            "chapter": 42,
            "verse": 37,
            "text": "I za one koji se klone velikih grijeha i razvrata i koji, kad se rasrde, opraštaju"
        },
        {
            "chapter": 42,
            "verse": 38,
            "text": "I za one koji se Gospodaru svome odazivaju, i namaz klanjaju, i o poslovima svojim se dogovaraju, a dio od onoga čime smo ih opskrbili udjeljuju"
        },
        {
            "chapter": 42,
            "verse": 39,
            "text": "i za one koji, kada ugnjetavanju budu izvrgnuti, uzvrate"
        },
        {
            "chapter": 42,
            "verse": 40,
            "text": "Kazna za zlo je slično zlo, a onoga koji oprosti i izmiri se Allah će nagraditi; On, uistinu, ne voli zulumćare"
        },
        {
            "chapter": 42,
            "verse": 41,
            "text": "A onaj ko uzvrati nakon što mu je zulum učinjen, pa takvi ne mogu biti kažnjeni"
        },
        {
            "chapter": 42,
            "verse": 42,
            "text": "Bit će kažnjeni oni koji ljude tlače i bez ikakva osnova red na Zemlji narušavaju; njih čeka bolna patnja"
        },
        {
            "chapter": 42,
            "verse": 43,
            "text": "A ko se strpi i oprosti, doista to u istinske postupke spada"
        },
        {
            "chapter": 42,
            "verse": 44,
            "text": "A kome Allah da da je u zabludi, tome pomagača poslije Njega neće biti! I ti ćeš vidjeti kako će zulumćari, kad ugledaju patnju, povikati: \"Postoji li ikakav način da budemo opet vraćeni"
        },
        {
            "chapter": 42,
            "verse": 45,
            "text": "I vidjet ćeš kako se poniženi i klonuli Vatri izlažu, a oni je kradimice gledaju. Oni koji su vjerovali, reći će: \"Doista su stradalnici oni koji na Kijametskom danu i sebe i porodice svoje upropaste!\" A zar zulumćari neće biti u neprestanoj patnji"
        },
        {
            "chapter": 42,
            "verse": 46,
            "text": "Njima neće biti zaštitnika da im pomognu, osim Allaha; a kome Allah da da je u zabludi, takav put spasa neće ni imati"
        },
        {
            "chapter": 42,
            "verse": 47,
            "text": "Odazovite se Gospodaru svome prije nego što dođe Dan koji Allah neće zaustaviti. Taj Dan utočišta nećete imati i nećete moći poricati"
        },
        {
            "chapter": 42,
            "verse": 48,
            "text": "A ako se okrenu - pa, Mi tebe nismo ni poslali da nad njima bdiješ, ti si dužan samo saopćiti. Kad čovjeku damo da milost Našu osjeti, on joj se obraduje, a kad ih zadesi kakva nesreća zbog onoga što su uradile ruke njihove, onda čovjek blagodati ne priznaje"
        },
        {
            "chapter": 42,
            "verse": 49,
            "text": "Allahova je vlast na nebesima i na Zemlji. On stvara šta hoće! Dariva ženskinje kome hoće, a kome hoće - muškinje"
        },
        {
            "chapter": 42,
            "verse": 50,
            "text": "ili im daje i muškinje i ženskinje, a kome hoće, da da je bez poroda; On je, uistinu, Onaj Koji sve zna i svemoćan je"
        },
        {
            "chapter": 42,
            "verse": 51,
            "text": "Nijednom čovjeku nije dato da mu se Allah obraća, osim objavom, ili iza zastora, ili da pošalje izaslanika, pa s dozvolom Njegovom objavi ono što On hoće. On je, zaista, uzvišen i mudar"
        },
        {
            "chapter": 42,
            "verse": 52,
            "text": "Tako Mi i tebi objavljujemo Kur'an iz odredbe Naše. Ti nisi znao šta je Knjiga, niti što je vjerovanje, ali smo je Mi učinili svjetlom pomoću kojeg upućujemo one robove Naše koje želimo. A Ti, zaista, ukazuješ na Pravi put"
        },
        {
            "chapter": 42,
            "verse": 53,
            "text": "na put Allahov, Kome pripada sve što je na nebesima i sve što je na Zemlji. I, eto, Allahu se sve vraća"
        },
        {
            "chapter": 43,
            "verse": 1,
            "text": "Ha-mim"
        },
        {
            "chapter": 43,
            "verse": 2,
            "text": "Tako Mi Knjige jasne"
        },
        {
            "chapter": 43,
            "verse": 3,
            "text": "Mi je objavljujemo kao Kur'an na arapskom jeziku, da biste razumjeli"
        },
        {
            "chapter": 43,
            "verse": 4,
            "text": "a on je u Glavnoj knjizi, u Nas, cijenjen i savršen"
        },
        {
            "chapter": 43,
            "verse": 5,
            "text": "Zar da odustanemo Opomenu vam saopćavati zato što svaku mjeru zla prelazite"
        },
        {
            "chapter": 43,
            "verse": 6,
            "text": "A koliko smo Mi prijašnjim narodima vjerovjesnika poslali"
        },
        {
            "chapter": 43,
            "verse": 7,
            "text": "i nijedan im vjerovjesnik nije došao, a da ga nisu izrugivali"
        },
        {
            "chapter": 43,
            "verse": 8,
            "text": "Zato smo uništavali one koji su od ovih moćniji bili, a prethodio je primjer prijašnjih naroda"
        },
        {
            "chapter": 43,
            "verse": 9,
            "text": "Pa ako ih upitaš ko je stvorio nebesa i Zemlju, oni će sigurno reći: \"Stvorio ih je Silni i Sveznajući"
        },
        {
            "chapter": 43,
            "verse": 10,
            "text": "Onaj Koji vam je Zemlju kolijevkom učinio i po njoj vam prolaze stvorio, da biste se usmjeravali"
        },
        {
            "chapter": 43,
            "verse": 11,
            "text": "Onaj Koji s neba s mjerom spušta vodu, pomoću koje u život vraćamo mrtve predjele - tako ćete i vi biti iz grobova izvedeni"
        },
        {
            "chapter": 43,
            "verse": 12,
            "text": "Onaj Koji stvara stvorenja svake vrste i daje vam lađe i stoku da na njima putujete"
        },
        {
            "chapter": 43,
            "verse": 13,
            "text": "da se na palubama i leđima njihovim smjestite i da se, potom, kada se smjestite na njih, sjetite blagodati Gospodara svoga i da reknete: \"Slavljen i Uzvišen neka je Onaj Koji nam je ovo potčinio, mi to sami ne bismo mogli postići"
        },
        {
            "chapter": 43,
            "verse": 14,
            "text": "i mi ćemo se sigurno Gospodaru svome vratiti"
        },
        {
            "chapter": 43,
            "verse": 15,
            "text": "A oni Njemu jedan dio Njegovih robova pripisuju. Čovjek je, zaista, očevidni nezahvalnik"
        },
        {
            "chapter": 43,
            "verse": 16,
            "text": "Zar da između onih koje On stvara uzima Sebi kćeri, a vama odabire sinove"
        },
        {
            "chapter": 43,
            "verse": 17,
            "text": "A kad neko od njih bude obaviješten o onome što Svemilosnom sličnim pripisuje, lice mu se ojađenom pomrači"
        },
        {
            "chapter": 43,
            "verse": 18,
            "text": "Zar da ono koje u nakitu biva podizano i koje pri sporenju nejasno zbori pripisuju Allahu"
        },
        {
            "chapter": 43,
            "verse": 19,
            "text": "Oni meleke koji su robovi Svemilosnog ženskinjem smatraju. Da nisu prisustvovali stvaranju njihovu?! Njihova tvrdnja bit će zapisana i oni će odgovarati"
        },
        {
            "chapter": 43,
            "verse": 20,
            "text": "I oni vele: \"Da je htio Svemilosni, njih ne bismo obožavali!\" Oni o tome ništa ne znaju, oni samo lažu"
        },
        {
            "chapter": 43,
            "verse": 21,
            "text": "Ili smo im dali Knjigu prije toga pa se nje pridržavaju"
        },
        {
            "chapter": 43,
            "verse": 22,
            "text": "Oni čak govore: \"Mi smo zatekli pretke naše kako ispovijedaju vjeru i, prateći njihove tragove, mi smo na Pravom putu"
        },
        {
            "chapter": 43,
            "verse": 23,
            "text": "Isto tako, prije tebe, Mi ni u jedan grad nismo poslanika poslali, a da oni koji su raskošno živjeli nisu govorili: \"Zatekli smo pretke naše kako ispovijedaju vjeru i mi tragove njihove slijedimo"
        },
        {
            "chapter": 43,
            "verse": 24,
            "text": "Zar i onda\", govorio bi on, \"kad vam ja donosim bolju od one koju ste od predaka vaših upamtili?\" A oni bi odgovarali: \"Ne vjerujemo mi u ono što je po vama poslano"
        },
        {
            "chapter": 43,
            "verse": 25,
            "text": "I Mi smo ih kažnjavali, pa vidi kakav je bio kraj onih koji su poslanike u laž ugonili"
        },
        {
            "chapter": 43,
            "verse": 26,
            "text": "A kad Ibrahim reče ocu svome i narodu svome: \"Nemam ja ništa s onima koje vi obožavate"
        },
        {
            "chapter": 43,
            "verse": 27,
            "text": "osim s Onim Koji me je stvorio, jer će me On, doista, na Pravi put uputiti"
        },
        {
            "chapter": 43,
            "verse": 28,
            "text": "I On to učini riječju trajnom za potomstvo svoje, da bi se vratili"
        },
        {
            "chapter": 43,
            "verse": 29,
            "text": "A Ja sam čak dopustio ovima, a i precima njihovim da uživaju sve dok im nije došla Istina i Poslanik očevidni"
        },
        {
            "chapter": 43,
            "verse": 30,
            "text": "A kad im je Istina došla, rekoše: \"Ovo je vradžbina, i mi u nju nikako ne vjerujemo"
        },
        {
            "chapter": 43,
            "verse": 31,
            "text": "I rekoše: \"Zašto ovaj Kur'an nije objavljen nekom velikom čovjeku iz ova dva grada"
        },
        {
            "chapter": 43,
            "verse": 32,
            "text": "A da oni ne raspodjeljuju milost Gospodara tvoga?! Mi raspodjeljujemo među njima ono što im je potrebno za život na dunjaluku i Mi jedne nad drugima uzdižemo po stepenima, da bi jedni druge uzimali da im služe. A milost Gospodara tvoga bolja je od onoga što oni gomilaju"
        },
        {
            "chapter": 43,
            "verse": 33,
            "text": "A da neće svi ljudi postati jedan ummet - nevjernici, Mi bismo krovove kuća, onih koji ne vjeruju u Svemilosnog, od srebra učinili, a i stepeništa uz koja se penju"
        },
        {
            "chapter": 43,
            "verse": 34,
            "text": "i vrata kuća njihovih i divane na kojima se odmaraju"
        },
        {
            "chapter": 43,
            "verse": 35,
            "text": "i ukrase od zlata bismo im dali, jer sve je to samo uživanje u životu dunjalučkom, a ahiret, u Gospodara tvoga, bit će za bogobojazne"
        },
        {
            "chapter": 43,
            "verse": 36,
            "text": "Onome ko se bude slijepim pravio pred Opomenom Svemilosnog, Mi ćemo šejtana natovariti, pa će mu on nerazdvojni drug postati"
        },
        {
            "chapter": 43,
            "verse": 37,
            "text": "oni - šejtani ljude će od Pravog puta odvraćati, a oni će misliti da su na Pravom putu"
        },
        {
            "chapter": 43,
            "verse": 38,
            "text": "I kada koji od njih dođe pred Nas, reći će: \"Kamo sreće da je između mene i tebe bila tolika razdaljina kolika je između istoka i zapada! Kako si ti bio zao drug"
        },
        {
            "chapter": 43,
            "verse": 39,
            "text": "Taj dan neće vam koristiti to što ćete u patnji zajedno biti, kad ste zulum činili"
        },
        {
            "chapter": 43,
            "verse": 40,
            "text": "Zar ti da dozoveš gluhe i uputiš slijepe i one koji su u očitaj zabludi"
        },
        {
            "chapter": 43,
            "verse": 41,
            "text": "Ako bismo ti dušu uzeli, njih bismo, sigurno, kaznili"
        },
        {
            "chapter": 43,
            "verse": 42,
            "text": "ili, kad bismo ti htjeli pokazati ono što smo im obećali, pa Mi nad njima, zaista, potpunu moć imamo"
        },
        {
            "chapter": 43,
            "verse": 43,
            "text": "Zato se drži onoga što ti se objavljuje, a ti si, uistinu, na Pravom putu"
        },
        {
            "chapter": 43,
            "verse": 44,
            "text": "Kur'an je, zaista, čast i tebi i narodu tvome; pa bit ćete pitani"
        },
        {
            "chapter": 43,
            "verse": 45,
            "text": "A pitaj one koje smo prije tebe od Naših poslanika poslali-da li smo Mi naređivali da se, osim Svemilosnog, božanstva obožavaju"
        },
        {
            "chapter": 43,
            "verse": 46,
            "text": "Još davno Mi smo poslali Musaa sa znamenjima Našim faraonu i glavešinama njegovim, i on je rekao: \"Ja sam, doista, Gospodara svjetova poslanik"
        },
        {
            "chapter": 43,
            "verse": 47,
            "text": "I pošto im je donio znakove Naše, oni su ih, odjednom, počeli ismijavati"
        },
        {
            "chapter": 43,
            "verse": 48,
            "text": "A nismo im pokazivali nijedan znak a da nije veći bio nego prethodni! I patnji smo ih podvrgli, ne bi li se povratili"
        },
        {
            "chapter": 43,
            "verse": 49,
            "text": "A oni su govorili: \"O ti, čarobnjače! Moli za nas Gospodara svoga, na temelju tebi datog obećanja, mi ćemo sigurno Pravim putem poći"
        },
        {
            "chapter": 43,
            "verse": 50,
            "text": "A čim bismo ih nevolje oslobodili, začas bi obavezu prekršili"
        },
        {
            "chapter": 43,
            "verse": 51,
            "text": "I faraon obznani narodu svome: \"O narode moj\", reče on, \"zar meni ne pripada vlast u Misiru i ove rijeke koje ispred mene teku - ne vidite li"
        },
        {
            "chapter": 43,
            "verse": 52,
            "text": "Svakako sam ja bolji od ovoga bijednika koji jedva razgovijetno govori"
        },
        {
            "chapter": 43,
            "verse": 53,
            "text": "Zašto mu nisu stavljene narukvice od zlata, ili zašto zajedno s njim nisu došli meleci"
        },
        {
            "chapter": 43,
            "verse": 54,
            "text": "I on lahkoumnim učini narod svoj, pa mu se pokoriše; oni su, doista, bili narod buntovni"
        },
        {
            "chapter": 43,
            "verse": 55,
            "text": "A kad izazvaše Naš gnjev, Mi ih kaznismo i sve ih potopismo"
        },
        {
            "chapter": 43,
            "verse": 56,
            "text": "i učinismo ih primjerom i poukom narodima kasnijim"
        },
        {
            "chapter": 43,
            "verse": 57,
            "text": "A kad je narodu tvome kao primjer naveden sin Merjemin, odjednom su oni, zbog toga, uz smijeh zagalamili"
        },
        {
            "chapter": 43,
            "verse": 58,
            "text": "i rekli: \"Da li su naša božanstva bolja ili on?\" A naveli su ti ga kao primjer samo zato da bi se prepirali. Štaviše, oni su narod svađalački"
        },
        {
            "chapter": 43,
            "verse": 59,
            "text": "On je bio samo rob na koga smo Mi blagodati prosuli i učinili ga primjerom sinovima Israilovim"
        },
        {
            "chapter": 43,
            "verse": 60,
            "text": "A da hoćemo, Mi bismo učinili da vas na Zemlji meleci naslijede"
        },
        {
            "chapter": 43,
            "verse": 61,
            "text": "zaista je on predznak Smaka svijeta, zato nikako ne sumnjajte u njega i slijedite Mene! Ovo je Pravi put"
        },
        {
            "chapter": 43,
            "verse": 62,
            "text": "i neka vas šejtan nikako ne odvrati; on vam je, doista, neprijatelj otvoreni"
        },
        {
            "chapter": 43,
            "verse": 63,
            "text": "A kad je Isa očite znakove donio, on je rekao: \"Donosim vam mudrost i dolazim da vam objasnim ono u čemu se razilazite. Zato se Allaha bojte i meni se pokoravajte"
        },
        {
            "chapter": 43,
            "verse": 64,
            "text": "Allah je i moj i vaš Gospodar, pa Njemu u ibadetu budite! Ovo je Pravi put"
        },
        {
            "chapter": 43,
            "verse": 65,
            "text": "Ali su se stranke iz redova njihovih podvojile. Pa teško onima koji su zulum učinili od kazne na Danu bolnome"
        },
        {
            "chapter": 43,
            "verse": 66,
            "text": "Čekaju li oni drugo doli da im Smak svijeta dođe nenadano, i da oni i ne osjete"
        },
        {
            "chapter": 43,
            "verse": 67,
            "text": "Taj dan prijatelji će jedni drugima neprijatelji biti, osim onih koji su se Allaha bojali i grijeha klonili"
        },
        {
            "chapter": 43,
            "verse": 68,
            "text": "O robovi Moji, za vas danas straha neće biti, niti ćete tugovati"
        },
        {
            "chapter": 43,
            "verse": 69,
            "text": "A onima koji su u ajete Naše vjerovali i koji su muslimani bili - bit će rečeno"
        },
        {
            "chapter": 43,
            "verse": 70,
            "text": "Uđite u Džennet, vi i supružnici vaši, radosni"
        },
        {
            "chapter": 43,
            "verse": 71,
            "text": "Oni će biti služeni iz posuda i čaša od zlata. U njemu će biti sve što duše zažele i čime se oči naslađuju, i u njemu ćete vječno boraviti"
        },
        {
            "chapter": 43,
            "verse": 72,
            "text": "Eto, to je Džennet koji ste u nasljedstvo dobili za ono što ste radili"
        },
        {
            "chapter": 43,
            "verse": 73,
            "text": "u njemu ćete raznovrsnog voća imati koje ćete jesti"
        },
        {
            "chapter": 43,
            "verse": 74,
            "text": "Doista će prestupnici u patnji džehennemskoj vječno ostati"
        },
        {
            "chapter": 43,
            "verse": 75,
            "text": "ona im neće ublažena biti i nikakve nade u spas neće imati. Oni će u njoj očajni biti"
        },
        {
            "chapter": 43,
            "verse": 76,
            "text": "Nismo im Mi zulum učinili, nego su oni baš zulumćari bili"
        },
        {
            "chapter": 43,
            "verse": 77,
            "text": "Oni će dozivati: \"O Malik! Neka nas Gospodar tvoj dokrajči!\", a on će reći: \"Doista vi tu ostajete"
        },
        {
            "chapter": 43,
            "verse": 78,
            "text": "Mi smo vam slali Istinu, ali većina vas istinu prezire"
        },
        {
            "chapter": 43,
            "verse": 79,
            "text": "Ako oni pletu zamke, i Mi ćemo zamke njima postaviti"
        },
        {
            "chapter": 43,
            "verse": 80,
            "text": "Zar oni misle da Mi ne čujemo šta oni nasamo razgovaraju i kako se među sobom dogovaraju? Čujemo Mi, a izaslanici Naši, koji su uz njih, zapisuju"
        },
        {
            "chapter": 43,
            "verse": 81,
            "text": "Reci: \"Kad bi Svemilosni imao dijete, ja bih Mu i tada prvi ibadet činio"
        },
        {
            "chapter": 43,
            "verse": 82,
            "text": "Neka je Slavljen i Uzvišen Gospodar nebesa i Zemlje, i Gospodar Arša, od onoga kako Ga oni opisuju"
        },
        {
            "chapter": 43,
            "verse": 83,
            "text": "Pa, ti ih ostavi neka se upuštaju u zabludu i zabavljaju dok ne dožive Dan kojim im se prijeti"
        },
        {
            "chapter": 43,
            "verse": 84,
            "text": "On je Onaj Koji je i na nebu Bog, a i na Zemlji Bog. On je Mudri i Sveznajući"
        },
        {
            "chapter": 43,
            "verse": 85,
            "text": "I neka je uzvišen Onaj Čija je vlast na nebesima i na Zemlji, i između njih, On jedini zna kada će Smak svijeta biti, i Njemu ćete se svi vratiti"
        },
        {
            "chapter": 43,
            "verse": 86,
            "text": "Oni koje oni, pored Njega, mole - neće se moći za druge zauzimati; moći će samo oni koji Istinu priznaju, oni koji znaju"
        },
        {
            "chapter": 43,
            "verse": 87,
            "text": "A ako ih zapitaš ko ih je stvorio, sigurno će reći: \"Allah!\" Pa kuda se onda odmeću"
        },
        {
            "chapter": 43,
            "verse": 88,
            "text": "A Poslanik reče: \"Gospodaru moj, ovo su, zaista, ljudi koji ne vjeruju"
        },
        {
            "chapter": 43,
            "verse": 89,
            "text": "Pa ti se okreni od njih i reci: \"Selam!\" Sigurno će oni znati"
        },
        {
            "chapter": 44,
            "verse": 1,
            "text": "Ha-mim"
        },
        {
            "chapter": 44,
            "verse": 2,
            "text": "Tako mi Knjige jasne"
        },
        {
            "chapter": 44,
            "verse": 3,
            "text": "Mi smo je objavili u Blagoslovljenoj noći, i Mi, doista, upozoravamo"
        },
        {
            "chapter": 44,
            "verse": 4,
            "text": "u njoj se raščlanjuje svaka odredba savršena"
        },
        {
            "chapter": 44,
            "verse": 5,
            "text": "po zapovijedi Našoj! Mi smo, zaista, slali poslanike"
        },
        {
            "chapter": 44,
            "verse": 6,
            "text": "kao milost Gospodara tvoga - a On je, uistinu, Svečujući i Sveznajući"
        },
        {
            "chapter": 44,
            "verse": 7,
            "text": "Gospodara nebesa i Zemlje, i onoga što je između njih - ako čvrsto vjerujete"
        },
        {
            "chapter": 44,
            "verse": 8,
            "text": "drugog boga osim Njega nema; On život i smrt daje - Gospodar vaš i Gospodar vaših predaka davnih"
        },
        {
            "chapter": 44,
            "verse": 9,
            "text": "Ali, oni sumnjaju i zabavljaju se"
        },
        {
            "chapter": 44,
            "verse": 10,
            "text": "Pa ti zato sačekaj Dan kad će se na nebu vidljivi dim pojaviti"
        },
        {
            "chapter": 44,
            "verse": 11,
            "text": "koji će ljude prekriti: \"Ovo je bolna patnja"
        },
        {
            "chapter": 44,
            "verse": 12,
            "text": "Gospodaru naš, otkloni patnju od nas, mi ćemo, sigurno, vjerovati"
        },
        {
            "chapter": 44,
            "verse": 13,
            "text": "A kako da tada pouku prime, a već im je bio došao Poslanik jasni"
        },
        {
            "chapter": 44,
            "verse": 14,
            "text": "od koga se oni potom okrenuše i rekoše: \"Poučeni - umno poremećeni"
        },
        {
            "chapter": 44,
            "verse": 15,
            "text": "A kad bismo malo patnju otklonili, vi biste se sigurno u nevjerovanje vratili"
        },
        {
            "chapter": 44,
            "verse": 16,
            "text": "ali na Dan kada ih najžešće zgrabimo, zbilja ćemo ih kazniti"
        },
        {
            "chapter": 44,
            "verse": 17,
            "text": "A Mi smo i prije njih faraonov narod u iskušenje stavili, i došao im je plemeniti poslanik"
        },
        {
            "chapter": 44,
            "verse": 18,
            "text": "Predajte meni Allahove robove! Ja sam vam, zaista, poslanik pouzdani"
        },
        {
            "chapter": 44,
            "verse": 19,
            "text": "i ne uzdižite se iznad Allaha, ja vam donosim dokaz očevidni"
        },
        {
            "chapter": 44,
            "verse": 20,
            "text": "i ja se obraćam i svome i vašem Gospodaru, da me ne gađate"
        },
        {
            "chapter": 44,
            "verse": 21,
            "text": "a ako mi ne vjerujete, onda me na miru ostavite"
        },
        {
            "chapter": 44,
            "verse": 22,
            "text": "I on pozva u pomoć Gospodara svoga: \"Ovo je, doista, narod prestupnički"
        },
        {
            "chapter": 44,
            "verse": 23,
            "text": "Izvedi noću robove Moje, vi ćete slijeđeni biti"
        },
        {
            "chapter": 44,
            "verse": 24,
            "text": "i ostavi more nek miruje, oni su vojska koja će zaista potopljena biti"
        },
        {
            "chapter": 44,
            "verse": 25,
            "text": "I koliko ostaviše bašča i izvora"
        },
        {
            "chapter": 44,
            "verse": 26,
            "text": "i njiva zasijanih i boravišta divnih"
        },
        {
            "chapter": 44,
            "verse": 27,
            "text": "i blagodati u kojima su uživali"
        },
        {
            "chapter": 44,
            "verse": 28,
            "text": "Tako to bi, i Mi smo to u nasljedstvo drugima ostavili"
        },
        {
            "chapter": 44,
            "verse": 29,
            "text": "ni nebo ih ni Zemlja nisu oplakivali, i nisu bili sačekani"
        },
        {
            "chapter": 44,
            "verse": 30,
            "text": "A sinove smo Israilove ponižavajuće patnje spasili"
        },
        {
            "chapter": 44,
            "verse": 31,
            "text": "od faraona - on je bio zbilja nadmen, jedan od onih koji su u zlu svaku mjeru prevršili"
        },
        {
            "chapter": 44,
            "verse": 32,
            "text": "i znajući kakvi su, nad svjetovima smo ih odabrali"
        },
        {
            "chapter": 44,
            "verse": 33,
            "text": "i neka smo im znamenja puna očite kušnje dali"
        },
        {
            "chapter": 44,
            "verse": 34,
            "text": "A oni, doista, govore"
        },
        {
            "chapter": 44,
            "verse": 35,
            "text": "Postoji samo naša prva smrt, mi nećemo biti oživljeni"
        },
        {
            "chapter": 44,
            "verse": 36,
            "text": "pretke naše nam dovedite, ako je istina to što govorite"
        },
        {
            "chapter": 44,
            "verse": 37,
            "text": "Da li su bolji oni ili narod Tubbe'ov i oni prije njega? Njih smo uništili jer su prestupnici bili"
        },
        {
            "chapter": 44,
            "verse": 38,
            "text": "Mi nismo stvorili nebesa i Zemlju i ono što je između njih igrajući se"
        },
        {
            "chapter": 44,
            "verse": 39,
            "text": "Mi smo ih stvorili s Istinom, ali većina njih ne zna"
        },
        {
            "chapter": 44,
            "verse": 40,
            "text": "Zbilja će Dan suda svima njima rok određeni biti"
        },
        {
            "chapter": 44,
            "verse": 41,
            "text": "Dan, kada bližnji neće nimalo od koristi bližnjem biti, niti će biti pomognuti"
        },
        {
            "chapter": 44,
            "verse": 42,
            "text": "I osim onih kojima se Allah smiluje. On je, uistinu, Silni i Milostivi"
        },
        {
            "chapter": 44,
            "verse": 43,
            "text": "A drvo zekkum zbilja je"
        },
        {
            "chapter": 44,
            "verse": 44,
            "text": "hrana grešnika"
        },
        {
            "chapter": 44,
            "verse": 45,
            "text": "kao uljani talog u trbuhu će vreti"
        },
        {
            "chapter": 44,
            "verse": 46,
            "text": "kao što voda ključala vrije"
        },
        {
            "chapter": 44,
            "verse": 47,
            "text": "Ščepajte ga i usred Ognja odvucite"
        },
        {
            "chapter": 44,
            "verse": 48,
            "text": "a zatim mu, za kaznu, na glavu vodu koja ključa izlijevajte"
        },
        {
            "chapter": 44,
            "verse": 49,
            "text": "Kušaj, ta ti si, baš, \"moćan\" i \"poštovan"
        },
        {
            "chapter": 44,
            "verse": 50,
            "text": "Ovo je, zaista, ono u što ste sumnjali"
        },
        {
            "chapter": 44,
            "verse": 51,
            "text": "A bogobojazni će, zaista, na sigurnom mjestu biti"
        },
        {
            "chapter": 44,
            "verse": 52,
            "text": "usred bašča i izvora"
        },
        {
            "chapter": 44,
            "verse": 53,
            "text": "u dibu i kadifu obučeni i jedni prema drugima okrenuti"
        },
        {
            "chapter": 44,
            "verse": 54,
            "text": "Eto, tako će biti i Mi ćemo ih hurijama, krupnih očiju, ženiti"
        },
        {
            "chapter": 44,
            "verse": 55,
            "text": "Tamo će moći, sigurni, koju hoće vrstu voća tražiti"
        },
        {
            "chapter": 44,
            "verse": 56,
            "text": "tu, poslije one prve smrti, smrt više neće okusiti i On će ih patnje u Ognju sačuvati"
        },
        {
            "chapter": 44,
            "verse": 57,
            "text": "blagodat će to od Gospodara tvoga biti; to će, zaista, biti uspjeh veliki"
        },
        {
            "chapter": 44,
            "verse": 58,
            "text": "A njega-Kur'an lahkim smo učinili, na jeziku tvome, da bi se oni prisjetili"
        },
        {
            "chapter": 44,
            "verse": 59,
            "text": "Ti zato čekaj, a i oni čekaju"
        },
        {
            "chapter": 45,
            "verse": 1,
            "text": "Ha-mim"
        },
        {
            "chapter": 45,
            "verse": 2,
            "text": "Knjigu objavljuje Allah, Silni i Mudri"
        },
        {
            "chapter": 45,
            "verse": 3,
            "text": "Na nebesima i na Zemlji, zaista, postoje znakovi za vjernike"
        },
        {
            "chapter": 45,
            "verse": 4,
            "text": "U stvaranju vas i živih bića koja je razasuo, znakovi su za ljude koji su čvrsto uvjereni"
        },
        {
            "chapter": 45,
            "verse": 5,
            "text": "i u smjeni noći i dana, i opskrbi - kiši koju Allah s neba spušta da pomoću nje zemlju, nakon mrtvila njezina, oživi i usmjeravanju vjetrova - znakovi su za ljude koji razumiju"
        },
        {
            "chapter": 45,
            "verse": 6,
            "text": "To su Allahovi ajeti i znakovi koje ti kao istinu navodimo, pa u koje će, ako ne u Allahove riječi i znakove Njegove, oni vjerovati"
        },
        {
            "chapter": 45,
            "verse": 7,
            "text": "Teško svakom lašcu, velikom grešniku"
        },
        {
            "chapter": 45,
            "verse": 8,
            "text": "I koji čuje Allahove ajete kad mu se uče, zatim ustraje u nevjerovanju, oholeći se kao da ih ni čuo nije - njemu patnju bolnu navijesti"
        },
        {
            "chapter": 45,
            "verse": 9,
            "text": "A kad sazna za neke Naše ajete, on im se ruga. Takve ponižavajuća patnja čeka"
        },
        {
            "chapter": 45,
            "verse": 10,
            "text": "Pred njima je Džehennem, i ni od kakve koristi im neće biti ono što su stekli, ni oni koje su, pored Allaha, za zaštitnike uzeli, i njih čeka patnja golema"
        },
        {
            "chapter": 45,
            "verse": 11,
            "text": "Ovo je Uputa, a one koji ne vjeruju u ajete i znakove Gospodara svoga čeka bolna, najveća kazna"
        },
        {
            "chapter": 45,
            "verse": 12,
            "text": "Allah je Onaj Koji vam je potčinio more da bi lađe, odredbom Njegovom, po njemu plovile, da biste mogli tražiti blagodati Njegove i da biste bili zahvalni"
        },
        {
            "chapter": 45,
            "verse": 13,
            "text": "I potčinio vam je ono što je na nebesima i na Zemlji, sve je od Njega! To su, zaista, znaci za ljude koji razmišljaju"
        },
        {
            "chapter": 45,
            "verse": 14,
            "text": "Reci onima koji vjeruju da oproste onima koji se ne nadaju Allahovim blagodatima da bi On \"nagradio\" te ljude za ono što su radili"
        },
        {
            "chapter": 45,
            "verse": 15,
            "text": "Onaj koji čini dobro - sebi ga čini, a onaj koji čini zlo - protiv sebe radi; a na kraju ćete se Gospodaru svome vratiti"
        },
        {
            "chapter": 45,
            "verse": 16,
            "text": "Sinovima smo Israilovim Knjigu i vlast, i vjerovjesništvo dali, i iz ljepota ih opskrbili, i nad ostalim svjetovima ih odlikovali"
        },
        {
            "chapter": 45,
            "verse": 17,
            "text": "I jasne smo im dokaze o vjeri dali, a oni su se podvojili baš onda kad su do saznanja došli, i to zbog neprijateljstva i međusobne zavisti. Gospodar tvoj će im na Kijametskom danu sigurno presuditi u vezi s onim u čemu su se razilazili"
        },
        {
            "chapter": 45,
            "verse": 18,
            "text": "A tebi smo poslije odredili da u vjeri ideš pravcem određenim, zato ga slijedi i ne povodi se za hirovima onih koji ne znaju"
        },
        {
            "chapter": 45,
            "verse": 19,
            "text": "oni te, zbilja, od Allaha nimalo odbraniti ne mogu! Zulumćari su jedni drugima zaštitnici, a Allah je zaštitnik bogobojaznih"
        },
        {
            "chapter": 45,
            "verse": 20,
            "text": "Ovaj Kur' an putokaz je ljudima, i uputa i milost onima koji čvrsto vjeruju"
        },
        {
            "chapter": 45,
            "verse": 21,
            "text": "Misle li oni koji čine zla djela da ćemo s njima postupiti jednako kao s onima koji vjeruju i dobra djela čine, da će u ovom životu i nakon smrti biti isti?! Kako loše rasuđuju"
        },
        {
            "chapter": 45,
            "verse": 22,
            "text": "A Allah je nebesa i Zemlju s Istinom stvorio i zato da bi svaka osoba bila nagrađena ili kažnjena prema onom šta je zaradila, i njima zulum učinjen neće biti"
        },
        {
            "chapter": 45,
            "verse": 23,
            "text": "Šta misliš o onome koji je svoju strast za boga svoga uzeo, onome kome je Allah, a on svjestan bio dao da je u zabludi, i sluh njegov, i srce njegovo zapečatio, a pred oči njegove koprenu stavio? Ko će ga, ako neće Allah, na Pravi put uputiti? Zašto se ne prisjetite"
        },
        {
            "chapter": 45,
            "verse": 24,
            "text": "I oni vele: \"Postoji samo život naš zemaljski, živimo i umiremo, jedino nas vrijeme uništi.\" A oni o tome baš ništa ne znaju, oni samo nagađaju"
        },
        {
            "chapter": 45,
            "verse": 25,
            "text": "A kad im se Naši ajeti jasni kazuju, drugog dokaza nemaju osim što kažu: \"Pretke naše u život povratite, ako je istina to što govorite"
        },
        {
            "chapter": 45,
            "verse": 26,
            "text": "Reci: \"Allah vam daje život, zatim će učiniti da poumirete, a poslije će vas na Kijametskom danu sabrati, u to nema nikakve sumnje, ali većina ljudi ne zna"
        },
        {
            "chapter": 45,
            "verse": 27,
            "text": "Allahova je vlast na nebesima i na Zemlji! A na dan kad nastupi Čas oživljenja, taj dan oni koji su laži slijedili bit će izgubljeni"
        },
        {
            "chapter": 45,
            "verse": 28,
            "text": "I vidjet ćeš sve ummete kako kleče; svaki ummet bit će pozvan prema svojoj Knjizi: \"Danas ćete biti nagrađeni ili kažnjeni prema tome kako ste postupali"
        },
        {
            "chapter": 45,
            "verse": 29,
            "text": "Ova Knjiga Naša o vama će samo istinu reći, jer smo naredili da se zapiše sve što ste radili"
        },
        {
            "chapter": 45,
            "verse": 30,
            "text": "One koji su vjerovali i dobra djela činili Gospodar njihov u milost Svoju će uvesti. To će biti uspjeh očiti"
        },
        {
            "chapter": 45,
            "verse": 31,
            "text": "A onima koji nisu vjerovali: \"Zar vam ajeti Moji nisu kazivani, ali vi ste se oholili i narod prestupnički bili"
        },
        {
            "chapter": 45,
            "verse": 32,
            "text": "Kad se govorilo: \"Allahovo je obećanje, zaista, istina! I u Čas oživljenja nema nimalo sumnje\", vi ste govorili: \"Mi ne znamo šta je Čas oživljenja, mi samo zamišljamo, mi nismo uvjereni"
        },
        {
            "chapter": 45,
            "verse": 33,
            "text": "I ukazat će im se loša djela njihova, i sa svih strana skolit će ih ono čemu su se rugali"
        },
        {
            "chapter": 45,
            "verse": 34,
            "text": "i bit će rečeno: \"Danas ćemo mi vas zaboraviti kao što ste i vi susret na Dan ovaj vaš zaboravili; Vatra će vam prebivalište biti i niko vam pomoći neće moći"
        },
        {
            "chapter": 45,
            "verse": 35,
            "text": "zato što ste se Allahovim ajetima i znakovima rugali i što vas je život na Zemlji bio obmanuo.\" Zato danas iz Vatre neće biti izvedeni, niti će im biti udovoljeno da blagonaklonost za povratak traže"
        },
        {
            "chapter": 45,
            "verse": 36,
            "text": "Pa, neka je sva hvala Allahu, Gospodaru nebesa i Gospodaru Zemlje, Gospodaru svih svjetova"
        },
        {
            "chapter": 45,
            "verse": 37,
            "text": "Njemu pripada veličanstvenost na nebesima i na Zemlji, On je Silni i Mudri"
        }
    ]
}
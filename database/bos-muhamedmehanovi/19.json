{
    "chapter": [
        {
            "chapter": 19,
            "verse": 1,
            "text": "Kāf Hā Jā Ajīn Sād"
        },
        {
            "chapter": 19,
            "verse": 2,
            "text": "Ovo je spomen o milosti Gospodara tvoga prema robu Njegovu Zekerijjau"
        },
        {
            "chapter": 19,
            "verse": 3,
            "text": "kad je on Gospodara svoga tiho zovnuo"
        },
        {
            "chapter": 19,
            "verse": 4,
            "text": "i rekao: \"Gospodaru moj, kosti su mi oronule i glava osijedjela, a nikada nisam, kad sam Ti, Gospodaru moj, molbu uputio, razočaran ostao"
        },
        {
            "chapter": 19,
            "verse": 5,
            "text": "Bojim se rođaka mojih po krvi poslije mene, a žena mi je nerotkinja, zato mi pokloni od Sebe nasljednika"
        },
        {
            "chapter": 19,
            "verse": 6,
            "text": "da naslijedi mene i porodicu Jakubovu, i učini, Gospodaru moj, da se s njime bude zadovoljno"
        },
        {
            "chapter": 19,
            "verse": 7,
            "text": "O Zekerijja, javljamo ti radosnu vijest da će ti se dječak roditi, ime će mu biti Jahja, nikoga prije njemu sličnim nismo učinili"
        },
        {
            "chapter": 19,
            "verse": 8,
            "text": "Gospodaru moj\", reče on, \"kako ću imati sina kad mi je žena nerotkinja, a već sam duboku starost doživio"
        },
        {
            "chapter": 19,
            "verse": 9,
            "text": "Eto tako\", reče. Gospodar tvoj je rekao: \"To je meni lahko, i tebe sam ranije stvorio, a nisi ništa bio"
        },
        {
            "chapter": 19,
            "verse": 10,
            "text": "Gospodaru moj\", reče, \"daj mi neki znak.\" \"Znak će ti biti to što tri noći nećeš s ljudima razgovarati, a zdrav ćeš biti"
        },
        {
            "chapter": 19,
            "verse": 11,
            "text": "I on izađe iz odaje svoje u kojoj se molio pred narod svoj i znakom im dade na znanje"
        },
        {
            "chapter": 19,
            "verse": 12,
            "text": "O Jahja, prihvati Knjigu odlučno!\", a dadosmo mu mudrost još dok je dječak bio"
        },
        {
            "chapter": 19,
            "verse": 13,
            "text": "i nježnost i čednost, i bogobojazan je bio"
        },
        {
            "chapter": 19,
            "verse": 14,
            "text": "i roditeljima svojim bio je dobar, i nije bio drzak i neposlušan"
        },
        {
            "chapter": 19,
            "verse": 15,
            "text": "I sigurnost je imao na dan kada se rodio i na dan kada je umro, a imat će je i na dan kada bude proživljen"
        },
        {
            "chapter": 19,
            "verse": 16,
            "text": "I spomeni u Knjizi Merjemu: kada se od ukućana svojih na istočnu stranu povukla"
        },
        {
            "chapter": 19,
            "verse": 17,
            "text": "i od njih zaklon uzela, Mi smo k njoj Našeg meleka poslali i on joj se pokazao u ljudskom potpunom obliku"
        },
        {
            "chapter": 19,
            "verse": 18,
            "text": "Utječem se Svemilosnom od tebe, ako se Njega bojiš!\", uzviknu ona"
        },
        {
            "chapter": 19,
            "verse": 19,
            "text": "A ja sam upravo izaslanik Gospodara tvoga'', reče on, \"da ti poklonim dječaka čista"
        },
        {
            "chapter": 19,
            "verse": 20,
            "text": "Kako ću imati dječaka?\", reče ona, \"kad me ni jedan muškarac dodirnuo nije, a ja nisam bludnica"
        },
        {
            "chapter": 19,
            "verse": 21,
            "text": "A on reče: \"Tako je Gospodar tvoj rekao: 'To je meni lahko, i zato da ga učinimo da bude znak ljudima i milost naša.' Tako je unaprijed određeno"
        },
        {
            "chapter": 19,
            "verse": 22,
            "text": "I ona zanese i bremenita se skloni daleko negdje"
        },
        {
            "chapter": 19,
            "verse": 23,
            "text": "I porođajni bolovi prisiliše je da dođe do stabla jedne palme. \"Kamo sreće da sam ranije umrla i da sam potpuno u zaborav pala!\", povika ona"
        },
        {
            "chapter": 19,
            "verse": 24,
            "text": "I on je, niže nje, zovnu: \"Ne žalosti se, Gospodar tvoj dao je da niže tebe potok poteče"
        },
        {
            "chapter": 19,
            "verse": 25,
            "text": "Zatresi palmino stablo, posut će po tebi datule svježe"
        },
        {
            "chapter": 19,
            "verse": 26,
            "text": "pa jedi i pij i budi vesela! A ako vidiš čovjeka kakva, ti reci: 'Ja sam se zavjetovala Svemilosnom da ću šutjeti, i danas ni s kim neću govoriti"
        },
        {
            "chapter": 19,
            "verse": 27,
            "text": "I dođe ona s njim narodu svome, noseći ga. \"O Merjema!'', rekoše oni, \"učinila si nešto nečuveno"
        },
        {
            "chapter": 19,
            "verse": 28,
            "text": "Hej ti, koja ličiš Harunu otac ti nije bio nevaljao, a ni mati tvoja nije bila bludnica"
        },
        {
            "chapter": 19,
            "verse": 29,
            "text": "Ona im na njega pokaza. \"Kako da govorimo djetetu u bešici?\", rekoše oni"
        },
        {
            "chapter": 19,
            "verse": 30,
            "text": "Ja sam Allahov rob\", reče on, \"meni će On Knjigu dati i vjerovjesnikom me učiniti"
        },
        {
            "chapter": 19,
            "verse": 31,
            "text": "i učinit će me, gdje god budem, blagoslovljenim, i naredit će mi da dok god sam živ, namaz obavljam i zekat udjeljujem"
        },
        {
            "chapter": 19,
            "verse": 32,
            "text": "i da majci svojoj dobar budem, a neće me učiniti silnikom, nesretnikom"
        },
        {
            "chapter": 19,
            "verse": 33,
            "text": "I neka je sigurnost nada mnom na dan kada sam se rodio i na dan kada budem umro i na dan kad budem iz mrtvih proživljen"
        },
        {
            "chapter": 19,
            "verse": 34,
            "text": "To je Isa, sin Merjemin, to je prava istina o njemu, onaj u koga oni sumnjaju"
        },
        {
            "chapter": 19,
            "verse": 35,
            "text": "Nezamislivo je da Allah ima dijete, Uzvišen je On! Kad nešto odredi, On za to rekne samo: \"Budi!\" - i ono bude"
        },
        {
            "chapter": 19,
            "verse": 36,
            "text": "Allah je, uistinu, i moj i vaš Gospodar, zato u ibadetu budite samo Njemu! To je Pravi put"
        },
        {
            "chapter": 19,
            "verse": 37,
            "text": "I grupacije među sljedbenicima Knjige su se o njemu podvojile, pa teško onima koji ne vjeruju kad budu na Danu velikom prisutni"
        },
        {
            "chapter": 19,
            "verse": 38,
            "text": "Kako će dobro čuti i kako će dobro vidjeti na Dan kada Nam dođu! A zulumćari su sada u očitaj zabludi"
        },
        {
            "chapter": 19,
            "verse": 39,
            "text": "I upozori ih na Dan tuge kada će biti s polaganjem računa završeno, a oni su u nemaru i oni ne vjeruju"
        },
        {
            "chapter": 19,
            "verse": 40,
            "text": "Mi ćemo Zemlju i one koji žive na njoj naslijediti i Nama će se oni vratiti"
        },
        {
            "chapter": 19,
            "verse": 41,
            "text": "Spomeni u Knjizi Ibrahima! On je bio istinoljubiv, vjerovjesnik"
        },
        {
            "chapter": 19,
            "verse": 42,
            "text": "Kada je rekao ocu svome: \"O oče moj, zašto obožavaš onoga koji niti čuje niti vidi, niti ti može od kakve koristi biti"
        },
        {
            "chapter": 19,
            "verse": 43,
            "text": "O oče moj, meni dolazi znanje, a ne tebi; zato mene slijedi, i ja ću te na Pravi put uputiti"
        },
        {
            "chapter": 19,
            "verse": 44,
            "text": "Oče moj, ne pokoravaj se šejtanu, šejtan je Svemilosnom uvijek neposlušan"
        },
        {
            "chapter": 19,
            "verse": 45,
            "text": "oče moj, bojim se da te od Svemilosnog ne stigne kazna, pa da budeš šejtanu drug"
        },
        {
            "chapter": 19,
            "verse": 46,
            "text": "Otac njegov je rekao: \"Zar mrziš božanstva moja, o Ibrahime? Ako se ne okaniš, zbilja ću te kamenjem potjerati, zato me zadugo napusti"
        },
        {
            "chapter": 19,
            "verse": 47,
            "text": "Selam tebi!\", reče Ibrahim. \"Molit ću Gospodara svog da ti oprosti, jer On je vrlo dobar prema meni"
        },
        {
            "chapter": 19,
            "verse": 48,
            "text": "I napustit ću i vas i sve one kojima se mimo Allaha molite, i Gospodara svoga ću moliti; nadam se da dovom koju uputim Gospodaru mome neću razočaran biti"
        },
        {
            "chapter": 19,
            "verse": 49,
            "text": "Pošto ih je napustio i one koje su, mimo Allaha, obožavali, Mi mu Ishaka i Jakuba darovasmo, i obojicu vjerovjesnicima učinismo"
        },
        {
            "chapter": 19,
            "verse": 50,
            "text": "i darovasmo im svako dobro i učinismo da budu hvaljeni i po dobru spominjani"
        },
        {
            "chapter": 19,
            "verse": 51,
            "text": "I spomeni u Knjizi Musaa! On je bio odabran i bio je poslanik, vjerovjesnik"
        },
        {
            "chapter": 19,
            "verse": 52,
            "text": "Mi smo ga s desne strane Tura zovnuli i Sebi ga približili da čuje riječi Naše"
        },
        {
            "chapter": 19,
            "verse": 53,
            "text": "i darovali mu, iz milosti Naše, kao vjerovjesnika brata njegova Haruna"
        },
        {
            "chapter": 19,
            "verse": 54,
            "text": "I spomeni u Knjizi Ismaila! On je ispunjavao dato obećanje i bio poslanik, vjerovjesnik"
        },
        {
            "chapter": 19,
            "verse": 55,
            "text": "Naređivao je porodici svojoj da namaz obavljaju, i da zekat udjeljuju, i Gospodar njegov je bio njime zadovoljan"
        },
        {
            "chapter": 19,
            "verse": 56,
            "text": "I spomeni u Knjizi Idrisa! On je bio istinoljubiv, vjerovjesnik"
        },
        {
            "chapter": 19,
            "verse": 57,
            "text": "i Mi smo ga na visoko mjesto digli"
        },
        {
            "chapter": 19,
            "verse": 58,
            "text": "To su vjerovjesnici koje je Allah blagodatima obasuo, potomci Ademovi i onih koje smo sa Nuhom nosili, i potomci Ibrahimovi i Israilovi, i onih koje smo uputili i odabrali. Kad bi im se ajeti Svemilosnog učili, oni bi na sedždu padali i plakali"
        },
        {
            "chapter": 19,
            "verse": 59,
            "text": "Njih smijeniše naraštaji koji namaz napustiše i za požudama pođoše; oni će na propast naići"
        },
        {
            "chapter": 19,
            "verse": 60,
            "text": "izuzev onih koji su se pokajali, i vjerovali, i dobro činili, njima se neće nikakva nepravda učiniti, oni će u Džennet ući"
        },
        {
            "chapter": 19,
            "verse": 61,
            "text": "U vrtove Adna koje je Svemilosni robovima Svojim kao nešto što je čulima nedokučivo obećao, a obećanje Njegovo će se, doista, ispuniti"
        },
        {
            "chapter": 19,
            "verse": 62,
            "text": "u njima prazne besjede neće slušati, već samo: \"Selam!\" -i u njima će ujutro i navečer opskrbljeni biti"
        },
        {
            "chapter": 19,
            "verse": 63,
            "text": "Dat ćemo da takav Džennet naslijedi onaj od robova Naših koji se bude Allaha bojao i grijeha klonio"
        },
        {
            "chapter": 19,
            "verse": 64,
            "text": "A mi silazimo samo po naredbi Gospodara tvoga. Njemu pripada ono što je pred nama i ono što je za nama, i što je između toga. A Gospodar tvoj nije zaboravan"
        },
        {
            "chapter": 19,
            "verse": 65,
            "text": "On je Gospodar nebesa i Zemlje i onoga što je između njih, zato samo Njemu ibadet čini i u tome budi ustrajan! Znaš li da ima neko Njemu sličan"
        },
        {
            "chapter": 19,
            "verse": 66,
            "text": "Čovjek govori: \"Zar ću, kad umrem, zbilja biti oživljen"
        },
        {
            "chapter": 19,
            "verse": 67,
            "text": "A zar se čovjek ne sjeća da smo ga još prije stvorili, a da nije bio ništa"
        },
        {
            "chapter": 19,
            "verse": 68,
            "text": "Tako mi Gospodara tvoga, Mi ćemo i njih i šejtane skupiti, zatim ćemo ih dovesti da oko Džehennema na koljenima kleče"
        },
        {
            "chapter": 19,
            "verse": 69,
            "text": "a onda ćemo iz svake skupine izdvojiti one koji su prema Svemilosnom najdrskiji bili"
        },
        {
            "chapter": 19,
            "verse": 70,
            "text": "jer Mi najbolje znamo one koji su najviše zaslužili da u njemu gore"
        },
        {
            "chapter": 19,
            "verse": 71,
            "text": "I svaki od vas će do njega stići! Gospodar tvoj se sigurno tako obavezao"
        },
        {
            "chapter": 19,
            "verse": 72,
            "text": "Zatim ćemo one koji su se Allaha bojali i grijeha klonili spasiti, a zulumćare ćemo da u njemu na koljenima kleče ostaviti"
        },
        {
            "chapter": 19,
            "verse": 73,
            "text": "Kada su im se Naši razgovijetni ajeti učili, onda su oni koji nisu vjerovali govorili onima koji su vjerovali: \"Koja od ove dvije skupine ima bolje nastanbe i ljepša sastajališta"
        },
        {
            "chapter": 19,
            "verse": 74,
            "text": "A koliko smo Mi prije njih naroda uništili koji su blagom i izgledom bolji bili"
        },
        {
            "chapter": 19,
            "verse": 75,
            "text": "Reci: \"Onome ko je u zabludi, neka Svemilosni produži zabludu!\" Ali kad takvi dožive da se opomene ostvare, bilo kazna, bilo Smak svijeta, zbilja će saznati ko je u gorem položaju i ko ima pobornika manje"
        },
        {
            "chapter": 19,
            "verse": 76,
            "text": "Allah će povećati uputu onima koji su na Pravom putu! A dobra djela, koja vječno ostaju - od Gospodara tvoga bit će bolje nagrađena i ljepše uzvraćena"
        },
        {
            "chapter": 19,
            "verse": 77,
            "text": "Zar nisi vidio onoga koji u ajete Naše ne vjeruje i govori: \"Zacijelo će mi biti dat imetak i djeca"
        },
        {
            "chapter": 19,
            "verse": 78,
            "text": "Ili je on u ono što je čulima nedokučivo prodro ili je od Svemilosnog obećanje primio"
        },
        {
            "chapter": 19,
            "verse": 79,
            "text": "Nijedno! Mi ćemo ono što on govori zapisati i patnju mu znatno produžiti"
        },
        {
            "chapter": 19,
            "verse": 80,
            "text": "a ono o čemu on govori - naslijediti i sam samcat će Nam se vratiti"
        },
        {
            "chapter": 19,
            "verse": 81,
            "text": "I oni mimo Allaha prihvataju božanstva da im budu snaga"
        },
        {
            "chapter": 19,
            "verse": 82,
            "text": "Ali, ne! Božanstva će poreći obožavanje njihovo, i bit će im protivnici"
        },
        {
            "chapter": 19,
            "verse": 83,
            "text": "Zar ne vidiš da Mi šejtane na nevjernike šaljemo da ih što više na zlo navraćaju"
        },
        {
            "chapter": 19,
            "verse": 84,
            "text": "Zato ne traži da što prije stradaju, Mi im polahko dane odbrojavamo"
        },
        {
            "chapter": 19,
            "verse": 85,
            "text": "Na Dan kada bogobojazne, kao uzvanike, pred Svemilosnim sakupimo"
        },
        {
            "chapter": 19,
            "verse": 86,
            "text": "a kad u Džehennem žedne grešnike potjeramo"
        },
        {
            "chapter": 19,
            "verse": 87,
            "text": "niko se ni za koga neće moći zauzimati, osim onoga ko je obećanje od Svemilosnog uzeo"
        },
        {
            "chapter": 19,
            "verse": 88,
            "text": "Oni govore: \"Svemilosni je uzeo dijete"
        },
        {
            "chapter": 19,
            "verse": 89,
            "text": "Vi, doista, nešto krupno govorite"
        },
        {
            "chapter": 19,
            "verse": 90,
            "text": "Gotovo da se od toga nebesa raspadnu, a Zemlja provali i planine zdrobe"
        },
        {
            "chapter": 19,
            "verse": 91,
            "text": "što Svemilosnom pripisuju dijete"
        },
        {
            "chapter": 19,
            "verse": 92,
            "text": "A Svemilosnom ne treba to da uzima dijete"
        },
        {
            "chapter": 19,
            "verse": 93,
            "text": "Ta, svi će oni, i oni na nebesima i oni na Zemlji, doći Svemilosnom kao robovi"
        },
        {
            "chapter": 19,
            "verse": 94,
            "text": "On ih je sve znanjem obuhvatio i svakoga napose izbrojio"
        },
        {
            "chapter": 19,
            "verse": 95,
            "text": "i svi će Mu na Kijametskom danu doći pojedinačno"
        },
        {
            "chapter": 19,
            "verse": 96,
            "text": "One koji su vjerovali i dobra djela činili Svemilosni će sigurno voljenim učiniti"
        },
        {
            "chapter": 19,
            "verse": 97,
            "text": "Mi smo Kur'an učinili lahkim, na tvome jeziku, da bi njime bogobojazne obradovao, a iskvarene ljude upozorio"
        },
        {
            "chapter": 19,
            "verse": 98,
            "text": "A koliko smo samo naroda prije njih uništili! Da li ijednog od njih vidiš i da li i najslabiji glas njihov čuješ"
        }
    ]
}
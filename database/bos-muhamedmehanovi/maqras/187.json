{
    "maqras": [
        {
            "chapter": 40,
            "verse": 1,
            "text": "Ha-mim"
        },
        {
            "chapter": 40,
            "verse": 2,
            "text": "Objavljivanje Knjige je od Allaha Silnoga, Sveznajućeg"
        },
        {
            "chapter": 40,
            "verse": 3,
            "text": "Oprostitelja grijeha i Primatelja pokajanja, Onoga Koji žestoko kažnjava i Koji je Posjednik obilnog dobra; istinskog Boga osim Njega nema, kod Njega je konačno odredište"
        },
        {
            "chapter": 40,
            "verse": 4,
            "text": "O Allahovim ajetima i znakovima raspravljaju samo oni koji ne vjeruju, pa neka te ne obmanjuje to što oni putujući po zemlji uživaju"
        },
        {
            "chapter": 40,
            "verse": 5,
            "text": "I Nuhov je narod prije njih poricao, a i skupine poslije njega. Svaki narod nastojao je ščepati svoga poslanika, i rasprave svoje na neistini temeljio da njome Istinu uništi, pa sam ga Ja kažnjavao - a kakva je bila kazna Moja"
        },
        {
            "chapter": 40,
            "verse": 6,
            "text": "I tako će se riječ Gospodara tvoga ispuniti da će oni koji nisu vjerovali - stanovnici u Vatri biti"
        },
        {
            "chapter": 40,
            "verse": 7,
            "text": "Oni koji nose Arš i oni koji su oko njega, slave i hvale Gospodara svoga i vjeruju u Njega, i mole se da budu oprošteni grijesi vjernicima: \"Gospodaru naš, Ti sve obuhvataš milošću i znanjem; zato oprosti onima koji se pokaju i koji slijede Tvoj put i sačuvaj ih patnje u Vatri"
        },
        {
            "chapter": 40,
            "verse": 8,
            "text": "Gospodaru naš, uvedi ih u vrtove Adna koje si im obećao, i one koji su bili dobri od predaka njihovih, i žena njihovih, i potomstva njihovog. Ti si, uistinu, Silni i Mudri"
        },
        {
            "chapter": 40,
            "verse": 9,
            "text": "I sačuvaj ih zala, jer, koga Ti toga dana poštediš zala - Ti si mu se smilovao, a to će, zaista, veliki uspjeh biti"
        },
        {
            "chapter": 40,
            "verse": 10,
            "text": "Onima koji nisu vjerovali bit će doviknuto: \"Allahov prezir prema vama kad ste, pozivani da vjerujete, ostali nevjernici - bio je, doista, veći od vašeg prezira sada prema sebi"
        },
        {
            "chapter": 40,
            "verse": 11,
            "text": "Gospodaru naš\", reći će oni, \"dva puta si nas usmrtio i dva puta si nas oživio; mi priznajemo grijehe naše, pa ima li za izlazak puta kakva"
        },
        {
            "chapter": 40,
            "verse": 12,
            "text": "To vam je zato što niste vjerovali kad je prizivan Allah Jedini, a vjerovali ste ako bi Mu neko drugi u obožavanju pridružen bio! Presuda pripada jedino Allahu, Uzvišenom i Velikom"
        },
        {
            "chapter": 40,
            "verse": 13,
            "text": "On vam pokazuje znakove Svoje i spušta vam opskrbu s neba, a pouku će prihvatiti samo onaj koji se Njemu obraća"
        },
        {
            "chapter": 40,
            "verse": 14,
            "text": "Molite zato Allaha, iskreno Mu ispovijedajući vjeru - pa makar to nevjernicima bilo mrsko"
        },
        {
            "chapter": 40,
            "verse": 15,
            "text": "On je vlasnik visokih stupnjeva, Gospodar Arša Koji šalje objavu iz odredbe Svoje - kome hoće od robova Svojih, da upozori na Dan susreta međusobnog"
        },
        {
            "chapter": 40,
            "verse": 16,
            "text": "na Dan kada će se oni pojaviti, kada Allahu neće o njima ništa skriveno biti. Kome vlast pripada danas? Allahu, Jedinom, Potčinitelju svega"
        },
        {
            "chapter": 40,
            "verse": 17,
            "text": "Svaki će čovjek taj Dan prema zasluzi kažnjen ili nagrađen biti; taj Dan neće biti nepravde! Allah, zaista, brzo račun svodi"
        },
        {
            "chapter": 40,
            "verse": 18,
            "text": "I upozori ih na Bliski dan, kada će srca do grkljana doprijeti i popriječiti se, kada zulumćari ni prisna prijatelja ni posrednika neće imati čiji zagovor bi uslišan bio"
        },
        {
            "chapter": 40,
            "verse": 19,
            "text": "On zna poglede koji kriomice u ono što je zabranjeno gledaju, a i ono što grudi kriju"
        },
        {
            "chapter": 40,
            "verse": 20,
            "text": "Allah će po pravdi presuditi, a oni koje pored Njega mole - neće ni po čemu suditi. Allah, je zaista, Svečujući i Svevideći"
        }
    ]
}
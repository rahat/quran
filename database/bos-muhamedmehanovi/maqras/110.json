{
    "maqras": [
        {
            "chapter": 16,
            "verse": 75,
            "text": "Allah navodi primjer roba u tuđem vlasništvu, koji ništa nema, i onoga kome smo Mi lijepu opskrbu dali i koji udjeljuje iz toga, i tajno i javno - zar su oni jednaki?! Neka je hvaljen Allah! Ali, većina njih ne zna"
        },
        {
            "chapter": 16,
            "verse": 76,
            "text": "Allah vam navodi kao primjer dvojicu ljudi, od kojih je jedan gluhonijem, koji ni za šta nije sposoban, i koji je na teretu gospodaru svome - kud god ga pošalje, nikakva dobra ne donese. Da li je on jednak onom koji traži da se pravedno postupa, a i sam je na Pravom putu"
        },
        {
            "chapter": 16,
            "verse": 77,
            "text": "Allah zna sve tajne nebesa i Zemlje! A Smak svijeta će kao treptaj oka, ili još brže, doći - zaista Allah nad svime ima moć"
        },
        {
            "chapter": 16,
            "verse": 78,
            "text": "Allah vas iz nutrina majki vaših izvodi dok još ništa ne znate, i daje vam sluh i vid i razum - da biste se zahvaljivali"
        },
        {
            "chapter": 16,
            "verse": 79,
            "text": "Zar oni ne vide ptice kako su potčinjene u prostranstvu nebeskom?!, njih samo Allah drži. Tu su, zaista, dokazi ljudima koji vjeruju"
        },
        {
            "chapter": 16,
            "verse": 80,
            "text": "Allah vam daje smiraj u vašim kućama, i daje vam od kože stoke šatore, koje lahko nosite dok putujete i kad se smjestite, a od vune njihove, i dlake njihove, i kostrijeti njihove imovinu i odjeću, sve do određenog roka"
        },
        {
            "chapter": 16,
            "verse": 81,
            "text": "Allah vam u onome što je stvorio hlad daje, i skloništa u brdima vam daje, i odjeću koja vas čuva od vrućine daje vam, a i odjeću koja vas od vlastite sile štiti - tako vam upotpunjava blagodat Svoju da biste bili predani"
        },
        {
            "chapter": 16,
            "verse": 82,
            "text": "A ako se oni okrenu - pa tvoja je dužnost samo da jasno saopćiš"
        },
        {
            "chapter": 16,
            "verse": 83,
            "text": "Iako znaju za blagodat Allahovu, opet je poriču i većina njih nevjernici su"
        },
        {
            "chapter": 16,
            "verse": 84,
            "text": "A na Dan kada iz svakog naroda svjedoka podignemo, nevjernicima neće biti dopušteno da se pravdaju, niti će im biti udovoljeno da blagonaklonost za povratak traže"
        },
        {
            "chapter": 16,
            "verse": 85,
            "text": "Kad se oni koji su zulum činili osvjedoče u patnju, u tome olakšanja niti odgode neće imati"
        },
        {
            "chapter": 16,
            "verse": 86,
            "text": "A kad oni koji su Njemu druge u obožavanju pridruživali vide svoja božanstva, reći će:\"Gospodaru naš, ovo su naša božanstva koja smo, mimo Tebe, molili.\" Ona će im dobaciti: \"Vi ste, uistinu, lažljivci"
        },
        {
            "chapter": 16,
            "verse": 87,
            "text": "I oni će se toga dana Allahu pokoriti, i nestat će ono što su lažno obožavali"
        },
        {
            "chapter": 16,
            "verse": 88,
            "text": "Onima koji nisu vjerovali i koji su od Allahova puta odvraćali, povećat ćemo patnju preko patnje, zato što su smutnju pravili"
        },
        {
            "chapter": 16,
            "verse": 89,
            "text": "I sjeti se Dana kada protiv svakog naroda oživimo po jednog svjedoka, iz njega samog, i tebe dovedemo kao svjedoka protiv ovih! Mi tebi objavljujemo Knjigu kao objašnjenje za sve - kao uputu, i milost, i radosnu vijest za muslimane"
        }
    ]
}
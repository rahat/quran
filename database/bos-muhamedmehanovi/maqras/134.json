{
    "maqras": [
        {
            "chapter": 22,
            "verse": 19,
            "text": "Ta dva protivnička tabora spore se o Gospodaru svome; onima koji ne budu vjerovali bit će odijela od Vatre skrojena, a ključala voda bit će na glave njihove sipana"
        },
        {
            "chapter": 22,
            "verse": 20,
            "text": "od nje će se istopiti ono što je u trbusima njihovim, i koža"
        },
        {
            "chapter": 22,
            "verse": 21,
            "text": "a imat će oni i gvozdene kukaste štapove"
        },
        {
            "chapter": 22,
            "verse": 22,
            "text": "kad god htjednu da zbog teškog jada iz nje iziđu, bit će u nju vraćeni: \"Iskusite patnju vatrenu"
        },
        {
            "chapter": 22,
            "verse": 23,
            "text": "A one koji budu vjerovali i dobra djela činili-Allah će sigurno uvesti u džennetske bašče kroz koje rijeke teku; u njima će se narukvicama od zlata i biserom kititi a odjeća će im svilena biti"
        },
        {
            "chapter": 22,
            "verse": 24,
            "text": "I napućeni su da govore lijepe riječi i napućeni su na Put Hvaljenoga"
        },
        {
            "chapter": 22,
            "verse": 25,
            "text": "Zaista će oni koji ne vjeruju i odvraćaju od Allahova Puta i Časne džamije koju smo namijenili za sve ljude, jednako za mještanina i za beduina, biti kažnjeni. A onome ko u njemu naumi zastraniti zulum čineći, dat ćemo da patnje bolne kuša"
        },
        {
            "chapter": 22,
            "verse": 26,
            "text": "I kada smo Ibrahimu pokazali mjesto Kuće, rekavši: \"Meni ništa ne pridružuj, i očisti Kuću Moju za one koji će je obilaziti, koji će stajati i koji će na ruku'u i sedždi biti"
        },
        {
            "chapter": 22,
            "verse": 27,
            "text": "I oglasi ljudima hadž - i dolazit će ti pješke i na kamilama iznurenim koje dolaze sa dalekog puta"
        },
        {
            "chapter": 22,
            "verse": 28,
            "text": "I da bi prisustvovali onome od čega će koristi imati i da bi ime Allahovo spominjali u danima poznatim zato što ih je oskrbio životinjama domaćim. Jedite meso njihovo i nahranite siromaha ubogog"
        },
        {
            "chapter": 22,
            "verse": 29,
            "text": "Neka potom sa sebe prljavštinu uklone, neka svoje zavjete ispune i neka oko Kuće drevne obilaze"
        },
        {
            "chapter": 22,
            "verse": 30,
            "text": "To je tako! A ko Allahove zabrane smatra velikim, pa to će mu biti dobro kod Gospodara njegova - a dozvoljena vam je stoka, osim one koja vam se spominje - pa klonite se prljavštine kumira i klonite se lažna govora"
        },
        {
            "chapter": 22,
            "verse": 31,
            "text": "iskazujući Allahu čistu predanost, ne pridružujući Mu u obožavanju nikoga! A onaj ko Allahu pridružuje druge - kao da je s neba pao, pa ga ptice razgrabe, ili ga vjetar u daleki predio otpuše"
        },
        {
            "chapter": 22,
            "verse": 32,
            "text": "Tako je to! Pa ko poštuje Allahova znamenja - znak je to bogobojaznosti srca"
        },
        {
            "chapter": 22,
            "verse": 33,
            "text": "Vi imate u njima koristi do određenog roka, a poslije je mjesto njihovo kraj Kuće drevne"
        },
        {
            "chapter": 22,
            "verse": 34,
            "text": "Svakoj vjerskoj zajednici propisali smo klanje kurbana da bi spominjali Allahovo ime prilikom klanja stoke koju im On daje. Vaš Bog je jedan Bog, zato se samo Njemu iskreno predajte! A radosnom viješću obraduj ponizne"
        },
        {
            "chapter": 22,
            "verse": 35,
            "text": "čija srca, kad se Allah spomene, strah obuzme, i one koji strpljivo podnose nevolje koje ih zadese, i one koji namaz obavljaju i koji, od onoga što im Mi dajemo, udjeljuju"
        },
        {
            "chapter": 22,
            "verse": 36,
            "text": "A kamile smo vam učinili jednim od Allahovih znamenja i vi u njima imate dobro, zato spominjite Allahovo ime nad njima, dok stoje sa jednom podvijenom nogom, a kad njihovi bokovi padnu na zemlju. Jedite ih, a nahranite i onoga koji se zadovolji s onim što mu se da, a i onog koji dođe da mu se da; tako smo vam ih potčinili da biste zahvalni bili"
        },
        {
            "chapter": 22,
            "verse": 37,
            "text": "Do Allaha neće doprijeti meso njihovo i krv njihova, ali će Mu stići bogogojaznost vaša. Tako vam ih je potčinio da biste Allaha veličali zato što vas je uputio. I obraduj one koji dobra djela čine"
        }
    ]
}
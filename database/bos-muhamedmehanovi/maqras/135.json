{
    "maqras": [
        {
            "chapter": 22,
            "verse": 38,
            "text": "I Allah, doista, štiti vjernike, Allah sigurno ne voli nijednog izdajnika, nezahvalnika"
        },
        {
            "chapter": 22,
            "verse": 39,
            "text": "Dopušteno je onima koji su napadnuti da se bore, zato što im je zulum učinjen - a Allah je, doista, kadar da ih pomogne"
        },
        {
            "chapter": 22,
            "verse": 40,
            "text": "Onima koji su bespravno iz zavičaja svoga prognani samo zato što su govorili: \"Gospodar naš je Allah!\" A da Allah ne suzbije neke ljude drugima, do temelja bi bile porušene monaške ćelije, i crkve, i sinagoge, a i džamije, u kojima se mnogo spominje Allahovo ime. A Allah će sigurno pomoći one koji Njega pomažuv -Allah je, zaista, moćan i silan"
        },
        {
            "chapter": 22,
            "verse": 41,
            "text": "I oni koji će, ako im damo vlast na Zemlji, namaz obavljati i zekat udjeljivati i koji će tražiti da se čine dobra djela, a odvraćati od nevaljalih- a Allahu se, na kraju, sve vraća"
        },
        {
            "chapter": 22,
            "verse": 42,
            "text": "A to što te oni smatraju lažnim, pa i prije njih su narod Nuhov, i Ad, i Semud poslanike smatrali lažnim"
        },
        {
            "chapter": 22,
            "verse": 43,
            "text": "i narod Ibrahimov, i narod Lutov"
        },
        {
            "chapter": 22,
            "verse": 44,
            "text": "i stanovnici Medjena; a lažnim je smatran i Musa, i Ja sam nevjernicima vremena davao, zatim bi ih dohvatio kaznom, pa kakva je bila osuda Moja"
        },
        {
            "chapter": 22,
            "verse": 45,
            "text": "I koliko samo ima naselja koja smo uništili, a zulum su činila, pa su pusta i srušena na krovove svoje! I koliko ima bunara zapuštenih i palača visokih"
        },
        {
            "chapter": 22,
            "verse": 46,
            "text": "Zašto oni ne putuju po Zemlji pa da srca njihova shvate ono što treba da shvate, i da uši njihove čuju ono što treba da čuju, ali, oči nisu slijepe, već srca u grudima"
        },
        {
            "chapter": 22,
            "verse": 47,
            "text": "Oni od tebe traže da se patnja ubrza, a Allah neće iznevjeriti obećanje Svoje; samo jedan dan u Gospodara tvoga traje koliko hiljadu godina po vašem računanju"
        },
        {
            "chapter": 22,
            "verse": 48,
            "text": "I koliko je bilo naselja kojima sam vremena davao, a zulum su činila, da bih ih najzad, kaznom dohvatio! A kod Mene je konačno odredište"
        },
        {
            "chapter": 22,
            "verse": 49,
            "text": "Reci: \"O ljudi, ja sam vam samo upozoritelj jasni"
        },
        {
            "chapter": 22,
            "verse": 50,
            "text": "oni koji budu vjerovali i dobra djela činili imat će oprost i opskrbu plemenitu"
        },
        {
            "chapter": 22,
            "verse": 51,
            "text": "a oni koji se budu trudili da ajete Naše poreknu, odvraćajući od njih, bit će stanovnici Džehennema"
        },
        {
            "chapter": 22,
            "verse": 52,
            "text": "Prije tebe, Mi nijednog poslanika i vjerovjesnika nismo poslali a da šejtan nije, kad bi on kazivao, u kazivanje njegovo nešto ubacio. Allah bi ono što bi šejtan ubacio uklonio, a zatim bi ajete Svoje učvrstio, a Allah je Onaj Koji sve zna i mudar je"
        },
        {
            "chapter": 22,
            "verse": 53,
            "text": "To je zato da ono što šejtan ubaci učini iskušenjem za one u čijim srcima je bolest i za one čija su srca okrutna - a zulumćari su, zaista, u rascjepu i na stranputici dalekoj"
        },
        {
            "chapter": 22,
            "verse": 54,
            "text": "i da bi oni koji su znanjem obdareni spoznali da je Kur 'an Istina od Gospodara tvoga, pa u njega povjerovali i da mu srca njihova budu ponizna. Zaista je onima koji vjeruju Allah Uputitelj na Pravi put"
        },
        {
            "chapter": 22,
            "verse": 55,
            "text": "A oni koji ne vjeruju neće prestati da u njega sumnjaju, sve dok im Čas iznenada ne dođe ili dok im ne dođe patnja u danu nerodnom"
        },
        {
            "chapter": 22,
            "verse": 56,
            "text": "Taj dan vlast će samo Allah imati, On će im suditi. A vjernici i oni koji su dobra djela činili bit će u baščama u kojima se uživa"
        },
        {
            "chapter": 22,
            "verse": 57,
            "text": "a oni koji nisu vjerovali i ajete i znakove Naše poricali, oni će patnju ponižavajuću imati"
        },
        {
            "chapter": 22,
            "verse": 58,
            "text": "Allah će, zaista, lijepo opskrbiti one koji su svoj rodni kraj napustili da bi se na Allahovu putu borili, pa zatim poginuli ili umrli, a zaista je Allah, baš On, najbolji Opskrbitelj"
        },
        {
            "chapter": 22,
            "verse": 59,
            "text": "On će ih u mjesto kojim će oni biti zadovoljni, sigurno, uvesti. A Allah je, doista, Onaj Koji sve zna i Onaj Koji ne žuri s kaznom"
        }
    ]
}
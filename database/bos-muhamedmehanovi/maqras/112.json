{
    "maqras": [
        {
            "chapter": 16,
            "verse": 111,
            "text": "na Dan kada će svako samo o sebi brinuti, i u kome će se svakoj osobi za djela njena puna nagrada ili kazna dati, i nepravda im neće biti učinjena"
        },
        {
            "chapter": 16,
            "verse": 112,
            "text": "Allah navodi kao primjer jedno naselje''\" koje je bilo sigurno i spokojno, u koje je u izobilju dolazila ukusna hrana sa svih strana, pa je zanijekalo Allahove blagodati, pa mu je Allah dao da iskusi i glad i strah zbog onoga što su stanovnici njegovi činili"
        },
        {
            "chapter": 16,
            "verse": 113,
            "text": "I njima je došao poslanik, jedan od njih, ali su ga oni lažljivcem nazvali, i stigla ih je kazna dok su zulumćari bili"
        },
        {
            "chapter": 16,
            "verse": 114,
            "text": "Hranite se dopuštenim i lijepim jelima koja vam Allah daruje i budite zahvalni Allahu na blagodatima Njegovim, ako samo Njemu ibadet činite"
        },
        {
            "chapter": 16,
            "verse": 115,
            "text": "On vam zabranjuje jedino strv, i krv, i svinjsko meso, i ono što je zaklano u nečije drugo, a ne u Allahovo ime. A onome ko bude primoran, ali ne iz želje, samo toliko da utoli glad- pa, Gospodar tvoj je, zaista, Onaj Koji oprašta grijehe i milostiv je"
        },
        {
            "chapter": 16,
            "verse": 116,
            "text": "I ne govorite laži jezicima svojim: \"Ovo je dopušteno, a ovo zabranjeno\", da biste tako o Allahu laži izmišljali. Oni koji o Allahu laži izmišljaju - neće uspjeti"
        },
        {
            "chapter": 16,
            "verse": 117,
            "text": "kratko će uživati, a onda će patnju bolnu imati"
        },
        {
            "chapter": 16,
            "verse": 118,
            "text": "Jevrejima smo zabranili ono o čemu smo ti prije kazivali; Mi njima nismo zulum učinili, oni su sami sebi zulum nanosili"
        },
        {
            "chapter": 16,
            "verse": 119,
            "text": "Onima koji urade zlo iz neznanja, pa se kasnije pokaju i poprave, Gospodar tvoj će, poslije toga, sigurno oprostiti i milostiv biti"
        },
        {
            "chapter": 16,
            "verse": 120,
            "text": "Ibrahim je doista bio predvodnik, pokoran Allahu, pravi vjernik, nije bio od onih koji Allahu druge u obožavanju pridružuju"
        },
        {
            "chapter": 16,
            "verse": 121,
            "text": "I bio je zahvalan na blagodatima Njegovim; njega je Allah izabrao i na Pravi put uputio"
        },
        {
            "chapter": 16,
            "verse": 122,
            "text": "I dali smo mu dobro na dunjaluku, a na ahiretu doista će biti među dobrima"
        },
        {
            "chapter": 16,
            "verse": 123,
            "text": "Poslije smo tebi objavili: \"Slijedi vjeru Ibrahimovu, on je bio vjere čiste, on nije bio od onih koji Allahu druge u obožavanju pridružuju"
        },
        {
            "chapter": 16,
            "verse": 124,
            "text": "Svetkovanje subote propisano je onima koji su imali različita mišljenja o njoj, i Gospodar tvoj će im na Kijametskom danu presuditi u vezi s onim u čemu su se razilazili"
        },
        {
            "chapter": 16,
            "verse": 125,
            "text": "Na put Gospodara svoga mudro i lijepim savjetom pozivaj, i s njima na najljepši način raspravljaj! Gospodar tvoj zna one koji su zalutali s puta Njegova, i On zna one koji Uputu slijede"
        },
        {
            "chapter": 16,
            "verse": 126,
            "text": "A ako budete kažnjavali, onda kažnjavajte samo onako kako ste i sami kažnjeni; a ako otrpite - to je, doista, bolje za strpljive"
        },
        {
            "chapter": 16,
            "verse": 127,
            "text": "Strpljiv budi! Ali, strpljiv ćeš biti samo uz Allahovu pomoć. I ne žalosti se za njima, i neka ti nije teško zbog spletkarenja njihova"
        },
        {
            "chapter": 16,
            "verse": 128,
            "text": "Allah je zaista uz one koji se uščuvaju i koji dobra djela čine"
        }
    ]
}
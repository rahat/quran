{
    "maqras": [
        {
            "chapter": 16,
            "verse": 90,
            "text": "Allah, zaista, naređuje pravdu, dobročinstvo i pomaganje bližnjih, a razvrat, sve što je odvratno i nasilje zabranjuje; On vas savjetuje ne bi li ste se prisjetili i pouku uzeli"
        },
        {
            "chapter": 16,
            "verse": 91,
            "text": "I ispunjavajte obaveze na koje ste se Allahu obavezali i ne kršite zakletve kad ste ih čvrsto dali, a Allaha kao jamca sebi uzeli, jer Allah zna ono što radite"
        },
        {
            "chapter": 16,
            "verse": 92,
            "text": "I ne budite kao ona koja bi svoju pređu rasprela kad bi je već bila čvrsto oprela, služeći se zakletvama svojim za međusobnu prevaru, samo zato što je jedno pleme brojnije od drugog. Allah vas time samo iskušava, a na Sudnjem danu će vam, doista, objasniti ono u čemu ste se razilazili"
        },
        {
            "chapter": 16,
            "verse": 93,
            "text": "Da Allah hoće, učinio bi vas sljedbenicima jedne vjere, ali On onome kome hoće daje da je u zabludi, a na Pravi put upućuje onoga koga On hoće; i vi ćete, doista, biti pitani za ono što ste radili"
        },
        {
            "chapter": 16,
            "verse": 94,
            "text": "I ne služite se zakletvama zato da biste jedni druge varali, pa da posrne noga nakon što je stabilna bila, i da zlo iskusite zato što ste od Allahova puta odvraćali; a patnja velika vas još čeka"
        },
        {
            "chapter": 16,
            "verse": 95,
            "text": "I ne zamjenjujte obavezu datu Allahu za nešto što malo vrijedi - ono što je u Allaha za vas je bolje, ako znate"
        },
        {
            "chapter": 16,
            "verse": 96,
            "text": "Ono što je u vas-prolazno je, a ono što je u Allaha-vječno je. Mi ćemo, sigurno, one koji su strpljivi bili prema onom boljem što su činili nagraditi"
        },
        {
            "chapter": 16,
            "verse": 97,
            "text": "Ko god činio dobro, bio muškarac ili žena, a vjernik je, Mi ćemo dati da proživi lijep život i doista ćemo ih u skladu s najboljim što su činili nagraditi"
        },
        {
            "chapter": 16,
            "verse": 98,
            "text": "Kada budeš htio učiti Kur'an, zatraži Allahovu zaštitu od šejtana prokletog"
        },
        {
            "chapter": 16,
            "verse": 99,
            "text": "on doista nema nikakve moći nad onima koji vjeruju i koji se u Gospodara svoga uzdaju"
        },
        {
            "chapter": 16,
            "verse": 100,
            "text": "njegova je moć jedino nad onima koji njega za zaštitnika uzimaju i koji druge Allahu pridružuju"
        },
        {
            "chapter": 16,
            "verse": 101,
            "text": "Kada Mi ajet zamijemo drugim - a Allah najbolje zna što objavljuje - oni govore: \"Ti samo izmišljaš!\" A nije tako, nego većina njih ne zna"
        },
        {
            "chapter": 16,
            "verse": 102,
            "text": "Reci: \"Od Gospodara tvoga spušta ga Džibril, Duh Blagoslovljeni s Istinom, da još više učvrsti vjernike, i da bude uputa i radosna vijest muslimanima"
        },
        {
            "chapter": 16,
            "verse": 103,
            "text": "Dobro znamo da oni govore: \"Poučava ga jedan čovjek! Jezik onoga na koga su skloni tako misliti, jezik je nearapa, a ovaj Kur'an na jasnom je arapskom jeziku"
        },
        {
            "chapter": 16,
            "verse": 104,
            "text": "One koji ne vjeruju u Allahove ajete i znakove Allah sigurno neće uputiti, i njih čeka patnja bolna"
        },
        {
            "chapter": 16,
            "verse": 105,
            "text": "Laži izmišljaju samo oni koji u Allahove ajete i znakove ne vjeruju i to su baš lažljivci"
        },
        {
            "chapter": 16,
            "verse": 106,
            "text": "Onaj ko zaniječe Allaha, nakon što je u Njega vjerovao - ne i onaj ko na to bude primoran, već onaj koji nevjerovanje širokogrudo prihvati - Allah se na takve srdi i njih čeka patnja velika"
        },
        {
            "chapter": 16,
            "verse": 107,
            "text": "zato što su više voljeli život na dunjaluku nego na ahiretu, a Allah neće uputiti narod koji ne vjeruje"
        },
        {
            "chapter": 16,
            "verse": 108,
            "text": "To su oni čija je srca i sluh i vid Allah zapečatio, i oni su itekako nemarni"
        },
        {
            "chapter": 16,
            "verse": 109,
            "text": "nema sumnje da će oni na ahiretu baš biti gubitnici"
        },
        {
            "chapter": 16,
            "verse": 110,
            "text": "Onima koji su se, nakon što su u iskušenje dovedeni pa nevjerovanje izjavili, iselili, pa se onda borili i strpljivi bili - Gospodar tvoj će, poslije toga, doista, oprostiti i milostiv biti"
        }
    ]
}
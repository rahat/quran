{
    "maqras": [
        {
            "chapter": 16,
            "verse": 1,
            "text": "Allahova odredba stiže, i ne požurujte je! Uzvišen je On i vrlo visoko iznad onoga što Mu pridružuju"
        },
        {
            "chapter": 16,
            "verse": 2,
            "text": "On meleke s Objavom, po odredbi Svojoj, šalje onim robovima Svojim kojima hoće: \"Upozoravajte da nema drugog boga osim Mene i bojte Me se"
        },
        {
            "chapter": 16,
            "verse": 3,
            "text": "On je s Istinom nebesa i Zemlju stvorio, neka je On vrlo visoko iznad onoga što Mu pridružuju"
        },
        {
            "chapter": 16,
            "verse": 4,
            "text": "On stvara čovjeka od kapi sjemena, a on poslije toga otvoreno, svađalački osporava"
        },
        {
            "chapter": 16,
            "verse": 5,
            "text": "I stoku On za vas stvara; njome se od hladnoće štitite, a i drugih koristi imate, njome se i hranite"
        },
        {
            "chapter": 16,
            "verse": 6,
            "text": "ona vam je ukras kad je sa ispaše vraćate i kad je na pašu izgonite"
        },
        {
            "chapter": 16,
            "verse": 7,
            "text": "A nosi vam i terete u mjesta u koja, osim uz velike muke, ne biste stigli. Gospodar vaš je, uistinu, milosrdan i milostiv"
        },
        {
            "chapter": 16,
            "verse": 8,
            "text": "I konje, i mazge, i magarce - da ih jašete, i kao ukras - a stvorit će i ono što ne znate"
        },
        {
            "chapter": 16,
            "verse": 9,
            "text": "Ka Allahu vodi samo Pravi put - put Istine, a ima ih i krivih, a da On hoće, sve bi vas uputio"
        },
        {
            "chapter": 16,
            "verse": 10,
            "text": "On je Taj Koji s neba spušta vodu koju pijete i ona pomaže da iznikne bilje kojim stoku napasate"
        },
        {
            "chapter": 16,
            "verse": 11,
            "text": "On vam daje da pomoću nje iznikne žito, i masline, i palme, i grožđe, i svakovrsni plodovi - u tome je, zaista, znak za ljude koji razmišljaju"
        },
        {
            "chapter": 16,
            "verse": 12,
            "text": "On vam je potčinio noć i dan, i Sunce i Mjesec, i zvijezde su po odredbi Njegovoj potčinjene. U tome su, uistinu, znakovi za ljude koji razumiju"
        },
        {
            "chapter": 16,
            "verse": 13,
            "text": "i sve što vam je na Zemlji šaroliko stvorio - u tome je, doista, znak ljudima koji se prisjećaju i pouku uzimaju"
        },
        {
            "chapter": 16,
            "verse": 14,
            "text": "I On je Taj Koji je more potčinio, da iz njega svježe meso jedete i da vadite nakit koji nosite - ti vidiš lađe kako ga sijeku da biste tragali za Njegovim obiljem i da biste zahvaljivali"
        },
        {
            "chapter": 16,
            "verse": 15,
            "text": "I po Zemlji je nepomična brda postavio da vas ona ne potrese, i rijeke, a i puteve da se usmjeravate"
        },
        {
            "chapter": 16,
            "verse": 16,
            "text": "a i putokaze, a i po zvijezdama se oni upravljaju"
        },
        {
            "chapter": 16,
            "verse": 17,
            "text": "Pa da li je onda Onaj Koji stvara kao onaj koji ne stvara?! Zašto se ne prisjećate i pouku ne uzmete"
        },
        {
            "chapter": 16,
            "verse": 18,
            "text": "Ako vi budete brojili Allahove blagodati, nećete ih nabrojati; Allah je, uistinu, Onaj Koji oprašta grijehe i milostiv je"
        },
        {
            "chapter": 16,
            "verse": 19,
            "text": "Allah zna šta tajite, a šta javno iznosite"
        },
        {
            "chapter": 16,
            "verse": 20,
            "text": "A oni koje oni mjesto Allaha mole - ništa ne stvaraju; oni su sami stvoreni"
        },
        {
            "chapter": 16,
            "verse": 21,
            "text": "mrtvi su, nisu živi i ne znaju kada će biti oživljeni"
        },
        {
            "chapter": 16,
            "verse": 22,
            "text": "Vaš Bog je- jedan Bog! Srca onih koji u ahiret ne vjeruju, poriču; oni su oholi"
        },
        {
            "chapter": 16,
            "verse": 23,
            "text": "Nema sumnje da Allah zna i ono što oni taje, a i ono što javno iznose; On, doista, ne voli one koji se ohole"
        },
        {
            "chapter": 16,
            "verse": 24,
            "text": "A kada ih neko upita: \"Šta je to Gospodar vaš objavio?\", oni odgovaraju: \"Izmišljotine naroda nekadašnjih"
        },
        {
            "chapter": 16,
            "verse": 25,
            "text": "To je zato da bi na Kijametskom danu nosili grijehe - terete svoje cijele i dio grijeha onih koje su, a da oni nisu bili svjesni, u zabludu doveli.:\" Užasan je teret koji će oni nositi"
        },
        {
            "chapter": 16,
            "verse": 26,
            "text": "I oni prije njih spletke su pravili, pa je Allah iz temelja zgrade njihove porušio, i krov se na njih srušio - stigla ih je kazna odakle nisu ni očekivali"
        },
        {
            "chapter": 16,
            "verse": 27,
            "text": "A na Kijametskom danu On će ih osramotiti i upitati: \"Gdje su oni koje ste Meni u obožavanju pridruživali, oni zbog kojih ste se suprotstavljali?\" Oni kojima je dato znanje reći će: \"Danas će sramota i muka nevjernike, zaista, snaći"
        },
        {
            "chapter": 16,
            "verse": 28,
            "text": "kojima su meleci duše uzeli u vrijeme kada su oni sebi zulum činili.\" I oni će se pokoriti i reći: \"Mi nismo nikakvo zlo činili!\" \"Jeste, Allah, doista dobro zna ono što ste radili"
        },
        {
            "chapter": 16,
            "verse": 29,
            "text": "Zato, ulazite na kapije Džehennema, u njemu ćete vječno ostati! O kako će prebivalište onih koji su se oholili- grozno biti"
        }
    ]
}
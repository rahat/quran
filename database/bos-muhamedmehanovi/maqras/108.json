{
    "maqras": [
        {
            "chapter": 16,
            "verse": 30,
            "text": "A onima koji su se Allaha bojali i grijeha klonili reći će se: \"Šta je objavljivao Gospodar vaš?\" \"Dobro!\", odgovorit će. Oni koji čine dobra djela imat će već na dunjaluku lijepu nagradu, a ahiret je, sigurno, još bolji. O kako će divno biti boravište onih koji su se Allaha bojali"
        },
        {
            "chapter": 16,
            "verse": 31,
            "text": "dženneti Adna u koje će ući, gdje rijeke teku, i gdje će sve što zažele imati. Tako će Allah one koji Ga se budu bojali nagraditi"
        },
        {
            "chapter": 16,
            "verse": 32,
            "text": "one kojima meleki dušu uzimaju dok su čestiti, i kojima govore: \"Selam vama! Uđite u Džennet zbog onoga što ste činili"
        },
        {
            "chapter": 16,
            "verse": 33,
            "text": "Šta li višebošci čekaju: da im dođu meleci, ili da dođe odredba Gospodara tvoga?! Tako su postupili i oni prije njih; njima nije zulum učinio Allah, oni su sami sebi zulum učinili"
        },
        {
            "chapter": 16,
            "verse": 34,
            "text": "I stigla ih je kazna za ono što su činili, i sa svih strana ih je obuzelo ono čemu su se rugali"
        },
        {
            "chapter": 16,
            "verse": 35,
            "text": "I rekli su oni koji su druge Njemu u obožavanju pridruživali: \"Da je Allah htio, ne bismo ni mi ni preci naši, pored Allaha, nikoga obožavali i ne bismo ništa, bez Njegove volje, zabranjenim smatrali. Baš tako su i oni prije njih postupali. A zar su poslanici bili dužni šta drugo već da jasno obznane"
        },
        {
            "chapter": 16,
            "verse": 36,
            "text": "Mi smo svakom narodu poslanika poslali: \"Allahu ibadet činite, a šejtana - taguta se klonite!\" I bilo je među njima onih koje je Allah uputio, a i onih koji su zaslužili zabludu. Zato putujte Zemljom da vidite kakav je bio svršetak onih koji su poslanike u laž utjerivali"
        },
        {
            "chapter": 16,
            "verse": 37,
            "text": "Ma koliko ti želio da im uputa bude data, Allah, zaista, neće uputiti nikoga koga u zabludu okrene i njima niko neće pomoći"
        },
        {
            "chapter": 16,
            "verse": 38,
            "text": "Oni se zaklinju Allahom, učvršćujući zakletve svoje: \"Allah neće oživiti onoga koji umre!\" Ali hoće! To Njegovo obećanje doista će se ispuniti, ali to većina ljudi ne zna"
        },
        {
            "chapter": 16,
            "verse": 39,
            "text": "Da bi im objasnio ono u čemu su se razilazili, i da bi saznali oni koji nisu vjerovali da su lašci bili"
        },
        {
            "chapter": 16,
            "verse": 40,
            "text": "Ako nešto hoćemo, Mi samo za to reknemo: \"Budi!\", i ono bude"
        },
        {
            "chapter": 16,
            "verse": 41,
            "text": "One koji su se iselili radi Allaha, nakon što su bili tlačeni, Mi ćemo još na ovom svijetu na lijepo mjesto smjestiti; a nagrada na ahiretu bit će još veća - kad bi samo oni što su izostali znali"
        },
        {
            "chapter": 16,
            "verse": 42,
            "text": "Iselili su se oni koji su, oslanjajući se na Gospodara svoga, strpljivi bili"
        },
        {
            "chapter": 16,
            "verse": 43,
            "text": "Mi smo i prije tebe samo ljude kao poslanike s objavom slali; ako za to ne znate, pitajte sljedbenike Knjige"
        },
        {
            "chapter": 16,
            "verse": 44,
            "text": "Slali smo ih s jasnim dokazima i knjigama, a tebi spuštamo Opomenu, da bi objasnio ljudima ono što im se objavljuje, i da bi oni razmislili"
        },
        {
            "chapter": 16,
            "verse": 45,
            "text": "A zar su sigurni oni koji podmuklo prave zlo - da ih Allah neće u zemlju utjerati, ili da im neće, odakle ne mogu ni pomisliti, kazna doći"
        },
        {
            "chapter": 16,
            "verse": 46,
            "text": "ili da ih neće na putovanjima njihovim kazniti, pa da neće umaći"
        },
        {
            "chapter": 16,
            "verse": 47,
            "text": "ili da ih neće, dok su u strahu, kažnjavati? Ali Gospodar vaš je, doista, milosrdan i milostiv"
        },
        {
            "chapter": 16,
            "verse": 48,
            "text": "Zar oni ne vide da sve ono što je Allah stvorio sad desno, sad lijevo, pruža sjene svoje Allahu sedždu čineći i da je sve to pokorno"
        },
        {
            "chapter": 16,
            "verse": 49,
            "text": "Allahu sedždu čini sve živo na nebesima i na Zemlji, i meleci, a oni se ne ohole"
        },
        {
            "chapter": 16,
            "verse": 50,
            "text": "boje se Gospodara svoga koji je iznad njih i čine ono što im se naredi"
        }
    ]
}
{
    "rukus": [
        {
            "chapter": 25,
            "verse": 21,
            "text": "Bize kavuşacaklarını ümit etmeyenler: «Üzerimize melekler indirilseydi ya, ya da Rabbimizi görmeli değil miydik» derler. And olsun ki onlar kendi kendilerine büyüklük tasladılar da azgınlık ve taşkınlıkta hayli ileri gittiler"
        },
        {
            "chapter": 25,
            "verse": 22,
            "text": "Melekleri görecekleri gün, evet o gün suçlu günahkârlara hiçbir müjde (haberi) yoktur. Melekler de (müjde haberi size) iyice yasak, yasak ! diyecekler"
        },
        {
            "chapter": 25,
            "verse": 23,
            "text": "Onların işlediği her ameli karşılayıp dağılmış toz haline getiririz"
        },
        {
            "chapter": 25,
            "verse": 24,
            "text": "O gün Cennetlik olanlar en hayırlı eyleşecek. en güzel dinlenecek yerdedirler"
        },
        {
            "chapter": 25,
            "verse": 25,
            "text": "O gün gök beyaz bulutlar şeklinde (bir görünüm vererek) yarılıp dağılacak ; melekler grup grup indirilecek"
        },
        {
            "chapter": 25,
            "verse": 26,
            "text": "O gün gerçek mülk (ve hükümranlık bütünüyle) Rahmân´ındır. O gün kâfirler için pek sıkıntılıdır"
        },
        {
            "chapter": 25,
            "verse": 27,
            "text": "O gün zâlim zorba, ellerini ısırıp «keşke Peygamberle beraber bir yol tutsaydım !» diyecek"
        },
        {
            "chapter": 25,
            "verse": 28,
            "text": "Eyvah, yazıklar olsun bana! Keşke falanı dost edinmeseydim"
        },
        {
            "chapter": 25,
            "verse": 29,
            "text": "And olsun ki bana Kur´ân geldikten sonra o dost (dediğim kimse) beni saptırdı. Şeytan ise insanı aşağılık halde yapayalnız bırakandır"
        },
        {
            "chapter": 25,
            "verse": 30,
            "text": "Peygamber de dedi ki: Ey Rabbim! Şüphesiz ki kavmim bu Kur´ân´ı (bir kenara itip) terkettiler"
        },
        {
            "chapter": 25,
            "verse": 31,
            "text": "İşte bunun gibi her peygamber için suçlu günahkârlardan bir düşman ortaya çıkardık. Doğru yolu gösterici ve yardım (elini) uzatıcı olarak Rabbin yeter"
        },
        {
            "chapter": 25,
            "verse": 32,
            "text": "İnkâra saplanıp kalanlar dediler ki: «Kur´ân O´na (Muhammed´e) bir defada bütünüyle indirilseydi ya..» Biz onunla senin kalbini iyice yatıştırıp pekiştirmek ve tane tane okuman için böylece (parça parça ve uzun sürede) indirdik"
        },
        {
            "chapter": 25,
            "verse": 33,
            "text": "Sana bir misâl getirmezler ki mutlaka biz (ona karşılık) hakkı yorum ve açıklama cihetiyle en güzelini getirmiş olmayalım"
        },
        {
            "chapter": 25,
            "verse": 34,
            "text": "Onlar ki toplanıp yüzükoyun Cehennem´e sevkedilirler, işte onlar yer cihetiyle daha şerli, yol cihetiyle daha sapıktırlar"
        }
    ]
}
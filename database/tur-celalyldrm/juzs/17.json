{
    "juzs": [
        {
            "chapter": 21,
            "verse": 1,
            "text": "İnsanların hesap verme (günü) yaklaştı; onlar hâlâ gaflet içinde (Hak´tan) yüzçevirirler"
        },
        {
            "chapter": 21,
            "verse": 2,
            "text": "Rablarından kendilerine gelen her yeni uyarıyı mutlaka eğlenerek dinlerler"
        },
        {
            "chapter": 21,
            "verse": 3,
            "text": "Kalbleri (iyice) oyun ve eğlenceye dalmıştır. O zulmedenler gizli gizli görüşüp fısıldaşırlar: «Bu da sizin gibi ancak bir insandır. Siz görüp durduğunuz halde sihre büyüye mi gidiyorsunuz?» (derler)"
        },
        {
            "chapter": 21,
            "verse": 4,
            "text": "(Onların bu tutumuna karşı Peygamber de şöyle) dedi: «Rabbim gökte ve yerde söyleneni bilir; O her şeyi işiten ve bilendir.»"
        },
        {
            "chapter": 21,
            "verse": 5,
            "text": "Onlar, «hayır, (Kur´ân ve Muhammed´in dedikleri) olsa olsa (şuur altında biriken) rüya saçmalarıdır. Hayır, O bunları uydurmuştur; hayır O şâirdir; değilse, bize önceki peygamberlere gönderildiği gibi bir mu´cize getirsin» derler"
        },
        {
            "chapter": 21,
            "verse": 6,
            "text": "Onlardan önce yok ettiğimiz hiçbir kasaba halkı imân etmemişti, bunlar mı inanacaklar"
        },
        {
            "chapter": 21,
            "verse": 7,
            "text": "Senden önce ancak Kendilerine vahyettiğimiz birtakım erkekleri peygamber olarak gönderdik. (Kadınlardan peygamber göndermedik). Eğer bilmiyorsanız ilim ehlinden sorun"
        },
        {
            "chapter": 21,
            "verse": 8,
            "text": "Biz, o peygamberleri yemek yemiyen birer cesed kılmadık ve onlar (Dünya´da) ebedî de değillerdi"
        },
        {
            "chapter": 21,
            "verse": 9,
            "text": "Sonra da onlara verdiğimiz sözü doğrulukla yerine getirdik. Onları ve dilediğimiz kimseleri kurtardık, (inkârda, sapıklık ve azgınlıkta) aşırı gidenleri ise yok ettik"
        },
        {
            "chapter": 21,
            "verse": 10,
            "text": "And olsun ki, size öyle bir kitap indirdik ki şeref ve itibarınız ondadır (onunla gerçekleşir). Hâlâ aklınızı kullanmıyacak mısınız"
        },
        {
            "chapter": 21,
            "verse": 11,
            "text": "Zâlim olan nice kasaba halkını kırıp geçirdik de onlardan sonra başka bir kavim yaratıp oluşturduk"
        },
        {
            "chapter": 21,
            "verse": 12,
            "text": "Onlar, yok edici baskınımızı hissedince hemen oradan tabana kuvvet kaçmağa koyuldular"
        },
        {
            "chapter": 21,
            "verse": 13,
            "text": "Kaçmayın, refah içinde geçirdiğiniz nimetlere ve konaklarınıza dönünüz; çünkü elbette sorguya çekileceksiniz"
        },
        {
            "chapter": 21,
            "verse": 14,
            "text": "(Kaçmakla kurtulamıyacaklarını anlayınca), vay yazık oldu bize! Doğrusu biz zâlimler idik, dediler"
        },
        {
            "chapter": 21,
            "verse": 15,
            "text": "Onların biçilmiş ot, sönüp bir yığın kül haline gelinceye kadar hayıflanıp söylenmeleri böyle oldu"
        },
        {
            "chapter": 21,
            "verse": 16,
            "text": "Biz, göğü, yeri ve ikisi arasındaki şeyleri oyuncak olarak yaratmadık"
        },
        {
            "chapter": 21,
            "verse": 17,
            "text": "Eğer biz oyun eğlence edinmeyi dileseydik, elbette onu kendi katımızda (kudretimizin yüceliğine uygun anlamda) edinirdik. Ama biz böyle (gereksiz şeyleri) yapanlar da (hiç bir zaman) olmadık"
        },
        {
            "chapter": 21,
            "verse": 18,
            "text": "Hayır, biz hakkı bâtılın üzerine fırlatırız da onun beynini parçalar; bir de bakarsın ki bâtıl yok oluvermiştir. (Allah´a yakıştırmaya çalıştıkları) vasıflardan dolayı çok, hem çok yazıklar olsun size"
        },
        {
            "chapter": 21,
            "verse": 19,
            "text": "Göklerde ve yerde bulunan her şey O´nundur. O´nun huzurunda bulunanlar O´na ibâdet etmeyi (bir hafiflik sayıp) büyüklük taslamazlar ve bıkkınlık da duymazlar"
        },
        {
            "chapter": 21,
            "verse": 20,
            "text": "Gece gündüz durmadan, dinlenmeden tesbîh ederler"
        },
        {
            "chapter": 21,
            "verse": 21,
            "text": "Yoksa yeryüzünde bir takım ilâhlar edindiler de onlar mı ölüleri diriltip kaldıracaklar"
        },
        {
            "chapter": 21,
            "verse": 22,
            "text": "Eğer gökte ve yerde Allah´tan başka ilâhlar olsaydı gökle yerin düzeni bozulup altüst olurdu. Arş´ın Rabbı olan Allah onların vasıflandırdıkları şeylerden münezzehtir"
        },
        {
            "chapter": 21,
            "verse": 23,
            "text": "O, yaptığından sorulmaz; onlar ise (yaptıklarından) sorulurlar"
        },
        {
            "chapter": 21,
            "verse": 24,
            "text": "Yoksa Allah´tan başka ilâhlar mı edindiler? De ki : Haydi getirin kesin hüccetlerinizi! İşte (bu Kur´ân) benimle beraber olanların zikri ve benden öncekilerin zikridir! Hayır, onların çoğu hakkı bilmezler de o sebeple yüzçevirirler"
        },
        {
            "chapter": 21,
            "verse": 25,
            "text": "Senden önce gönderdiğimiz, istisnasız her peygambere şöyle vahyettik : Şüphesiz ki benden başka ilâh yoktur, artık bana ibâdet edin"
        },
        {
            "chapter": 21,
            "verse": 26,
            "text": "Rahman (olan Allah) çocuk edindi, dediler. O, (çocuk edinmekten) çok yücedir, münezzehtir. Hayır onlar, (o melekler) ikrama ermiş şerefli kullardır"
        },
        {
            "chapter": 21,
            "verse": 27,
            "text": "Sözleriyle O´nun önüne geçmezler ve ancak O´nun buyruğuyla amel ederler"
        },
        {
            "chapter": 21,
            "verse": 28,
            "text": "Allah onların önlerindekini de, arkalarındakini de bilir. Onlar ancak Allah´ın razı olacağı kimse için şefaat ederler ve onlar Allah korkusundan saygıyla titrerler"
        },
        {
            "chapter": 21,
            "verse": 29,
            "text": "Onlardan kim, «ben Allah´tan başka bir tanrıyım» derse, işte onu Cehennem ile cezalandırırız. Zulmedenleri de işte böylece cezalandırırız"
        },
        {
            "chapter": 21,
            "verse": 30,
            "text": "İnkarcı sapıklar, göklerin ve yerin bitişik olduğunu, onları bizim ayırdığımızı ve her canlı olanı sudan yaratıp meydana getirdiğimizi görüp anlamıyorlar mı ? Hâlâ inanmıyorlar mı"
        },
        {
            "chapter": 21,
            "verse": 31,
            "text": "Yeryüzü, insanları sarsıp çalkalar diye onda sabit dağlar oluşturduk (da sarsıntıyı önledik); doğru hareket edebilsinler (şaşırmadan varacakları yere varsınlar) diye onda yollar geçitler meydana getirdik"
        },
        {
            "chapter": 21,
            "verse": 32,
            "text": "Göğü de (bozulup dengesizliğe düşmekten) korunmuş bir tavan (gibi) yaptık. Halbuki onlar, bundaki belge ve delillerden yüzçeviriyorlar"
        },
        {
            "chapter": 21,
            "verse": 33,
            "text": "Gece ve gündüzü; Güneş ve Ay´ı yaratan O´dur. Her biri bir yörüngede yüzüp gitmektedir"
        },
        {
            "chapter": 21,
            "verse": 34,
            "text": "Senden önce de hiçbir insana (Dünya´da) ebedîlik vermedik. Sen ölürsün de onlar ebedî mi kalırlar"
        },
        {
            "chapter": 21,
            "verse": 35,
            "text": "Her canlı ölümü tadıcıdır ve sizi imtihan olsun diye iyilik ve kötülükle mübtelâ kılarız, (yaratılışınız bu iki şeyi işlemeye müsatddir). Sonunda bize döndürüleceksiniz"
        },
        {
            "chapter": 21,
            "verse": 36,
            "text": "O küfredenler, seni gördükleri zaman alaya almaktan başka bir şey yapmazlar; «bu mu ilâhlarınızı diline dolayıp duran ?» derler. Rahmân´ın (indirdiği) Kur´ân´ı inkâr edip kâfir olanlar da ancak bunlardır"
        },
        {
            "chapter": 21,
            "verse": 37,
            "text": "İnsan (karakteri gereği) aceleden (acele hareket etme duygusuyla) yaratılmıştır. Size âyetlerimi göstereceğim, artık siz pek acele etmeyin"
        },
        {
            "chapter": 21,
            "verse": 38,
            "text": "Onlar size, «eğer doğru söyleyenlerden iseniz, bu tehdidiniz ne zaman (gerçekleşir) ? derler"
        },
        {
            "chapter": 21,
            "verse": 39,
            "text": "O küfredenler, önlerinden ve arkalarından kendilerini saran ateşi men´edemiyecekleri ve yardım da göremiyecekleri anı bir bilselerdi"
        },
        {
            "chapter": 21,
            "verse": 40,
            "text": "Hayır, o onlara aniden gelecek de kendilerini şaşırtacak ve artık onu geri çevirmeye güç getiremiyecekler ve onlara süre de tanınmıyacak"
        },
        {
            "chapter": 21,
            "verse": 41,
            "text": "And olsun ki, senden önceki peygamberler de alaya alınmıştı da alaya alanları alay ettikleri şey (çepeçevre) kuşatmıştı"
        },
        {
            "chapter": 21,
            "verse": 42,
            "text": "Geceleyin ya da gündüzleyin sizi Rahman (olan Allah)´dan (gelecek azâbdan) kim koruyabilir? Aksine onlar, Rablarının zikrinden (kitabından) yüzçevirirler"
        },
        {
            "chapter": 21,
            "verse": 43,
            "text": "Yoksa kendilerini bizim (azabımızdan koruyup) engelleyecek bizden başka tanrıları mı vardır ? (Nerede ?..) O tanrılar kendilerine yardıma güç. getiremezler, bizden ise hiç dostluk ve yakınlık göremezler"
        },
        {
            "chapter": 21,
            "verse": 44,
            "text": "Doğrusu biz, bunları da babalarını da geçindirdik de ömürleri uzayıp gitti. Yerlerine (yaşadıkları ülkelerine) gelip onu çevresinden yavaş yavaş eksilttiğimizi görmüyorlar mı? Üstün gelenler onlar mıdır"
        },
        {
            "chapter": 21,
            "verse": 45,
            "text": "De ki: Ben ancak sizi vahiy ile uyarıyorum. Ama ne kadar uyarılsalar da sağırlar uyarı davetini işitmezler"
        },
        {
            "chapter": 21,
            "verse": 46,
            "text": "Yemin ederim ki, Rabbın azabından onlara bir esinti dokunsa, elbette, «yazıklar olsun bize ! Doğrusu biz zâlimler idik» diyecekler"
        },
        {
            "chapter": 21,
            "verse": 47,
            "text": "Kıyamet gününe has adalet terazileri koyacağız. Hiçbir kimse en az bir haksızlığa uğramaz. Hardal tanesi ağırlığında olsa bile (yapılan iyilik ve kötülüğü) getirip ortaya koyacağız. Hesapçılar olarak biz yeteriz"
        },
        {
            "chapter": 21,
            "verse": 48,
            "text": "And olsun ki biz Musâ ile Harun´a hak ile bâtılı ayıran, Allah´tan korkup fenalıklardan sakınanlar için bir ışık, bir öğüt olan kitap verdik"
        },
        {
            "chapter": 21,
            "verse": 49,
            "text": "O sakınanlar ki Rablarından gıyabında saygı ile korkarlar ve Kıyametin meydana geliş saatinden endişe içinde titreyip dururlar"
        },
        {
            "chapter": 21,
            "verse": 50,
            "text": "İşte bu (Kur´ân), indirdiğimiz mubarek bir kitaptır. Şimdi sız mı bunu inkâr ediyorsunuz"
        },
        {
            "chapter": 21,
            "verse": 51,
            "text": "And olsun ki, bundan önce de İbrahim´e rüşdünü (uygun olanı, doğru yolu, doğru düşünmeyi) vermiştik ve biz bunu bilenlerdik"
        },
        {
            "chapter": 21,
            "verse": 52,
            "text": "Hani o bir vakit babasına ve kavmine, «nedir bu üzerine kapanıp durduğunuz heykeller?» demişti"
        },
        {
            "chapter": 21,
            "verse": 53,
            "text": "Onlar da, «babalarımızı bunlara tapanlar olarak bulduk» demişlerdi"
        },
        {
            "chapter": 21,
            "verse": 54,
            "text": "O da, «yemin ederim ki siz de, babalarınız da çok açık bir sapıklık içindesiniz» demişti"
        },
        {
            "chapter": 21,
            "verse": 55,
            "text": "Onlar, «sen bize hakikati mi getirdin, yoksa sen şaka mı ediyorsun ?» demişlerdi"
        },
        {
            "chapter": 21,
            "verse": 56,
            "text": "İbrahim onlara, «bilâkis (ciddi söylüyorum). Sizin Rabbiniz göklerin ve yerin Rabbıdır ki onları yokluk karanlığını yırtıp yaratmıştır ve ben de şâhid olanlardanım» demişti"
        },
        {
            "chapter": 21,
            "verse": 57,
            "text": "Allah´a and olsun ki, siz arkanızı çevirip gittiğinizde elbette putlarınıza bir tuzak kuracağım, (diye kendi kendine fısıldamıştı)"
        },
        {
            "chapter": 21,
            "verse": 58,
            "text": "Derken İbrahim, onları parça parça etti; ancak dönüp başvururlar diye (putların) en büyüğünü kırmadı"
        },
        {
            "chapter": 21,
            "verse": 59,
            "text": "İlâhlarımıza bu işi kim yaptı? O elbette zâlimlerdendir, dediler"
        },
        {
            "chapter": 21,
            "verse": 60,
            "text": "Onlardan bir kısmı, «İbrahim denen bir gene bunları diline dolayıp duruyordu» dediler"
        },
        {
            "chapter": 21,
            "verse": 61,
            "text": "Bunların şahitlik etmeleri ic!n onu halkın önüne getirin, dediler"
        },
        {
            "chapter": 21,
            "verse": 62,
            "text": "Ey İbrahim! Bunu sen mi yaptın ilâhlarımıza ? dediler"
        },
        {
            "chapter": 21,
            "verse": 63,
            "text": "İbrahim, «belki bu işi onların en büyüğü yapmıştır, eğer konuşabiliyorlarsa, onlara sorun» dedi"
        },
        {
            "chapter": 21,
            "verse": 64,
            "text": "Bunun üzerine kendi vicdanlarına dönüp: «Şüphesiz ki siz haksızlarsınız» dediler"
        },
        {
            "chapter": 21,
            "verse": 65,
            "text": "Sonra da başları üzerine döndüler de: «And olsun ki bunların konuşamıyacağını sen de bilirsin» dediler"
        },
        {
            "chapter": 21,
            "verse": 66,
            "text": "İbrahim: «Siz Allah´ı bırakıp hiçbir şey ile size yarar ve zarar vermeyecek şeylere mi tapıyorsunuz"
        },
        {
            "chapter": 21,
            "verse": 67,
            "text": "Size de, Allah´tan başka taptıklarınıza da yuh olsun ! Hâlâ aklınızı kullanmıyacak mısınız ?» dedi"
        },
        {
            "chapter": 21,
            "verse": 68,
            "text": "Onlar, «eğer (İbrahim´e ceza olarak bir şey) yapacaksanız onu ateşte yakın da tanrılarınıza yardımcı olun» dediler"
        },
        {
            "chapter": 21,
            "verse": 69,
            "text": "Biz de «ey ateş! Serin ve esenlik ol İbrahim´e» dedik"
        },
        {
            "chapter": 21,
            "verse": 70,
            "text": "İbrahim´e tuzak kurmak istediler. Biz de onları hüsrana uğrattık"
        },
        {
            "chapter": 21,
            "verse": 71,
            "text": "Hem ibrahim´i, hem Lût´u âlemler için mubarek kıldığımız ülkeye (ulaştırıp) kurtardık"
        },
        {
            "chapter": 21,
            "verse": 72,
            "text": "Ve ibrahim´e İshâk´ı, fazla olarak da Yâkub´u verdik ve hepsini de iyi yararlı kişiler kıldık"
        },
        {
            "chapter": 21,
            "verse": 73,
            "text": "Onları emrimiz uyarınca doğru yolu gösteren önderler kıldık. Onlara hayırlı işleri işlemeyi, namaz kılmayı, zekât vermeyi vahyettik. Zaten onlar bize ibâdet eden kullardı"
        },
        {
            "chapter": 21,
            "verse": 74,
            "text": "Lût´a da hüküm hikmet ve ilim verdik ve onu çok iğrenç işlerde bulunan kasabadan kurtardık. Şüphesiz ki onlar, kötü, doğru yoldan çıkmış ahlâksız bir kavim idi"
        },
        {
            "chapter": 21,
            "verse": 75,
            "text": "Lût´u rahmetimize aldık ; çünkü o, iyi yararlı kişilerden idi"
        },
        {
            "chapter": 21,
            "verse": 76,
            "text": "Nuh´u da hatırla, hani o bir duâ etmişti de duasını kabul edip onu da, ev halkını da büyük bir felâket ve sıkıntıdan kurtardık"
        },
        {
            "chapter": 21,
            "verse": 77,
            "text": "Ve âyetlerimizi yalanlayan kavme karşı ona yardım edip intikam aldık. Şüphesiz ki onlar kötü bir kavim idi; biz de hepsini olduğu gibi (tufanda) boğduk"
        },
        {
            "chapter": 21,
            "verse": 78,
            "text": "Dâvud ve Süleyman´ı da an, hani bir vakit bir kavmin koyunlarının yayıldığı ekin tarlası hakkında hüküm veriyorlardı ve biz de onların hükmüne şâhidler idik"
        },
        {
            "chapter": 21,
            "verse": 79,
            "text": "Biz onun (çözümünü gerektiren hükmü) Süleyman´a anlattık. Her ikisine de ayrı bir hüküm, ayrı bir bilgi verdik. Dâvud´la beraber tesbîh etsinler diye dağlara ve kuşlara baş eğdirdik; (evet) biz idik (bunları düzenleyip) yapanlar"
        },
        {
            "chapter": 21,
            "verse": 80,
            "text": "Sizin için, sizi onun (savaşın) şiddetinden korumak için Davud´a giyilecek şekilde (zırh imâl etme) sanatını öğrettik; artık siz (bunca nimetlere) şükredenler misiniz"
        },
        {
            "chapter": 21,
            "verse": 81,
            "text": "Süleyman´a şiddetle esen rüzgârı baş eğdirdik; onun emriyle, mübarek kıldığımız yere akıp eserdi ve biz her şeyi bilenleriz"
        },
        {
            "chapter": 21,
            "verse": 82,
            "text": "Şeytanlardan da onun için dalgıçlık edenleri ve daha başka işleri görenleri baş eğdirdik ; onun buyruğuna verdik ve onları koruyup disipline eden biz idik"
        },
        {
            "chapter": 21,
            "verse": 83,
            "text": "Eyyûb´u da an, hani bir vakit o, Rabbına şöyle (boyun eğip) seslenmişti : «Doğrusu dert ve maraz bana gelip sürtündü. Sen ise merhamet edenlerin en çok merhametlisisin.»"
        },
        {
            "chapter": 21,
            "verse": 84,
            "text": "Onun duasını kabul etmiş, kendisinden o dert ve marazı gidermiştik ve bizden bir rahmet, ibâdete gönül verip devam edenlere bir anı olmak üzere ona, ailesini, onlarla beraber (kaybettiklerinin) bir mislini de vermiştik"
        },
        {
            "chapter": 21,
            "verse": 85,
            "text": "İsmail, İdris ve Zelkifl´i de an, hepsi de sabredenlerdi"
        },
        {
            "chapter": 21,
            "verse": 86,
            "text": "Onları rahmetimize aldık. Şüphesiz ki onlar iyi yararlı kişilerdendi"
        },
        {
            "chapter": 21,
            "verse": 87,
            "text": "Zünnûn´u da an, hani bir vakit o öfkelenerek gitmişti de kendisini hiç sıkıştırmıyacağımızı sanmıştı; ne var ki o karanlıklar içinde, «senden başka ilâh yoktur, seni tenzîh ederim ; doğrusu ben kendime haksızlık edenlerdenim» diye duâ etmişti"
        },
        {
            "chapter": 21,
            "verse": 88,
            "text": "Onun duasını kabul ettik de kendisini üzüntü ve sıkıntıdan kurtardık. İşte biz, mü´minleri böyle kurtarırız"
        },
        {
            "chapter": 21,
            "verse": 89,
            "text": "Zekeriyyâ´yı da an, hani bir vakit o, «Rabbim, beni tek başıma bırakma ; sen ki vârislerin en hayırlısısın,» diyerek Rabbına duâ edip yalvarmıştı"
        },
        {
            "chapter": 21,
            "verse": 90,
            "text": "Onun duasını kabul ettik de Yahya´yı kendisine bağışladık; eşini de (gebe kalmaya) elverişli duruma getirdik. Şüphesiz ki onlar hayırlı işlerde birbirleriyle yarışıyorlar, ümit besleyerek için için saygı duyup korkarak bize duâ ediyorlardı. Hem bize içten derin saygı duyup (kalbleri) ürperenlerdi onlar"
        },
        {
            "chapter": 21,
            "verse": 91,
            "text": "İffet ve namusunu gerektiği gibi koruyan o kadını (Meryem´i) de an ki, biz ona ruhumuzdan üfledik; kendisini de oğlunu da âlemlere açık bir âyet (belirgin bir mu´cize) yaptık"
        },
        {
            "chapter": 21,
            "verse": 92,
            "text": "Şüphesiz ki bu sizin dininiz ve şeriatınız tek bir din ve şeriattır ve ben de Rabbınızım. Artık bana ibâdet edin"
        },
        {
            "chapter": 21,
            "verse": 93,
            "text": "(Ne var ki insanlar) kendi aralarında bölünüp parça parça oldular. (Ama sonunda) hepsi de bize döneceklerdir"
        },
        {
            "chapter": 21,
            "verse": 94,
            "text": "Artık kim mü´min olduğu halde iyi yararlı amellerde bulunursa, onun iş ve gayreti inkâr edilmiyecektir ve şüphesiz ki biz onları yazmaktayız"
        },
        {
            "chapter": 21,
            "verse": 95,
            "text": "Yok etmemiz gereken kasaba halkının (yok olduktan sonra dünyaya dönmesi veya yok olma noktasına geldikten sonra pişmanlık duyup tevbe ederek) dönüş yapması haramdır, (mümkün değildir)"
        },
        {
            "chapter": 21,
            "verse": 96,
            "text": "Sonunda Ye´cûc ve Me´cûc (seddi) açılır da her bir tepeden sökülüp sür´atle inerler"
        },
        {
            "chapter": 21,
            "verse": 97,
            "text": "Hak olan va´d (Kıyametin safhaları) yaklaşınca bir de bakarsın ki o inkâr edenlerin gözleri belerip kalır, «eyvah bize! Biz bundan gaflette bulunuyorduk; daha doğrusu biz zâlimler idik» derler"
        },
        {
            "chapter": 21,
            "verse": 98,
            "text": "Şüphesiz ki siz ve Allah´tan başka taptıklarınız Cehennem odunusunuz ve siz oraya varacaksınız"
        },
        {
            "chapter": 21,
            "verse": 99,
            "text": "Eğer bu taptıkları (putlar) gerçek ilâhlar olsaydı, elbette Cehennem´e varmazlardı. Hepsi de orada devamlı kalıcılardır"
        },
        {
            "chapter": 21,
            "verse": 100,
            "text": "Onlara, orada ah, vah edip inlemek vardır ve orada bir şey de işitmiyeceklerdir"
        },
        {
            "chapter": 21,
            "verse": 101,
            "text": "Şüphesiz ki bizden kendilerine en güzel (en doyurucu mutluluk) sözü verilmiş olanlar (var ya), işte onlar Cehennem´den uzak tutulmuşlardır"
        },
        {
            "chapter": 21,
            "verse": 102,
            "text": "Cehennem uğultusunu da duymazlar ve onlar canlarının çektiği nîmetler içinde ebedîdirler"
        },
        {
            "chapter": 21,
            "verse": 103,
            "text": "En büyük dehşet salan korku onları üzmez. Melekler onları karşılar da «bu size söz verilen gündür!» derler"
        },
        {
            "chapter": 21,
            "verse": 104,
            "text": "O gün göğü, kitap (sahifelerini ya da formalarını) katladığımız gibi katlarız. İlk yaratmaya başladığımız gibi üzerimize gerekli bir va´d olarak tekrar (yaratıp) geri çevireceğiz. Şüphesiz ki biz (böyle) yaparız"
        },
        {
            "chapter": 21,
            "verse": 105,
            "text": "And olsun ki, Zikir ( = Levhi-mahfuz veya Tevrat) dan sonra Zebur´da da yeryüzüne iyi yararlı kullarım vâris olacak diye yazmışızdır"
        },
        {
            "chapter": 21,
            "verse": 106,
            "text": "Şüphesiz ki bu (Kur´ân)da kendini ibâdete veren bir millet için amaca ulaşma ve yeterli öğüt (yolları) vardır"
        },
        {
            "chapter": 21,
            "verse": 107,
            "text": "Biz seni acak önlemlere rahmet olarak gönderdik"
        },
        {
            "chapter": 21,
            "verse": 108,
            "text": "De ki: Bana ancak ilâhınızın tek bir ilâh olduğu vahyediliyor. Artık siz Müslüman olmuyor musunuz"
        },
        {
            "chapter": 21,
            "verse": 109,
            "text": "Yüzçevirirlerse de ki: Size düpedüz bildirdim : Tehdîd edildiğiniz o şey yakın mı, uzak mı bilmem"
        },
        {
            "chapter": 21,
            "verse": 110,
            "text": "Şüphesiz ki O, sözün açığa vurulanını da bilir, gizlediğinizi de bilir"
        },
        {
            "chapter": 21,
            "verse": 111,
            "text": "Bu (tehdîd edilen şeyin) geciktirilmesi sizin için bir sınav ve belki bir süreye kadar geçindirmek için midir bilmiyorum"
        },
        {
            "chapter": 21,
            "verse": 112,
            "text": "(Peygamber) dedi ki: Ey Rabbim! Aramızda hakk ile hükmet. Rahman olan Rabbimiz, sizin vasfe degeldiğiniz şeylere karşı yardımı istenilendir"
        },
        {
            "chapter": 22,
            "verse": 1,
            "text": "Ey insanlar! Rabbınızın (değişmiyen kanunlarına, hayatınızı düzene sokan sünnetine uyun), O´nu dinlemezlikten sakının. Şüphesiz ki Kıyamet sarsıntısı büyük bir olaydır"
        },
        {
            "chapter": 22,
            "verse": 2,
            "text": "O günü bir görseniz, emzikli olan her kadın emzirdiğini bırakıp gecer ve her gebe kadın taşıdığını düşürür. İnsanları (o gün) sarhoş (gibi) görürsün, halbuki sarhoş değildirler; ama (ne var ki) Allah´ın azabı oldukça şiddetlidir"
        },
        {
            "chapter": 22,
            "verse": 3,
            "text": "İnsanlardan öylesi de var ki,bilgisi olmaksızın Allah hakkında tartışıp durur ve hayırdan sıyrılmış, fesada hazır her azılı şeytana uyar"
        },
        {
            "chapter": 22,
            "verse": 4,
            "text": "Onun hakkında şöyle yazılmıştır : Kim onu dost ve yardımcı edinirse, mutlaka o, onu doğru yoldan saptırır ve onu o çılgın alevli (Cehennem) azabına iletir"
        },
        {
            "chapter": 22,
            "verse": 5,
            "text": "Ey insanlar! Öldükten sonra dirilip kalkmaktan şüphede iseniz, gerçek odur ki, biz sizi topraktan yarattık, sonra nutfe (sperma) dan, sonra pıhtılaşmış kan parçasından, sonra yaratış biçimi belirli belirsiz bir çiğnem etten yarattık ki, size (kudretimizin yüceliğini, sanatımızın eşsizliğini) açıkça gösterelim. Dilediğimizi belli bir süreye kadar ana rahminde bekletiriz, sonra da sizi bir bebek olarak çıkarırız; sonra güçlenip kendinizi tanıyarak iyiyi kötüden ayırd edecek duruma getiririz. Sizden kimine ölüm gelip çatar, kiminiz de ömrün en rezil noktasına itilir de bildikten sonra bir şey bilmez duruma gelir, (yaşlılıktan bunayıp kalır). Yeryüzünü kupkuru ölgün görürsün. Üzerine su indirdiğimiz zaman harekete geçer de kabarır ve her gönül çekici güzel bitkilerden çift çift yetiştirir"
        },
        {
            "chapter": 22,
            "verse": 6,
            "text": "Bu böyledir; çünkü Allah Hakk´tır; şüphesiz ki O, ölüleri diriltir; O´nun gücü mutlaka her şeye yeter"
        },
        {
            "chapter": 22,
            "verse": 7,
            "text": "Kıyamet kesinlikle gelecektir ; onda hiç şüphe yoktur ve şüpheniz olmasın ki Allah kabirlerde olanları diriltip kaldıracaktır"
        },
        {
            "chapter": 22,
            "verse": 8,
            "text": "İnsanlardan öylesi de var ki, hiçbir bilgisi, doğruyu gösterici belgesi ve (yolunu) aydınlatıcı kitabı olmaksızın Allah yolundan saptırmak için burun büküp büyüklük taslayarak Allah hakkında tartışıp durur. Dünya´da rüsvaylık onadır. Kıyamet gününde ise ona yakıcı azabı tattıracağız"
        },
        {
            "chapter": 22,
            "verse": 9,
            "text": "İnsanlardan öylesi de var ki, hiçbir bilgisi, doğruyu gösterici belgesi ve (yolunu) aydınlatıcı kitabı olmaksızın Allah yolundan saptırmak için burun büküp büyüklük taslayarak Allah hakkında tartışıp durur. Dünya´da rüsvaylık onadır. Kıyamet gününde ise ona yakıcı azabı tattıracağız"
        },
        {
            "chapter": 22,
            "verse": 10,
            "text": "Bu, senin iki elin kazanıp önden gönderdiği şeyin karşılığıdır ve Allah kullarına zulmedici değildir"
        },
        {
            "chapter": 22,
            "verse": 11,
            "text": "İnsanlardan kimi de Allah´a kıyıdan (şüphe üzere) ibâdet eder; kendisine bir iyilik erişirse, onunla gönlü yatışır; bir sıkıntı, dert ve belâ dokunursa, yüzüstü döner de hem Dünya´da, hem Âhiret´te zarara uğramış olur. Bu da çok açık bir ziyandır"
        },
        {
            "chapter": 22,
            "verse": 12,
            "text": "Allah´tan başka kendisine ne zarar verecek, ne de yarar sağlayacak şeylere (taparcasına) yalvarıp yakarır ki bu da uzak bir sapıklığın kendisidir"
        },
        {
            "chapter": 22,
            "verse": 13,
            "text": "Zararı yararından daha yakın olana tapar; taptığı şey ne kötü dost ve yardımcı ve ne fena yandaştır"
        },
        {
            "chapter": 22,
            "verse": 14,
            "text": "Şüphesiz ki Allah, imân edip iyi-yararlı amellerde bulunanları, altlarından ırmaklar akan Cennet´lere yerleştirir. Allah şüphesiz ki dilediğini yapar"
        },
        {
            "chapter": 22,
            "verse": 15,
            "text": "Kim Dünya´da da, Âhiret´te de Allah´ın o peygambere asla yardım etmiyeceğini sanıyorsa, hemen bir ip göğe (tavana) uzatsın, sonra da (nefesini) kessin de bir baksın, kin ve öfkesini giderebilecek mi"
        },
        {
            "chapter": 22,
            "verse": 16,
            "text": "İşte böylece biz o (kitabı) çok açık âyetler halinde indirdik. Ve şüphe yok ki, Allah dilediği kimseyi doğru yola iletir"
        },
        {
            "chapter": 22,
            "verse": 17,
            "text": "Dosdoğru imân edenler, Yahudîler, Sâbiîler, Hıristiyanlar, Mecûsîler ve Allah´a ortak koşan (putperestler) var ya Allah şüphesiz ki Kıyamet günü bunların arasında (haklıyı, haksızı) ayırıp hükmedecektir. Çünkü gerçekten Allah her şeye şâhiddir"
        },
        {
            "chapter": 22,
            "verse": 18,
            "text": "Görmez misin ki, göklerde olanlar, yerde olanlar, Güneş, Ay, yıldızlar, dağlar, ağaçlar, hayvanlar ve insanlardan bir çoğu Allah´a secde ederler. (İnsanlardan) çoğunun da üzerine azâb hak olmuştur. Allah kimi değersiz kılıp aşağılarsa, onu, saygı gösterip ağırlayan bulunmaz. Şüphesiz ki Allah dilediğini yapar"
        },
        {
            "chapter": 22,
            "verse": 19,
            "text": "İşte birbirine hasım iki grup, Rabları hakkında çekişip tartışırlar. (O´nu) inkâr edenlere ateşten elbiseler biçilmiştir. Başları üzerine de kaynar su dökülür"
        },
        {
            "chapter": 22,
            "verse": 20,
            "text": "Bununla, karınlarında olan şeyler ve derileri eritilir"
        },
        {
            "chapter": 22,
            "verse": 21,
            "text": "Ve onlara (vurulacak) demirden gürzler de vardır"
        },
        {
            "chapter": 22,
            "verse": 22,
            "text": "Ne kadar bir üzüntü ve elemden dolayı ateşten çıkmak isteseler; oraya geri çevrilirler ve «yakıcı azabı tadın !» denilir"
        },
        {
            "chapter": 22,
            "verse": 23,
            "text": "Şüphesiz ki Allah, imân edip iyi yararlı amellerde bulunanları, altlarından ırmaklar akıp duran Cennet´lere yerleştirir; orada altından (yapılmış) bileziklerle, incilerle süslenecekler ; oradaki elbiseleri ise İpektir"
        },
        {
            "chapter": 22,
            "verse": 24,
            "text": "Bunlar sözün güzeline, nezihine eriştirilmişlerdir; her an her türlü güzel övgüye lâyık (olan Allah)ın yoluna iletilmişlerdir"
        },
        {
            "chapter": 22,
            "verse": 25,
            "text": "O inkâr edenlere, Allah yolundan ve içinde yerlisi ve misafiri eşit tutulan Mescid-i Haram´dan alıkoyanlara; içinde haksızlık yaparak dinsizliğe yeltenen kimselere elbette elem verici azâbdan tattıracağız"
        },
        {
            "chapter": 22,
            "verse": 26,
            "text": "Hani bir vakit Beytü´l-Haram´ın yerini İbrahim´e hatırlattık da ona, «bana hiç bir şeyi ortak koşma, evimi tavaf edenlere, (onda) ayakta duranlara, rükû´ ve secde edenlere tertemiz tut» demiştik"
        },
        {
            "chapter": 22,
            "verse": 27,
            "text": "İnsanlar arasında Hacc´ı ilân et de yaya olarak, arık binekler üzerinde her uzak vadiden, yoldan sana gelsinler"
        },
        {
            "chapter": 22,
            "verse": 28,
            "text": "Tâ ki kendileri lehine bir takım menfaatlere şâhid ve hazır olsunlar. Allah´ın onlara rızık olarak sunduğu eti yenen hayvanlara (kurban etmelerine) karşılık belli günlerde Allah´ın ismini ansınlar. Siz de onların etinden yeyin ve sıkıntıya uğramış fakirlere yedirin"
        },
        {
            "chapter": 22,
            "verse": 29,
            "text": "Sonra da (saçlarını, tırnaklarını kesip üst-başlarındaki) kirlerini gidersinler, adaklarını yerine getirsinler ve (yeryüzünde Allah´a ibâdet için) ilk kurulan Beyt´i tavaf etsinler"
        },
        {
            "chapter": 22,
            "verse": 30,
            "text": "İşte (Hacc ibâdeti) budur. Kim Allah´ın yasakladığı hususlara, yapılmasını emrettiği şeylere saygılı olur da gereğini yerine getirirse, bu onun için Rabbinin yanında daha hayırlıdır. Size (yenilmesi haram olduğu Mâide Sûresi´nde) okunarak bildirilen şeyler müstesna olmak üzere davarlar helâl kılınmıştır. O halde Allah´a (Onun hak dinine) yönelerek O´na ortak koşmaksızın murdar putlardan uzaklaşın; yalan sözden kaçının"
        },
        {
            "chapter": 22,
            "verse": 31,
            "text": "Kim Allah´a ortak koşarsa, sanki o gökten düşüp de kuş onu tutup kapıyor veya rüzgâr onu ücra bir yere sürükleyip atıyor (gibi kendini boşlukta hisseder)"
        },
        {
            "chapter": 22,
            "verse": 32,
            "text": "(Gerçek) budur. Kim Allah´ın ibâdet için koyduğu alâmet ve ölçülere uyup saygı gösterirse, şüphesiz ki bu kalblerin takvası (Allah´tan korkup saygısızlıktan sakınması)dır"
        },
        {
            "chapter": 22,
            "verse": 33,
            "text": "Sizin için onlarda belli bir süreye kadar bir takım yararlar vardır. Sonra da (boğazlanıp dağıtılacakları) yerleri Beytü´l-Atîk´dir"
        },
        {
            "chapter": 22,
            "verse": 34,
            "text": "Her ümmete nüsük (ibâdet) mâhiyetinde kurban kesmeyi meşru´ kıldık; tâ ki Allah´ın kendilerine rızık olarak sunduğu davarların üzerine Allah´ın ismini anıp (öylece boğazlasınlar). Tanrı´nız bir tek Tanrı´dır. Artık O´na (müslimler olarak) teslîm olun.. Tevazu, gönül yatışkanlığı ve ürpertisi içinde Allah´a yönelenleri müjdele"
        },
        {
            "chapter": 22,
            "verse": 35,
            "text": "Onlar ki, Allah anıldığı zaman kalbleri korku ve saygıdan titrer; kendilerine dokunan şeye (sıkıntı ve üzüntüye) karşı sabrederler; namazı vaktinde kılarlar ve kendilerine sunduğumuz rızıktan (Allah için) harcarlar"
        },
        {
            "chapter": 22,
            "verse": 36,
            "text": "Kurbanlık develeri de sizin için Allah´a ibâdet nişanelerinden kıldık. Sizin için onda hayır vardır. O halde bir dizi halinde (ayakta) boğazlanırken üzerlerine Allah´ın ismini anın ; yanüstü yere yıkılınca da onlardan yeyin ve hem kanaat edip istemiyene, hem de isteyen fakire yedirin. İşte böylece biz, onları size boyun eğdirdik, ola ki şükredersiniz"
        },
        {
            "chapter": 22,
            "verse": 37,
            "text": "Boğazlanan kurbanlık hayvanların ne eti, ne de kanı elbette Allah´a ulaşmaz; ama Allah´a ulaşacak olan, sizin takvânızdır. Böylece Allah size doğru yolu, ibâdet ölçüsünü gösterdiğinden O´na TEKBÎR getirip ululamanız için bu hayvanları sizin buyruğunuza baş eğdirdi; sen iyiliği huy edinenleri müjdele"
        },
        {
            "chapter": 22,
            "verse": 38,
            "text": "Şüphesiz ki Allah, imân edenlerden (azgın müşriklerin gaile ve saldırısını) savar; şüphesiz ki Allah hainliği sanat edinip nankörlüğü benimseyen hiç kimseyi sevmez"
        },
        {
            "chapter": 22,
            "verse": 39,
            "text": "Kendileriyle savaş açılıp da zulme uğrayanlara, savaşmaları için İzin verilmiştir. Şüphesiz ki Allah´ın onlara yardımda bulunmaya kudreti yeter"
        },
        {
            "chapter": 22,
            "verse": 40,
            "text": "Onlar ki haksız yere ve sadece «Allah Rabbimizdir» dedikleri için yurtlarından çıkarıldılar. Eğer Allah, insanların bir kısmının (şerrini) diğer bir kısmıyla savmamış olsaydı, elbette manastırlar, kiliseler, havralar ve içinde Allah ismi çokça anılan mescidler yıkılıp yok olurdu. Ve elbette Allah kendi (dinine) yardım edenlere yardım edecektir. Şüphesiz ki Allah çok güçlü, çok üstündür"
        },
        {
            "chapter": 22,
            "verse": 41,
            "text": "O mü´minler ki, kendilerini yeryüzünde yerleştirip iktidar sahibi kılarsak, namazı kılarlar, zekâtı verirler ; iyilikle emredip kötülükten men´ederler. İşlerin sonucu ise Allah´a aittir"
        },
        {
            "chapter": 22,
            "verse": 42,
            "text": "Eğer seni yalanlıyorlarsa, onlardan önce Nûh kavmi, Âd ve Semûd kavmi, İbrâhim kavmi, Lût kavmi, Medyen halkı da yalanlamıştı ; Musâ da yalanlanmıştı. Kâfirlere mühlet verdim. Sonra da onları yakalayıverdim. (Bir görsünler) benim durumu-düzeni değiştirip alt-üst etmemi"
        },
        {
            "chapter": 22,
            "verse": 43,
            "text": "Eğer seni yalanlıyorlarsa, onlardan önce Nûh kavmi, Âd ve Semûd kavmi, İbrâhim kavmi, Lût kavmi, Medyen halkı da yalanlamıştı ; Musâ da yalanlanmıştı. Kâfirlere mühlet verdim. Sonra da onları yakalayıverdim. (Bir görsünler) benim durumu-düzeni değiştirip alt-üst etmemi"
        },
        {
            "chapter": 22,
            "verse": 44,
            "text": "Eğer seni yalanlıyorlarsa, onlardan önce Nûh kavmi, Âd ve Semûd kavmi, İbrâhim kavmi, Lût kavmi, Medyen halkı da yalanlamıştı ; Musâ da yalanlanmıştı. Kâfirlere mühlet verdim. Sonra da onları yakalayıverdim. (Bir görsünler) benim durumu-düzeni değiştirip alt-üst etmemi"
        },
        {
            "chapter": 22,
            "verse": 45,
            "text": "Birçok kasaba halkını zulüm edip dururlarken yakalayıp yok ettik. Damları çökmüş, kuyuları kendi haline terkedilmiş ve (ıssız kalmış) yüksekçe sarayları"
        },
        {
            "chapter": 22,
            "verse": 46,
            "text": "Yeryüzünde gezip dolaşmadılar mı ki, o sebeple akledip anlayacak kalbleri, işitecek kulakları olsun. Doğrusu (yalnız) gözler kör olmaz; göğüslerde olan kalbler de kör olur"
        },
        {
            "chapter": 22,
            "verse": 47,
            "text": "(O sapık inkarcılar) senden acele azâbın gelmesini istiyorlar. And olsun ki Allah verdiği sözden caymaz. Şüphesiz ki Rabbın yanında bir gün, sizin sayıp hesapladığınız bin yıl gibidir"
        },
        {
            "chapter": 22,
            "verse": 48,
            "text": "Nice kasabalar zâlim oldukları halde onlara mühlet vermişizdir; sonra (sırası ve vakti gelince) onları yakalayıverdim. Dönüş ise ancak banadır"
        },
        {
            "chapter": 22,
            "verse": 49,
            "text": "De ki: Ey insanlar! Şüpheniz olmasın ki ben ancak sizin için açık bir uyarıcıyım"
        },
        {
            "chapter": 22,
            "verse": 50,
            "text": "Artık imân edip güzel yararlı amellerde bulunanlar için bir bağışlanma, iyi ve temiz bir rızık vardır"
        },
        {
            "chapter": 22,
            "verse": 51,
            "text": "(Karşısındakiler!) acze düşürmek için âyetlerimiz hakkında (kötü niyetle) koşup duranlara gelince, işte onlardır Cehennem yaranları"
        },
        {
            "chapter": 22,
            "verse": 52,
            "text": "Senden önce ne kadar bir Resul ve bir Nebî gönderdikse, o bir arzu ve temennide bulunduğunda şeytan mutlaka onun temennisine bir vesvese atmış (arzusunu karıştırmış) tır. Ama Allah, şeytanın attığı vesveseyi giderip te´sirsiz bırakır; sonra da kendi âyetlerini (onun kalbinde) sağlam biçimde tesbit eder. Allah bilir ve hikmet sahibidir"
        },
        {
            "chapter": 22,
            "verse": 53,
            "text": "Bu da, şeytanın attığı vesveseyi, kalblerinde hastalık bulunanlara ve kalbleri katılaşanlara bir imtihan kılması içindir. Şüphesiz ki zâlimler uzak bir ayrılık içindedirler"
        },
        {
            "chapter": 22,
            "verse": 54,
            "text": "Ve bir de kendilerine ilim verilenlerin, onun (Kur´ân´ın) senin Rabbından hakk olarak (indirildiğini) bilmeleri ve böylece ona inanıp kalbleri de ona saygı duyarak bağlanması içindir. Hem şüphesiz ki Allah, imân edenleri doğru yola iletendir"
        },
        {
            "chapter": 22,
            "verse": 55,
            "text": "O küfredenler ise, kendilerine Kıyâmet´in kopuş saati ansızın gelip çatınca veya kısır bir günün azabı gelip dokununcaya kadar Kur´ân hakkında devamlı bir şüphe içinde bocalayıp kalırlar"
        },
        {
            "chapter": 22,
            "verse": 56,
            "text": "Mülk o gün Allah´ındır. Onlar arasında hükmeder. İmân edip iyi yararlı amellerde bulunanlar Naîm Cennet´lerindedirler"
        },
        {
            "chapter": 22,
            "verse": 57,
            "text": "İnkâr edip âyetlerimizi yalanlayanlar ise, işte onlar için alçaltıcı, aşağılayıcı, horlayıcı azâb vardır"
        },
        {
            "chapter": 22,
            "verse": 58,
            "text": "Onlar ki Allah yolunda hicret ettiler, sonra da (yine Allah yolunda) öldürüldüler veya ecelleriyle öldüler, elbette Allah onları güzel bir rızık (ebedî saadetin nimeti) ile rızıklandıracaktır. Şüphesiz ki Allah rızıklandıranların mutlaka en hayırlısıdır"
        },
        {
            "chapter": 22,
            "verse": 59,
            "text": "And olsun ki, onları hoşnut olacakları bir yere sokacaktır ve şüphesiz ki Allah yegâne bilendir, Halîm´dir ( = kullarına karşı çok şefkatli, merhametli ve sabırlıdır)"
        },
        {
            "chapter": 22,
            "verse": 60,
            "text": "(Allah´ın sünneti) budur. Kim kendisine yapılan haksız saldırıya karşı misliyle karşılık verdikten sonra yine tecâvüze uğrarsa, Allah gerçekten ona yardım eder. Şüphesiz ki, Allah çok affeden, çok bağışlayandır"
        },
        {
            "chapter": 22,
            "verse": 61,
            "text": "Bu böyledir. Allah geceyi gündüze sokar, gündüzü de geceye sokar ve mutlaka Allah işitendir, görendir"
        },
        {
            "chapter": 22,
            "verse": 62,
            "text": "(Gerçek) budur. Çünkü Allah, O´dur Hakk; Ondan başka taptıkları ise bâtıldır ve doğusu Allah çok yücedir, çok büyüktür"
        },
        {
            "chapter": 22,
            "verse": 63,
            "text": "Görmedin mi ki, Allah gökten bir su indirdi de yeryüzü yemyeşil oluverdi. Şüphesiz ki Allah çok lütuf sahibidir ve her şeyden haberlidir"
        },
        {
            "chapter": 22,
            "verse": 64,
            "text": "Göklerde ne varsa, yerde ne varsa hepsi O´nundur. Ve doğrusu Allah çok zengindir (kimselere muhtaç değildir), çok övülmeye lâyıktır"
        },
        {
            "chapter": 22,
            "verse": 65,
            "text": "Allah´ın yerde olanları ve O´nun buyruğuyla denizde yol alıp giden gemiyi sizin emrinize verdiğini görmedin mi ? Yerin üstüne (büyükçe gök taşlarının) düşmemesi için göğü (ondaki cisimleri) tutar; ancak O´nun izniyle düşebilir. Şüphesiz ki Allah insanlara karşı çok şefkatli, esirgeyici ve çok merhametlidir"
        },
        {
            "chapter": 22,
            "verse": 66,
            "text": "O´dur ki sizi dirilten; sonra sizi öldürecek, sonra yine diriltecek de O´dur. Doğrusu insan çok nankördür"
        },
        {
            "chapter": 22,
            "verse": 67,
            "text": "Her ümmete (kendi çağlarında) ayrı bir ibâdet yolu sunduk ki onlar o yolda ibâdet ederler. O halde bu konuda seninle tartışmasınlar. Sen Rabbına davet etmeye bak. Şüphesiz ki sen dosdoğru yolda bulunuyorsundur"
        },
        {
            "chapter": 22,
            "verse": 68,
            "text": "Bununla beraber seninle mücâdele ederlerse, de ki: Allah sizin neler yaptığınızı bilir"
        },
        {
            "chapter": 22,
            "verse": 69,
            "text": "Allah Kıyamet günü görüş ayrılığına düştüğünüz şeyler hakkında aranızda hükmedecektir"
        },
        {
            "chapter": 22,
            "verse": 70,
            "text": "Bilmez misin ki, Allah mutlaka gökte ve yerde olanları bilir. Şüphesiz ki bunların (hepsi) kitapta (yazılı)dır. Ve bunlar elbette Allah´a pek kolaydır"
        },
        {
            "chapter": 22,
            "verse": 71,
            "text": "Allah´tan başka, hakkında Allah´ın hiçbir delil ve belge indirmediği ve o hususta (kendilerinin de) hiçbir bilgileri olmadığı şeylere tapıyorlar. Zâlimler için hiçbir yardımcı yoktur"
        },
        {
            "chapter": 22,
            "verse": 72,
            "text": "Âyetlerimiz onlara karşı açık seçik okunduğu zaman o kâfirlerin yüzünde inkâr ve hoşnudsuzluk (belirtisini) anlarsın. Neredeyse kendilerine âyetlerimizi okuyanlara saldıracaklar. De ki: Bundan daha kötüsünü size haber vereyim mi ? Allah´ın inkarcılara va´dettiği (Cehennem) ateşi... O ne kötü gidilecek yerdir"
        },
        {
            "chapter": 22,
            "verse": 73,
            "text": "Ey insanlar! Bir misâl verildi, ona şimdi iyice kulak verin: Şüphesiz ki Allah´tan başka taptıklarınız bir sinek bile yaratamazlar hepsi bunun için biraraya gelse bile (yine de bunu meydana getiremezler). Sinek onlardan bir şey koparıp alsa, onu ondan kurtaramazlar. İsteyen de âciz, istenen de âciz"
        },
        {
            "chapter": 22,
            "verse": 74,
            "text": "Allah´ın kadru kıymetini gereği gibi anlayıp takdîr edemediler. Şüphesiz ki Allah çok güçlü, çok üstündür"
        },
        {
            "chapter": 22,
            "verse": 75,
            "text": "Allah, hem meleklerden, hem insanlardan elçiler beğenip seçer. Doğrusu Allah işitendir, görendir"
        },
        {
            "chapter": 22,
            "verse": 76,
            "text": "Onların önünde ve ardında olan her şeyi bilir. İşler ancak Allah´a döndürülür"
        },
        {
            "chapter": 22,
            "verse": 77,
            "text": "Ey imân edenler! Rükû´ edin, secde edin; Rabbınıza (kulluk ölçüleri içinde) ibâdet edin ve hayır işleyin ki korktuğunuzdan kurtulup umduğunuza kavuşasınız"
        },
        {
            "chapter": 22,
            "verse": 78,
            "text": "Allah (yolunda O´nun) için nasıl gerekiyorsa öylece cihâd edin. Sizi (insanlar arasından bu emânete lâyık görüp) seçen O´dur. Dinde size hiçbir zorluk meydana getirmedi; babanız İbrahim´in (temelde İslâm´a benzeyen Hanîf) dinine uyun ! (Kur´ân´ın inmesinden) önce de, bunda da size Müslüman adını veren odur. Tâ ki Peygamber (Muhammed) size şâhid ola ve siz de insanlara şâhid olasınız. Artık namaz kılmaya devam edin, zekâtı verin; Allah´a sımsıkı bağlanıp güvenin ; o sizin yegâne sahibiniz ve dostunuzdur; ne güzel Mevlâdır ve ne güzel yardımcıdır O"
        }
    ]
}
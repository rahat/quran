{
    "juzs": [
        {
            "chapter": 27,
            "verse": 56,
            "text": "Babu abin da ya kasance jawabin mutanensa face suka ce \"Ku fitar da mutanen Luɗu daga alƙaryarku, lalle su, wasu irin mutane ne masu da'awar suna da tsarki"
        },
        {
            "chapter": 27,
            "verse": 57,
            "text": "Sai Muka tsirar da shi, shi da mutanensa, face matarsa, Mun ƙaddara ta a cikin masu wanzuwa"
        },
        {
            "chapter": 27,
            "verse": 58,
            "text": "Kuma Muka yi ruwa a kansu da wani irin ruwa. To, ruwan waɗanda ake yi wa gargaɗi ya munana"
        },
        {
            "chapter": 27,
            "verse": 59,
            "text": "Ka ce: \"Godiya ta tabbata ga A1lah, kuma aminci ya tabbata bisa ga bayinSa, waɗanda Ya zaɓa.\" Shin Allah ne Mafi alheri koabin da suke yin shirki da Shi"
        },
        {
            "chapter": 27,
            "verse": 60,
            "text": "Ko wane ne Ya halitta sammai da ƙasa kuma Ya saukar muku, daga, sama, wani ruwa, Muka tsirar, game da shi, gonaki masu sha'awa, ba ya kasancewa gare ku, ku tsirar da itacensu? Shin, akwai abin bautawa tare da Allah? A'a, su mutane ne suna daidaitawa (Allah da wani)"
        },
        {
            "chapter": 27,
            "verse": 61,
            "text": "Ko kuwa wane ne Ya sanya ƙasa tabbatacciya, kuma Ya sanya koguna a tsakaninta kuma Ya sanya mata manyan duwatsu tabatattu, kuma Ya sanya wani shamaki a tsakanin tekuna biyu? Shin akwai wani abin bautawa tare da Allah. A'a, mafi yawansu ba su sani ba"
        },
        {
            "chapter": 27,
            "verse": 62,
            "text": "Ko wane ne yake karɓa, kuma ya sanya ku mamayan ƙasa? Shin akwai wani abin bautawa tare da Allah? Kaɗan ƙwarai kuke yin tunani"
        },
        {
            "chapter": 27,
            "verse": 63,
            "text": "Ko wane ne yake shiryarwa a cikin duffan ƙasa da teku, kuma wane ne Yake aikowar iskoki domin bayar da bushara a gaba ga rahamarSa? Ashe akwai wani abin bautawa tare da Allah? tsarki ya tabbata ga Allah daga barin abin da suke shirki da Shi"
        },
        {
            "chapter": 27,
            "verse": 64,
            "text": "Ko wane ne yake fa ra halitta sa'an nan kuma ya mayar da ita, kuma Wane ne Ya azurta ku daga sama da ƙasa? Ashe, akwai wani abin bautawa tare da Allah? Ka ce: \"Ku kawo dalilinku idan kun kasance masu gaskiya"
        },
        {
            "chapter": 27,
            "verse": 65,
            "text": "Ka ce: \"Babu wanda ya san gaibi a cikin sammai da ƙasa face Allah. Kuma ba su sansancewar a yaushe ne za a tayar da su"
        },
        {
            "chapter": 27,
            "verse": 66,
            "text": "A'a, saninsu ya kai a cikin Lahira A'a, suna cikin shakka daga gare ta. A'a, su da gare ta makafin zuci ne"
        },
        {
            "chapter": 27,
            "verse": 67,
            "text": "Kuma waɗanda suka kafirta suka ce: \"Shin idan mun kasance turɓaya, mu da ubanninmu, shin, haƙiƙa, waɗanda ake fitarwa ne"
        },
        {
            "chapter": 27,
            "verse": 68,
            "text": "Lalle ne, haƙiƙa, an yi mana wa'adi ga wannan, mu da ubanninmu, daga gabanin haka. Wannan ba kome ba ne face tatsuniyoyin farko"
        },
        {
            "chapter": 27,
            "verse": 69,
            "text": "Ka ce: \"Ku yi tafiya a cikin ƙasa, sa'an nan ku duba, yaya aƙibar masu laifi take"
        },
        {
            "chapter": 27,
            "verse": 70,
            "text": "Kuma kada ka yi baƙin ciki a kansu, kuma kada ka kasance a cikin ƙuncin rai daga abin da suke ƙullawa na makirci"
        },
        {
            "chapter": 27,
            "verse": 71,
            "text": "Kuma suna cewa, \"A yaushe wannan wa'adi (zai auku), idan kun kasance masu gaskiya"
        },
        {
            "chapter": 27,
            "verse": 72,
            "text": "Ka ce: \"Akwai fatan sashen abin da kuke, neman gaggawarsa, ya kasance ya kuturta a gare ku"
        },
        {
            "chapter": 27,
            "verse": 73,
            "text": "Kuma lalle ne Ubangijinka, haƙiƙa Mai falala ne a kanmutane kuma amma mafi yawansu, ba su godewa"
        },
        {
            "chapter": 27,
            "verse": 74,
            "text": "Kuma lalle Ubangijinka, haƙiƙa Yana sanin abin da ƙirazansu suke, ɓoyewa, da abin da suke hayyanawa"
        },
        {
            "chapter": 27,
            "verse": 75,
            "text": "Kuma babu wata (mas'ala) mai boyuwa, a cikin sama da ƙasa face tana a cikin littafi bayyananne"
        },
        {
            "chapter": 27,
            "verse": 76,
            "text": "Lalle ne wannan Alƙur'ani yana gaya wa Bani Israila mafi yawan abin da su suke saɓa wa junansu a ciki"
        },
        {
            "chapter": 27,
            "verse": 77,
            "text": "Kuma lalle shi haƙiƙa shiriya ce da rahama ga muminai"
        },
        {
            "chapter": 27,
            "verse": 78,
            "text": "Lalle Ubangijinka Yana yin hukunci a tsakaninsu da hukuncinsa, kuma Shi ne Mabuwayi, Masani"
        },
        {
            "chapter": 27,
            "verse": 79,
            "text": "Saboda haka, ka dogara ga Allah, lalle ne, kai ne a kan gaskiya bayyananniya"
        },
        {
            "chapter": 27,
            "verse": 80,
            "text": "Lalle ne kai, ba ka jiyar da matattu, kuma ba ka sa kurame su ji kiranka, idan sun juya suna masu bayar da baya"
        },
        {
            "chapter": 27,
            "verse": 81,
            "text": "Kuma kai ba ka zama mai shiryar da ɗimammu daga ɓata ba. Ba ka jiyarwa face wanda yake yin imani da ayoyinMu. To, su ne masu sallamawa (al'amari zuwa ga Allah)"
        },
        {
            "chapter": 27,
            "verse": 82,
            "text": "Kuma idan magana ta auku a kansu, Muna fitar musu da wata dabba daga ƙasa, tana yi musu magana, cewa \"Lalle mutane sun kasance game da ayoyinMu, ba su yin imanin yaƙini"
        },
        {
            "chapter": 27,
            "verse": 83,
            "text": "Kuma a ranar da Muke tarawa daga kowace al'umma, wata ƙungiya daga waɗanda suke ƙaryata ayoyinMu, sai ga su ana kangesu. (ga kora)"
        },
        {
            "chapter": 27,
            "verse": 84,
            "text": "Har idan sun zo, (Allah) zai ce, \"Ashe kun ƙaryata ayoyinNa, kuma ba ku kewaye su da sani ba? To, mene ne kuka kasance kuna aikatawa"
        },
        {
            "chapter": 27,
            "verse": 85,
            "text": "Kuma magana ta auku a kansu, saboda zaluncin da suka yi. To, su ba su da ta cewa"
        },
        {
            "chapter": 27,
            "verse": 86,
            "text": "Shin, ba su gani ba, cewa, lalle Mu, Mun sanya dare domin su natsu a cikinsa, kuma da yini mai sanya gani? Lalle a cikin wancan akwai ayoyi! Domin mutane waɗanda suka yi imani"
        },
        {
            "chapter": 27,
            "verse": 87,
            "text": "Kuma da ranar da ake husa a cikin ƙaho, sai wandayake a cikin sammai da waɗanda suke a cikin ƙasa su firgita, face wanda Allah Ya so, kuma dukansu, su je Masa suna ƙasƙantattu"
        },
        {
            "chapter": 27,
            "verse": 88,
            "text": "Kuma kana ganin duwatsu, kana zaton su sandararru, alhali kuwa su suna shuɗewa shuɗewar girgije, bisa sana'ar Allah wanda Ya kyautata kowane abu. Lalle Shi, Mai labartawa ne game da abin da kuke aikatawa"
        },
        {
            "chapter": 27,
            "verse": 89,
            "text": "Wanda ya zo da kyakkyawan aiki guda, to, yana da mafi alheri daga gare shi. Kuma su daga wata firgita, a yinin nan, amintattu ne"
        },
        {
            "chapter": 27,
            "verse": 90,
            "text": "Kuma wanda ya zo da mugun aiki, to, an kife fuskokinsu a cikin wuta. Ko za a saka muku face da abin da kuka kasance kuna aikatawa"
        },
        {
            "chapter": 27,
            "verse": 91,
            "text": "(Ka ce): \"An umurce ni, in bauta wa Ubangijin wannan Gari, Wanda Ya mayar da shi Hurumi, kuma Yana da dukan kome. Kuma an umurce ni da in kasance daga masu sallamawa"
        },
        {
            "chapter": 27,
            "verse": 92,
            "text": "Kuma ina karanta Alƙur'ani.\" To, wanda ya shiryu, ya shiryu ne domin kansa kawai. Kuma wanda ya ɓace, to, ka ce: \"Ni daga masu gargaɗi kawai nake"
        },
        {
            "chapter": 27,
            "verse": 93,
            "text": "Kuma ka ce: \"Godiya ta tabbata ga Allah. Zai nuna muku ayoyinSa, har ku sansu.\" Kuma Ubangijinka bai zama Mai shagala daga barin abin da kuke aikatawa ba"
        },
        {
            "chapter": 28,
            "verse": 1,
            "text": "¦. S. M"
        },
        {
            "chapter": 28,
            "verse": 2,
            "text": "Waɗancan ayoyin Littafi ne bayyananne"
        },
        {
            "chapter": 28,
            "verse": 3,
            "text": "Muna karantawa a kanka daga labarin Musa da Fir'auna da gaskiya domin mutane waɗanda suke yin imani"
        },
        {
            "chapter": 28,
            "verse": 4,
            "text": "Lalle ne Fir'auna ya ɗaukaka a cikin ƙasa, kuma ya sanya mutanenta ƙungiya-ƙungiya, yana raunanar da wata jama'a daga gare su; yana yanyanka ɗiyansu maza kuma yana rayar da matan. Lalle shi ya kasance daga masu ɓarna"
        },
        {
            "chapter": 28,
            "verse": 5,
            "text": "Kuma Muna nufin Mu yi falala ga waɗanda aka raunanar a cikin ƙasar, kuma Mu sanya su shugabanni, kuma Mu sanya su magada"
        },
        {
            "chapter": 28,
            "verse": 6,
            "text": "Kuma Mu tabbatar da su a cikin ƙasar, kuma Mu nuna wa Fir'auna da Hamana da rundunoninsu abin da suka kasance suna sauna daga gare su"
        },
        {
            "chapter": 28,
            "verse": 7,
            "text": "Kuma Muka yi wahayi zuwa ga uwar Musa, cewa ki shayar da shi, sai idan kin ji tsoro game da shi, to, ki jefa shi a cikin kogi, kuma kada ki ji tsoro, kuma kada ki yi baƙin ciki. Lalle ne Mu, Masu mayar da shi ne zuwa gare ki, kuma Masu sanya shi ne a cikin Manzanni"
        },
        {
            "chapter": 28,
            "verse": 8,
            "text": "Sai mutanen Fir'auna suka tsince shi, domin ya kasance maƙiyi da baƙin ciki a gare su. Lalle ne Fir'auna da Hamana da rundunoninsu, sun kasance masu aikin ganganci"
        },
        {
            "chapter": 28,
            "verse": 9,
            "text": "Kuma matar Fir'auna ta ce (\"Ka bar shi yana) sanyin ido a gare ni da gare ka! Kada ka kashe shi, akwai fatan ya amfane mu, ko mu riƙe Shi ɗa,\" alhali kuwa su ba su sansance ba"
        },
        {
            "chapter": 28,
            "verse": 10,
            "text": "Kuma zuciyar uwar Musa ta wayi gari yofintatta. Lalle ne, haƙiƙa, ta yi kusa ta bayyanar da shi, ba domin Mun ɗaure zuciyarta ba, domin ta kasance daga muminai"
        },
        {
            "chapter": 28,
            "verse": 11,
            "text": "Kuma ta ce wa 'yar'uwarsa, \"Ki bi shi.\" Saboda haka sai ta leƙe shi daga gefe, alhali su ba Su sani ba"
        },
        {
            "chapter": 28,
            "verse": 12,
            "text": "Kuma Muka hana masa masu shayai da mama, a gabanin haka sai ta ce: \"Ko in nunamuku mutanen wani gida, su yi muku renonsa alhali kuwa su masu nasiha ne a, gare shi"
        },
        {
            "chapter": 28,
            "verse": 13,
            "text": "Sai Muka mayar da shi zuwa ga uwarsa domin idanunta su yi sanyi, kuma ba za ta yi baƙin ciki ba, kuma domin ta san cewa lalle wa'adin Allah gaskiya ne, amma kuma mafi yawansu ba su sani ba"
        },
        {
            "chapter": 28,
            "verse": 14,
            "text": "Kuma a lokacin da ya kai ƙarfinsa, kuma ya daidaita, Mun ba shi hukunci da ilmi kuma kamar haka Muke saka wa masu kyautatawa"
        },
        {
            "chapter": 28,
            "verse": 15,
            "text": "Kuma sai ya shiga garin a lokacin da mutanen garin suka shagala, sai ya samu, a cikin garin, waɗansu maza biyu suna faɗa, wannan daga ƙungiyarsa, kuma ɗayan daga maƙiyansa, sai wannann da yake daga ƙungiyarsa ya nemi agajinsa, sai Musa ya yi masa ƙulli, ya kashe shi. Ya ce: \"Wannan aikin Shaiɗan ne, domin shi maƙiyi ne mai ɓatarwa, bayyananne"
        },
        {
            "chapter": 28,
            "verse": 16,
            "text": "Ya ce: \"Ya Uhangijina! Lalle na zalunci kaina, sai Ka yi mini gafara.\" Sai Ya gafarta masa, domin Shi ne Mai yawan gafara, Mai jin ƙai"
        },
        {
            "chapter": 28,
            "verse": 17,
            "text": "Ya ce: \"Ya Ubangijina! Domin abin da Ka ni'imta shi a kaina, sahoda haka ba zan kasance mai taimako ga masu laifi ba"
        },
        {
            "chapter": 28,
            "verse": 18,
            "text": "Sai ya wayi gari a cikin birnin yana mai tsoro, yana sauna. Sai ga wanda ya nemi taimako daga gare shi a jiya, yana neman agajinsa. Musa ya ce masa, \"Lalle kai ɓatacce ne, bayyananne"
        },
        {
            "chapter": 28,
            "verse": 19,
            "text": "To, a lokacin da Musa ya yi nufin ya damƙi wanda yake maƙiyi ne a gare su, (mai neman agajin) ya ce, \"Ya Musa! Shin kananufin ka kashe ni ne kamar yadda ka kashe wani rai jiya? Ba ka son kome face ka kasance mai tanƙwasawa a cikin ƙasa kuma ba ka nufin ka kasance daga masu kyautatawa"
        },
        {
            "chapter": 28,
            "verse": 20,
            "text": "Kuma wani mutum ya zo daga mafi nisan birnin yana taliya da gaggawa, ya ce: \"Ya Musa! Lalle mashawarta suna shawara game da kai domin su kashe ka saboda haka ka fita. Lalle ni, mai nasiha ne a gare ka"
        },
        {
            "chapter": 28,
            "verse": 21,
            "text": "Sai ya fita daga gare ta, yana mai jin tsoro yana sauna. Ya ce: \"Ya Ubangijina! Ka tserar da ni daga mutane azzalumai"
        },
        {
            "chapter": 28,
            "verse": 22,
            "text": "Kuma a lokacin da ya fuskanci wajen Madyana, ya ce: \"Ina fatan Ubangijina Ya shiryar da ni a kan madaidaiciyar hanya"
        },
        {
            "chapter": 28,
            "verse": 23,
            "text": "Kuma a lokacin da ya isa mashayar Madyana, ya sami wata jam'ar mutane suna shayarwa, kuma a bayansu ya sami waɗansu mata biyu suna korar (tumakinsu). Ya ce: \"Mene ne sha'aninku?\" Suka ce, \"Ba za mu iya shayarwa ba sai makiyaya sun fita, kuma ubanmu tsoho ne mai daraja"
        },
        {
            "chapter": 28,
            "verse": 24,
            "text": "Sai ya shayar musu, sa'an nan kuma ya juya zuwa ga inuwa, sa'an nan ya ce: \"Ya Ubangijina! Lalle ne, ga abin da Ka saukar zuwa gare ni na alheri ni mai bukata ne"
        },
        {
            "chapter": 28,
            "verse": 25,
            "text": "Sai ɗayansu ta je masa, tana tafiya a kan jin kunya, ta ce, \"Ubana yana kiran ka, domin ya saka maka ijarar abin da ka shayar saboda mu.\" To, a lokacin da ya je masa, ya gaya masa labarinsa, ya ce: \"Kada ka ji tsoro, ka tsira daga mutane azzalumai"
        },
        {
            "chapter": 28,
            "verse": 26,
            "text": "¦ayarsu ta ce, \"Ya Baba! Ka ba shi aikin ijara, lalle ne mafi alherin wanda ka bai wa aikin ijara shi ne mai ƙarfi amintacce"
        },
        {
            "chapter": 28,
            "verse": 27,
            "text": "Ya ce: \"Lalle ne ina nufin in aurar da kai ɗayan 'ya'yana biyu, waɗannan, a kan ka yi mini aikin ijara shekara takwas to, idan ka cika goma, to, daga, gare ka yake. Ba ni so in tsananta maka, za ka same ni, in Allah Ya so, daga salihai"
        },
        {
            "chapter": 28,
            "verse": 28,
            "text": "Ya ce: \"Wannan yana a tsakanina da tsakaninka kowane ɗayan adadin biyun na ƙare, to, babu wani zalunci a kaina. Kuma Allah ne Wakili ga abin da muke faɗa"
        },
        {
            "chapter": 28,
            "verse": 29,
            "text": "To, a lokacin da Musa ya ƙare adadin kuma yana tafiya da iyalinsa, sai ya tsinkayi wata Wuta daga gefen dutse (¦ur). Ya cewa iyalinsa, \"Ku dakata, lalle ne ni, na tsinkayi wata wuta, tsammanina ni, mai zo muku ne daga gare ta da wani labari, ko kuwa da guntun makamashi daga Wutar don ko ku ji ɗimi"
        },
        {
            "chapter": 28,
            "verse": 30,
            "text": "To, a lokacin da ya je wurinta (Wutar) aka kira shi, daga gefen rafin na dama, a cikin wurin nan mai albarka, daga itaciyar (cewa) \"Ya Musa! Lalle Ni ne Allah Ubangijin halittu"
        },
        {
            "chapter": 28,
            "verse": 31,
            "text": "Kuma ka jefa sandarka.\" To, a lokacin da ya gan ta, tana girgiza kamar ƙaramar macijiya, ya juya yana mai bayar da baya, bai koma ba. \"Ya Musa! Ka fuskanto, kuma kada ka ji tsoro lalle ne kana daga waɗanda ke amintattu"
        },
        {
            "chapter": 28,
            "verse": 32,
            "text": "Ka shigar da hannunka a cikin wuyan rigarka, ya fita fari, ba da wata cuta ba, kuma ka haɗa hannuwanka ga kafaɗunka, domin tsoro (ya gushe daga gare ka). To, waɗannan abubuwa dalilai biyu ne daga Ubangijinka zuwa ga Fir'auna da 'yan Majalisarsa. Lalle sun kasance mutane ne fasiƙai"
        },
        {
            "chapter": 28,
            "verse": 33,
            "text": "Ya ce: \"Ya Ubangijina! Lalle na kashe wani rai daga gare su, domin haka ina tsoron kada su kashe ni"
        },
        {
            "chapter": 28,
            "verse": 34,
            "text": "Kuma ɗan'uwana Haruna shi ne mafi fasaha daga gareni, ga harshe, saboda haka Ka aika shi tare da ni, yana mai taimako, yana gaskata ni, lalle ne ina tsoron su ƙaryata ni"
        },
        {
            "chapter": 28,
            "verse": 35,
            "text": "Ya ce: \"Za Mu ƙarfafa damtsenka game da ɗan'uwanka kuma Mu sanya muku wani dalili, saboda haka ba za su sadu zuwa gareku ba, tare da ayoyinMu, ku da waɗanda suka bi ku ne marinjaya"
        },
        {
            "chapter": 28,
            "verse": 36,
            "text": "To, a lokacin da Musa ya je musu da ayoyinMu bayyanannu, suka ce: \"Wannan ba kome ba sai sihiri, wanda aka ƙaga, kuma ba mu ji wannan ba daga wajen ubanninmu na farko"
        },
        {
            "chapter": 28,
            "verse": 37,
            "text": "Kuma Musa ya ce: \"Ubangijina ne Mafi sanin wanda ya zo da shiriya daga gare Shi, da wanda aƙibar gida take kasancewa agare shi. Lalle ne masu zalunci ba su cin nasara"
        },
        {
            "chapter": 28,
            "verse": 38,
            "text": "Kuma Fir'auna ya ce: \"Ya ku mashawarta! Ban san kuna da wani abin bautawa baicina ba, saboda haka ka hura mini wuta, ya Hamanu! a kan laka (domin a yi tubali), sa'an nan ka sanya mini bene tsammanina zan ninƙaya zuwa ga Ubangijin Musa kuma lalle ne ni, haƙiƙa, ina zaton sa daga maƙaryata"
        },
        {
            "chapter": 28,
            "verse": 39,
            "text": "Kuma ya kangare, shi da rundunoninsa a cikin ƙasa, ba da haƙƙi ba kuma suka zaci cewa su, ba za a mayar da su zuwa gare Mu ba"
        },
        {
            "chapter": 28,
            "verse": 40,
            "text": "Sai Muka kama shi, shi da rundunoninsa sai Muka jefa su a cikin kogi. Sai ka dubi yaddaaƙibar azzalumai ta kasance"
        },
        {
            "chapter": 28,
            "verse": 41,
            "text": "Kuma Muka sanya su shugabanni, suna kira zuwa ga wuta, kuma a Ranar ¡iyama ba za a taimake su ba"
        },
        {
            "chapter": 28,
            "verse": 42,
            "text": "Kuma Muka biyar musu da la'ana a cikin wannan duniyakuma a Ranar ¡iyama suna daga waɗanda aka munana halittarsu"
        },
        {
            "chapter": 28,
            "verse": 43,
            "text": "Kuma lalle ne haƙiƙa, Mun bai wa Musa Littafi daga bayan Mun halakar da ƙarnonin farko, domin su zama abubuwan kula ga mutane, da shiriya da rahama, tsammaninsu suna tunawa"
        },
        {
            "chapter": 28,
            "verse": 44,
            "text": "Kuma ba ka kasance ba ga gefen rafi na yamma a lokacin da Muka hukunta al'amaru zuwa ga Musa, kuma ba ka kasance daga halartattu ba"
        },
        {
            "chapter": 28,
            "verse": 45,
            "text": "Kuma amma Mu, Mun ƙaga halittawar wasu ƙarnoni har lokatan rayuwa suka yi tsawo a kansu. Kuma ba ka kasance mazauni ba a cikin mutanen Madyana, kana karanta musu ayoyinMu, amma Mu Mun kasance masu aikawa (da kai game da waɗancan labarai)"
        },
        {
            "chapter": 28,
            "verse": 46,
            "text": "Kuma ba ka kasance ga gefen dutse ba a lokacin da Muka yi kira, kuma amma domin rahama daga Ubangijinka, domin ka yi gargaɗi ga mutane waɗanda suke wani mai gargaɗi a gabaninka bai je musu ba, tsammaninsu suna tunawa"
        },
        {
            "chapter": 28,
            "verse": 47,
            "text": "Kuma ba domin wata masifa ta same su ba saboda abin da hannayensu suka gabatar, su ce: \"Ya Ubangijinmu! Don me ba Ka aiko wani Manzo zuwa gare mu ba, har mu dinga bin ayoyinKa, kuma mu kasance daga muminai"
        },
        {
            "chapter": 28,
            "verse": 48,
            "text": "Sa'an nan a lokacin da gaskiya ta je musu daga wurinMu, suka ce: \"Don me ba a ba shi kamar abin da aka bai wa Musa ba?\" Shin kuma ba su kafirta ba da abin da aka bai wa Musa a gabanin (wannan)? suka ce: \"Sihirori biyu ne suka taimaki juna,\" kuma suka ce: \"Lalle ne mu, masu kafirta ne ga dukansu"
        },
        {
            "chapter": 28,
            "verse": 49,
            "text": "Ka ce: \"To ku zo da wani littafi daga, wurin Allah, wanda yake shi ne mafi shiryarwa daga gare su, in bi shi, idan kunkasance masu gaskiya"
        },
        {
            "chapter": 28,
            "verse": 50,
            "text": "To, idan ba su karɓa maka ba to sai ka sani suna bin son zuciyarsu ne kawai, kuma wane ne mafi ɓata daga wanda ya bi son zuciyarsa, ba tare da wata shiriya daga Allah ba? Lalle ne, Allah ba ya shiryar da mutane azzalumai"
        },
        {
            "chapter": 28,
            "verse": 51,
            "text": "Kuma lalle ne haƙiƙa Mun sadar da magana saboda su, tsammaninsu, suna tunani"
        },
        {
            "chapter": 28,
            "verse": 52,
            "text": "Waɗanda Muka ba su littafi daga gabaninsa (Alƙur'ani), su masu imani ne da shi"
        },
        {
            "chapter": 28,
            "verse": 53,
            "text": "Kuma idan ana karanta shi a kansu, sai su ce: \"Mun yi imani da shi, lalle shi ne gaskiya daga Ubangijinmu. Lalle mu, mun kasance a gabaninsa masu sallamawa"
        },
        {
            "chapter": 28,
            "verse": 54,
            "text": "Waɗancan ana ba su ladarsu sau biyu, saboda haƙurin da suka yi, kuma da kyautatawa suna tunkuɗewar munanawa kuma daga abin da Muka azurta susuna ciyarwa"
        },
        {
            "chapter": 28,
            "verse": 55,
            "text": "Kuma idan sun ji yasassar magana sukan kau da kai daga barinta, kuma sukan ce, \"Ayyukanmu suna a gare mu, kuma ayyukanku suna a gare ku, aminci ya tabbata a kanmu ba mu neman jahilai (da husuma)"
        },
        {
            "chapter": 28,
            "verse": 56,
            "text": "Lalle ne kai ba ka shiryar da wanda ka so, amma kuma Allah Yana shiryar da wanda Yake so, kuma Shi ne Mafi sani daga masu shiryuwa"
        },
        {
            "chapter": 28,
            "verse": 57,
            "text": "Kuma suka ce: \"Idan mun bi shiriya tare da kai ana fizge mu daga ƙasamiu.\" Shin, ba Mu tabbatar musu da mallakar Hurumi ba, ya zama amintacce, ana jawowa zuwa gare shi, 'ya'yan itacen kowane iri, bisa ga azurtawa daga gare Mu? Amma kuma mafi yawansu ba su sani ba"
        },
        {
            "chapter": 28,
            "verse": 58,
            "text": "Kuma da yawa Muka halakar da wata alƙarya wadda ta yi butulci ga rayuwarta. To, waɗancan gidajensu ne, ba a zaune su ba, a bayansu, face kaɗan. Kuma mun kasance Mu ne Magada"
        },
        {
            "chapter": 28,
            "verse": 59,
            "text": "Kuma Ubangijinka bai kasance Mai halaka alƙaryu ba, sai Ya aika a cikin hedkwatarsu da wani Manzo yana karanta ayoyinMu a kansu. Kuma ba Mu kasance Masu halaka alƙaryu ba, face mutanensu sun kasance masu zalunci"
        },
        {
            "chapter": 28,
            "verse": 60,
            "text": "Kuma abin da aka ba su daga kome, to, jin daɗin rayuwar duniya ne da ƙawarta. Kuma abin da ke wurin Allah, shi ne mafi alheri, knma mafi wanzuwa. Shin ba ku hankalta"
        },
        {
            "chapter": 28,
            "verse": 61,
            "text": "Shin fa, wanda Muka yi wa wa'adi, wa'adi mai kyau, sa'an nan shi mai haɗuwa da shi ne, yana zama kamar wanda Muka jiyar da shi ɗan daɗi, daɗin rayuwar duniya, sa'an nan shi a Ranar ¡iyama yana daga masu shiga wuta"
        },
        {
            "chapter": 28,
            "verse": 62,
            "text": "Kuma ranar da (Allah) Yake kiran su sa'an nan Ya ce: \"Ina abokan tarayyaTa, waɗanda kuka kasance kuna riyawa"
        },
        {
            "chapter": 28,
            "verse": 63,
            "text": "Waɗanda magana ta wajaba a kansu, su ce: \"Ya Ubangijinmu! Waɗannan su ne waɗanda muka halakar mun halakar da su kamar yadda muka halaka. Mun barranta zuwa gare Ka, ba su kasance mu suke bauta wa ba"
        },
        {
            "chapter": 28,
            "verse": 64,
            "text": "Kuma a ce ku kirawo abokan tarayyar ɗinku, sai su kira su, sai ba su amsa ba, kuma su ga azabar. Da dai lalle su sun kasance snna shiryuwa"
        },
        {
            "chapter": 28,
            "verse": 65,
            "text": "Kuma ranar da Yake kiran su, sa'an nan Ya ce: \"Mene nekuka karɓa wa Mananni"
        },
        {
            "chapter": 28,
            "verse": 66,
            "text": "Sai labaru su ɓace musu a ranar nan sa'an nan ba za su tambayi junaosu ba"
        },
        {
            "chapter": 28,
            "verse": 67,
            "text": "To, amma wanda ya tuba, kuma ya yi imani' ya aikata aiki na ƙwarai, to, akwai fatan su kasance daga masu cin nasara"
        },
        {
            "chapter": 28,
            "verse": 68,
            "text": "Kuma Ubangijinka Yana halitta abin da Yake so kuma Yake zaɓi. Zaɓi bai kasance a gare su ba. Tsarki ya tabbata ga Allah, kuma (Allah) Ya ɗaukaka daga barin abin da suke yi na shirka"
        },
        {
            "chapter": 28,
            "verse": 69,
            "text": "Kuma Ubangijinka Yana sanin abin da zukatansu ke ɓoyewa, da abin da suke bayyanawa"
        },
        {
            "chapter": 28,
            "verse": 70,
            "text": "Kuma Shi ne Allah, babu abin bautawa face Shi. Kuma Shi ne abin godiya a cikin ta farko (duniya), da ta ƙarshe (Lahira). Kuma Shi ne da hukunci, kuma zuwa gare Shi ake mayar da ku"
        },
        {
            "chapter": 28,
            "verse": 71,
            "text": "Ka ce: \"Shin, kun gani, idan Allah Ya sanya dare tutur a kanku har zuwa Ranar ¡iyama, wane abin bautawa wanin Allah zai zo muku da haske? Shin, ba ku ji"
        },
        {
            "chapter": 28,
            "verse": 72,
            "text": "Ka ce: \"Shin, kun gani, idan Allah Ya sanya yini a kanku tutur zuwa Ranar ¡iyama, wane abin bautawa, wanin Allah, zai zo muku da dare wanda kuna natsuwa a cikinsa? Shin fa, ba ku gani"
        },
        {
            "chapter": 28,
            "verse": 73,
            "text": "Kuma daga rahamarSa Ya sanya muku dare da yini domin ku natsu a cikinsa, kuma domin ku nema daga falalarSa, kuma tsammaninku za ku gode"
        },
        {
            "chapter": 28,
            "verse": 74,
            "text": "Kuma a ranar da Yake kiran su ya ce: \"Ina abokan tarayya Ta, waɗanda kuka kasance kuna riyawa"
        },
        {
            "chapter": 28,
            "verse": 75,
            "text": "Kuma Muka zare mai shaida daga kowace al'umma, sa'an nan Muka ce: \"Ku kawo dalilinku.\" Sai suka san cewa lalle gaskiya ga Allah take. Kuma abin da suka kasance suna ƙirƙirawa na ƙarya ya ɓace daga barinsu"
        },
        {
            "chapter": 28,
            "verse": 76,
            "text": "Lalle ne ¡aruna ya kasance daga mutanen Musa, sai ya fita daga tsarinsu alhali Mun ba shi taskokin abin da yake mabuɗansa suna nauyi ga jama'a ma'abuta ƙarfi a lokacin da mutanensa suka ce masa, \"Kada ka yi annashuwa, lalle ne Allah ba Ya son masu annashuwa"
        },
        {
            "chapter": 28,
            "verse": 77,
            "text": "Kuma ka biɗa a cikin abin da Allah Ya ba ka, gidan Lahira, kuma kada ka manta da rabonka daga duniya. Kuma ka kyautata, kamar yadda Allah Ya kyautata zuwa gare ka, kuma kada ka nemi ɓarna a cikin ƙasa, lalle ne Allah ba Ya son masu barna"
        },
        {
            "chapter": 28,
            "verse": 78,
            "text": "Ya ce: \"An ba ni shi a kan wani ilmi wanda yake gare ni ne kawai.\" Shin, kuma bai sani ba cewa lalle Allah haƙiƙa Ya halakar a gabaninsa, daga ƙarnoni, wanda yake Shi ne mafi tsananin ƙarfi daga gare shi, kuma mafi yawan tarawar dukiya, kuma ba za a tambayi masu laifi daga zunubansu ba"
        },
        {
            "chapter": 28,
            "verse": 79,
            "text": "Sai (¡aruna) ya fita a kan mutanensa a cikin adonsa. Waɗanda suke nufin rayuwar duniya suka ce: \"Ina dai muna da kwatancin abin da aka bai wa ¡aruna! Lalle shi haƙiƙa ma'abucin rabo babba ne"
        },
        {
            "chapter": 28,
            "verse": 80,
            "text": "Kuma waɗanda aka bai wa ilmi suka ce: \"Kaitonku! sakamakon Allah ne mafi alheri a wanda ya yi tunani, kuma ya aikata aikin ƙwarai, kuma babu wanda ake haɗawa da ita face mai ha ƙuri"
        },
        {
            "chapter": 28,
            "verse": 81,
            "text": "Sai Muka shafe ƙasa da shi da kuma gidansa. To, waɗansu jama'a ba su kasance gare shi ba, waɗanda suke taimakon sa, baicin Allah, kuma shi bai kasance daga masu taimakon kansu ba"
        },
        {
            "chapter": 28,
            "verse": 82,
            "text": "Kuma waɗanda suka yi burin matsayinsa a jiya suka wayi gari suna cewa, \"Wai! Allah Yana shimfiɗa arziki, ga wanda Yake so daga bayinsa, kuma Yana ƙuntatawa. Ba domin Allah Ya yi mana falala ba da Ya shafe ƙasa da mu. Wai! lalle ne shi, kafirai ba su cin nasara"
        },
        {
            "chapter": 28,
            "verse": 83,
            "text": "Wancan gidan Lahira Muna sanya shi ga waɗanda suke ba su nufin ɗaukaka a cikin rayuwar duniya kuma ba su son ɓarna. Kuma akiba ga masu taƙawa take"
        },
        {
            "chapter": 28,
            "verse": 84,
            "text": "Wanda ya zo da abu mai kyau, to, yana da mafi alheri daga gare shi, kuma wanda ya zo da mugun abu, to, ba za a sakawa waɗanda suka aikata miyagun ayyuka ba, face da abin da suka kasance suna aikatawa"
        },
        {
            "chapter": 28,
            "verse": 85,
            "text": "Lalle ne wanda Ya faralta Alƙur'ani a kanka, haƙiƙa, Mai Mayar da kai ne zuwa ga makoma. ka ce: \"Ubangijina ne Mafi sani ga wanda ya zo da shiriya, da kuma wanda yake a cikin ɓata bayyananna"
        },
        {
            "chapter": 28,
            "verse": 86,
            "text": "Kuma ba ka kasance kana fatan a jefa Littafin nan zuwa gare ka ba, face dai domin rahama daga Ubangijinka. Saboda haka kada ka zama mai taimako ga kafirai"
        },
        {
            "chapter": 28,
            "verse": 87,
            "text": "Kuma kada lalle su karkatar da kai daga barin ayoyin Allah, a bayan har an saukar da su uwa gare ka. Ka yi kira zuwa ga Ubangijinka, kuma kada lalle ka kasance daga masu shirka"
        },
        {
            "chapter": 28,
            "verse": 88,
            "text": "Kada ka kira wani abin bautawa na dabam tare da Allah. Babu abin bautawa face Shi. Kowane abu mai halaka ne face fuskarSa. Shi ne da hukunci kuma zuwa gare Shi ake mayar da ku"
        },
        {
            "chapter": 29,
            "verse": 1,
            "text": "L. M"
        },
        {
            "chapter": 29,
            "verse": 2,
            "text": "Ashe, mutane sun yi zaton a bar su su ce: \"Mun yi imani,\" alhali kuwa ba za a fitine su ba"
        },
        {
            "chapter": 29,
            "verse": 3,
            "text": "Kuma lalle Mun fitini waɗanda ke a gabaninsu, domin lalle Allah Ya san waɗanda suka yi gaskiya, kuma lalle Ya san maƙaryata"
        },
        {
            "chapter": 29,
            "verse": 4,
            "text": "Ko waɗanda ke aikata miyagun ayyuka sun yi zaton su tsere Mana? Abin da suke hukuntawa ya munana"
        },
        {
            "chapter": 29,
            "verse": 5,
            "text": "Wanda ya kasance yana fatan gamuwa da Al1ah to lalle ajalin Allah mai zuwa ne, kuma (Allah) Shi ne Mai ji, Masani"
        },
        {
            "chapter": 29,
            "verse": 6,
            "text": "Kuma wanda ya yi jihadi, to, yana yin jihadin ne domin kansa. lalle Allah haƙiƙa waɗatacce ne daga barin talikai"
        },
        {
            "chapter": 29,
            "verse": 7,
            "text": "Kuma waɗanda suka yi imani, kuma suka aikata ayyukan ƙwarai, lalle Muna kankare musu miyagun ayyukansu, kuma lalle Muna saka musu da mafi kyaun abin da suka kasance suna aikatawa"
        },
        {
            "chapter": 29,
            "verse": 8,
            "text": "Kuma Mun yi wa mutum wasiyyar kyautatawa ga uwayensa, kuma idan sun tsananta maka domin ka yi shirki da Ni game da abin da ba ka da ilmi gare shi, to, kada ka yi musu ɗa'a. Zuwa gare Ni makomarku take sa'an nan In ba ku labari ga abin da kuka kasance kuna aikatawa"
        },
        {
            "chapter": 29,
            "verse": 9,
            "text": "Kuma waɗanda suka yi imani, kuma suka aikata ayyukan ƙwarai, lalle Muna shigar da su a cikin mutanen kirki"
        },
        {
            "chapter": 29,
            "verse": 10,
            "text": "Kuma daga cikin mutane akwai mai cewa, 'Mun yi imani da Allah\" sa'an nan idan aka cuce shi wajen aikin Allah, sai ya sanya fitinar mutane kamar azabar Allah kuma lalle idan taimakon Ubangijinka ya zo, haƙiƙa, ya kan ce: \"Lalle mu mun kasance tare da ku.\" shin, Allah bai zama Mafi sani ba ga abin da ke a cikin ƙirazan halittunSa"
        },
        {
            "chapter": 29,
            "verse": 11,
            "text": "Kuma lalle Allah na sanin waɗanda suka yi imani kuma lalle Yana sanin munfukai"
        },
        {
            "chapter": 29,
            "verse": 12,
            "text": "Kuma waɗanda suka kafirta suka ce wa waɗanda suka yi imani, \"Ku bi hanyarmu, kuma Mu ɗauki laifuffukanku,\" alhali kowa ba su zamo masu ɗauka da a kome ba daga laifuffukansu. Lalle su maƙaryata ne"
        },
        {
            "chapter": 29,
            "verse": 13,
            "text": "Kuma lalle suna ɗaukar kayan nauyinsu da waɗansu nauyayan kaya tare da kayan nauyinsu, kuma lalle za a tambaye su a Ranar ¡iyama game da abin da suka kasance suna ƙirƙirawa na ƙarya"
        },
        {
            "chapter": 29,
            "verse": 14,
            "text": "Kuma lalle Mun aika Nuhu zuwa ga mutanensa, sai ya zauna a cikinsu shekara dubu face shekara hamsin, sa'an nan cikowar (¦ufana) ta kama su, alhali kuwa su ne masu zalunci"
        },
        {
            "chapter": 29,
            "verse": 15,
            "text": "Sa'an nan Muka tsirar da shi da mutanen jirgin, kuma Muka sanya jirgin ya zama wata aya ga talikai"
        },
        {
            "chapter": 29,
            "verse": 16,
            "text": "Da Ibrahim a lokacin da ya ce wa mutanensa, \"Ku bauta wa Allah ku bi Shi da taƙawa. Wannan Shi ne alheri a gare ku idan kun kasance kuna sani"
        },
        {
            "chapter": 29,
            "verse": 17,
            "text": "Abin da dai kuke bautawa, baiein Allah, gumaka ne, kuma kun ƙirƙira ƙarya. Lalle waɗannan da kuke bauta wa baicin Allah, ba su mallaka muku arziki. Saboda haka ku nemi arziki a wurin Allah kawai, kuma ku bauta Masa, kuma ku yi godiya zuwa gare Shi. Zuwa gare Shi ake mayar da ku"
        },
        {
            "chapter": 29,
            "verse": 18,
            "text": "Kuma idan kun ƙaryata, to, lalle waɗansu al'ummomi a gabaninku sun ƙaryata, kuma babu abin da ke kan Manzo, face iyar da manzanci, iyarwa bayyananna"
        },
        {
            "chapter": 29,
            "verse": 19,
            "text": "Shin, ba su ga yadda Allah ke fara yin halitta ba, sa'an nan kuma Ya mayar da ita? Lalle wannan abu ne mai sauƙi ga Allah"
        },
        {
            "chapter": 29,
            "verse": 20,
            "text": "Ka ce: \"Ku yi tafiya cikin ƙasa, sa'an nan ku duba yadda (Allah) Ya fara yin halitta, sa'an nan kuma Allah Yana ƙaga wata halittar mayarwa. Lalle Allah Mai ikon yi ne a kan kome"
        },
        {
            "chapter": 29,
            "verse": 21,
            "text": "Yana azabta wanda Ya so, kuma Yana jin ƙan wanda Ya so. Kuma zuwa gare shi ake juyaku"
        },
        {
            "chapter": 29,
            "verse": 22,
            "text": "Kuma ba ku zamo masu buwaya ba a cikin ƙasa, kuma haka a cikin sama kuma ba ku da wani majiɓinci wanda ba Allah ba, kuma ha ku da wani mataimaki"
        },
        {
            "chapter": 29,
            "verse": 23,
            "text": "Kuma waɗanda suka kafirta da ayoyin Allah da gamuwa da shi, waɗannan sun yanke ƙauna daga rahamaTa kuma waɗannan suna da wata azaba mai raɗaɗi"
        },
        {
            "chapter": 29,
            "verse": 24,
            "text": "Sa'an nan babu abin da ya kasance jawabin mutanensa (Ibrahim) face dai suka ce: \"Ku kashe shi ko, ku ƙona shi,\" Sai Allah Ya tsirar da shi daga wuta. Lallea cikin wannan akwai ayoyi ga mutanen da ke yin imani"
        },
        {
            "chapter": 29,
            "verse": 25,
            "text": "Kuma Ibrahim ya ce \"Babu abin da kuka yi sai dai kub bar Allah kun riƙi gumaka saboda soyayyar tsakaninku a cikin rayuwar duniya, a'an nan a Ranar ¡iyama sashinku zai kafirce wa sashi, kuma makomarku ita ce wuta kuma ba ku da waɗansu mataimaka"
        },
        {
            "chapter": 29,
            "verse": 26,
            "text": "Sai Luɗu ya yi imani da shi. Kuma Ibrahim ya ce: \"Lalleni mai ƙaura ne zuwa ga Ubangijina. Lalle Shi Shi ne Mabuwayi, Mai hikima"
        },
        {
            "chapter": 29,
            "verse": 27,
            "text": "Kuma Muka ba shi Ishaƙa da Ya'aƙuba, kuma Muka sanya Annabci da littafi a cikin zuriyarsa. Kuma Mun ba shi sakamakonsa a duniya, kuma lalle shi a Lahira, tabbas, yana a cikin salihai"
        },
        {
            "chapter": 29,
            "verse": 28,
            "text": "Da Luɗu, a lokacin daya ce wa mutanensa, \"Lalle ku, haƙiƙa kuna je wa alfasha wadda wani mahaluƙi daga cikin duniya bai riga ku gare ta ba"
        },
        {
            "chapter": 29,
            "verse": 29,
            "text": "Ashe, lalle ku kuna je wa maza, kuma ku yi fashin hanya kuma ku je, a cikin majalisarku da abin da ba shi da kyau? To, jawabin mutanensa bai kasance ba face dai sun ce: 'Ka zo mana da azabar Allah, idan ka kasance daga masu gaskiya"
        },
        {
            "chapter": 29,
            "verse": 30,
            "text": "Ya ce: \"Ya Ubangijina! Ka taimake ni a kan mutanen nan maɓarnata"
        },
        {
            "chapter": 29,
            "verse": 31,
            "text": "Kuma a lokacin da ManzanninMu suka je wa Ibrahim da bushara suka ce: \"Lalle mu masu halaka mutanen, wannan alƙarya ne. Lalle mutanenta sun kasance masu zalunci"
        },
        {
            "chapter": 29,
            "verse": 32,
            "text": "Ya ce: \"Lalle akwai Luɗu a cikinta!\" Suka ce: \"Mu ne mafiya sani ga waɗanda suke a cikinta, lalle muna tsirar da shi da mutanensa, face fa matarsa ta kasance a cikin masu wanzuwa"
        },
        {
            "chapter": 29,
            "verse": 33,
            "text": "Kuma a lokacin da ManzanninMu suka je wa Luɗu ya ɓata rai saboda su, kuma ya ƙuntata ga kirji saboda su. Kuma suka ce: \"Kada ka ji tsoro kuma kada ka yi baƙin ciki lalle mu masu tsirar da kai ne da iyalanka, face dai matarka ta kasance daga masu wanzuwa"
        },
        {
            "chapter": 29,
            "verse": 34,
            "text": "Lalle mu, masu saukar da azaba ne daga sama a kan mutanen wannan alƙarya saboda abin da suka kasance suna yi na fasiƙanci"
        },
        {
            "chapter": 29,
            "verse": 35,
            "text": "Kuma lalle Mun bar wata aya bayyananna daga gare ta ga mutane masu hankalta"
        },
        {
            "chapter": 29,
            "verse": 36,
            "text": "Kuma zuwa ga Madyana, Mun aika ɗan'uwansu shu'aibu, sai ya ce: \"Ya mutanena! Ku bauta wa Allah kuma ku yi fatan (rahamar) Ranar Lahira, kuma kada ku yi ɓarna a cikin ƙasa, alhali kuwa kuna masu lalatarwa"
        },
        {
            "chapter": 29,
            "verse": 37,
            "text": "Sai suka ƙaryata shi, saboda haka tsawa ta kama su, domin haka suka wayi gari suna guggurfane"
        },
        {
            "chapter": 29,
            "verse": 38,
            "text": "Da Adawa da Samudawa alhali kuwa lalle alamun azaba sun bayyana a gare su daga gidajensu kuma Shaiɗan ya ƙawata musu ayyukansu, saboda haka ya kange su daga hanyar Allah, kuma sun kasance masu basira"
        },
        {
            "chapter": 29,
            "verse": 39,
            "text": "Kuma ¡aruna da Fir'auna da Hamana, kuma lalle Musaya je musu da hujjoji, sai suka yi girman kai a cikin ƙasa kuma ba su kasance masu tserewa ba"
        },
        {
            "chapter": 29,
            "verse": 40,
            "text": "Saboda haka kowanensu Mun kama shi da laifinsa. Watau daga cikinsu akwai wanda Muka aika iskar tsakuwa a kansa kuma daga cikinsu akwai wanda tsawa ta kama, kuma daga cikinsu akwai wanda Muka birkice ƙasa da shi kuma daga cikinsu akwai wanda Muka nutsar. Ba ya yiwuwa ga Allah Ya zalunce su, amma sun kasance kansu suke zalunta"
        },
        {
            "chapter": 29,
            "verse": 41,
            "text": "Misalin waɗanda suka riƙi waɗansu masoya waɗanda ba Allah ba, kamar misalin gizogizo ne wanda ya riƙi wani ɗan gida, alhali kuwa lalle mafi raunin gidaje, shi ne gidan gizogizo, da sun kasance suna sane"
        },
        {
            "chapter": 29,
            "verse": 42,
            "text": "Lalle Allah Yana sane da abin da suke kira wanda ba Shi ba na wani abu duka kuma shi ne Mabuwayi, Mai hikima"
        },
        {
            "chapter": 29,
            "verse": 43,
            "text": "Kuma waɗancan misalan Muna bayyana su ga mutane kuma babu mai hankalta da su sai masu ilmi"
        },
        {
            "chapter": 29,
            "verse": 44,
            "text": "Allah Ya halitta sammai da ƙasa da gaskiya. Lalle cikin wancan akwai aya ga muminai"
        },
        {
            "chapter": 29,
            "verse": 45,
            "text": "Ka karanta abin da ake yin wahayi zuwa gare ka daga Littafi, kuma ka tsayar da salla. Lalle salla tana hanawa daga alfasha da abni ƙyama, kuma lalle ambaton Allah ya fi girma, kuma Allah Yana sane da abin da kuke aikatawa"
        }
    ]
}
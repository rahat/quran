{
    "juzs": [
        {
            "chapter": 7,
            "verse": 88,
            "text": "Mashawarta waɗanda suka kangare daga mutanensa, suka ce: \"Lalle ne, Muna fitar da kai, Ya Shu'aibu, kai da waɗanda suka yi Imani tare da kai, daga alƙaryarmu; ko kuwa lalle ku komo a cikin addininmu.\" Ya ce: \"Ashe! Kuma ko da mun kasance masu ƙi"
        },
        {
            "chapter": 7,
            "verse": 89,
            "text": "Lalle ne mun ƙirƙira ƙarya ga Allah idan mun koma a cikin addininku a bayan lokacin da Allah ya tsirar da mu daga gare shi, kuma ba ya kasancewa a gare mu, mu koma a cikinsa, face idan Al1ah, Ubangijinmu Ya so. Ubangijinmu Ya yalwaci dukan kome ga ilmi. Ga Allah muka dogara. Ya Ubangijinmu! Ka yi hukunci a tsakaninmu da tsakanin mutanenmu da gaskiya, kuma Kai ne Mafi alherin masu hukunci"
        },
        {
            "chapter": 7,
            "verse": 90,
            "text": "Kuma mashawarta waɗanda suka kafirta daga mutanensa, suka ce: \"Lalle ne, idan kun bi Shu'aibu haƙiƙa ku, a lokacin nan, masu hasara ne"
        },
        {
            "chapter": 7,
            "verse": 91,
            "text": "Sai tsawa ta kama su, saboda haka suka wayi gari, a cikin gidansu, suna guggurfane"
        },
        {
            "chapter": 7,
            "verse": 92,
            "text": "Waɗanda suka ƙaryata Shu'aibu kamar ba su zauna ba a cikinta, waɗanda suka ƙaryata Shu'aibu, sun kasance su nemasu hasara"
        },
        {
            "chapter": 7,
            "verse": 93,
            "text": "Sai ya juya daga barinsu, kuma ya ce: \"Ya mutanena! Haƙiƙa, na iyar muku da saƙonnin Ubangijina, kuma na yi muku nasiha! To, yaya zan yi baƙin ciki a kan mutane kafirai"
        },
        {
            "chapter": 7,
            "verse": 94,
            "text": "Kuma ba Mu aika wani Annabi a cikin wata alƙarya ba, face Mun kama mutanenta da azaba da cuta, tsammaninsu suna yin ƙasƙantar da kai"
        },
        {
            "chapter": 7,
            "verse": 95,
            "text": "Sa'an nan kuma Muka musanya mai kyau a matsayin mummuna, har su yi yawa, kuma su ce: \"Cuta da azaba sun shafi ubanninmu.\" (sai su koma wa kafirci). Sai Mu kama su kwatsam! alhali kuwa su, ba su sansancewa"
        },
        {
            "chapter": 7,
            "verse": 96,
            "text": "Kuma da lalle mutanen alƙaryu sun yi imani kuma suka yi taƙawa da haƙiƙa Mun buɗe albarkoki a kansu daga sama da ƙasa, kuma amma sun ƙaryata, don haka Muka kama su da abin da suka kasance suna tarawa"
        },
        {
            "chapter": 7,
            "verse": 97,
            "text": "Shin, mutanen alƙaryu sun amince wa azabar Mu ta je musu da dare, alhali kuwa suna barci"
        },
        {
            "chapter": 7,
            "verse": 98,
            "text": "Ko kuwa mutanen alƙaryu sun amince wa azabarMu ta je musu da hantsi, alhali kuwa suna wasa"
        },
        {
            "chapter": 7,
            "verse": 99,
            "text": "Shin fa, sun amince wa makarun Allah? To, babu mai amince wa makarun Allah face mutane masu hasara"
        },
        {
            "chapter": 7,
            "verse": 100,
            "text": "Shin, kuma bai shiryar da waɗanda suke gadon ƙasa ba daga bayan mutanenta cewa da Muna so, da Mun same su da zunubansu, kuma Mu rufe a kan zukatansu, sai su zama ba su ji"
        },
        {
            "chapter": 7,
            "verse": 101,
            "text": "Waɗancan alƙaryu Muna gaya maka daga labaransu, kuma lalle ne, haƙiƙa manzanninMu sun je musu da hujjoji bayyanannnu; to, ba su kasance suna yin imanida abin da suka ƙaryata daga gabani ba. Kamar wancan ne Allah Yake rufewa a kan zukatan kafirai"
        },
        {
            "chapter": 7,
            "verse": 102,
            "text": "Kuma ba Mu sami wani alkawari ba ga mafi yawansu, kuma lalle ne, Mun sami mafi yawansu, haƙiƙa, fasiƙai"
        },
        {
            "chapter": 7,
            "verse": 103,
            "text": "Sa'an nan kuma Mun aika Musa, daga bayansu, da ayoyinMu zuwa ga Fir'auna da majalisarsa, sai suka yi zalunci game da su. To, dubi yadda aƙibar maɓarnata take"
        },
        {
            "chapter": 7,
            "verse": 104,
            "text": "Kuma Musa ya ce: \"Ya Fir'auna! Lalle ne ni, manzo ne daga Ubangijin halittu"
        },
        {
            "chapter": 7,
            "verse": 105,
            "text": "Tabbatacce ne a kan kada in faɗi kome ga Allah face gaskiya. Lalle ne, na zo muku da hujja bayyananniya daga Ubangijinku; Sai ka saki Bani Isra'ila tareda ni"
        },
        {
            "chapter": 7,
            "verse": 106,
            "text": "Ya ce: \"Idan ka kasance ka zo da wata aya, to, ka kawo ta, idan ka kasance daga masu gaskiya"
        },
        {
            "chapter": 7,
            "verse": 107,
            "text": "Sai ya jefa sandarsa, sai ga ta kumurci bayyananne"
        },
        {
            "chapter": 7,
            "verse": 108,
            "text": "Kuma ya fizge hannunsa, sai ga shi fari ga masu dubi"
        },
        {
            "chapter": 7,
            "verse": 109,
            "text": "Mashawarta daga mutanen Fir'auna suka ce: \"Lalle ne, wannan, haƙiƙa, matsafi ne mai ilmi"
        },
        {
            "chapter": 7,
            "verse": 110,
            "text": "Yana son ya fitar da ku daga ƙasarku: To, mene ne kuke shawartawa"
        },
        {
            "chapter": 7,
            "verse": 111,
            "text": "Suka ce: \"Ka jinkirtar da shi, shi da ɗan'uwansa, kuma ka aika da masu gayyar mutane a cikin garuruwa"
        },
        {
            "chapter": 7,
            "verse": 112,
            "text": "Su zo maka da duka matsafi, mai ilmi"
        },
        {
            "chapter": 7,
            "verse": 113,
            "text": "Kuma matsafa suka je wa fir'auna suka ce: \"Lalle ne, shin, Muna da ijara, idan mun kasance mu ne marinjaya"
        },
        {
            "chapter": 7,
            "verse": 114,
            "text": "Ya ce: \"Na, am kuma lalle ne kuna a cikin makusanta"
        },
        {
            "chapter": 7,
            "verse": 115,
            "text": "Suka ce: \"Ya Musa! Ko dai ka jefa, ko kuwa mu kasance, mu ne, masu jefawa"
        },
        {
            "chapter": 7,
            "verse": 116,
            "text": "Ya ce: \"Ku jefa.\" To a 1okacin da suka jefa, suka sihirce idanun mutane kuma suka tsoratar da su; Kuma suka je da tsafi mai girma"
        },
        {
            "chapter": 7,
            "verse": 117,
            "text": "Kuma Muka yi wahayi zuwa ga Musa cewa: \"Ka jefa sandarka.\" Sai ga ta tana laƙumar abin da suke ƙarya da shi"
        },
        {
            "chapter": 7,
            "verse": 118,
            "text": "Gaskiya ta auku, kuma abin da suke aikatawa ya ɓaci"
        },
        {
            "chapter": 7,
            "verse": 119,
            "text": "Sai aka rinjaye su a can, kuma suka juya suna ƙasƙantattu"
        },
        {
            "chapter": 7,
            "verse": 120,
            "text": "Kuma aka jefar da matsafan, suna masu sujada"
        },
        {
            "chapter": 7,
            "verse": 121,
            "text": "Suka ce: \"Mun yi imani da Ubangijin halittu"
        },
        {
            "chapter": 7,
            "verse": 122,
            "text": "Ubangijin Musa da Haruna"
        },
        {
            "chapter": 7,
            "verse": 123,
            "text": "Fir'auna ya ce: \"Ashe, kun yi imani da shi a gabanin inyi izni a gare ku? Lalle ne, wannan, haƙiƙa, makirci ne kuka makirta a cikin birni, domin ku fitar da mutanensa daga gare shi; To, da sannu za ku sani"
        },
        {
            "chapter": 7,
            "verse": 124,
            "text": "Lalle ne, ina karkatse hannayenku da ƙafafunku daga saɓani, sa'an nan kuma, haƙiƙa, ina tsire, ku gaba ɗaya"
        },
        {
            "chapter": 7,
            "verse": 125,
            "text": "Suka ce: \"Lalle ne mu, zuwa ga Ubangijinmu, masu juyawa ne"
        },
        {
            "chapter": 7,
            "verse": 126,
            "text": "Kuma ba ka zargin kome daga gare mu face domin mun yi imani da ayoyin Ubangijinmu a lokacin da suka zo mana! Ya Ubangijinmu! Ka zuba haƙuri a kanmu, kuma Ka cika mana muna Musulmai"
        },
        {
            "chapter": 7,
            "verse": 127,
            "text": "Kuma mashawarta daga mutanen Fir'auna suka ce: \"Shin, za ka bar Musa da mutanensa domin su yi ɓarna a cikin ƙasa, kuma ya bar ka, kai da gumakanka?\" Ya ce: \"Za mu yayyanka ɗiyansu maza kuma mu raya matansu; kuma lalle ne mu, a bisa gare su, marinjaya ne"
        },
        {
            "chapter": 7,
            "verse": 128,
            "text": "Musa ya ce wa mutanensa: \"Ku nemi taimako da Allah, kuma ku yi haƙuri; Lalle ne ƙasa ta Allah ce, Yana gadar da ita ga wanda Yake so daga bayinSa, kuma aƙiba ta masu taƙawa ce"
        },
        {
            "chapter": 7,
            "verse": 129,
            "text": "Suka ce: \"An cutar da mu daga gabanin ka zo mana, kuma daga bayan da ka zo mana.\" Ya ce: \"Akwai tsammanin Ubangijinku, Ya halaka maƙiyanku, kuma Ya sanya ku, ku maye a cikin ƙasa, sa'an nan Ya duba yadda kuke aikatawa"
        },
        {
            "chapter": 7,
            "verse": 130,
            "text": "Kuma lalle ne, haƙiƙa, Mun kama mutanen Fir'auna da tsananin shekaru (fari) da nakasa daga 'ya'yan itace; Tsammaninsu suna tunawa"
        },
        {
            "chapter": 7,
            "verse": 131,
            "text": "Sa'an nan idan wani alheri ya je musu, sai su ce: \"Masifa ta same su, sai su yi shu'umci da Musa da wanda yake tare da shi, To, shu'umcinsu a wurin Allah yake, kuma amma mafi yawansu ba su sani"
        },
        {
            "chapter": 7,
            "verse": 132,
            "text": "Kuma suka ce: \"Ko me ka zo mana da shi daga aya, domin ka sihirce mu da ita, to, baza mu zama, saboda kai, masu imani ba"
        },
        {
            "chapter": 7,
            "verse": 133,
            "text": "Sai Muka aika a kansu da cikowa, da fara, da ƙwarƙwata da kwaɗi, da jini; ayoyi abubuwan rarrabewa; Sai suka kangare, kuma suka kasance mutane masu laifi"
        },
        {
            "chapter": 7,
            "verse": 134,
            "text": "Kuma a lokacin da masifa ta auku a kansu, sukan ce: \"Ya Musa! Ka roƙa mana Ubangijinka, saboda abin da Ya yi alkwari a wurinka, lalle ne idan ka kau da azabar daga barinmu, haƙiƙa Muna imani saboda kai, kuma muna sakin Bani Isra'ila tire da kai"
        },
        {
            "chapter": 7,
            "verse": 135,
            "text": "To, a lokacin da Muka kuranye azaba daga barinsu zuwa a wani ajali wanda suke masu iske shi ne, sai ga su suna warwarewa"
        },
        {
            "chapter": 7,
            "verse": 136,
            "text": "Sai Muka yi azabar ramuwa, daga gare su, saboda haka Muka nutsar da su a cikin teku, domin lalle ne su, sun ƙaryata game da ayoyinMu, kuma sun kasance daga barinsu, gafilai"
        },
        {
            "chapter": 7,
            "verse": 137,
            "text": "Kuma Muka gadar da mutanen, waɗanda sun kasance ana raunana su, a gabacin ƙasa da yammacinta, wadda Muka sanya albarka a cikinta, kuma kalmar Ubangijinka mai kyau ta cika a kan Bani Isra'ila, saboda abin dasuka yi na haƙuri. Kuma Muka murtsuke abin da Fir'auna da mutanensa suka kasance suna sana'antawa, da abin da suka kasance suna shimfiɗawa"
        },
        {
            "chapter": 7,
            "verse": 138,
            "text": "Kuma Muka ƙetarar da Bani Isra'ila ga teku, sai suka je a kan wasu mutane waɗanda suna lizimta da ibada a kan wasu gumaka, nasu suka ce: \"Ya Musa! Ka sanya mana wani abin bautawa kamar yadda suke da abubuwan bautawa \" Ya ce: \"Lalle ne ku, mutane ne kuna jahilta"
        },
        {
            "chapter": 7,
            "verse": 139,
            "text": "Lalle ne waɗannan, abin da suke a cikinsa halakakke ne, kuma abin da suka kasance suna aikatawa ƙarya ne"
        },
        {
            "chapter": 7,
            "verse": 140,
            "text": "Ya ce: \"Shin, wanin Allah nike nema muku ya zama abin bautawa, alhali kuwa Shi (Allah) Ya fifita ku a kan halittu"
        },
        {
            "chapter": 7,
            "verse": 141,
            "text": "Kuma a lokacin da Muka tsirar da ku daga mutanen Fir'auna, suna taya muku mugunyar azaba. suna karkashe ɗiyanku maza, kuma suna rayar da matanku. Kuma a cikin wancan akwai jarrabawa daga Ubangijinku, Mai girma"
        },
        {
            "chapter": 7,
            "verse": 142,
            "text": "Kuma Muka yi wa'adi ga Musa da dare talatin kuma Muka cika su da goma, sai miƙatin Ubangijinsa ya cika dare arba'in. Kuma Musa ya ce wa ɗan'uwansa, Haruna: \"Ka maye mini a cikin mutanena, kuma ka gyara, kuma kada ka bi hanyar masu fasadi"
        },
        {
            "chapter": 7,
            "verse": 143,
            "text": "Kuma a lokacin da Musa ya je ga mikatinMu, kuma Ubangijinsa Ya yi masa magana, shi Musa ya ce: \"Ya Ubangijina! Ka nuna mini in yi dubi zuwa gare Ka!\" Ya ce: \"Ba za ka gan Ni ba, kuma amma ka duba zuwa ga dutse, to, idan ya tabbata a wurinsa, to, za ka gan Ni.\" Sa'an nan a lokacin da Ubangijinsa, Ya kuranye zuwa ga dutsen, Ya sanya shi niƙaƙƙe. Kuma Musa ya faɗi somamme. To, a lokacin da ya farka, ya ce: \"TsarkinKa ya tabbata! Na tuba zuwa gare Ka, kuma ni ne farkon muminai"
        },
        {
            "chapter": 7,
            "verse": 144,
            "text": "Ya ce: \"Ya Musa! Lalle ne Ni, Na zaɓe ka bisa ga mutane da manzanciNa, kuma da maganaTa. Saboda haka ka riƙi abin da Na ba ka, kuma ka kasance daga masu godiya"
        },
        {
            "chapter": 7,
            "verse": 145,
            "text": "Kuma Muka rubuta masa a cikin alluna daga kowane abu, wa'azi da rarrabewa ga dukan kowane abu: \"Sai ka riƙe su da ƙarfi, kuma ka umurci mutanenka, su yi riƙo ga abin da yake mafi kyawunsu; za Ni nuna muku gidan fasiƙai"
        },
        {
            "chapter": 7,
            "verse": 146,
            "text": "Za Ni karkatar da waɗanda suke yin girman kai a cikin ƙasa, ba da wani hakki ba, daga ayoyiNa. Kuma idan sun ga dukan aya, ba za su yi imani da ita ba, kuma idan sun ga hanyar shiriya, ba za su riƙe ta hanya ba, kuma idan sun ga hanyar ɓata, sai su riƙe ta hanya. Wancan ne, domin lalle ne su, sun ƙaryata da ayoyinMu, kuma sun kasance, daga barinsu gafilai"
        },
        {
            "chapter": 7,
            "verse": 147,
            "text": "Kuma waɗanda suka ƙaryata game da ayoyinMu da gamuwa da Lahira, ayyukansu sun ɓaci. Shin, ana saka musu, face da abin da suka kasance suna aikatawa"
        },
        {
            "chapter": 7,
            "verse": 148,
            "text": "Kuma mutanen Musa suka riƙi maraƙi, jikin mutane, yana ruri, daga bayan tafiyarsa, daga kayan ƙawarsu. Shin, ba su gani ba, cewa lalle ne shi, ba ya yi musu magana, kuma ba ya shiryar da su ga hanya, sun riƙa shi, kuma sun kasance masu zalunci"
        },
        {
            "chapter": 7,
            "verse": 149,
            "text": "Kuma a lokacin da suka yi nadama, kuma suka ga cewalalle ne su haƙiƙa sun ɓace, suka ce: \"Haƙiƙa, idan UbangijinMu bai yi mana rahama ba, kuma Ya gafarta mana, lalle ne muna kasancewa daga masu hasara"
        },
        {
            "chapter": 7,
            "verse": 150,
            "text": "Kuma a lokacin da Musa ya koma zuwa ga mutanensa, yana mai fushi, mai baƙin ciki, ya ce: \"Tir da abin da kuka yi mini wakilci, a bayana! Shin, kun nemi gaggawar umurnin Ubangijinku ne?\" Kuma ya jefar da Allunan, kuma ya yi riƙo ga kan ɗan'uwansa yana jan sa zuwa gare shi. Ya ce: \"Ya ɗan'uwata! Lalle ne mutanen, sun ɗauke ni mai rauni, kuma sun yi kusa su kashe ni, saboda haka kada ka darantar da maƙiya game da ni, kuma kada ka sanya ni tare da mutane azzalumai"
        },
        {
            "chapter": 7,
            "verse": 151,
            "text": "Ya ce: \"Ya Ubangijina! Ka gafarta mini, ni da ɗan'uwana, kuma Ka shigar da mu a cikin rahamarKa, alhali kuwa Kai ne Mafi rahamar masu rahama"
        },
        {
            "chapter": 7,
            "verse": 152,
            "text": "Lalle ne waɗanda suka riƙi maraƙin, wani fushi daga Ubangijinsu da wani walakanci a cikin rayuwar duniya, za su same su: Kuma kamar wancan ne Muke saka wa masu ƙirƙira ƙarya"
        },
        {
            "chapter": 7,
            "verse": 153,
            "text": "Kuma waɗanda suka aikata miyagun ayyuka, sa'an nan suka tuba daga bayansu kuma sukayi imani, lalle ne Ubangijinka daga bayansu, haƙiƙa, Mai gafarane, Mai jin ƙai"
        },
        {
            "chapter": 7,
            "verse": 154,
            "text": "Kuma a lokacin da fushin ya kwanta daga barin Musa, sai ya riƙi Allunan, kuma a cikin kwafensu akwai shiriya da rahama ga waɗanda suke su, ga Ubangijinsu, masu jin tsoro ne"
        },
        {
            "chapter": 7,
            "verse": 155,
            "text": "Kuma Musa ya zaɓi mutanensa, namiji saba'in domin miƙatinMu. To, a lokacin da tsawa ta kama su, ya ce: \"Ya Ubangijina! Da Ka so, da Ka halakar da su daga gabani, su da ni. Shin za Kahalaka mu, saboda abin da wawayen daga gare mu suka aikata? Ba ta zama ba face fitinarKa Kana ɓatarwa, da ita, wanda Kake so kuma kana shiryarwa da ita, wanda Kake so; Kai ne Majiɓincinmu. Sai Ka gafarta mana; kuma Ka yi mana rahama, alhali kuwa Kai ne Mafi alherin masu gafara"
        },
        {
            "chapter": 7,
            "verse": 156,
            "text": "Kuma Ka rubuta mana alheri a cikin wannan duniya, kuma a cikin Lahira. Lalle ne mu, mun tuba zuwa gare Ka.\" Ya ce: \"AzabaTa Ina samu, da ita, wanda Nike so, kuma rahamaTa, ta yalwaci dukan kome. Sa'an nan za Ni rubuta ta ga waɗanda suke yin taƙawa, kuma suna bayar da zakka, da waɗanda suke, game da ayoyinMu muminai ne"
        },
        {
            "chapter": 7,
            "verse": 157,
            "text": "Waɗanda suke suna bin Manzo, Annabi, Ummiyyi wanda suke samun sa rubuce a wurinsu, a cikin Attaura da Linjila"
        },
        {
            "chapter": 7,
            "verse": 158,
            "text": "Ka ce: \"Ya ku mutane! Lalle ne ni manzon Allah nezuwa gare ku, gaba ɗaya. (Allah) Wanda Yake Shi ne da mulkin sammai da ƙasa; Babu wani abin bautawa face Shi, Yana rayarwa, kuma Yana matarwa, sai ku yi imani daAllah da ManzonSa, Annabi, Ummiyyi, wanda yake yin imani da Allah da kalmominSa; ku bi shi, tsammaninku, kuna shiryuwa"
        },
        {
            "chapter": 7,
            "verse": 159,
            "text": "Kuma daga mutanen Musa akwai al'umma, suna shiryarwa da gaskiya, kuma da ita suke yin adalci"
        },
        {
            "chapter": 7,
            "verse": 160,
            "text": "Kuma Muka yayyanka su sibɗi goma sha biyu, al'ummai. Kuma Muka yi wahayi zuwa ga Musa a lokacin da mutanensasuka neme shi, ga shayarwa, cewa: \"Ka doki dutsen da sandarka.\"Sai marmaro goma sha biyu suka ɓuɓɓuga daga gare shi: Lalle ne kowaɗanne mutane sun san mashayarsu. Kuma Muka saukar da darɓa da tantabaru a kansu.\"Ku ci daga masu daɗin abin da Muka azurta ku.\"Kuma ba su zalunce Mu ba; kuma amma rayukansu suke zalunta"
        },
        {
            "chapter": 7,
            "verse": 161,
            "text": "Kuma a lokacin da aka ce masu: \"Ku zauna ga wannan alƙarya, kuma ku ci daga gare ta, inda kuka so, kuma ku ce: 'Saryarwa,' kuma ku shiga kofa kuna masu sujada; Mu gafarta muku laifuffukanku, kuma za Mu ɗara wa masu kyautatawa"
        },
        {
            "chapter": 7,
            "verse": 162,
            "text": "Sai waɗanda suka yi zalunci daga gare su, suka musanya magana watar wadda aka ce musu, sai Muka aika azaba a kansu, daga sama, saboda abin da suka kasance suna yi na zalunci"
        },
        {
            "chapter": 7,
            "verse": 163,
            "text": "Kuma ka tambaye su daga alƙarya wadda ta kasance kusa ga teku, a lokacin da suke ƙetare haddi a cikin Asabar, a lokacin da kifayensu, suke je musu a ranar Asabar ɗinsu jere. Kuma a ranar da ba su yi Asabar ba, ba su zuwa gare su; Kamar wancan ne Muke jarraba su da abin da suka kasance suna yi na fasiƙanci"
        },
        {
            "chapter": 7,
            "verse": 164,
            "text": "Kuma a lokacin da wata al'umma daga gare su ta ce: \"Don me kuke yin wa'azi ga mutane waɗanda Allah Yake Mai halaka su ko kuwa Mai yi musu azaba, azaba mai tsanani?\" Suka ce: \"Domin neman hanzari zuwa ga Ubangijinku, kuma tsammaninsu, suna yin taƙawa"
        },
        {
            "chapter": 7,
            "verse": 165,
            "text": "To, a lokacin da suka manta da abin da aka tunatar da su da shi, Mun tsirar da waɗanda suke hani daga cuta, kuma Muka kama waɗanda suka yi zalunci, da azaba mai tsanani domin abin da suka kasance suna yi, na fasiƙanci"
        },
        {
            "chapter": 7,
            "verse": 166,
            "text": "Sa'an nan a lokacin da suka yi girman kai daga barin abin da aka hana su daga gare shi, Muka ce musu: \"Ku kasance birai ƙasƙantattu"
        },
        {
            "chapter": 7,
            "verse": 167,
            "text": "Kuma a lokacin da Ubangijinku Ya sanar, lalle ne, za Ya aika a kansu (Yahud), zuwa, Ranar¡iyama, wanda zai ɗanɗana musu mummunar azaba, lalle ne Ubangijinka, haƙiƙa, Mai gaggawar uƙuba ne, kuma shi haƙiƙa, Mai gafara ne, Mai jin ƙai"
        },
        {
            "chapter": 7,
            "verse": 168,
            "text": "Kuma Muka yayyanka su, a cikin ƙasa, al'ummomi, daga gare su akwai salihai, kuma daga gare su akwai wanda ba haka ba. Muka jarrabe su da abubuwan alheri da na musifa; Tsammaninsu, suna komowa"
        },
        {
            "chapter": 7,
            "verse": 169,
            "text": "Sai wasu' yan baya suka maye daga bayansu, sun gaji Littafin, suna karɓar sifar wannan ƙasƙantacciya, suna cewa: \"Za a gafarta mana. \"Iadan kuma wata sifa irinta ta zo, za su karɓe ta. Shin, ba a karɓi alkawarin Littafi ba a kansu cewa kada su faɗa ga Allah, face gaskiya, alhali kuwa sun karanta abin da yake a cikinsa, kuma Gidan Lahira ne mafi alheriga wanda ya yi taƙawa? Shin, ba za ku hankalta ba"
        },
        {
            "chapter": 7,
            "verse": 170,
            "text": "Kuma waɗanda suke riƙewa da laittafi kuma suka tsayar da salla, lalle ne Mu, ba Mu tozarta ladar masu gyarawa"
        },
        {
            "chapter": 7,
            "verse": 171,
            "text": "Kuma a lokacin da muka ɗaukaka dutse sama da su, kumar dai shi girgije ne, kuma suka haƙƙaƙe, lalle ne shi, mai faɗuwa ne a gare su, (aka ce): \"Ku karɓi abin da Muka kawo muku da ƙarfi, kuma ku tuna abin da yake a cikinsa, tsammaninku kuna yin taƙawa"
        },
        {
            "chapter": 7,
            "verse": 172,
            "text": "Kuma a lokacin da Ubangijinka Ya karɓi (alkawari) daga ɗiyan Adam, daga bayayyakinsu, a zuriyarsu, kuma Ya shaidar da su a kan rayukansu, (Ya ce): \"Shin, ba Ni ne Ubangijinku ba?\" Suka ce: \"Na'am! Mun yi shaida!\" (ya ce): \"Kada ku ce a Ranar Kiyama: Lalle ne mu, daga wannan, gafalallu ne"
        },
        {
            "chapter": 7,
            "verse": 173,
            "text": "Ko kuwa ku ce: \"Abin sani kawai, ubanninmu suka yi shirki daga farko, kuma mu, mun kasance zuriya daga bayansu. Shin fa, Kana halaka mu, saboda abin da masu ɓatawa suka aikata"
        },
        {
            "chapter": 7,
            "verse": 174,
            "text": "Kuma kamar haka Muke rarrabe ayoyi, daki-daki; tsammaninsu, suna komowa"
        },
        {
            "chapter": 7,
            "verse": 175,
            "text": "Ka karanta a kansu labarin wanda Muka kawo masa ayoyinMu, sai ya saɓule daga gare su, sai shaidan ya bi shi, sai ya kasance a cikin halakakku"
        },
        {
            "chapter": 7,
            "verse": 176,
            "text": "Kuma da Mun so, da Mun ɗaukaka shi da su, kuma amma shi, ya nemi dawwama a cikin ƙasa, kuma ya bi son zuciyarsa. To, misalinsa kamar misalin kare ne, idan ka yi ɗauki a kansa ya yi lallage, ko kuwa ka bar shi sai ya yi lallage, wannan ne misalin mutane waɗanda suka ƙaryata game da ayoyinMu: Ka jeranta karatun labarun; tsammaninsu suna tunani"
        },
        {
            "chapter": 7,
            "verse": 177,
            "text": "Tir da zama misali, mutanen da suka ƙaryata game da ayoyinMu, kuma kansu suka kasance suna zalunta"
        },
        {
            "chapter": 7,
            "verse": 178,
            "text": "Wanda Allah Ya shiryar, to, shi ne Mai shiryuwa, kuma wanda Ya ɓatar, to, waɗannan su ne masu hasara"
        },
        {
            "chapter": 7,
            "verse": 179,
            "text": "Kuma lalle ne, haƙiƙa, Mun halitta saboda Jahannama, masu yawa daga aljannu da mutane, suna da zukata, ba su fahimta da su, kuma suna da idanu, ba su gani da su, kuma suna da kunnuwa, ba su ji da su; waɗancan kamar bisashe suke. A'a, su ne mafi ɓacewa; Waɗancan su ne gafalallu"
        },
        {
            "chapter": 7,
            "verse": 180,
            "text": "Kuma Allah Yana da sunaye masu kyau. Sai ku roƙe shi da su, kuma ku bar waɗanda suke yin ilhadi a cikin sunayenSa: za a saka musu abin da suka kasance suna aikatawa"
        },
        {
            "chapter": 7,
            "verse": 181,
            "text": "Kuma daga waɗanda Muka halitta akwai wata al'umma, suna shiryarwa da gaskiya, kuma, da ita suke yin adalci"
        },
        {
            "chapter": 7,
            "verse": 182,
            "text": "Kuma waɗanda suka ƙaryata game da ayoyinMu, za Mu yi musu istidraji daga inda ba su sani ba"
        },
        {
            "chapter": 7,
            "verse": 183,
            "text": "Kuma Ina yi musu jinkiri, lalle ne kaidiNa, mai ƙarfi ne"
        },
        {
            "chapter": 7,
            "verse": 184,
            "text": "Shin, ba su yi tunini ba, cewa babu wata hauka ga ma'abucinsu? shi bai zama ba face mai gargaɗi mai bayyanawa"
        },
        {
            "chapter": 7,
            "verse": 185,
            "text": "Shin, ba su yi dubi ba a cikin mulkin sammai da ƙasa, da kuma abin da Allah Ya halitta daga kome, kuma akwai tsammani kasancewar ajalinsu, haƙiƙa, ya kusanta? To, da wane labari a bayansa suke yin imani"
        },
        {
            "chapter": 7,
            "verse": 186,
            "text": "Wanda Allah Ya ɓatar to babu mai shiryarwa a gare shi: kuma Yana barin su, a cikin ɓatarsu suna ɗimuwa"
        },
        {
            "chapter": 7,
            "verse": 187,
            "text": "Suna tambayar ka daga Sa'a, a yaushe tabbatarta take? Ka ce: \"Abin sani kawai, saninta a wurin Ubangijina yake. Babu mai bayyana ta ga lokacinta face shi Ta yi nauyi a cikin sammai da ƙasa. Ba za ta zo muku ba face kwatsam.\" suna tambayar ka, kamar kai masani ne gare ta. Ka ce: \"Abin sani kawai, saninta a wurin Allah yake, kuma amma mafi yawan mutane ba su sani"
        },
        {
            "chapter": 7,
            "verse": 188,
            "text": "Ka ce: \"Ba ni mallaka wa raina wani amfani, kuma haka ban tunkuɗe wata cuta, faceabin da Allah Ya so. Kuma da na kasance ina sanin gaibi, da lalle ne, na yawaita daga alheri kuma cuta ba za ta shafe ni ba, ni ban zama ba fice mai gargaɗi, kumamai bayar da bishara ga mutane waɗanda suke yin imani"
        },
        {
            "chapter": 7,
            "verse": 189,
            "text": "Shi ne wanda Ya halitta ku daga rai guda, kumaYa sanya, daga gare ta, ma'auranta, domin ya natsu zuwa gare ta. Sa'an nan a lokacin da ya rufe ta, ta yi ciki, ciki sassauƙa, sai ta shuɗe dashi. Sa'an nan a lokacin da ya yi nauyi, sai suka roƙi Allah, Ubangijinsu: \"Lalle ne idan Ka ba mu abin ƙwarai, haƙiƙa, za mu kasance dagamasu godiya"
        },
        {
            "chapter": 7,
            "verse": 190,
            "text": "To, a lokacin da Ya ba su abin ƙwarai, suka sanya Masa abokan tarayya a cikin abin da Ya ba su. To, Allah Ya tsarkaka daga abin da suke yi na shirki"
        },
        {
            "chapter": 7,
            "verse": 191,
            "text": "Shin, suna shirki da abin da ba ya halittar kome, kuma sune ake halittawa"
        },
        {
            "chapter": 7,
            "verse": 192,
            "text": "Kuma ba su iya bayar da taimako gare su, kuma kansu ma, ba su iya taimaka"
        },
        {
            "chapter": 7,
            "verse": 193,
            "text": "Kuma idan kun kiraye su zuwa ga shiriya, ba za su bi ku ba, daidai ne a gare ku, shin, kun kiraye su, ko kuwa ku masu kawaici ne"
        },
        {
            "chapter": 7,
            "verse": 194,
            "text": "Lalle ne waɗannan da kuke kira, baicin Allah, bayi ne misalanku: to, ku kiraye su, sa'an nan su karɓa muku, idan kun kasance masu gaskiya"
        },
        {
            "chapter": 7,
            "verse": 195,
            "text": "Shin suna da ƙafafu da suke yin tafia da su? Ko suna da hannaye da suke damƙa da su? Ko suna da idanu da suke gani da su? Ko suna da kunnuwa da suke saurare da su? Ka ce: \"Ku kirawo abubuwan shirkinku sa'an nan kuma ku yi mini kaidi, sa'an nan kada ku saurara mini"
        },
        {
            "chapter": 7,
            "verse": 196,
            "text": "Lalle ne, Majiɓincina Allah ne Wanda Ya saukar da Littafi kuma Shi ne Yake jiɓintar salihai"
        },
        {
            "chapter": 7,
            "verse": 197,
            "text": "Kuma waɗanda kuke kira, baicinSa, ba su iya taimakon ku, kuma kansu ma, ba su iya taimaka"
        },
        {
            "chapter": 7,
            "verse": 198,
            "text": "Kuma idan ka kiraye su zuwa ga shiriya, ba za su ji ba, kuma kana ganin su, suna dubi zuwa gare ka, alhali kuwa su, ba su gani"
        },
        {
            "chapter": 7,
            "verse": 199,
            "text": "Ka riƙi abin da ya sauƙaƙa; Kuma ka yi umurni da alheri, Kuma ka kau da kai daga jahilai"
        },
        {
            "chapter": 7,
            "verse": 200,
            "text": "Kuma imma wata fizga daga Shaiɗan ta fizge ka, sai ka nemi tsari ga Allah. Lalle ne shi, Mai ji ne, Masani"
        },
        {
            "chapter": 7,
            "verse": 201,
            "text": "Lalle ne waɗanda suka yi taƙawa idan wani tashin hankali daga Shaiɗan ya shafe su, sai su tuna (Allah) sai ga su, sun zama masu basira"
        },
        {
            "chapter": 7,
            "verse": 202,
            "text": "Kuma 'yan'uwan su (shaiɗanu) suna taimakon su a cikin ɓata, sa'an nan kuma ba su taƙaitawa"
        },
        {
            "chapter": 7,
            "verse": 203,
            "text": "Kuma idan ba ka je musu da wata aya ba, su ce: \"Don me ba ka ƙaga ta ba?\" Ka ce: \"Abin sani kawai, ina biyar abin da aka yo wahayi zuwa gare ni ne, daga Ubangjina. Wannan abubuwan kula ne daga Ubangijinku, da shiriya da rahama ga mutane waɗanda suke yin imani"
        },
        {
            "chapter": 7,
            "verse": 204,
            "text": "Kuma idan an karanta Alƙur'ani sai ku saurara gare shi, kuma ku yi shiru; Tsammaninku, ana yi muku rahama"
        },
        {
            "chapter": 7,
            "verse": 205,
            "text": "Kuma ka ambaci Ubangijinka, a cikin ranka da ƙanƙan da kai, da tsoro, kuma komabayan bayyanawa na magana, da safe da marece, kuma kada ka kasance daga gafalallu"
        },
        {
            "chapter": 7,
            "verse": 206,
            "text": "Lalle ne, waɗanda ke wurin Ubangijinka ba su yin girman kai ga bauta Masa, kuma suna tsarake shi da tasbihi, kuma a gare shi suke yin sujada"
        },
        {
            "chapter": 8,
            "verse": 1,
            "text": "Suna tambayar ka ga ganima. ka ce: \"Ganima ta Allah daManzonSa ce. Sai ku bi Allah da taƙawa, kuma ku gyara abin da yake a tsakaninku, kuma ku yi ɗa'a ga Allah da ManzonSa, idan kun kasance muminai"
        },
        {
            "chapter": 8,
            "verse": 2,
            "text": "Abin sani kawai, numinai su ne waɗanda suke idan an ambaci, Allah, zukatansu su firgita, kuma idan an karanta ayoyinSa a kansu, su ƙara musu wani imani, kuma ga Ubangijinsu suke dogara"
        },
        {
            "chapter": 8,
            "verse": 3,
            "text": "Waɗanda suke tsayar da salla, kuma daga abin da Muka azurta su suna ciyarwa"
        },
        {
            "chapter": 8,
            "verse": 4,
            "text": "Waɗannan su ne muminai da gaskiya. Suna da darajoji a wurin Ubangijinsu, da wata gafara da arziki na karimci"
        },
        {
            "chapter": 8,
            "verse": 5,
            "text": "Kamar yadda Ubangijinka Ya fitar da kai daga gidanka da gaskiya, alhali kuwa lalle wani ɓangare na muminai, haƙiƙa, suna ƙyama"
        },
        {
            "chapter": 8,
            "verse": 6,
            "text": "Suna jayayya da kai a cikin (sha'anin) gaskiya a bayan ta bayYana, kamar dai lalle ana kora su zuwa ga mutuwa ne alhali kuwa suna kallo"
        },
        {
            "chapter": 8,
            "verse": 7,
            "text": "Kuma a lokacin da Allah Yake yi muku alkawari da ɗayan ƙungiya biyu, cewa lalle ita taku ce: kuma kuna gurin cewa lalle ƙungiya wadda ba ta da ƙaya ta kasance gare ku, kuma Allah Yana nufin Ya tabbatar da gaskiya da kalmominSa, kuma Ya katse ƙarshen kafirai"
        },
        {
            "chapter": 8,
            "verse": 8,
            "text": "Domin Ya tabbatar da gaskiya, kuma Ya ɓata ƙarya, kuma koda masu laifi sun ƙi"
        },
        {
            "chapter": 8,
            "verse": 9,
            "text": "A lokacin da kuke neman Ubangijinku tairnako, sai Ya karɓa muku cewa: \"Lalle ne Ni, Mai taimakon ku ne da dubu daga mala'iku, jere"
        },
        {
            "chapter": 8,
            "verse": 10,
            "text": "Kuma Allah bai sanya shi ba face Domin bishara, kuma domin zukatanku su natsu da shi, kuma taimakon, bai zama ba face daga wurin Allah; Lalle ne Allah Mabuwayi ne, Mai hikima"
        },
        {
            "chapter": 8,
            "verse": 11,
            "text": "A lokacin da (Allah) Yake rufe ku da gyangyaɗi, ɗomin aminci daga gare Shi, kuma Yana saukar da ruwa daga sama, a kanku, domin Ya tsarkake ku da shi, kuma Ya tafiyar da ƙazantar Shaiɗan daga barinku, kuma domin Ya ɗaure a kan zukatanku, kuma Ya tabbatar da ƙafafu da shi"
        },
        {
            "chapter": 8,
            "verse": 12,
            "text": "A lokacin da Ubangijinka Yake yin wahayi zuwa ga Mala'iku cewa: \"Lalle ne Ni, Ina tare da ku, sai ku tabbatar da waɗanda suka yi imani: Za Ni jefa tsoro a cikin zukatan waɗanda suka kafirta, sai ku yi duka bisa ga wuyoyi kuma ku yi duka daga gare su ga dukkan yatsu"
        },
        {
            "chapter": 8,
            "verse": 13,
            "text": "Wancan ne, domin lalle ne su, suna saɓa wa Allah da ManzonSa. Kuma wanda ya saɓa wa Allah da ManzonSa, to, lalle ne Allah Mai tsananin uƙuba ne"
        },
        {
            "chapter": 8,
            "verse": 14,
            "text": "Wancan ne: \"Ku ɗanɗane shi, kuma lalle ne akwai azabar wuta ga kafirai"
        },
        {
            "chapter": 8,
            "verse": 15,
            "text": "Ya ku wacɗanda suka yiimani! Idan kun haɗu da waɗanda suka kafirta ga yaƙi, to, kada ku juya musu bayayyakinku"
        },
        {
            "chapter": 8,
            "verse": 16,
            "text": "Kuma duka wanda ya juya musu bayansa a yinin nan, face wanda ya karkata domin koɗayya, ko kuwa wanda ya je domin haɗuwa da wata ƙungiya, to, lalle ne ya koma da fushi daga Allah, kuma matattararsa Jahannama, kuma tir da makoma ita"
        },
        {
            "chapter": 8,
            "verse": 17,
            "text": "To, ba ku ne kuka kashe su ba; kuma amma Allah ne Ya kashe su: kuma ba ka yi jifa ba a lokacin da ka yi jifa; kuma amma Allah ne Ya yi jifar. Kuma dominYa jarraba Musulmi da jarrabawa mai kyau daga gare shi. Kuma Allah Mai ji ne, Masani"
        },
        {
            "chapter": 8,
            "verse": 18,
            "text": "Wancan ne, kuma lalle ne, Allah Mai raunana kaidin kafirai ne"
        },
        {
            "chapter": 8,
            "verse": 19,
            "text": "Idan kun yi alfanun cin nasara to lalle nasarar ta je muku, kuma idan kun hanu, to Shi ne Mafi alheri a gare ku, kuma idan kun koma za Mu koma, kuma jama'arku ba za ta wadatar muku da kome ba, ko da ta yi yawa. Kuma lalle ne cewa Allah Yana tare da muminai"
        },
        {
            "chapter": 8,
            "verse": 20,
            "text": "Ya ku waɗanda suka yi imani! Ku yi ɗa'a ga Allah da ManzonSa, kuma kada ku juya daga barinSa, alhali kuna ji"
        },
        {
            "chapter": 8,
            "verse": 21,
            "text": "Kuma kada ku kasance kamar waɗanda suka ce: \"Mun ji, alhali kuwa su ba su ji"
        },
        {
            "chapter": 8,
            "verse": 22,
            "text": "Lalle ne, mafi sharrin dabbobi a wurin Allah, su ne kurame, bebaye, waɗanda ba, su yin hankali"
        },
        {
            "chapter": 8,
            "verse": 23,
            "text": "Da Allah Ya san wani alheri a cikinsu, da Ya jiyar da su, kuma ko da Yajiyar da su, haƙiƙa, da sun juya, alhali su, suna masu hinjirewa"
        },
        {
            "chapter": 8,
            "verse": 24,
            "text": "Ya ku waɗanda suka yi imani! Ku karɓa wa Allah, kuma ku karɓa wa Manzo, idan Ya kiraye ku zuwa ga abin da Yake rayar da ku; Kuma ku sani cewa Allah Yana shamakacewa a tsakanin mutum da zuciyarsa, kuma lalle ne Shi, a zuwa gare Shi ake tara ku"
        },
        {
            "chapter": 8,
            "verse": 25,
            "text": "Kuma ku ji tsoron fitina wadda ba ta samun waɗanda suka yi zalunci daga gare ku keɓe, kuma ku sani, lalle ne Allah Mai tsananin uƙuba ne"
        },
        {
            "chapter": 8,
            "verse": 26,
            "text": "Ku tuna a lokacin da kuke kaɗan, waɗanda ake raunanarwa a cikin ƙasa kuna tsoron mutane su cafe ku, sai Ya tattara ku (a wurin natsuwa, Maɗina), kuma Ya ƙarfafa ku da taimakonSa kuma Ya azurta ku daga abubuwa masu daɗi; Tsammaninku, kuna godewa"
        },
        {
            "chapter": 8,
            "verse": 27,
            "text": "Ya ku waɗanda suka yi imani! Kada ku yaudari Allah da ManzonSa, kuma ku yaudari amanoninku, alhali kuwa kuna sane"
        },
        {
            "chapter": 8,
            "verse": 28,
            "text": "Kuma ku sani cewa abin sani kawai, dukiyoyinku da 'ya'yanku, wata fitina ce, kuma lalle ne Allah, a wurinSa, akwai ijara mai girma"
        },
        {
            "chapter": 8,
            "verse": 29,
            "text": "Ya ku waɗanda suka yi imani! Idan kun bi Allah da taƙawa, zai sanya muku mararraba (da tsoro) kuma Ya kankare ƙananan zunubanku daga barinku. Kuma Ya gafarta muku. Kuma Allah ne Ma'abucin falala Mai girma"
        },
        {
            "chapter": 8,
            "verse": 30,
            "text": "Kuma a lokacin da waɗanda suka kafirta suke yin makirci game da kai, domin su tabbatar da kai, ko kuwa su kashe ka, ko kuwa su fitar da kai, suna makirci kuma Allah Yana mayar musa da makirci kuma Allah ne Mafificin masu makirci"
        },
        {
            "chapter": 8,
            "verse": 31,
            "text": "Kuma idan aka karanta, ayoyinMu a kansu, sukan ce: \"Lalle ne mun ji da muna so, haƙiƙa, da mun faɗi irin wannan; wannan bai zama ba face tatsunayoyin mutanen farko"
        },
        {
            "chapter": 8,
            "verse": 32,
            "text": "A lokacin da suka ce: \"Ya Allah! Idan wannan ya kasancc shi ne gaskiya daga wurinKa, sai Ka yi ruwan duwatsu, a kanmu, daga sama, ko kuwa Kazo mana da wata azaba, mai raɗaɗi"
        },
        {
            "chapter": 8,
            "verse": 33,
            "text": "Kuma Allah bai kasance Yana yi musu azaba ba alhali kuwa kai kana cikinsu, kuma Allah bai kasance Mai yi musu azaba ba alhali kuwa suna yin istigfari"
        },
        {
            "chapter": 8,
            "verse": 34,
            "text": "Kuma mene ne a gare su da Allah ba zai yi musu azaba ba, alhali kuwa su, suna kangewa daga Masallaci Mai alfarma kuma ba su kasance majiɓintanSa ba? Babu majiɓintanSa face masu taƙawa. Kuma mafi yawansu ba su sani ba"
        },
        {
            "chapter": 8,
            "verse": 35,
            "text": "Kuma sallarsu a wurin ¦akin ba ta kasance ba face shewa da yaya; sai ku ɗanɗani azaba saboda abin da kuka kasance kuna yi na kafirci"
        },
        {
            "chapter": 8,
            "verse": 36,
            "text": "Lalle ne waɗanda suka kafirta, suna ciyar da dukiyoyinsu, domin su kange daga hanyar Allah; to, za a su ciyar da ita, sa' an nan kuma ta kasance nadama a kansu, sa'an nan kuma a rinjaye su. Kuma waɗanda suka kafirta zuwa ga Jahannama ake tara su"
        },
        {
            "chapter": 8,
            "verse": 37,
            "text": "Domin Allah Ya rarrabe mummuna daga mai kyau, kuma Ya sanya mummunan, sashensa a kan sashe, sa'an nan Ya shirga shi gaba daya, sa'an nan Ya sanya shi a cikin Jahannama. Waɗannan su ne masu hasara"
        },
        {
            "chapter": 8,
            "verse": 38,
            "text": "Ka ce wa waɗanda suka kafirta, idan sun hanu, za a gafarta musu abin da ya riga ya shige, kuma idan sun koma, to, hanyar kafiran farko, haƙiƙa, ta shuɗe"
        },
        {
            "chapter": 8,
            "verse": 39,
            "text": "Kuma ku yaƙe su har wata fitina ba za ta kasance ba, kuma addini dukansa ya kasance na Allah. To, idan sun hanu to lalle ne, Allah ia abin da kuke aikatawa Mai gani ne"
        },
        {
            "chapter": 8,
            "verse": 40,
            "text": "Kuma idan sun juya, to, ku sani cewa lalle Allah ne Majiɓincinku: Madalla da Majiɓinci, kuma madalla da Mai taimako, Shi"
        }
    ]
}
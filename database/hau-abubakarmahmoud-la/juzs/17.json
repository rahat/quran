{
    "juzs": [
        {
            "chapter": 21,
            "verse": 1,
            "text": "Hisabin mutane ya kusanta gare su, ahali kuwa suna a cikin gafala, suna masu bijirewa"
        },
        {
            "chapter": 21,
            "verse": 2,
            "text": "Wani ambato daga Ubangijinsu sabo, ba ya zuwa gare su face sun saurare shi, alhali kuwa suna masu yin wasa"
        },
        {
            "chapter": 21,
            "verse": 3,
            "text": "Sana masu shagaltacin zukatansu, kuma su asirta ganawa: Waɗanda suka yi zalunce (suna cewa) \"Wannan ba Kowa ba ne face mutum misalinku. Shin, to, kuna je wa sihiri, ahali kuwa ku, kuna fahimta"
        },
        {
            "chapter": 21,
            "verse": 4,
            "text": "Ya ce: \"Ubangijina Yana sanin magana a cikin sama da ƙasa kuma Shi ne Mai ji, Masani"
        },
        {
            "chapter": 21,
            "verse": 5,
            "text": "A'a, suka ce: \"Yaye-yayen mafarki ne. A'a, ya ƙirƙira shi ne. A'a, shi mawaƙi ne. Sai ya zo mana da wata aya kamar yadda aka aiko manzanni na farko"
        },
        {
            "chapter": 21,
            "verse": 6,
            "text": "Wata alƙarya da Muka halaka ta a gabaninsu, ba ta yi imani ba. Shin, to, su, suna yin imani"
        },
        {
            "chapter": 21,
            "verse": 7,
            "text": "Kuma ba Mu aika ba a gabaninka face mazaje, Muna yin wahayi zuwa gare su. Ku tambayi ma'abuta ambato idan kun kasance ba ku sani ba"
        },
        {
            "chapter": 21,
            "verse": 8,
            "text": "Kuma ba Mu sanya su jiki, ba su cin abin ci ba, kuma ba su kasance madawwama ba"
        },
        {
            "chapter": 21,
            "verse": 9,
            "text": "Sa'an nan kuma Muka gaskata musu alkawari; sai Muka tserar da su da wanda Muke so, kuma Muka halakar da masu yawaitawa"
        },
        {
            "chapter": 21,
            "verse": 10,
            "text": "Lalle haƙiƙa Mun saukar da wani littafi zuwa gare ku, a cikinsa akwai ambatonku. Shin, to, ba ku hankalta"
        },
        {
            "chapter": 21,
            "verse": 11,
            "text": "Kuma da yawa Muka karya wata alƙarya ta kasance mai zalunci, kuma Muka ƙaga halittar waɗansu mutane na dabam a bayanta"
        },
        {
            "chapter": 21,
            "verse": 12,
            "text": "Sai a lokacin da suka hangi azabarMu, sai ga su suna gudu daga gare ta"
        },
        {
            "chapter": 21,
            "verse": 13,
            "text": "Kada ku yi gudu. Ku komo zuwa ga abin da aka ni'imtar da ku a cikinsa da gidajenku tsammaninku ana tambayar ku"
        },
        {
            "chapter": 21,
            "verse": 14,
            "text": "Suka ce: \"Kaitonmu! Lalle mu ne muka kasance masu zalunci"
        },
        {
            "chapter": 21,
            "verse": 15,
            "text": "Sa'an nan waccan ba ta gushe ba, ita ce da'awarsu har Muka mayar da su girbabbu, bitattu"
        },
        {
            "chapter": 21,
            "verse": 16,
            "text": "Kuma ba Mu halitta sama da ƙasa da abin da ke a tsakaninsu Muna Masu wasa ba"
        },
        {
            "chapter": 21,
            "verse": 17,
            "text": "Da Mun yi nufin Mu riƙi wani abin wasa da Mun riƙe shi daga gunMu, idan Mun kasance masu aikatawa"
        },
        {
            "chapter": 21,
            "verse": 18,
            "text": "A'a, Muna jifa da gaskiya a kan ƙarya, sai ta darkake ta, sai ga ta halakakka. Kuma bone ya tabbata a gare ku saboda abin da kuke siffantawa"
        },
        {
            "chapter": 21,
            "verse": 19,
            "text": "Kuma shi ne da mallakar wanda yake a cikin sammai da ƙasa. Kuma waɗanda suke wurinSa (watau mala'iku), ba su yin girman kai ga ibadarSa. kuma ba su gajiya"
        },
        {
            "chapter": 21,
            "verse": 20,
            "text": "Suna tasbihi dare da rana, ba su yin rauni"
        },
        {
            "chapter": 21,
            "verse": 21,
            "text": "Ko (kafirai) sun riƙi waɗansu abubuwan bautawa ne ga ƙasa, su ne masu tayarwa (gare su)"
        },
        {
            "chapter": 21,
            "verse": 22,
            "text": "Da waɗansu abubuwan bautawa sun kasance a cikinsu (sama da ƙasa) face Allah, haƙiƙa da su biyun sun ɓaci. Saboda haka tsarki ya tabbata ga Allah Ubangijin Al'arshi daga abin da suke siffantawa"
        },
        {
            "chapter": 21,
            "verse": 23,
            "text": "Ba a tambayar Sa ga abin da Yake aikatawa, alhali kuwa suana tambayar su"
        },
        {
            "chapter": 21,
            "verse": 24,
            "text": "Ko sun riƙi waɗansu abubuwan bautawa baicinSa? Ka ce: \"Ku kawo hujjarku, wannan shi ne ambaton wanda yake tare da ni, kuma shi ne ambaton wanda yake a gabanina. A'a, mafi yawansuba su sanin gaskiya, saboda haka su masu bijirewa ne"
        },
        {
            "chapter": 21,
            "verse": 25,
            "text": "Kuma ba Mu aiki wani Manzo ba a gabaninka face Muna yin wahayi zuwa gare shi, cewa \"Lalle ne Shi, babu abin bautawa face Ni, sai ku bauta Mini"
        },
        {
            "chapter": 21,
            "verse": 26,
            "text": "Kuma suka ce: \"Mai rahama ya riƙi ɗa.\" Tsarkinsa, ya tabbata! A'a, (mala'iku) bayi ne masu daraja"
        },
        {
            "chapter": 21,
            "verse": 27,
            "text": "Ba su gabatarSa da magana, kuma su da umurninSa suke aiki"
        },
        {
            "chapter": 21,
            "verse": 28,
            "text": "Yana sanin abin da yake gaba gare su da abin da yake a bayansu, kuma ba su yin ceto face ga wanda Ya yarda, kuma sumasu sauna ne saboda tsoronSa"
        },
        {
            "chapter": 21,
            "verse": 29,
            "text": "Kuma wanda ya ce daga gare su, \"Lalle ni abin bautawa ne baicinSa,\" to, wannan Muna saka masa da, Jahannama. Kamar haka Muke saka wa azzalumai"
        },
        {
            "chapter": 21,
            "verse": 30,
            "text": "Shin kuma waɗanda suka kafirta ba, su gani da cewa lalle sammai da ƙasa sun kasance ɗinke, sai Muka buɗe su, kuma Muka sanya dukan kome mai rai daga ruwa? Shin, ba za su yi imani ba"
        },
        {
            "chapter": 21,
            "verse": 31,
            "text": "Kuma Mun sanya tabbatattun duwatsu a cikin ƙasa domin kada ta karkata da su kuma Mun sanya ranguna, hanyoyi, a cikinsu (duwatsun), tsammaninsu suna shiryuwa"
        },
        {
            "chapter": 21,
            "verse": 32,
            "text": "Kuma Mun sanya sama rufi tsararre, alhali kuwa su daga ayoyinta masu bijirewa ne"
        },
        {
            "chapter": 21,
            "verse": 33,
            "text": "Kuma shi ne wanda Ya halitta dare da yini da rana da wata dukansu a cikin wani sarari suKe iyo"
        },
        {
            "chapter": 21,
            "verse": 34,
            "text": "Kuma ba Mu sanya dawwama ga wani mutum ba, a gabaninka. Shin to idan ka mutu to su ne madawwama"
        },
        {
            "chapter": 21,
            "verse": 35,
            "text": "Kowane rai mai ɗanɗanar mutuwa ne. Kuma Muna jarraba ku da sharri da alheri domin fitina. Kuma zuwa gare Mu ake mayar da ku"
        },
        {
            "chapter": 21,
            "verse": 36,
            "text": "Kuma idan waɗanda suka kafirta suka gan ka, ba su riƙon ka face da izgili (suna cewa), \"Shin, wannan ne ke ambatar gumakanku?\" Alhali kuwa su, ga ambatar Mai rahama, masu kafirta ne"
        },
        {
            "chapter": 21,
            "verse": 37,
            "text": "An halitta mutum daga gaggawa, zan nuna muku ayoyiNa. Saboda haka kada ku nemiyin gaggawa"
        },
        {
            "chapter": 21,
            "verse": 38,
            "text": "Kuma suna cewa, \"A yaushe wannan wa'adi zai tabbata, idan kun kasance masu gaskiya"
        },
        {
            "chapter": 21,
            "verse": 39,
            "text": "Da waɗanda suka kafirta suna sanin lokacin da ba su kange wuta daga fuskokinsu, kuma haka daga bayayyakinsu, alhali kuwa ba su zama ana taimakon su ba"
        },
        {
            "chapter": 21,
            "verse": 40,
            "text": "A'a, tana je musu bisa ga auke sai ta ɗimautar da su, sa'an nan ba su iya mayar da ita, kuma ba su zama ana yi musu jinkiri ba"
        },
        {
            "chapter": 21,
            "verse": 41,
            "text": "Kuma lalle ne, haƙiƙa, an yi izgili ga waɗansu Manzanni daga gabaninka, sai abin da suka kasance suna izgili da shi ya auku ga waɗanda suka yi izgilin daga gare su"
        },
        {
            "chapter": 21,
            "verse": 42,
            "text": "Ka ce: \"Wane ne yake tsare ku a dare da yini daga Mai rahama?\" A'a, su masu bijirewa ne daga ambaton Ubangijinsu"
        },
        {
            "chapter": 21,
            "verse": 43,
            "text": "Ko kuwa suna da waɗansu abubuwan bautawa waɗanda ke tsare su, daga gare Mu? Ba su iya taimakon kansu kuma ba su kasance ana abutar su ba daga gareMu"
        },
        {
            "chapter": 21,
            "verse": 44,
            "text": "A'a, Mun yalwata wa waɗannan da ubanninsu ni'imarMu, har rayuwa ta yi tsawo a kansu. Shin, to, ba su ganin cewa lalle Mu, Muna je wa ƙasarsu, Muna rage ta daga sasanninta? Shin, to, su ne marinjaya"
        },
        {
            "chapter": 21,
            "verse": 45,
            "text": "Ka ce: \"Abin sani, ina yi muku gargaɗi kawai da wahayi,\" kuma kurma ba ya jin kira a lokacin da ake yi musu gargaɗi"
        },
        {
            "chapter": 21,
            "verse": 46,
            "text": "Kuma haƙiƙa idan wata iska daga azabar Ubangiji ta shafe su, haƙiƙa suna cewa, \"Ya kaitonmu! Lalle mu ne muka kasance masu zalunci"
        },
        {
            "chapter": 21,
            "verse": 47,
            "text": "Kuma Muna aza ma'aunan adalci ga Ranar ¡iyama, saboda haka ba a zaluntar rai da kome. Kuma ko da ya kasance nauyin ƙwaya daga komayya ne Mun zo da ita. Kuma Mun isa zama Masu hisabi"
        },
        {
            "chapter": 21,
            "verse": 48,
            "text": "Kuma lalle, haƙiƙa, Mun kawo wa Musa da Haruna Rarrabewa da haske da ambato ga masu aiki da taƙawa"
        },
        {
            "chapter": 21,
            "verse": 49,
            "text": "Waɗanda suke tsaron Ubangijinsu a fake, alhali kuwa su, masu sauna ne daga Sa'a"
        },
        {
            "chapter": 21,
            "verse": 50,
            "text": "Kuma wannan ambato ne mai albarka Mun saukar da shi. Shin, to, ku masu musu ne gare shi"
        },
        {
            "chapter": 21,
            "verse": 51,
            "text": "Kuma lalle haƙiƙa Mun kawo wa Ibrahim shiryuwarsa daga gabani, kuma Mun kasance Masana gare shi"
        },
        {
            "chapter": 21,
            "verse": 52,
            "text": "Ya ce wa ubansa da mutanensa, \"Mene ne waɗannan mutummutumai waɗanda kuke masu lazimta a kansu"
        },
        {
            "chapter": 21,
            "verse": 53,
            "text": "Suka ce: \"Mun sami Ubanninmu masu lazimta a kansu"
        },
        {
            "chapter": 21,
            "verse": 54,
            "text": "Ya ce: \"Lalle, haƙiƙa, kun kasance ku da Ubanninku a cikin ɓata bayyananna"
        },
        {
            "chapter": 21,
            "verse": 55,
            "text": "Suka ce: \"Shin ka zo mana da gaskiya ne, Ko kuwa kai kana daga maSu wasa ne"
        },
        {
            "chapter": 21,
            "verse": 56,
            "text": "Ya ce: \"A'a, Ubangijinku Shi ne Ubangijin sammai da ƙasa, wanda Ya ƙaga halittarsu. Kuma Ni ina daga masu shaida a kan haka"
        },
        {
            "chapter": 21,
            "verse": 57,
            "text": "Kuma ina rantsuwa da Allah, lalle zan yi wani shiri ga gumakanku a bayan kun juya kuna masu bayar da baya"
        },
        {
            "chapter": 21,
            "verse": 58,
            "text": "Sai ya sanya su guntu-guntu face wani babba gare su, tsammaninsu suna Komawa zuwa gare shi"
        },
        {
            "chapter": 21,
            "verse": 59,
            "text": "Suka ce: \"Wane ne ya aikata wannan ga gumakanmu? Lalle shi, haƙiƙa, yana daga azzalumai"
        },
        {
            "chapter": 21,
            "verse": 60,
            "text": "Suka ce: \"Mun ji wani saurayi yana ambatar su. Ana ce masa Ibrahim"
        },
        {
            "chapter": 21,
            "verse": 61,
            "text": "Suka ce: \"To, ku zo da shi a kan idanun mutane, tsammanin su za su bayar da shaida"
        },
        {
            "chapter": 21,
            "verse": 62,
            "text": "Suka ce: \"Shin kai ne ka aikata wannan ga gumakanmu? Ya Ibrahim"
        },
        {
            "chapter": 21,
            "verse": 63,
            "text": "Ya ce: \"A'a, babbansu, wannan, shi ya aikata, shi. Sai ku tambaye su idan sun kasance suna yin magana"
        },
        {
            "chapter": 21,
            "verse": 64,
            "text": "Sai suka koma wa junansu suka ce: \"Lalle ne ku, ku ne azzalumai"
        },
        {
            "chapter": 21,
            "verse": 65,
            "text": "Sa'an nan kuma aka sunkuyar da su a kan kawunansu (sukace,) \"Lalle, haƙiƙa, ka sani waɗannan ba su yin magana"
        },
        {
            "chapter": 21,
            "verse": 66,
            "text": "Ya ce: \"Shin to, kuna bauta wa abin da, ba ya, amfanin ku da Kome kuma ba ya cutar da ku baicin Allah"
        },
        {
            "chapter": 21,
            "verse": 67,
            "text": "Tir da ku, kuma da abin da kuke bauta wa, baicin Allah! Shin to, ba ku hankalta"
        },
        {
            "chapter": 21,
            "verse": 68,
            "text": "Suka ce: \"Ku ƙone shi kuma ku taimaki gumakanku, idan kun kasance masu aikatawa"
        },
        {
            "chapter": 21,
            "verse": 69,
            "text": "Muka ce: \"Ya wuta! Ki kasance sanyi da aminci ga Ibrahim"
        },
        {
            "chapter": 21,
            "verse": 70,
            "text": "Kuma suka yi nufin wani mugun shiri da shi, sai Mukasanya su mafiya hasara"
        },
        {
            "chapter": 21,
            "verse": 71,
            "text": "Kuma Muka tserar da shi da Luɗu zuwa ga ƙasar nan wadda Muka sanya albarka a cikinta ga talikai"
        },
        {
            "chapter": 21,
            "verse": 72,
            "text": "Kuma Muka ba shi Is'haka da Ya'aƙuba a kan daɗi alhali kuwa dukansu Mun sanya su salihai"
        },
        {
            "chapter": 21,
            "verse": 73,
            "text": "Kuma Muka sanya su shugabanni, suna shiryarwa da umurninMu. Kuma Muka yi wahayi zuwa gare su da ayyukan alheri da tsayar da salla da bayar da zakka. Kuma sun kasance masu bauta gare Mu"
        },
        {
            "chapter": 21,
            "verse": 74,
            "text": "Kuma Luɗu Mun ba shi hukunci da ilmi. Kuma Mun tsirar da shi daga alƙaryar nan wadda ke aikata munanan ayyuka. Lallesu, sun kasance mutanen mugun aiki, fasiƙai"
        },
        {
            "chapter": 21,
            "verse": 75,
            "text": "Kuma Muka shigar da shi a cikin rahamarMu. Lalle ne shi, yana daga salihai"
        },
        {
            "chapter": 21,
            "verse": 76,
            "text": "Kuma Nuhu, a sa'ad da ya yi kira a gabani, sai Muka karɓa masa, sa'an nan Muka tsirar da shi da mutanensa daga baƙin ciki mai girma"
        },
        {
            "chapter": 21,
            "verse": 77,
            "text": "Kuma Muka taimake shi daga mutanen nan waɗanda suka ƙaryata da ayoyinMu. Lalle ne su, sun kasance mutanen mugun aiki. Sai Muka nutsar da su gaba ɗaya"
        },
        {
            "chapter": 21,
            "verse": 78,
            "text": "Kuma Dawuda da Sulaiman sa'ad da suke yin hukunci a cikin sha'anin shuka a lokacin da tumakin mutane suka yi kiiwon dare a cikinsa. Kuma Mun kasance Masu halarta ga hukuncinsu"
        },
        {
            "chapter": 21,
            "verse": 79,
            "text": "Sai Muka fahimtar da ita (mats'alar) ga Sulaiman. Kuma dukansu Mun ba su hukunci da ilmi kuma Muka hore duwatsu tare da Dawuda, suna tasbihi, da tsuntsaye. Kuma Mun kasance Masu aikatawa"
        },
        {
            "chapter": 21,
            "verse": 80,
            "text": "Kuma Muka sanar da shi sana'ar wata tufa saboda ku domin ya tsare ku daga makaminku. To, shin, ku masu godewa ne"
        },
        {
            "chapter": 21,
            "verse": 81,
            "text": "Kuma (Muka hore) wa Sulaiman iska mai tsananin bugawa, tana gudana da umuruinsa zuwa ga ƙasar nan wadda Muka sanya albarka a cikinta. Kuma Mun kasance Masana ga dukkan Kome"
        },
        {
            "chapter": 21,
            "verse": 82,
            "text": "Kuma daga Shaiɗannu (Mun hore) wanda ke nutso saboda shi. Kuma suna yin wani aiki baicin wancan. Kuma Mun kasance Masu tsaro a gare su"
        },
        {
            "chapter": 21,
            "verse": 83,
            "text": "Kuma da Ayyuba a sa'ad da ya yi kiran Ubangijinsa, (ya ce:) \"Lalle ni, cuta ta shafe ni, alhali kuwa Kai ne Mafi rahamar masu rahama"
        },
        {
            "chapter": 21,
            "verse": 84,
            "text": "Sai Muka karɓa masa, sa'an nan Muka kuranye abin da ke a gare shi na cuta, kuma Muka kawo masa mutanesa da kwatank wacinsu tare da su, saboda rahama daga wurinMu da tunatarwa ga masu ibada"
        },
        {
            "chapter": 21,
            "verse": 85,
            "text": "Kuma da Ismaila da Idrisa da Zulkifli, dukansu suna daga masu haƙuri"
        },
        {
            "chapter": 21,
            "verse": 86,
            "text": "Kuma Muka shigar da su a cikin rahamarMu. Lalle ne, suna daga salihai"
        },
        {
            "chapter": 21,
            "verse": 87,
            "text": "Kuma mai kifi a sa'ad da ya tafi yana mai hushi, sai ya yi zaton cewa ba za Mu ƙuƙunta masa ba. Sai ya yi kira a cikin duffai cewa, \"Babu abin bautawa face Kai. Tsarki ya tabbata a gare Ka. Lalle ne ni, na kasance daga azzalumai"
        },
        {
            "chapter": 21,
            "verse": 88,
            "text": "Sai Muka karɓa masa kuma Muka tsirar da shi daga baƙin ciki. Kamar haka ne Muke tsirarda masu imani"
        },
        {
            "chapter": 21,
            "verse": 89,
            "text": "Kuma da Zakariyya a sa'ad da ya kirayi Ubangijinsa cewa, \"Ya Ubangiji! Kada Ka bar ni makaɗaici alhali kuwa Kai ne Mafi alherin masu gado"
        },
        {
            "chapter": 21,
            "verse": 90,
            "text": "Sai Muka karɓa masa kuma Muka kyautata masa matarsa. Lalle ne su, sun kasance suna gudun tsere zuwa ga ayyukan alheri. Kuma suna kiran Mu a kan kwaɗayi da fargaba. Kuma sun kasance masu saunar (aikata saɓo) gare Mu"
        },
        {
            "chapter": 21,
            "verse": 91,
            "text": "Kuma da wadda ta tsare farJinta daga alfasha. Sai Muka hura a cikinta daga ruhinMu. Kuma Muka sanya ta ita da ɗanta wata aya ga duniya"
        },
        {
            "chapter": 21,
            "verse": 92,
            "text": "Lalle ne wannan ita ce al'ummarku ta zama al'umma guda, kuma Ni ne Ubangijinku. Sai ku bauta Mini"
        },
        {
            "chapter": 21,
            "verse": 93,
            "text": "Kuma suka kakkatse al'amarinsu a tsakaninsu. Dukan Kowanensu masu Komowa zuwa gare Ni"
        },
        {
            "chapter": 21,
            "verse": 94,
            "text": "Domin wanda ya aikata daga ayyukan kwarai alhali kuwa yana mai imani, to, babu musu ga aikinsa, kuma Mu Masu rubutawa gare shi ne"
        },
        {
            "chapter": 21,
            "verse": 95,
            "text": "Kuma hananne ne a kan wata alƙarya da Muka halakar cewa lalle su, ba su komowa"
        },
        {
            "chapter": 21,
            "verse": 96,
            "text": "Har sa'ad da aka bude Yajuju da Majuju alhali kuwa suna gaggawa daga kowane tudun ƙasa"
        },
        {
            "chapter": 21,
            "verse": 97,
            "text": "Kuma wa'adin nan tabbatacce ya kusanto, sai ga ta idanun waɗanda suka kafirta suna bayyanannu, (suna cewa), \"Ya kaitonmu! Haƙiƙa mun kasance a cikin gafala daga wannan! A'a, mun kasance dai masu zalunci"
        },
        {
            "chapter": 21,
            "verse": 98,
            "text": "(A ce musu) \"Lalle ne, ku da abin da kuke bautawa, baicin Allah makamashin Jahannama ne. Ku masu tusgawa gare ta ne"
        },
        {
            "chapter": 21,
            "verse": 99,
            "text": "Da waɗannan (abubuwanbautawar) sun kasance abubuwan bautawar gaskiya ne, da ba su tusga mata ba, alhali kuwa dukansu madawwama a cikinta ne"
        },
        {
            "chapter": 21,
            "verse": 100,
            "text": "Suna da wata hargowa a cikinta, alhali kuwa su, a cikinta, ba su sauraren kome"
        },
        {
            "chapter": 21,
            "verse": 101,
            "text": "Lalle ne waɗanda kalmar yabo ta gabata a gare su daga gare Mu, waɗannan waɗanda ake nisantarwa daga barinta ne"
        },
        {
            "chapter": 21,
            "verse": 102,
            "text": "Ba su jin sautin motsinta alhali kuwa su madawwamane a cikin abin da rayukansu suka yi marmarinsa"
        },
        {
            "chapter": 21,
            "verse": 103,
            "text": "Firgitar nan mafi girma, ba za ta baƙanta musu rai ba. Kuma mala'iku na yi musu maraba (suna cewa) \"Wannan yininku ne wanda kuka kasance ana yi muku wa'adi da shi"
        },
        {
            "chapter": 21,
            "verse": 104,
            "text": "A ranar da Muke naɗe sama kamar neɗewar takarda ga abubuwan rubutawa kamar yadda Muka fara a farKon halitta Muke mayar da ita. Wa'adi ne a Kanmu. Lalle ne Mun kasance Masu aikatawa"
        },
        {
            "chapter": 21,
            "verse": 105,
            "text": "Kuma lalle haƙiƙa Mun rubuta a cikin Littafi baicin Ambato (Lauhul Mahfuz) cewa ƙasa, bayiNa salihai, suna gadonta"
        },
        {
            "chapter": 21,
            "verse": 106,
            "text": "Lalle ne a cikin wannan (Alƙur'ani), haƙiƙa, akwai iyarwa (ga maganar da ta gabata ga waɗansu mutane masu ibada)"
        },
        {
            "chapter": 21,
            "verse": 107,
            "text": "Kuma ba Mu aike ka ba face domin wata rahama ga talikai"
        },
        {
            "chapter": 21,
            "verse": 108,
            "text": "Ka ce: \"Abin sani kawai, ana yin wahayi zuwa gare ni ne, cewa, lalle ne, Abin bautawarku, Abin bautawa ne Guda. To shin ku masu miƙa wuya ne"
        },
        {
            "chapter": 21,
            "verse": 109,
            "text": "Sa'an nan idan suka juya, to, ka ce: \"Na sanar da ku, a kan daidaita, kuma ban sani ba, shin, abin da ake yi muku wa'adi makusanci ne Ko kuwa manisanci"
        },
        {
            "chapter": 21,
            "verse": 110,
            "text": "Lalle ne Shi (Allah) Yana sanin bayyane daga magana, kuma Yana sanin abin da kuke ɓoyewa"
        },
        {
            "chapter": 21,
            "verse": 111,
            "text": "Kuma ban sani ba, tsammaninsa ya zama fitina a gare ku, ko kuma don jin daɗi, zuwa ga wani ɗan lokaci"
        },
        {
            "chapter": 21,
            "verse": 112,
            "text": "Ya ce: \"Ya Ubangiji! Ka yi hukunci da gaskiya. Kuma Ubangijinmu Mai rahama ne Wanda ake neman taimakonSa a kan abinda kuke siffantawa"
        },
        {
            "chapter": 22,
            "verse": 1,
            "text": "Ya ku mutane! Ku bi Ubangijinku da taƙawa. Lalle ne girgizar ƙasa ta tsayuwar Sa'a wata aba ce mai girma"
        },
        {
            "chapter": 22,
            "verse": 2,
            "text": "A ranar da kuke ganin ta dukan mai shayar da mama tana shagala daga abin da ta shayar, kuma dukan mai ciki tana haihuwar cikinta, kuma kana ganin mutane suna masu maye alhali kuwa su ba masu maye ba, amma azabar Allah ce mai tsanani"
        },
        {
            "chapter": 22,
            "verse": 3,
            "text": "Akwai daga mutane wanda yake yin musu ga sha'anin Allah ba da wani ilmi ba, kuma yana biyar kowane Shaiɗan mai taurin kai"
        },
        {
            "chapter": 22,
            "verse": 4,
            "text": "An wajabta masa cewa wanda ya jiɓince shi, to, lalle ne sai ya ɓatar da shi, kuma ya shiryar da shi zuwa ga azabar sa'ir"
        },
        {
            "chapter": 22,
            "verse": 5,
            "text": "Ya ku mutane! Idan kun kasance a cikin shakka a Tashin ¡iyama, to, lalle ne Mu, Man halittaku daga turɓaya, sa'an nan kuma daga gudajin jini, sa'an nan kuma daga taoka wadda ake halittawa da wadda ba a halittawa domin, Mu bayyana muku. Kuma Muna tab batar da abin da Muke so a cikin mahaifa zuwa ga wani ajali ambatacce, sa'an nan kuma Muna fitar da ku kuna jariri, sa'an nan kuma domin ku kai ga cikar ƙarfinku. Kuma daga cikin ku akwai wanda ke mutuwa, kuma daga gare ku akwai wanda ake mayarwa zuwa ga mafi ƙasƙancin rayuwa domin kada ya san kome a bayan ya sani. Kuma kana ganin ƙasa shiru, sa'an nan idan Muka saukar da ruwa a kanta, sai ta girgiza kuma ta kumbura, kuma ta tsirar da tsirrai daga kowane nau'i mai ban sha'awa"
        },
        {
            "chapter": 22,
            "verse": 6,
            "text": "Wancan ne domin lalle Allah Shi ne Gaskiya, kuma lalle ne shi Yake rayar da matattu, kuma lalle Shi Mai ikon yi ne a kan kome"
        },
        {
            "chapter": 22,
            "verse": 7,
            "text": "Kuma lalle ne Sa'ar Tashin ¡iyama mai zuwa ce, babu shakka a cikinta kuma lalle ne Allah Yana tayar da waɗanda suke a cikin ƙaburbura"
        },
        {
            "chapter": 22,
            "verse": 8,
            "text": "Kuma daga mutane akwai mai yin musu ga Allah ba da wani ilmi ba kuma ba da wata shiriya ba, kuma ba da wani littafi mai haskakawa ba"
        },
        {
            "chapter": 22,
            "verse": 9,
            "text": "Yana mai karkatar da sashensa domin ya ɓatar (da wasu) daga tafarkin Allah! Yana da wani wulakanci a duniya, kuma Muna ɗanɗana masa azabar gobara a Ranar ¡iyama"
        },
        {
            "chapter": 22,
            "verse": 10,
            "text": "(A ce masa): \"Wancan azaba saboda abin da hannayenka biyu suka gabatar ne, kuma lalle ne Allah bai zama Mai zalunci ga bayinSa ba"
        },
        {
            "chapter": 22,
            "verse": 11,
            "text": "Kuma daga mutane akwai mai bauta wa Allah a kan wani gefe. Sa'an nan idan wani alheri ya same shi, sai ya natsu da shi, kuma idan wata fitina ta same shi, sai ya juya baya a kan fuskarsa. Ya yi hasarar duniya da Lahira. Waccan ita ce hasara bayyananna"
        },
        {
            "chapter": 22,
            "verse": 12,
            "text": "Yana kiran baicin Allah, abin da ba ya cutarsa da abin da ba ya amfaninsa! waccan ita ce ɓata mai nisa"
        },
        {
            "chapter": 22,
            "verse": 13,
            "text": "Yana kiran wanda yake lalle cutarwarsa ce mafi kusa daga amfaninsa! Lalle ne, tir da shi ya zama majiɓinci, kuma tir da ya zama abokin zama"
        },
        {
            "chapter": 22,
            "verse": 14,
            "text": "Lalle ne Allah Yana shigar da waɗanda suka yi imani kuma suka aikata ayyukan ƙwarai a cikin gidajen Aljanna, ƙoramu na gudana daga ƙarƙashinsu. Lalle ne Allah Yana aikata abin da Yake nufi"
        },
        {
            "chapter": 22,
            "verse": 15,
            "text": "Wanda ya kasance yana zaton cewa Allah ba zai taimake shi ba a cikin duniya da Lahira to sai ya miƙa wata igiya zuwa sama, sa'an nan kuma ya yanke ta, sa'an nan ya duba. Shin, ko lalle kaidinsa zai gusar da abin da yake ji na takaici"
        },
        {
            "chapter": 22,
            "verse": 16,
            "text": "Kuma kamar haka Muka saukar da shi (Alƙur'ani) yana ayoyi bayyanannu. Kuma lalle ne Allah Yana shiryar da wanda Yake nufi"
        },
        {
            "chapter": 22,
            "verse": 17,
            "text": "Lalle ne waɗanda suka yi imani da waɗanda suka tuba (Yahudu) da waɗanda suka karkace (Saba'awa) da Nasara da Majusawa da waɗanda suka yi shirka, lalle ne Allah Yana yin hukunci a tsakaninsu a Ranar ¡iyama. Lalle ne Allah Mahalarci ne a kan dukkan kome"
        },
        {
            "chapter": 22,
            "verse": 18,
            "text": "Ashe, ba ka gani ba, lalle Allah, wanda yake a cikin sammai da wanda yake a cikin ƙasa yana yin sujada a gare shi, da kuma rana da wata da taurari da duwatsu da itace da dabbobi, da kuma masu yawa daga mutane? Kuma waɗansu masu yawa azaba ta tabbata a kansu. Kuma wanda Allah Ya wulakantar, to, ba ya da wani mai girmamawa. Kuma Lalle ne Allah Yana aikata abin da Yake so"
        },
        {
            "chapter": 22,
            "verse": 19,
            "text": "waɗannan ƙungiyoyi biyu ne masu husuma, sun yi husuma ga sha'anin Ubangijinsu. To, waɗanda suka kafirta an yanka musu waɗansu tufafi daga wata irin wuta, ana zuba tafasasshen ruwa daga bisa kawunansu"
        },
        {
            "chapter": 22,
            "verse": 20,
            "text": "Da shi ake narkar da abin da yake a cikin cikunansu da fatun jikinsu"
        },
        {
            "chapter": 22,
            "verse": 21,
            "text": "Kuma suna da waɗansu gwalmomin duka na baƙin ƙarfe"
        },
        {
            "chapter": 22,
            "verse": 22,
            "text": "A koyaushe suka yi nufin fita daga gare ta, daga baƙin ciki, sai a mayar da su a cikinta, (a ce musu) \"Ku ɗanɗani azabar gobara"
        },
        {
            "chapter": 22,
            "verse": 23,
            "text": "Lalle ne, Allah Yana shigar da waɗanda suka yi imani kuma suka aikata ayyukan ƙwarai a cikin gidajen Aljanna, ƙoramu suna gudana daga ƙarƙashinsu, ana ƙawata su, a cikinsu, da waɗansu mundaye na zinari da lu'u-lu'u. Kuma tufafinsu a cikinsu alharini ne"
        },
        {
            "chapter": 22,
            "verse": 24,
            "text": "Kuma an shiryar da su zuwa ga mai kyau na zance kuma an shiryar da su zuwa ga, hanyar wanda ake gode wa"
        },
        {
            "chapter": 22,
            "verse": 25,
            "text": "Lalle ne waɗanda suka kafirta kuma suka taushe (mutane) daga hanyar Allah da masallaci mai alfarma wanda Muka sanya shi ga mutane alhali kuwa mazauni a ciki da baƙauye daidai suke kuma wanda ya yi nufin karkatar da gaskiya a cikinsa da zalunci za Mu ɗanɗana masa daga wata azaba mai raɗadi"
        },
        {
            "chapter": 22,
            "verse": 26,
            "text": "Kuma a lokacin da Muka iyakance wa Ibrahim wurin ¦akin (Muka ce masa), \"Kada ka haɗa kome da Ni ga bauta, kuma ka tsarkake ¦akiNa domin masu ɗawafi da masu tsayuwa da masu ruku'u da masu sujada"
        },
        {
            "chapter": 22,
            "verse": 27,
            "text": "Kuma ka yi yekuwa ga mutane da wajabcin Hajji su je maka suna masu tafiya da ƙafafu da kuma a kan kowane maɗankwarin raƙumi masu zuwa daga kowane rango mai zurfi"
        },
        {
            "chapter": 22,
            "verse": 28,
            "text": "Domin su halarci abubuwan amfani a gare su, kuma su ambaci sunan Allah a cikin 'yan kwanuka sanannu saboda abin da Ya azurta su da shi daga dabbobin jin daɗi. Sai ku ci daga gare su, kuma ku ciyar da matsattse matalauci"
        },
        {
            "chapter": 22,
            "verse": 29,
            "text": "Sa'an nan kuma sai su ƙare ibadarsu da gusar da ƙazanta, knma sai su cika alkawuransu kuma sai su yi ɗawafi (suna gewaya) ga ¦akin nin 'yantacce"
        },
        {
            "chapter": 22,
            "verse": 30,
            "text": "Wancan ne. Kuma wanda ya girmama hukunce-hukuncen Allah to shi ne mafifici a gare shi, a wurin Ubangijinsa. Kuma an halatta muku dabbobin ni'ima face abin da ake karantawa a kanku. Saboda haka ku nisanci ƙazanta daga gumaka kuma ku nisanci ƙazanta daga shaidar zur"
        },
        {
            "chapter": 22,
            "verse": 31,
            "text": "Kuna masu tsayuwa ga gaskiya domin Allah, ba masu yin shirka da Shi ba. Kuma wanda ya yi shirka da Allah, to, yana kamar abin da ya faɗo daga sama, sa'an nan tsuntsaye su cafe shi, ko iska ta faɗa da shi a cikin wani wuri mai nisa"
        },
        {
            "chapter": 22,
            "verse": 32,
            "text": "Wancan ne. Kuma wanda ya girmama ibadodin Allah, to, lalle ne ita (girmamawar) tana daga ayyukan zukata na ibada"
        },
        {
            "chapter": 22,
            "verse": 33,
            "text": "Kuna da waɗansu abubuwan amfani a cikinta (dabbar hadaya) har ya zuwa ga wani ajali ambatacce, sa'an nan kuma wurin halattata zuwa ga ¦akin 'yantacce ne"
        },
        {
            "chapter": 22,
            "verse": 34,
            "text": "Kuma ga kowace al'umma Mun sanya ibadar yanka, domin su ambaci sunan Allah a kan abin da Ya azurta su da shi daga dabbobin ni'ima. Sa'an nan kuma Abin bautawarku Abin bautawa ne Guda, sai ku sallama Masa. Kuma ka yi bushara ga masu ƙanƙantar da kai"
        },
        {
            "chapter": 22,
            "verse": 35,
            "text": "Waɗanda suke idan an ambaci Allah sai zukatansu su firgita, da masu haƙuri a kan abin da ya same su, da masu tsayar da salla, kuma suna ciyarwa daga abin da Muka azurta su"
        },
        {
            "chapter": 22,
            "verse": 36,
            "text": "Kuma raƙuman, Mun sanya su a gare ku, a ibadojin Allah. Kuna da wani alheri babba a cikinsu. Sai ku ambaci sunan Allah a kansu suna tsaye a kan ƙafafu uku. Sa'an nan idan sasanninsu suka faɗi, to, ku ci daga gare su, kuma ku ciyar da mai wadar zuci da mai bara. Kamar haka Muka hore muku su, tsammaninku kuna godewa"
        },
        {
            "chapter": 22,
            "verse": 37,
            "text": "Namominsu ba za su sami Allah ba haka jinainansu amma taƙawa daga gare ku tana, samun Sa. Kamar haka Ya hore su saboda ku domin ku girmama Allah saboda shiriyar da Ya yi muku. Kuma ka yi bushara ga masu kyautata yi"
        },
        {
            "chapter": 22,
            "verse": 38,
            "text": "Lalle ne, Allah Yana yin faɗa saboda waɗanda suka yi imani. Lalle ne Allah ba Ya son dukkan mayaudari, mai yawan kafirci"
        },
        {
            "chapter": 22,
            "verse": 39,
            "text": "An yi izni ga waɗanda ake yaƙar su da cewa lalle an zalunce su, kuma lalle ne Allah, haƙiƙa, Mai ikon yi ne a kan taimakonsu"
        },
        {
            "chapter": 22,
            "verse": 40,
            "text": "Waɗanda aka fitina daga gidajensu ba da wani hakki ba face suna cewa, Ubangijinmu Allah ne.\"Kuma ba domin tunkuɗewar Allah ga mutane ba, sashensu da sashe, haƙiƙa, da an rusa sauma'o'in (Ruhbanawa) da majami'o'in Nasara da gidajen ibadar Yahudu da masallatai waɗanda ake ambatar Allah a cikinsu da yawa. Kuma lalle, haƙiƙa, Allah Yana taimakon wanda yake taimakon Sa. Lalle Allah ne haƙiƙa Mai ƙarfi Mabuwayi"
        },
        {
            "chapter": 22,
            "verse": 41,
            "text": "Waɗanda suke idan Muka ba su iko a cikin ƙasa sai su tsai da salla, kuma su baybr da zakka kuma su yi umurni da abin da aka sani, kuma su hana daga abin da ba a sani ba. Kuma aƙibar al'amura ga Allah take"
        },
        {
            "chapter": 22,
            "verse": 42,
            "text": "Kuma idan sun ƙaryata ka, to lalle haƙiƙa, mutanen Nuhu da Adawa da Samudawa, sun ƙaryata a gabaninsu"
        },
        {
            "chapter": 22,
            "verse": 43,
            "text": "Da mutanen Ibrahim da mutanen Luɗu"
        },
        {
            "chapter": 22,
            "verse": 44,
            "text": "Da masu Madyana, kuma an ƙaryata Musa. Sai Na jinkirtawa kafiran, sa'an nan kuma Na kama su. To, yaya musuNa (gare su) ya kasance"
        },
        {
            "chapter": 22,
            "verse": 45,
            "text": "Sa'an nan da yawa daga alƙarya, Muka halaka ta, alhali kuwa tana mai zalunci sai ta zama faɗaɗɗa a kan rassanta, da yawa daga rijiya wadda aka wofintar, da kuma gidajen sarauta maɗaukaka"
        },
        {
            "chapter": 22,
            "verse": 46,
            "text": "Shin, to, ba su yi tafiya ba a cikin ƙasa domin zukata waɗanda za su yi hankali da su da kunnuwa da za su yi saurare da su su kasance a gare su? Domin lalle ne idanun ba su makanta, amma zukata waɗanda ke a cikin ƙiraza su ke makanta"
        },
        {
            "chapter": 22,
            "verse": 47,
            "text": "Kuma suna neman ka yi gaggawa da azaba, alhali kuwa Allah ba zai saɓa wa'adinSa ba kuma lalle ne, yini ɗaya a wurin Ubangijinka kamar shekara dubu yake daga abin da kuke ƙidayawa"
        },
        {
            "chapter": 22,
            "verse": 48,
            "text": "Kuma da yawa daga alƙarya, Na yi jinkirin azaba gare ta (da laifinta) sa'an nan Na kama ta, kuma zuwa gare Ni makoma take"
        },
        {
            "chapter": 22,
            "verse": 49,
            "text": "Ka ce: \"Ya ku mutane! Ni wani mai gargaɗi ne kawai zuwa gare ku, mai bayyanawa"
        },
        {
            "chapter": 22,
            "verse": 50,
            "text": "To, waɗanda suka yi imani, kuma suka aikata ayyuka na ƙwarai, suna da gafara da arziki na karimci"
        },
        {
            "chapter": 22,
            "verse": 51,
            "text": "Kuma waɗanda suka yi aikin ɓatawa a cikin ayoyinMu, suna masu gajiyarwa, waɗancan 'yan Jahim ne"
        },
        {
            "chapter": 22,
            "verse": 52,
            "text": "Kuma ba Mu aika wani manzo ba a gabaninka, kuma ba Mu umurci wani Annabi ba face idan ya yi buri, sai Shaiɗan ya jefa (wani abu) a cikin burinsa, sa'an nan Allah Ya shafe abin da Shaiɗan ke jefawa. Sa'an nan kuma Allah Ya kyautata ayoyinSa. Kuma Allah Masani ne, Mai hikima"
        },
        {
            "chapter": 22,
            "verse": 53,
            "text": "Domin Ya sanya abin da Shaiɗan ke jefawa ya zama fitina ga waɗanda a cikin zukatansu akwai cuta, da masu ƙeƙasassun zukatansu. Kuma lalle ne azzalumai haƙiƙa, suna a cikin saɓanimai nisa"
        },
        {
            "chapter": 22,
            "verse": 54,
            "text": "Kuma domin waɗanda aka bai wa ilmi su sani lalle shi ne gaskiya daga Ubangijinka domin su yi imani da shi saboda zukatansu su natsu gare shi. Kuma lalle ne Allah, haƙiƙa, Mai shiryar da waɗanda suka yi imani ne zuwa ga hanya madaidaiciya"
        },
        {
            "chapter": 22,
            "verse": 55,
            "text": "Kuma waɗanda suka kafirta ba za su gushe ba suna a cikin shakka daga gare shi, har Sa'a ta je musu bisa ga abke, ko kuwa azabar wani yini bakarare ta je musu"
        },
        {
            "chapter": 22,
            "verse": 56,
            "text": "Mulki a ranar nan ga Allah yake, Yana hukunci a tsakaninsu. To, waɗanda suka yi imani, kuma suka aikata ayyukan ƙwarai, suna a cikin gidajen Aljannar ni'ima"
        },
        {
            "chapter": 22,
            "verse": 57,
            "text": "Kuma waɗandra suka kafirta kuma suka ƙaryata, game da ayoyinMu, to, waɗannan suna da azaba mai wulakantarwa"
        },
        {
            "chapter": 22,
            "verse": 58,
            "text": "Kuma waɗanda suka yi hijira a cikin tafarkin Allah sa'an nan kuma aka kashe su, ko suka mutu, lalle ne Allah Yana azurta su da arziki mai kyau. Kuma lalle ne Allah, haƙiƙa, Shi ne Mafi alherin masu azurtawa"
        },
        {
            "chapter": 22,
            "verse": 59,
            "text": "Lalle ne, Yana shigar da su a wata mashiga wadda za su yarda da ita. Kuma lalle ne Allah, haƙiƙa Masani ne, Mai haƙuri"
        },
        {
            "chapter": 22,
            "verse": 60,
            "text": "Wancan! Kuma wanda ya rama azaba da misalin abin da aka yi masa, sa'an nan kuma aka zalunce shi, lalle ne Allah Yana taimakon sa. Lalle ne Allah haƙiƙa Mai yafewa ne, Mai gafara"
        },
        {
            "chapter": 22,
            "verse": 61,
            "text": "Wancan! saboda Allah Yana shigar da dare a cikin yini, kuma Yana shigar da yini a cikin dare, kuma lalle, Allah Mai ji ne, Mai gani"
        },
        {
            "chapter": 22,
            "verse": 62,
            "text": "Wancan! saboda lalle ne Allah, shi ne Gaskiya, kuma lalle ne, abin da suke kira waninSa shi ne ƙarya. Kuma lalle ne Allah, Shi ne Maɗaukaki, Mai girma"
        },
        {
            "chapter": 22,
            "verse": 63,
            "text": "Ashe, ba ka gani ba, lalle ne, Allah Ya saukar da ruwa daga sama, sai ƙasa ta wayi gari koriya? Lalle Allah Mai tausasawa ne, Mai ƙididdigewa"
        },
        {
            "chapter": 22,
            "verse": 64,
            "text": "Abin da ke a cikin sammai, da abin da ke a cikin ƙasa, Nasa ne, kuma lalle ne Allah, haƙiƙa, Shi ne wadatacce, Godadde"
        },
        {
            "chapter": 22,
            "verse": 65,
            "text": "Shin ba ka gani ba, lalle ne Allah Ya hore muku abin da yake a cikin ƙasa, kuma jirage suna gudana a cikin teku, da umurninSa kuma Yana riƙe sama domin kada ta faɗi a kan ƙasa face da izninsa? Lalle ne Allah ga mutane haƙiƙa, Mai tausayi ne, Mai jin ƙai"
        },
        {
            "chapter": 22,
            "verse": 66,
            "text": "Kuma shi ne wanda Ya raya ku, sa'an nan kuma Yana matar da ku, sa'an nan kuma Yana rayar da ku. Lalle mutum, haƙiƙa, mai kafirci ne"
        },
        {
            "chapter": 22,
            "verse": 67,
            "text": "Ga kowace al'umma Mun sanya wurin yanka, su ne masu yin baiko gare Shi, saboda haka, kada su yi maka jayayya a cikin al'amarin (hadaya). Kuma ka yi kira zuwa ga Ubangijinka lalle kai kana a kan shiriya madaidaiciya"
        },
        {
            "chapter": 22,
            "verse": 68,
            "text": "Kuma idan sun yi maka jidali, sai ka ce: \"Allah ne Mafi sani game da abin da kuke aikatawa"
        },
        {
            "chapter": 22,
            "verse": 69,
            "text": "Allah ne zai yi hukunci a tsakaninku, a Ranar ¡iyama a cikin abin da kuka kasance a cikinsa kuna saɓawa juna"
        },
        {
            "chapter": 22,
            "verse": 70,
            "text": "Ashe, ba ka sani ba, lalle ne Allah Yana sanin abin da yake a cikin sama da ƙasa? Lalle ne wancan yana cikin Littafi lalle wancan ga Allah mai sauƙi ne"
        },
        {
            "chapter": 22,
            "verse": 71,
            "text": "Kuma suna bautawa baicin Allah, abin da (Allah) bai saukar da wani dalili ba game da shi, kuma abin da ba su da wani ilmi game da shi, kuma babu wani mai taimako ga azzalumai"
        },
        {
            "chapter": 22,
            "verse": 72,
            "text": "Kuma idan ana karanta ayoyinMu bayyanannu a kansu kana sanin abin ƙyama a cikin fuskokin waɗanda suka kafirta suna kusa su yi danƙa ga waɗanda ke karatun ayoyinMu a kansu. Ka ce: \"Shin to in gaya muku abin da yake mafi sharri daga wannan? (Ita ce) Wuta.\" Allah Ya yi alkawarinta ga waɗanda suka kafirta. Kuma makomarsu ta munana"
        },
        {
            "chapter": 22,
            "verse": 73,
            "text": "Ya ku mutane! An buga wani misali, sai ku saurara zuwa gare shi. Lalle ne waɗanda kuke kira baicin Allah, ba za su halitta ƙuda ba, ko da sun taru gare shi, kuma idan ƙudan ya ƙwace musu wani abu, ba za su kuɓutar da shi ba daga gare shi. Mai nema da wanda ake neman gare shi sun raunana"
        },
        {
            "chapter": 22,
            "verse": 74,
            "text": "Ba su ƙaddara wa Allah hakkin girmanSa ba. Lalle ne Allah, haƙiƙa, Mai ƙarfi ne, Mabuwayi"
        },
        {
            "chapter": 22,
            "verse": 75,
            "text": "Allah na zaɓen Manzanni daga mala'iku kuma daga mutane. Lalle Allah, Mai ji ne, Mai gani"
        },
        {
            "chapter": 22,
            "verse": 76,
            "text": "Yana sanin abin da ke gaba gare su da abin da ke bayansu, kuma zuwa ga Allah ake mayar da al'amura"
        },
        {
            "chapter": 22,
            "verse": 77,
            "text": "Ya ku waɗanda suka yi imani! Ku yi ruku'i, kuma ku yi sujada, kuma ku bauta wa Ubangijinku, kuma ku aikata alheri, tsammaninku, ku sami babban rabo"
        },
        {
            "chapter": 22,
            "verse": 78,
            "text": "Kuma ku yi jihadi a cikin (al'amarin) Allah, hakkin JihadinSa. shi ne Ya zaɓe ku alhali kuwa bai sanya wani ƙunci ba a kanku a cikin addini. Bisa ƙudurcewar ubanku Ibrahim, shi ne ya yi muku suna Musulmi daga gabanin haka. Kuma a cikin wannan (Littafi ya yi muku suna Musulmi), domin Manzo ya kasance mai shaida a kanku, ku kuma ku kasancemasu shaida a kan mutane. Saboda haka ku tsayar da salla kuma ku bayar da zakka kuma ku amince da Allah, Shi ne Majiɓincinku. Saboda haka madalla da Shi Ya zama Majiɓinci, madalla da Shi ya zama Mai taimako"
        }
    ]
}
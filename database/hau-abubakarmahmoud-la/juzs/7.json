{
    "juzs": [
        {
            "chapter": 5,
            "verse": 82,
            "text": "Lalle ne kana samun mafiya tsananin mutane a adawa ga waɗanda suka yi imani, Yahudu ne da waɗanda suka yi shirki. Kuma lalle ne kana samun mafiya kusantarsu a soyayya ga waɗanda suka yi imani su ne waɗanda suka ce: \"Lalle mu ne Nasara.\" Wancan kuwa saboda akwai ¡issawa da ruhubanawa daga cikinsu. Kuma lalle ne su, ba su yin girman kai"
        },
        {
            "chapter": 5,
            "verse": 83,
            "text": "Kuma idan suka ji abin da aka saukar zuwa ga Manzo, kana ganin idanunsu suna zubar da hawaye, saboda abin da suka sani daga gaskiya, suna cewa: \"Ya Ubangijinmu! Mun yi imani, sai ka rubuta mu tare da masu shaida"
        },
        {
            "chapter": 5,
            "verse": 84,
            "text": "Kuma mene ne yake gare mu, ba za mu yi imani daAllah ba, da kuma abin da ya zo mana daga gaskiya, kuma muna gurin Ubangijinmu Ya shigar da mu tare da mutane salihai"
        },
        {
            "chapter": 5,
            "verse": 85,
            "text": "Saboda haka, Allah Ya saka musu, domin abin da suka faɗa da gidajen Aljanna (waɗanda) ƙoramu suna gudana a ƙarƙashinsu, suna madawwama a cikinsu, kuma wannan ne sakamakon masu kyautatawa"
        },
        {
            "chapter": 5,
            "verse": 86,
            "text": "Kuma waɗanda suka kafirta kuma suka ƙaryata game da ayoyinMu, waɗancan ne abokan Wuta"
        },
        {
            "chapter": 5,
            "verse": 87,
            "text": "Ya ku waɗanda suka yi imani! Kada ku haramta abubuwa masu daɗi da Allah Ya halatta muku, kuma kada ku ƙetare haddi. Lalle ne, Allah ba Ya son masu ƙetare haddi"
        },
        {
            "chapter": 5,
            "verse": 88,
            "text": "Kuma ku ci daga abin da Allah Ya azurta ku, halat mai daɗi, kuma ku bi Allah da taƙawa, wanda yake ku, masu imani ne da shi"
        },
        {
            "chapter": 5,
            "verse": 89,
            "text": "Allah ba Ya kama ku saboda yasassa a cikin rantsuwoyinku, kuma amma Yana kama ku da abin da kuka ƙudurta rantsuwoyi (a kansa). To, kaffararsa ita ce ciyar da miskini goma daga matsakaicin abin da kuke ciyar da iyalanku, ko kuwa tufatar da su, ko kuwa 'yantawar wuya. Sa'an nan wanda bai samu ba, sai azumin kwana uku. wannan ne kaffarar rantsuwoyinku, idan kun rantse. Kuma ku kiyaye rantsuwoyinku. Kamar wannan ne Allah Yake bayyana muku ayoyinsa, tsammaninku kuna godewa"
        },
        {
            "chapter": 5,
            "verse": 90,
            "text": "Ya ku waɗanda suka yi imani! Abin sani kawai, giya da caca da refu da kiban ƙuri'a, ƙazanta ne daga aikin shaiɗan, sai ku nisance shi, wa la'alla ku ci nasara"
        },
        {
            "chapter": 5,
            "verse": 91,
            "text": "Abin sani kawai Shaiɗan yana nufin ya aukar da adawa da ƙeta a tsakaninku, a cikin giya da caca, kuma ya kange ku daga ambaton Allah, kuma daga sallah. To, shin, ku masu hanuwa ne"
        },
        {
            "chapter": 5,
            "verse": 92,
            "text": "Ku yi ɗa'a ga Allah, kuma ku yi ɗa'a ga Manzo, kuma ku kiyaye. To, idan kun juya, to, ku sani abin da kawai yake kan ManzonMu, iyarwa bayyananniya"
        },
        {
            "chapter": 5,
            "verse": 93,
            "text": "Babu laifi a kan waɗanda suka yi imani, kuma suka aikata ayyukan ƙwarai, a cikin abin da suka ci, idan sun yi taƙawa kuma suka yi imani, kuma suka aikata ayyukan ƙwarai, sa'an nan suka yi taƙawa kuma suka yi imani, sa'an nan kuma suka yi taƙawa kuma suka kyautata. Kuma Allah Yana son masu kyautatawa"
        },
        {
            "chapter": 5,
            "verse": 94,
            "text": "Ya ku waɗanda suka yi imani! Lalle ne, Allah zai jarraba ku da wani abu, daga farauta, hannuwanku da masunku suna samun sa domin Allah Ya san wanda yake tsoron Sa a fake. To, wanda ya yi ta'addi a bayan wannan, to, yana da azaba mai raɗaɗi"
        },
        {
            "chapter": 5,
            "verse": 95,
            "text": "Ya ku waɗanda suka yi imani! Kada ku kashe farauta alhali kuna masu harama. Kuma wanda ya kashe shi daga gare ku, yana mai ganganci, sai sakamako misalin abin da ya kashe, daga dabbobin ni'ima, ma'abuta adalci biyu daga cikinku suna yin hukunci da shi. Ya zama hadaya mai isa ga Ka'aba ko kuwa kaffara da abincin miskinai ko kuwa a matsayinsa ya yi azumi domin ya ɗanɗani masifar al'amarinsa. Allah Ya yafe laifi daga abin da ya gabata. Kuma wanda ya koma, to, Allah zai yi azabar ramuwa daga gare shi, kuma Allah Mabuwayi ne, ma'abucin azabar ramuwa"
        },
        {
            "chapter": 5,
            "verse": 96,
            "text": "An halatta muku farautar ruwa da abincinsa domin jin daɗi a gare ku, kuma domin matafiya. Kuma an haramta farautar tudu a kanku, matuƙar kun dawwama masu harama. Kuma ku bi Allah da taƙawa, wanda yake zuwa gare Shi ne ake tara ku"
        },
        {
            "chapter": 5,
            "verse": 97,
            "text": "Allah Ya sanya Ka'aba ¦aki Tsararre, ma'aunin addini ga mutane, kuma Ya sanya wata Mai alfarma da hadaya da ratayoyin Allah Ya san abin da yake a cikin sammai da abin da yake a cikin ƙasa, kuma cewa lalle Allah, ga dukkan, kome, Masani ne"
        },
        {
            "chapter": 5,
            "verse": 98,
            "text": "Ku sani cewa lalle Allah Mai tsananin uƙuba ne, kuma lalle Allah Mai gafara ne, Mai jin ƙai"
        },
        {
            "chapter": 5,
            "verse": 99,
            "text": "Babu abin da yake a kan Manzo, sai iyarwa, kuma Allah Yana sanin abin da kuke bayyanawa da abin da kuke ɓoyewa"
        },
        {
            "chapter": 5,
            "verse": 100,
            "text": "Ka ce: \"Mummuna da mai kyau ba su daidaita, kuma ko da yawan mummuan ya ba ka sha'awa. Saboda haka ku bi Allah da taƙawa, ya ma'abuta hankula ko la'alla za ku ci nasara"
        },
        {
            "chapter": 5,
            "verse": 101,
            "text": "Ya ku waɗanda suka yi imani! Kada ku yi tambaya ga abubuwa, idan an bayyana muku (hukuncinsu) su ɓata muku rai. Kuma idan kuka yi tambaya a gare su a lokacin da ake saukar da Alƙur'ani, za a bayyana maku. Allah Ya yafe laifi daga gare su, Allah Mai gafara ne, Mai haƙuri"
        },
        {
            "chapter": 5,
            "verse": 102,
            "text": "Lalle ne wasu mutane sun tambaye su daga gabaninku, sa'an nan kuma suka wayi gari da su sana kafirai"
        },
        {
            "chapter": 5,
            "verse": 103,
            "text": "Kuma Allah bai sanya wata bahira ba, kuma haka sa'iba, kuma haka wasila, kuma haka hami, amma waɗanda suka kafirta, su suke ƙirƙira ƙarya ga Allah, kuma mafi yawansu ba su hankalta"
        },
        {
            "chapter": 5,
            "verse": 104,
            "text": "Kuma idan aka ce musu: \"Ku zo zuwa ga abin da Allah Ya saukar, kuma zuwa ga Manzo,\" sai su ce: \"Mai isarmu shi ne abin da muka iske ubanninmu a kansa.\" Shin, kuma ko da ubanninsu sun kasance ba su sanin kome kuma ba su shiryuwa"
        },
        {
            "chapter": 5,
            "verse": 105,
            "text": "Ya ku waɗanda suka yi imani! Ku lazimci rayukanku, wanda ya ɓace ba zai cuce ku ba idan kun shiryu, zuwa ga Allah makomarku take gaba ɗaya. Sa'an nan Ya ba ku labari ga abin da kuka kasance kuna aikatawa"
        },
        {
            "chapter": 5,
            "verse": 106,
            "text": "Ya ku waɗanda suka yi imani! Shaidar tsakaninku, idan mutuwa ta halarci ɗayanku, a lokacin wasiyya, maza biyu ne ma'abuta adalci daga gare ku, ko kuwa wasu biyu daga wasunku idan kun tafi a cikin ƙasa sa'an nan masifarmutuwa ta same ku. Kuna tsare su daga bayan salla har su yi rantsuwa da Allah; idan kun yi shakka: \"Ba mu sayen kuɗi da shi, ko da ya kasance ma'abucin zumunta kuma ba mu ɓoye shaidar Allah. Lalle ne mu, a lokacin, haƙiƙa, muna daga masu zunubi"
        },
        {
            "chapter": 5,
            "verse": 107,
            "text": "To, idan aka gane cewa lalle su, sun cancanci zunubi to sai wasu biyu su tsayu matsayibsu daga waɗanda suka karɓa daga gare su, mutane biyu mafiya cancanta, sa'an nan su yi rantsuwa da Allah: \"Lalle ne shaidarmu ce mafi gaskiya daga shaidarsu, kuma ba mu yi zalunci ba. Lalle mu, a lokacin haƙiƙa, muna daga azzalumai"
        },
        {
            "chapter": 5,
            "verse": 108,
            "text": "Wannan ne mafi kusantar su zo da shaida a kan fuskarta ko kuwa su yi tsoron a ture rantsuwoyi a bayan rantsuwoyinsu. Kuma ku bi Allah da taƙawa kuma ku saurara, kuma Allah ba Ya shiryar da mutane fasiƙai"
        },
        {
            "chapter": 5,
            "verse": 109,
            "text": "A ranar da Allah Yake tara manzanni sa'an nan Ya ce: \"Mene ne aka karɓa muku?\" (za) su ce: \"Babu ilmi a gare mu. Lalle ne Kai, Kai ne Masanin abubuwan fake"
        },
        {
            "chapter": 5,
            "verse": 110,
            "text": "A lokacin da Allah Ya ce: \"Ya Isa ɗan Maryama! Ka tuna ni'ima Ta a kanka, kuma a kan mahaifiyarka, a lokacin da Na ƙarfafa ka da Ruhul ¡udusi, kana yiwa mutane magana a cikin shimfiɗar jariri, da kuma kana dattijo. Kuma a lokacin da Na sanar da kai rubutu da hikima da Attaura da Injila, kuma a lokacin da kake yin halitta daga laka kamar surar tsuntsu da iziniNa, sa'an nan ka hura a cikinta sai ta zama tsuntsu da iziniNa, kuma kana warkar da haifaffen makaho da kuturu, da iziniNa, kuma a lokacin da kake fitar da matattu da iziniNa, kuma a lokacin da Na kange Bani Isra'ila daga gare ka, a lokacin da ka je musu da hujjoji bayyanannu, sai waɗanda suka kafirta daga cikinsu suka ce: 'Wannan ba kome ba ne, face sihiri bayyananne"
        },
        {
            "chapter": 5,
            "verse": 111,
            "text": "Kuma a lokacin da Na yi wahayi zuwa ga Hawariyawa cewa ku yi imani da Ni, kuma da ManzoNa. Suka ce: \"Mun yi imani, kuma ka shaida da cewa lalle mu, masu sallamawa ne"
        },
        {
            "chapter": 5,
            "verse": 112,
            "text": "A lokacin da Hawarayawa suka ce: \"Ya Isa ɗan Maryam! shin, Ubangijinka Yana iyawa Ya saukar da kaɓaki a kanmu daga sama?\" (Isa) Ya ce: \"Ku bi Allah da taƙawa idan kun kasance muminai"
        },
        {
            "chapter": 5,
            "verse": 113,
            "text": "Suka ce: \"Muna nufin mu ci daga gare shi ne, kuma zukatanmu su natsu kuma mu san cewa lalle ne, ka yi mana gaskiya, kuma mu kasance daga masu shaida a kansa"
        },
        {
            "chapter": 5,
            "verse": 114,
            "text": "Isa ɗan Maryam ya ce: \"Ya Allah. Ubangijinmu! Ka saukar da kaɓaki a kanmu daga sama domin ya zama idi ga na farkonmu da na ƙarshenmu, kuma ya zama aya daga gare Ka. Ka azurta mu, kuma Kai ne Mafificin masu azurtawa"
        },
        {
            "chapter": 5,
            "verse": 115,
            "text": "Allah Ya ce: \"Lalle ne Ni mai saukar da shi ne a kanku sa'an nan wanda ya kafirta daga gare ku, to, lalle ne Ni, Ina azabta shi, da wata azaba wadda ba Ni azabta ta ga kowa daga talikai"
        },
        {
            "chapter": 5,
            "verse": 116,
            "text": "Kuma a lokacin da Allah Ya ce: \"Ya Isa ɗan Maryama! Shin, kai ne ka ce wa mutane, 'Ku riƙe ni, ni da uwata, abubuwan bautawa biyu, baicin Allah?\" (Isa) Ya ce: \"Tsarkinka ya tabbata! Ba ya kasancewa a gare ni, in faɗi abin da babu wani hakki a gare ni. Idan na kasance na faɗe shi, to lalle Ka san shi, Kana sanin abin da ke a cikin raina, kuma ba ni sanin abin da ke a cikin nufinKa. Lalle ne Kai Masanin abubuwan fake ne"
        },
        {
            "chapter": 5,
            "verse": 117,
            "text": "Ban faɗa musu ba face abin da Ka umurce ni da shi; watau: 'Ku bauta wa Allah Ubangijina kuma Ubangijinku;' kuma na kasance mai shaida a kansu matuƙar na dawwama a cikinsu, sa'an nan a lokacin da Ka karɓi raina Ka kasance Kai ne mai tsaro a kansu, kuma Kai, a kan dukkan kome, Halartacce ne"
        },
        {
            "chapter": 5,
            "verse": 118,
            "text": "Idan Ka azabta su, to lalle ne su, bayinKa ne, kuma idan Ka gafarta musu, to, lalle ne Kai ne Mabuwayi Mai hikima"
        },
        {
            "chapter": 5,
            "verse": 119,
            "text": "Allah Ya ce: \"Wannan ce ranar da masu gaskiya, gaskiyarsu take amfaninsu. Suna da gidajen Aljanna, ƙoramu suna gudana daga ƙarƙashinsu, suna madawwama a cikinsu har abada. Allah Ya yarda da su, kuma sun yarda da Shi. wannan ne babban rabo mai girma"
        },
        {
            "chapter": 5,
            "verse": 120,
            "text": "Allah ne da mallakar sammai da ƙasa da abin da ke a cikinsu kuma shi, a kan dukkan kome Mai ikon yi ne"
        },
        {
            "chapter": 6,
            "verse": 1,
            "text": "Godiya ta tabbata ga Allah wanda Ya halitta sammai da ƙasa, kuma Ya sanya duffai da haske, sa'an nan kuma waɗanda suka kafirta, da Ubangijinsu suke karkacewa"
        },
        {
            "chapter": 6,
            "verse": 2,
            "text": "Shi ne wanda Ya halitta ku daga laka, sa'an nan kuma Ya yanka ajali alhali wani ajali ambatacce yana wurinSa. Sa'an nan kuma ku kuna yin shakka"
        },
        {
            "chapter": 6,
            "verse": 3,
            "text": "Kuma Shi ne Allah a cikin sammai, kuma a cikin ƙasa Yana sanin asirinku da bayyanenku, kuma Yana sanin abin da kuke yi na tsirfa"
        },
        {
            "chapter": 6,
            "verse": 4,
            "text": "Kuma wata aya daga Ubangijinsu ba za ta je musu ba, face su kasance, daga gare ta, masu bijirewa"
        },
        {
            "chapter": 6,
            "verse": 5,
            "text": "Saboda haka, lalle sun ƙaryata (Manzo) game da gaskiya, a lokacin da ta je musu, to labarun abin da suka kasance suna izgili da shi, za su je musu"
        },
        {
            "chapter": 6,
            "verse": 6,
            "text": "Shin, ba su gani ba, da yawa Muka halakar da wani ƙarni daga gabaninsu, Mun mallaka musu, a ckikin ƙasa, abin da ba Mu mallaka muku ba kuma Muka saki sama a kansu tana ta zuba, kuma Muka sanya koguna suna gudana daga ƙarƙashinsu, sa'an nan Muka halaka su saboda zunubansu kuma Muka ƙaga halittar wani ƙarni na dabam daga bayansu"
        },
        {
            "chapter": 6,
            "verse": 7,
            "text": "Kuma da Mun sassaukar da wani littafi, zuwa gare ka, a cikin takarda, sa'an nan suka taɓa shi da hannuwansu, lalle da waɗanda suka kafirta sun ce: \"Wannan bai zama ba, face sihiri bayyananne"
        },
        {
            "chapter": 6,
            "verse": 8,
            "text": "Suka ce: \"Don me ba a saukar da wani mala'ika ba a gare shi?\" to da Mun saukar da mala'ika haƙiƙa da an hukunta al'amarin sa'an nan kuma ba za a yi musu jinkiri ba"
        },
        {
            "chapter": 6,
            "verse": 9,
            "text": "Kuma da Mun sanya mala'ika ya zama manzo lalle ne da Mun mayar da shi mutum, kuma da Mun rikita musu abin da suke rikitawa"
        },
        {
            "chapter": 6,
            "verse": 10,
            "text": "Kuma lalle ne, haƙiƙa, an yi izgili da manzanni daga gabaninka, sai waɗanda suka yi izgilin, abin da suka kasance suna izgili da shi ya faɗa musu"
        },
        {
            "chapter": 6,
            "verse": 11,
            "text": "Ka ce: \"Ku yi tafiya a cikin ƙasa, sa'an nan kuma ku duba yadda aƙibar masu ƙaryatawa ta kasance"
        },
        {
            "chapter": 6,
            "verse": 12,
            "text": "Ka ce: \"Na wane ne abin da yake a cikin sammai da ƙasa?\" Ka ce: \"Na Allah ne.\" Ya wajabta rahama ga kanSa. Lalle ne Yana tara ku zuwa ga Ranar ¡iyama, babu shakka a gare Shi. Waɗanda suka yi hasarar rayukansu, to, su ba za su yi imani ba"
        },
        {
            "chapter": 6,
            "verse": 13,
            "text": "Kuma Shi ne da mallakar abin da ya yi kawaici a cikin dare da yini, kuma Shi ne Mai ji, Masani"
        },
        {
            "chapter": 6,
            "verse": 14,
            "text": "Ka ce: \"Shin, wanin Allah nike riƙo majiɓinci, (alhali Allah ne) Mai ƙaga halittar sammai da ƙasa, kuma Shi, Yana ciyarwa, kuma ba a ciyar da Shi?\" Ka ce: \"Lalle ne ni, an umurce ni da in kasance farkon wanda ya sallama, kuma kada lalle ku kasance daga masu shirki"
        },
        {
            "chapter": 6,
            "verse": 15,
            "text": "Kace: \"Lalle ne ni ina tsoron azabar Yini Mai girma, idan na saɓa wa Ubangijina"
        },
        {
            "chapter": 6,
            "verse": 16,
            "text": "Wanda aka juyar da shi daga gare shi, a wannan Ranar, to, lalle ne, (Allah) Ya yi masa rahama, Kuma wannan ne tsira bayyananniya"
        },
        {
            "chapter": 6,
            "verse": 17,
            "text": "Idan Allah Ya shafe ka da wata cuta, to, babu mai kuranyewa gare ta, face Shi, kuma idanYa shafe ka da wani alheri to shi ne, a kan kome, Mai ikon yi"
        },
        {
            "chapter": 6,
            "verse": 18,
            "text": "Kuma Shi ne mai Tanƙwasa a kan bayinSa, kuma Shi ne Mai hikima, Masani"
        },
        {
            "chapter": 6,
            "verse": 19,
            "text": "Ka ce: \"Wane abu ne mafi girma ga shaida?\" Ka ce: \"Allah ne shaida a tsakanina da tsakaninku. Kuma an yiwo wahayin wannan Alƙur'ani domin in yi muku gargaɗi da shi, da wanda labari ya kai gare shi. Shin lalle ne ku, haƙiƙa, kuna shaidar cewa, lalle ne tare da Allah akwai wasu abubuwan bautawa?\" Ka ce: \"Ba zan yi shaidar (haka) ba.\" Ka ce: \"Abin sani, Shi ne Abin bautawa Guda kuma lalle ne ni barrantacce ne daga abin da kuke yi na shirki"
        },
        {
            "chapter": 6,
            "verse": 20,
            "text": "Waɗanda Muka ba su Littafi suna sanin sa kamar yadda suke sanin ɗiyansu. Waɗanda suka yi hasarar rayukansu, to, su ba su yin imani"
        },
        {
            "chapter": 6,
            "verse": 21,
            "text": "Wane ne mafi zalunci daga wanda yake ƙirƙira karya ga Allah, ko kuwa ya ƙaryata game da ayoyinsa? Lalle ne shi, azzalumai ba za su ci nasara ba"
        },
        {
            "chapter": 6,
            "verse": 22,
            "text": "Kuma ranar da Muka tara su gaba ɗaya, sa'an nan Mu ce wa waɗanda suka yi shirki: \"Ina abokan tarayyarku waɗanda kuka kasance kuna riyawa"
        },
        {
            "chapter": 6,
            "verse": 23,
            "text": "Sa'an nan kuma fitinarsu ba ta kasance ba, face domin sun ce: \"Muna rantsuwa da Allah Ubangijinmu, ba mu kasance masu yin shirki ba"
        },
        {
            "chapter": 6,
            "verse": 24,
            "text": "Ka duba yadda suka ƙaryata kansu! Kuma abin da suka kasance suna ƙirƙira ƙaryarsa, ya ɓace daga gare su"
        },
        {
            "chapter": 6,
            "verse": 25,
            "text": "Kuma daga cikinsu akwai wanda yake saurare gare ka. Kuma Mun sanya abubuwan rufi a kan zukatansu domin kada su fahimce shi kuma a cikin kunnuwansu (Mun sanya) wani nauyi. Kuma idan sun ga kowace aya ba za su yi imani da ita ba har idan sunje maka suna jayayya da kai, waɗanda suka kafirta suna cewa: \"Wannan bai zama ba face tatsuniyoyin mutanen farko"
        },
        {
            "chapter": 6,
            "verse": 26,
            "text": "Kuma suna hanawa daga gare shi, kuma suna nisanta daga gare shi, kuma ba su halakarwa, face kansu, kuma ba su sansancewa"
        },
        {
            "chapter": 6,
            "verse": 27,
            "text": "Kuma da kana gani, a lokacin da aka tsayar da su a kan wuta, sai suka ce: \"Ya kaitonmu! Da ana mayar da mu, kuma ba za mu ƙaryata ba daga ayoyin Ubangijinmu, kuma za mu kasance Daga muminai"
        },
        {
            "chapter": 6,
            "verse": 28,
            "text": "A'aha, abin da suka kasance suna ɓoyewa, daga gabani, ya bayyana a gare su. Kuma da an mayar da su, lalle da sun koma ga abin da aka hana su daga barinsa. Kuma lalle ne su, haƙiƙa, maƙaryata ne"
        },
        {
            "chapter": 6,
            "verse": 29,
            "text": "Kuma suka ce: \"Ba ta zama ba, face rayuwarmu ta duniya, kuma ba mu zama waɗanda ake tayarwa ba"
        },
        {
            "chapter": 6,
            "verse": 30,
            "text": "Kuma da kana gani, a lokacin da aka tsayar da su ga UbangiJinsu, Ya ce: \"Ashe wannan bai zama gaskiya ba?\" Suka ce: \"Na'am, muna rantsuwa da Ubangijinmu!\" Ya ce: \"To ku ɗanɗani azaba saboda abin da kuka kasance kuna yi na kafirci"
        },
        {
            "chapter": 6,
            "verse": 31,
            "text": "Lalle ne waɗanda suka ƙaryata game da gamuwa da Allah sun yi hasara, har idan Sa'a ta je musu kwatsam, sai su ce: \"Ya nadamarmu a kan abin da muka yi sakaci a cikinta!\" Alhali kuwa su suna ɗaukar kayansu masu nauyi a kan bayayyakinsu. To, abin da suke ɗauka ya munana"
        },
        {
            "chapter": 6,
            "verse": 32,
            "text": "Kuma rayuwar duniya ba ta zama ba, face wasa da shagala, kuma lalle ne, Lahira ce mafi alheri ga waɗanda suka yi taƙawa. Shin, ba za ku yi hankali ba"
        },
        {
            "chapter": 6,
            "verse": 33,
            "text": "Lalle ne Muna sani cewa haƙiƙa, abin da suke faɗa yana ɓata maka rai. To, lalle ne su, ba su ƙaryata ka (a cikin zukatansu) kuma amma azzalumai da ayoyin Allah suke musu"
        },
        {
            "chapter": 6,
            "verse": 34,
            "text": "Kuma lalle ne, haƙiƙa, an ƙaryata manzanni daga gabaninka, sai suka yi haƙuri a kan abin da aka ƙaryata su, kuma aka cutar da su, har taimakonMu ya je musu, kuma babu mai musanyawa ga kalmomin Allah. Kuma lalle ne (abin da yake natsar da kai) ya zo maka daga labarin (annabawan) farko"
        },
        {
            "chapter": 6,
            "verse": 35,
            "text": "Kuma idan ya kasance cewa finjirewarsu ta yi nauyi a gare ka, to, idan kana iyawa, ka nemi wani ɓullo a cikin ƙasa, ko kuwa wani tsani a cikin sama domin ka zo musu da wata aya, (sai ka yi). Kuma da Allah Ya so haƙiƙa da Yatara su a kan shiriya. Saboda haka, kada lalle ka kasance daga jahilai"
        },
        {
            "chapter": 6,
            "verse": 36,
            "text": "Abin sani kawai, waɗanda suke saurare ne suke karɓawa, kuma matattu Allah Yake tayar da su, Sa'an nan kuma zuwa gare Shi ake mayar da su"
        },
        {
            "chapter": 6,
            "verse": 37,
            "text": "Kuma suka ce: \"Don me ba a saukar da aya ba, a kansa, daga Ubangjinsa?\" Ka ce: \"Lalle ne Allah Mai iko ne a kan Yasaukar da aya, kuma amma mafi yawansu, ba su sani ba"
        },
        {
            "chapter": 6,
            "verse": 38,
            "text": "Kuma babu wata dabba a cikin ƙasa kuma babu wani tsuntsu wanda yake tashi da fukafukinsa face al'umma ne misalanku. Ba Mu yi sakacin barin kome ba a cikin Littafi, sa'an nan kuma zuwa ga Ubangjinsu ake tara su"
        },
        {
            "chapter": 6,
            "verse": 39,
            "text": "Kuma waɗanda suka ƙaryata gameda ayoyinMu, kurame ne kuma bebaye, acikin duffai. Wanda Allah Ya so Yana ɓatar da shi, kuma wanda Ya so zai sanya shi a kan hanya madaidaiciya"
        },
        {
            "chapter": 6,
            "verse": 40,
            "text": "Ka ce: \"Shin, kun gan ku, idan azabar Allah ta zo muku, ko Sa'ar Tashin Kiyama ta zo muku, shin wanin Allah kuke kira, idan dai kun kasance masu gaskiya"
        },
        {
            "chapter": 6,
            "verse": 41,
            "text": "A'a, Shi dai kuke kira sai Ya kuranye abin da kuke kira zuwa gare Shi, idan Ya so, kuma kuna mantawar abin da kuke yin shirkin tare da shi"
        },
        {
            "chapter": 6,
            "verse": 42,
            "text": "Kuma lalle Mun aika zuwa ga al'ummai daga gabaninka, sai Muka kama su da tsanani da cuta, tsammaninsu za su ƙanƙan da kai"
        },
        {
            "chapter": 6,
            "verse": 43,
            "text": "To, don me, a lokacin da tsananinMu ya je musu ba su yi tawalu'i ba? Kuma amma zukatansu sun ƙeƙashe kuma shaiɗan ya ƙawata musu abin da suka kasance suna aikatawa"
        },
        {
            "chapter": 6,
            "verse": 44,
            "text": "Sa'an nan kuma alokacin da suka manta da abin da aka tunatar da su da shi, sai Muka buɗe, a kansu, ƙofofin dukkan kome, har a lokacin da suka yi farin ciki da abin da aka ba su, Muka kama su, kwatsam, sai ga su sun yi tsuru tsuru"
        },
        {
            "chapter": 6,
            "verse": 45,
            "text": "Sai aka katse ƙarshen mutanen, waɗanda suka yi zalunci. Kuma godiya ta tabbata ga Allah Ubangijin talikai"
        },
        {
            "chapter": 6,
            "verse": 46,
            "text": "Ka ce: \"Shin, kun gani, idan Allah Ya riƙe jinku, da gannanku, kuma Ya sanya hatimi a kan zukatanku, wane abin bauttawa ne, wanin Allah, zai je muku da shi?\" Ka duba yadda Muke sarrafaayoyi, Sa'an nan kuma su, suna finjirewa"
        },
        {
            "chapter": 6,
            "verse": 47,
            "text": "Ka ce: \"Shin, kun gan ku, idan azabar Allah ta je muku, kwatsam, ko kuwa bayyane, shin, ana halakawa, face dai mutane azzalumai"
        },
        {
            "chapter": 6,
            "verse": 48,
            "text": "Kuma ba Mu aikawa da manzanni face masu bayar da bushara, kuma masu gargaɗi. To, wanda ya yi imani kuma yagyara aiki, to, babu tsoro a kansu, kuma ba su yin baƙin ciki"
        },
        {
            "chapter": 6,
            "verse": 49,
            "text": "Kuma waɗanda suka ƙaryata game da ayoyinMu, azaba tana shafar su saboda abin da suka kasance suna yi na fasiƙanci"
        },
        {
            "chapter": 6,
            "verse": 50,
            "text": "Ka ce: \"Ba zan ce muku, a wurina akwai taskokin Allah ba. Kuma ba ni sanin gaibi, kuma ba ni gaya muku cewa ni mala'ika ne. Ba ni bi, face abin da ake yiwo wahayi zuwa gare ni.\" Ka ce: \"Shin, makaho da mai gani suna daidaita? Shin fa, ba ku yin tunani"
        },
        {
            "chapter": 6,
            "verse": 51,
            "text": "Kuma ka yi gargaɗi da shi ga waɗanda suke jin tsoron a tara su zuwa ga Ubangijinsu, ba su da wani masoyi baicinSa, kuma babu mai ceto, tsammaninsu, suna yin taƙawa"
        },
        {
            "chapter": 6,
            "verse": 52,
            "text": "Kuma kada ka kori waɗanda suke kiran Ubangijinsu safe da maraice, suna nufin yardarSa, babu wani abu daga hisabinsu a kanka, kuma babu wani abu daga hisabinka a kansu, har ka kore su ka kasance daga azzalumai"
        },
        {
            "chapter": 6,
            "verse": 53,
            "text": "Kuma kamar wannan ne, Muka fitini sashensu da sashe, domin su ce: \"Shin waɗannan ne Allah Ya yi falala a kansu daga tsakaninmu?\" Shin, Allah bai zama Mafi sani ba ga masu godiya"
        },
        {
            "chapter": 6,
            "verse": 54,
            "text": "Kuma idan waɗanda suke yin imani da ayoyinMu suka je maka, sai ka ce: \"Aminci ya tabbata a gareku; Ubangjinku Ya wajabta rahama ga kanSa, cewa lalle ne wanda ya aikata aibi da jahilci daga cikinku, sa'an nan kuma ya tuba daga bayansa, kuma ya gyara, to, lalle Shi, Mai gafara ne, Mai jin ƙai"
        },
        {
            "chapter": 6,
            "verse": 55,
            "text": "Kuma kamar wannan ne Muke bayyana ayoyi, daki-daki, kuma domin hanyar masu laifi ta bayyana"
        },
        {
            "chapter": 6,
            "verse": 56,
            "text": "Ka ce: \"Lalle ne ni, an hana ni in bauta wa waɗanda kuke kira daga baicin Allah.\" Ka cc: \"Ba ni bin son zuciyoyinku, (domin in na yi haka) lalle ne, na ɓace. A sa'an nan, kuma ban zama daga shiryayyu ba"
        },
        {
            "chapter": 6,
            "verse": 57,
            "text": "Ka ce: \"Lalle ne ina kan hujja daga Ubangjina, kuma kun ƙaryata (ni) game da Shi; abin da kuke neman gaugawarsa, ba ya wurina, hukunci kuwa bai zama ba face, ga Allah, Yana bayar da labarin gaskiya, kuma shi ne mafi alherin masu rarrabewa"
        },
        {
            "chapter": 6,
            "verse": 58,
            "text": "Ka ce: \"Lalle ne, da a wurina akwai abin da kuke neman gaugawa da shi, haƙiƙa da an hukunta al'amarin, a tsakanina da tsakaninku, kuma Allah Shi ne Mafi sani ga azzulumai"
        },
        {
            "chapter": 6,
            "verse": 59,
            "text": "Kuma a wurinSa mabudan gaibi suke, babu wanda yake sanin su face Shi, kuma Yana sanin abin da ke a cikin tudu da ruwa, kuma wani ganye ba ya faɗuwa, face Ya san shi, kuma babu wata ƙwaya a cikin duffan ƙasa, kuma babu ɗanye, kuma babu ƙeƙasasshe, face yana a cikin wani Littafi mai bayyanawa"
        },
        {
            "chapter": 6,
            "verse": 60,
            "text": "Kuma Shi ne wanda Yake karɓar rayukanku da dare, kuma Yana sanin abin da kuka yaga da rana, sa'an nan Yana tayar da ku a cikinsa, domin a hukunta ajali ambatacce sa'an nan kuma zuwa gare shi makomarku take, sa'an nan kuma Ya ba ku labari da abin da kuka kasance kuna aikatawa"
        },
        {
            "chapter": 6,
            "verse": 61,
            "text": "Kuma Shi ne Mai rinjaya bisa ga bayinSa, kuma Yana aikan masu tsaro a kanku, har idan mutuwa ta je wa ɗayanku, sai manzanninMu su karɓi ransa alhali su ba su yin sakaci"
        },
        {
            "chapter": 6,
            "verse": 62,
            "text": "Sa'an nan kuma a mayar da su zuwa ga Allah Ubangjinsu na gaskiya. To! A gare shi hukunci yake, kuma Shi ne Mafi gaugawar masu bincike"
        },
        {
            "chapter": 6,
            "verse": 63,
            "text": "Ka ce: \"Wane ne Yake tsirar da ku daga duhuhuwan tududa ruwa, kuna kiran Sa bisa ga ƙanƙan da kai Kuma a ɓoye: 'Lalle ne idan Ka tsirar da mu daga wannan (masifa), haƙiƙa, muna kasancewa daga masu godiya"
        },
        {
            "chapter": 6,
            "verse": 64,
            "text": "Ka ce: \"Allah ne Yake tsirar da ku daga gare ta, kuma daga dukan baƙin ciki sa'an nan kuma ku, kuna yin shirki"
        },
        {
            "chapter": 6,
            "verse": 65,
            "text": "Ka ce: \"Shi ne Mai iko a kan Ya aika da wata azaba a kanku daga bisanku, ko kuwa daga ƙarƙashin ƙafafunku, ko kuwa Ya gauraya ku ƙungiyoyi, kuma Ya ɗanɗana wa sashenku masifar sashe.\" \"Ka duba yadda Muke sarrafa ayoyi, tsammaninsu suna fahimta"
        },
        {
            "chapter": 6,
            "verse": 66,
            "text": "Kuma mutanenka sun ƙaryata (ka) game da Shi, alhali kuwa Shi ne gaskiya. Ka ce: \"Niban zama wakili a kanku ba"
        },
        {
            "chapter": 6,
            "verse": 67,
            "text": "Akwai matabbata ga dukan labari, kuma za ku sani"
        },
        {
            "chapter": 6,
            "verse": 68,
            "text": "Kuma idan ka ga waɗanda suke kutsawa a cikin ayoyinMu, to, ka bijire daga gare su, sai sun kutsa a cikin wani labari waninsa. Kuma imma dai shaiɗan lalle ya mantar da kai, to, kada ka zauna a bayan tunawa tare da mutane azzalumai"
        },
        {
            "chapter": 6,
            "verse": 69,
            "text": "Kuma babu wani abu daga hisabinsu (masu kutsawa a cikin ayoyin Allah (a kan masu taƙawa amma akwai tunatarwa (a kansu), tsammaninsu (masu kutsawar) za su yi taƙawa"
        },
        {
            "chapter": 6,
            "verse": 70,
            "text": "Kuma ka bar waɗanda suka riƙi addininsu abin wasa da wargi alhali rayuwar duniya ta ruɗe su, kuma ka tunatar game da shi (Alƙur'ani): Kada a jefa raia cikin halaka saboda abin da ya tsirfanta; ba shi da wani majiɓinci baicin Allah, kuma babu wani mai ceto; kuma, ko ya daidaita dukan fansa, ba za a karɓa ba daga gare shi. Waɗancan ne aka yanke wa tsammani saboda abin da suka tsirfanta; suna da wani abin sha daga ruwan zafi, da wata azaba mai raɗaɗi, saboda abin da suka kasance suna yi na kafirci"
        },
        {
            "chapter": 6,
            "verse": 71,
            "text": "Ka ce: \"Shin, za mu yi kiran abin da ba ya amfaninmu, baicin Allah, kuma ba ya cutar damu, kuma a mayar da mu a kan dugaduganmu, a bayan Allah Ya shiryar da mu kamar wanda shaiɗanu suka kayar da shi a cikin ƙasa, yana mai ɗimuwa, yana da abokaisuna kiran sa zuwa ga shiriya, 'Ka zo mana'\" Kace: \"Lalle ne, shiriyar Allah ita ce shiriya. Kuma an umurce mu, mu sallama wa Ubangijin talikai"
        },
        {
            "chapter": 6,
            "verse": 72,
            "text": "Kuma (an ce mana): Ku tsai da salla kuma ku bi shi (Allah) da taƙawa kuma Shi ne wanda Yake zuwa gare Shi ake tara ku"
        },
        {
            "chapter": 6,
            "verse": 73,
            "text": "Kuma Shi ne wanda Ya halitta sammai da ƙasa da mulkinSa, kuma a Ranar da Yake cewa: \"Ka kasance,\" sai abu ya yi ta kasancewa. MaganarSa ce gaskiya, kuma gare Shi mulki yake a Ranar da ake busa a cikin ƙaho. Masanin fake da bayyane ne, Kuma Shi ne Mai hikima Masani"
        },
        {
            "chapter": 6,
            "verse": 74,
            "text": "Kuma a lokacin da Ibrahima ya ce wa ubansa Azara: \"Shin, kana riƙon gumaka abubuwan bautawa? Lalle ni, ina ganin ka kai damuta- nenka, a cikin ɓata bayyananniya"
        },
        {
            "chapter": 6,
            "verse": 75,
            "text": "Kuma kamar wancan ne, Muke nuna wa Ibrahima mulkin sammai da ƙasa, kuma domin ya kasance daga masu yaƙini"
        },
        {
            "chapter": 6,
            "verse": 76,
            "text": "To, a lokacin da dare ya rufe a kansa, ya ga wani tauraro, ya ce: \"Wannan ne, ubangijina?\" Sa'an nan a lokacin da ya faɗi, ya ce: \"Ba ni son masu faɗuwa"
        },
        {
            "chapter": 6,
            "verse": 77,
            "text": "Sa'an nan a lokacin da ya ga wata yana mai bayyana, ya ce: \"Wannan ne Ubangijina?\" Sa'an nan a lokacin da ya faɗi, ya ce: \"Lalle ne idan Ubangijina bai shiryar da ni ba, haƙiƙa, ina kasancewa daga mutane ɓatattu"
        },
        {
            "chapter": 6,
            "verse": 78,
            "text": "Sa'an nan a lokacin da ya ga rana tana bayyana, ya ce: \"Wannan shi ne Ubangijina, wannan ne mafi girma?\" Sa'an nan a lokacin da ta faɗi, ya ce: \"Ya mutanena! Lalle ne ni barrantacce nake daga abin da kuke yi na shirki"
        },
        {
            "chapter": 6,
            "verse": 79,
            "text": "Lalle ne ni, na fuskantar da fuskata ga wanda, Ya ƙaga halittar sammai da ƙasa, ina mai karkata zuwa ga gaskiya, kuma ba ni cikin masu shirki"
        },
        {
            "chapter": 6,
            "verse": 80,
            "text": "Kuma mutanensa suka yi musu da shi. Ya ce: \"Shin kuna musu da ni a cikin sha'anin Allah, alhali kuwa Ya shiryai da ni? Kuma ba ni tsoron abin da kuke yin shirki da shi, face idan Ubangijina Ya so wani abu. Ubangijina Ya yalwaci dukkan kome da ilmi. Shin, ba za ku yi tunani ba"
        },
        {
            "chapter": 6,
            "verse": 81,
            "text": "Kuma yaya nake jin tsoron abin da kuka yi shirki da shi, kuma ba ku tsoron cewa lalle ne ku, kun yi shirki da Allah, abin da (Allah) bai saukar da wata hujja ba game da shi? To, wane ɓangare daga sashen biyu ne mafi cancanta da aminci, idan kun kasance kuna sani"
        },
        {
            "chapter": 6,
            "verse": 82,
            "text": "Waɗanda suka yi imani, kuma ba su gauraya imaninsu da zalunci ba, waɗannan suna da aminci, kuma su ne shiryayyu"
        },
        {
            "chapter": 6,
            "verse": 83,
            "text": "Kuma waccan ita ce hujjarMu, Mun bayar da ita ga Ibrahima a kan mutanensa. Muna ɗaukaka wanda Muka so da darajoji. Lalle ne Ubangijinka Mai hikima ne, Masani"
        },
        {
            "chapter": 6,
            "verse": 84,
            "text": "Kuma Muka ba shi Is'haƙa da Yaƙubu, dukansu Mun shiryar, kuma Nuhu Mun shiryar da shi a gabani, kuma daga zuriyarsa akwai Dawuda da Sulaimanu da Ayyuba, da Yusufu da Musa da Haruna, kuma kamar wancan ne Muke saka wa masu kyautatawa"
        },
        {
            "chapter": 6,
            "verse": 85,
            "text": "Da Zakariyya da Yahaya da Isa da Ilyasu dukansu daga salihai suke"
        },
        {
            "chapter": 6,
            "verse": 86,
            "text": "Da Isma'la da Ilyasa, a da Yunusa da Luɗu, kuma dukansu Mun fifita su a kan talikai"
        },
        {
            "chapter": 6,
            "verse": 87,
            "text": "Kuma daga ubanninsu, da zuriyarsu, da 'yan'uwansu, kuma Muka zaɓe su, kuma Muka shiryar da su zuwa ga hanya madaidaiciya"
        },
        {
            "chapter": 6,
            "verse": 88,
            "text": "Wancan ne shiryarwar Allah, Yana shiryar da wanda Yake so daga bayinSa. Kuma da sun yi shirki da haƙiƙa abin da suka kasance suna, aikatawa ya lalace"
        },
        {
            "chapter": 6,
            "verse": 89,
            "text": "Waɗancan ne waɗanda Muka bai wa Littafi da hukunci da Annabci. To idan waɗannan (mutane) sun kafirta da ita, to, haƙiƙa, Mun wakkala wasu mutane gare ta, ba su zama game da ita kafirai ba"
        },
        {
            "chapter": 6,
            "verse": 90,
            "text": "Waɗancan ne Allah Ya shiryar, saboda haka ka yi koyi da shiryarsu. Ka ce: \"Ba ni tambayar ku wata ijara. Shi (Alƙur'ani) bai zama ba face tunatarwa ga talikai"
        },
        {
            "chapter": 6,
            "verse": 91,
            "text": "Kuma ba su ƙaddara Allah a kan hakkin ƙaddara shi ba, a lokacin da suka ce: \"Allah bai saukar da kome ba ga wani mutum.\" Ka ce: \"Wane ne ya saukar da Littafi wanda Musa ya zo da shi, yana haske da shiriya ga mutane, kuna sanya shi takardu, kuna bayyana su, kuma kuna ɓoye mai yawa, kuma an sanar da ku abin da ba ku sani ba, ku da ubanninku?\" Ka ce: \"Allah,\" sa'an nan ka bar su a cikin sharholiyarsu suna wasa"
        },
        {
            "chapter": 6,
            "verse": 92,
            "text": "Kuma wannan Littafi ne, Mun saukar da shi, mai albarka ne, mai gaskata wanda yake a gabansa ne, kuma domin ka yi gargaɗi ga Uwar Alƙaryu (Makka) da wanda yake gefenta. Kuma waɗanda suke yin imani da Lahira suna imani da shi (Alƙur'ani), kuma su, a kan sallarsu, suna tsarewa"
        },
        {
            "chapter": 6,
            "verse": 93,
            "text": "Kuma wane ne mafi zalunci daga wanda ya ƙirƙira ƙarya ga Allah, ko kuwa ya ce: \"An yi wahayi zuwa gare ni,\" alhali kuwa ba a yi wahayin kome ba zuwa gare shi, da wanda ya ce: \"zan saukar da misalin abin da Allah Ya saukar?\" Kuma da ka gani, a lokacin da azzalumai suke cikin mayen mutuwa, kuma mala'iku suna masu shimfiɗa hannuwansu, (suna ce musu) \"Ku fitar da kanku; a yau ana saka muku da azabar wulaƙanci saboda abin da kuka kasance kuna faɗa, wanin gaskiya, ga Allah kuma kun kasance daga ayoyinSa kuna yin girman kai"
        },
        {
            "chapter": 6,
            "verse": 94,
            "text": "Kuma lalle ne haƙiƙa, kun zo Mana ɗai ɗai, kamar yadda Muka halitta ku a farkon lokaci. Kuma kun bar abin da Muka mallaka muku a bayan bayayyakinku, kuma ba Mu gani a tare da ku ba, macetanku waɗanda kuka riya cewa lalle ne su, a cikinku masu tarayya ne. Lalle ne, haƙiƙa, kome ya yanyanke a tsakaninku, kuma abin da kuka kasance kuna riyawa ya ɓace daga gare ku"
        },
        {
            "chapter": 6,
            "verse": 95,
            "text": "Lalle ne, Allah ne Mai tsagewar ƙwayar hatsi da kwalfar gurtsu. Yana fitar da mai rai daga mamaci, kuma (Shi) Mai fitar da mamaci ne daga mai rai, wannan ne Allah. To, yaya ake karkatar da ku"
        },
        {
            "chapter": 6,
            "verse": 96,
            "text": "Mai tsagewar safiya, kuma Ya sanya dare mai natsuwa, kuma da rana da wata a bisa lissafi. vwannan ne ƙaddarawar Mabuwayi Masani"
        },
        {
            "chapter": 6,
            "verse": 97,
            "text": "Kuma Shi ne Ya sanya muku taurari domin ku shiryu da su a cikin duffan tudu da ruwa. Lalle ne Mun bayyana ayoyi daki-daki, ga mutane waɗanda suke sani"
        },
        {
            "chapter": 6,
            "verse": 98,
            "text": "Kuma Shi ne Ya ƙaga halittarku daga rai guda, sa'an nan da mai tabbata da wanda ake ajewa. Lalle ne Mun bayyana ayoyi daki-daki, ga mutane waɗanda suke fahimta"
        },
        {
            "chapter": 6,
            "verse": 99,
            "text": "Kuma Shi ne Ya saukar da ruwa daga sama, Muka fitar da tsiron dukkan kome game da shi, sa'an nan Muka fitar da kore daga gare shi, Muna fitar da kwaya ɗamfararriya daga gare shi (koren), kuma daga dabino daga hirtsinta akwai dumbuje-dumbuje makusanta, kuma (Muka fitar) da gonaki na inabobi da zaituni da rummani, masu kama da juna da wasun masu kama da juna. Ku duba zuwa 'ya'yan itacensa, idan ya yi 'ya'yan, da nunarsa. Lalle ne a cikin wannan akwai ayoyi ga waɗanda suke yin imani"
        },
        {
            "chapter": 6,
            "verse": 100,
            "text": "Kuma suka sanya wa Allah abokan tarayya, aljannu, alhali kuwa (Shi) Ya halitta su. Kuma sun ƙirƙira masa ɗiya da 'ya'ya, ba da ilmi ba. TsarkinSa ya tabbata! Kuma Ya ɗaukaka daga abin da suke sifantawa"
        },
        {
            "chapter": 6,
            "verse": 101,
            "text": "Mafarin halittar sammai da ƙasa. Yaya ɗa zai zama a gare Shi alhali kuwa mata ba ta kasance ba, a gare Shi, kuma Ya halitta dukkan, kome, kuma Shi, game da dukan kome, Masani ne"
        },
        {
            "chapter": 6,
            "verse": 102,
            "text": "Wancan ne Allah Ubangijinku. Babu wani abin bautawa face Shi, Mahaliccin dukan kome. Saboda haka ku bauta Masa kuma Shi ne wakili a kan dukan, kome"
        },
        {
            "chapter": 6,
            "verse": 103,
            "text": "Gannai ba su iya riskuwarSa, kuma Shi Yana riskuwar gannai, kuma Shi ne Mai tausasawa, Masani"
        },
        {
            "chapter": 6,
            "verse": 104,
            "text": "Lalle ne abubuwan lura sun je muku daga Ubangijinku, to, wanda ya kula, to, domin kansa, kuma wanda ya makanta, to, laifi yana a kansa, kuma ni, a kanku, ba mai tsaro ba ne"
        },
        {
            "chapter": 6,
            "verse": 105,
            "text": "Kamar wannan ne Muke sarrafa ayoyi, kuma domin su ce: \"Ka karanta!\" Kuma domin Mu bayyana shi ga mutane waɗanda suna sani"
        },
        {
            "chapter": 6,
            "verse": 106,
            "text": "Ka bi abin da aka yi wahayi zuwa gare ka daga Ubangijinka; babu wani abin bautawa face Shi, kuma ka bijire daga masu shirki"
        },
        {
            "chapter": 6,
            "verse": 107,
            "text": "Kuma da Allah Ya so, da ba su yi shirki ba, kuma ba Mu, sanya ka mai tsaro a kansu ba, kuma ba kai ne wakili a kansu ba"
        },
        {
            "chapter": 6,
            "verse": 108,
            "text": "Kuma kada ku zagi waɗanda suke kira, baicin Allah, har su zagi Allah bisa zalunci, ba, da ilmi ba. Kamar wannan ne Muka ƙawata ga kowace al'umma aikinsu, sa'an nan zuwa ga Ubangijinsu makomarsu take, sa'an nan Ya ba su labari da abin da suka kasance suna aikatawa"
        },
        {
            "chapter": 6,
            "verse": 109,
            "text": "Kuma suka yi rantsuwa da Allah iyakar rantsuwoyinsu (cewa) lalle ne idan wata aya ta jemusu, haƙiƙa, suna yin imani da ita. Ka ce: \"Abin sani kawai, ayoyi a wurin Allah suke. Kuma mene nezai sanya ku ku sansance cewa, lalle ne su, idan ayoyin sun je, ba za su yi imani ba"
        },
        {
            "chapter": 6,
            "verse": 110,
            "text": "Kuma Muna jujjuya zukatansu da ganansu, kamar yadda ba su yi imani da shi ba a farkon lokaci kuma Muna barin su a cikin kutsawarsu, suna ɗimuwa"
        }
    ]
}
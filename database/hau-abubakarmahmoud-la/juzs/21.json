{
    "juzs": [
        {
            "chapter": 29,
            "verse": 46,
            "text": "Kada ku yi jayayya da mazowa Littafi sai fa da magana wadda ta fi kyau, sai fa waɗanda suka yi zalunci daga gare su, kuma ku ce, \"Mun yi imani da abin da aka saukar a gare mu kuma aka saukar a gare ku, kuma Abin bautawarmu da Abin bautawarku Guda ne, kama mu masu sallamawa ne a gare shi"
        },
        {
            "chapter": 29,
            "verse": 47,
            "text": "Kuma kamar haka Muka saukar da Littafi a gare ka, to, waɗannan da Muka bai wa Littafi sana imani da shi, daga cikin waɗannan akwai mai imani da shi, kuma babu mai musun ayoyinMu, face kafirai"
        },
        {
            "chapter": 29,
            "verse": 48,
            "text": "Kuma ba ka kasance kana karatun wani littafi ba a gabaninsa, kuma ba ka rubutunsa da damanka da haka ya auku, da masu ɓarna sun yi shakka"
        },
        {
            "chapter": 29,
            "verse": 49,
            "text": "A'a, shi ayoyi ne bayyanannu a cikin ƙirazan waɗanda aka bai wa ilmi. Kuma babu mai musun ayoyinMu face azzalumai"
        },
        {
            "chapter": 29,
            "verse": 50,
            "text": "Kuma suka ce: \"Don me ba a saukar masa da ayoi ba daga Ubangijinsa? \"Ka ce: \"Su ayoyi a wurin Allah kawai suke, kuma lalle ni mai gargaɗi kawai ne, mai bayyanawa"
        },
        {
            "chapter": 29,
            "verse": 51,
            "text": "Shin bai ishe su ba cewa lalle Mu, Mun saukar da Littafin akanka, ana karanta shi a kansu? Lalle a cikin wancan haƙiƙa akwai rahama da tunatawa ga mutanen da ke yin imani"
        },
        {
            "chapter": 29,
            "verse": 52,
            "text": "Ka ce: \"Allah Ya isa shaida a tsakanina da tsakaninku Yana sane da abin da ke a cikin sammai da ƙasa, kuma waɗanda suka yi imani da ɗarya kuma suka kafirta da Allah, waɗannan su nemasu hasara"
        },
        {
            "chapter": 29,
            "verse": 53,
            "text": "Kuma suna neman ka da gaggauta azaba, to, ba domin ajali ƙayyadadde ba, da azaba ta je musu kuma lalle da tana iske su bisa ia abke, alhali kuwa su ba su sani ba"
        },
        {
            "chapter": 29,
            "verse": 54,
            "text": "Suna neman ka da gaggauta azaba, kuma lalle Jahannama, tabbas, mai kewayewa ce gakafirai"
        },
        {
            "chapter": 29,
            "verse": 55,
            "text": "Ranar da azaba ke rufe su daga samansu da kuma ƙasan ƙafafunsu kuma Ya ce: \"Ku ɗanɗani abin da kuka kasance kuna aikatawa"
        },
        {
            "chapter": 29,
            "verse": 56,
            "text": "Ya bayiNa, waɗanda suka yi imani! Lalle fa ƙasaTa mai yalwa ce, sabada haka ku bauta Mini"
        },
        {
            "chapter": 29,
            "verse": 57,
            "text": "Kowane rai mai ɗanɗanar mutuwa ne, sa'an nan zuwa gare Mu ake mayar da ku"
        },
        {
            "chapter": 29,
            "verse": 58,
            "text": "Kuma waɗanda suka yi imani kuma suka aikata ayyukan ƙwarai, lalle za Mu zaunar da su daga cikin Aljanna a gidajen bene, ƙoramu na gudana daga ƙarƙashinsu, suna madawwama a cikinsu. To, madalla da sakamakon masu aikin ƙwarai"
        },
        {
            "chapter": 29,
            "verse": 59,
            "text": "Waɗanda suka yi haƙuri, kuma suna dogara ga Ubangijinsu kawai"
        },
        {
            "chapter": 29,
            "verse": 60,
            "text": "Kuma da yawa dabba wadda ba ta ɗaukar abincinta Allah Yana ciyar da ita tare da ku, kuma Shi ne Mai ji, Mai ilmi"
        },
        {
            "chapter": 29,
            "verse": 61,
            "text": "Lalle idan ka tambaye su: \"Wane ne ya halitta sammai da ƙasa kuma ya hore rana da wata?\" Lalle suna cewa Allah ne. TO, yaya ake karkatar da su"
        },
        {
            "chapter": 29,
            "verse": 62,
            "text": "A1lah ne ke shimfiɗa arziki ga wanda Yake so daga cikin bayinsa kuma Yana ƙuntatawa ga (wanda, Yake so). Lalle Allah, Masani ne ga dukan kome"
        },
        {
            "chapter": 29,
            "verse": 63,
            "text": "Kuma lalle idan ka tambaye su. \"Wane ne ya saukar da ruwa daga sama, har ya rayar da ƙasa game da shi a bayan mutuwarta?\" Lalle suna cewa, \"Allah ne.\" Ka ce: \"Godiya ta tabbata ga Allah.\" A'a, mafi yawansu ba su hankalta"
        },
        {
            "chapter": 29,
            "verse": 64,
            "text": "Kuma wannan rayuwa ta duniya ba ta zamo ba, face abar shagala da wasa kuma lalle Lahira tabbas, ita ce rayuwa, da sun kasance suna sani"
        },
        {
            "chapter": 29,
            "verse": 65,
            "text": "To, a lokacin da suka shiga cikin jirgin ruwa, sun kirayi Allah suna masu tsarkake addini a gare shi, to, a lokacin da Ya tsirar da su zuwa ga tudun ƙasa, sai ga su suna shirki"
        },
        {
            "chapter": 29,
            "verse": 66,
            "text": "Domin su kafirce wa abin da Muka ba su kuma domin su ji daɗi sa'an nan kuma za su sani"
        },
        {
            "chapter": 29,
            "verse": 67,
            "text": "Shin, ba su ga cewa, lalle Mun sanya Hurumi amintacce ba alhali kuwa ana fisge mutane a gefensu? Shin, da ɓataccen abu suke imani kuma da ni'imarAllah suka kafirta"
        },
        {
            "chapter": 29,
            "verse": 68,
            "text": "Kuma wane ne ya fi zalunci bisa ga wanda ya ƙirƙira ƙarya ya jingina ta ga Allah, ko kuma ya ƙaryata gaskiya a lokacin da ta je masa? Ashe a cikin Jahannama babu mazauna ga kafirai"
        },
        {
            "chapter": 29,
            "verse": 69,
            "text": "Kuma wadannan da suka yi ƙoƙari ga neman yardarMu, lalle Muna shiryar da su ga hanyoyinMu, kuma lalle Allah, tabbas, Yana tare da masu kyautatawa (ga addininsu)"
        },
        {
            "chapter": 30,
            "verse": 1,
            "text": "L. M"
        },
        {
            "chapter": 30,
            "verse": 2,
            "text": "An rinjayi Rumawa"
        },
        {
            "chapter": 30,
            "verse": 3,
            "text": "A cikin mafi kusantar ƙasarsu, kuma su, a bayan rinjayarsu, za sn rinjaya"
        },
        {
            "chapter": 30,
            "verse": 4,
            "text": "A cikin'yan shekaru. Al'amari na Allah ne a gabanin kome da bayansa, kuma a ranar nan muminai za su yi farin ciki"
        },
        {
            "chapter": 30,
            "verse": 5,
            "text": "Da taimakon Allah Yana taimakon wanda Yake so. Kuma Shi ne Mabuwayi, Mai jin ƙai"
        },
        {
            "chapter": 30,
            "verse": 6,
            "text": "Wa'adin Allah, Allah ba ya saɓawa ga wa'adinsa, kuma amma mafi yawan mutane ba su sani ba"
        },
        {
            "chapter": 30,
            "verse": 7,
            "text": "Suna sanin bayyanannar rayuwar duniya, alhali kuwa su shagalallu ne daga rayuwar Lahira"
        },
        {
            "chapter": 30,
            "verse": 8,
            "text": "Shin, ba su yi tunani ba a cikin zukatansu cewa Allah bai halitta sammai da ƙasa ba da abin da ke tsakaninsu, face da gaskiya da ajali ambatacce? Kuma lalle masu yawa daga mutane kafirai ne ga gamuwa da Ubangijinsu"
        },
        {
            "chapter": 30,
            "verse": 9,
            "text": "Shin, kuma ba su yi tafiya ba, a cikin ƙasa domin su gani yadda aƙibar waɗanda ke a gabaninsu ta kasance? Sun kasance mafiya ƙarfi daga gare su kuma suka nomi ƙasa suka raya ta fiye da yadda suka raya ta, kuma manzanninsu suka je musu da hujjoji bayyanannu. Sabo da haka Allah ba Ya yiwuwa Ya zalunce su, amma kansu suka kasance suna zalunta"
        },
        {
            "chapter": 30,
            "verse": 10,
            "text": "Sa'an nan aƙibar waɗannan da suka aikata mugun aiki ta kasance mafi muni, watau sun ƙaryata game da ayoyin Allah, kuma suka kasance suna izgili da su"
        },
        {
            "chapter": 30,
            "verse": 11,
            "text": "Allah ne ke fara yin halitta, sa'an nan Ya sake ta sa'an nan zuwa gare Shi ake mayar da ku"
        },
        {
            "chapter": 30,
            "verse": 12,
            "text": "Kuma a ranar da sa'a ke tsayuwa, masu laifi za su kasa magana"
        },
        {
            "chapter": 30,
            "verse": 13,
            "text": "Kuma ba su da masu ceto daga abubuwan shirkinsu, kuma snn kasance masu kafircewadaga abubuwan shirkinsu"
        },
        {
            "chapter": 30,
            "verse": 14,
            "text": "Kuma a ranar da Sa'a ke tsayuwa, a ranar nan mutane ke farraba"
        },
        {
            "chapter": 30,
            "verse": 15,
            "text": "To, amma waɗanda suka yi imani, kuma suka aikata ayyukan ƙwarai to su ana faranta musu rayuka, a cikin wani lambu"
        },
        {
            "chapter": 30,
            "verse": 16,
            "text": "Kuma waɗanda suka kafirta, kuma suka ƙaryata, game da ayoyinMu da kuma haɗuwa da Ranar Lahira, to, waɗancan ana halartar da su a cikin azaba"
        },
        {
            "chapter": 30,
            "verse": 17,
            "text": "Saboda haka tsarkakewa ta tabbata ga Allah a lokacin da kuke shiga maraice, da lokacin da kuke shiga safiya"
        },
        {
            "chapter": 30,
            "verse": 18,
            "text": "Kuma Shi ne da godiya, a cikin sammai da ƙasa kuma da lokacin yamma da lokacin zawali"
        },
        {
            "chapter": 30,
            "verse": 19,
            "text": "Yana fitar da mai rai daga matacce kuma Yana fitar da matacce daga mai rai, kuma Yana rayar da ƙasa a bayan mutuwarta. Kuma haka ake fitar da ku"
        },
        {
            "chapter": 30,
            "verse": 20,
            "text": "Kuma akwai daga ayoyinSa, Ya halitta ku daga turɓaya, sai ga ku kun zama mutum, kuna watsuwa"
        },
        {
            "chapter": 30,
            "verse": 21,
            "text": "Kuma akwai daga ayoyinsa, Ya halitta muku matan aure daga kanku, domin ku natsu zuwa gare ta, kuma Ya sanya soyayya da rahama a tsakaninku. Lalle a cikin wancan akwai ayoyi ga mutane masu yin tunani"
        },
        {
            "chapter": 30,
            "verse": 22,
            "text": "Kuma akwai daga ayoyinSa halittar sammai da ƙasa da saɓa, war harsunanku, da launukanku. Lalle a cikin wannan akwai ayoyi ga masu ilmi"
        },
        {
            "chapter": 30,
            "verse": 23,
            "text": "Kuma akwai daga cikin ayoyinSa, barcinku a cikin dare da rana, da nemanku ga falalarsa. Lalle a cikin wannan akwai ayoyi ga mutane masu saurarawa"
        },
        {
            "chapter": 30,
            "verse": 24,
            "text": "Kuma akwai daga cikin ayoyinSa, Ya nuna muku walƙiya a kan tsoro da ɗammani kuma Ya dinga saukar da ruwa daga sama Sa'an nan Ya rayar da ƙasa game da shi a bayan mutuwarta. Lalle a cikin wannan akwai ayoyi ga mutane masu hankaltawa"
        },
        {
            "chapter": 30,
            "verse": 25,
            "text": "Kuma akwai daga ayoyinsa, tsayuwar sama da asƙa bisa umurninsa, sa'an nan idan Ya kira ku, kira ɗaya, daga ƙasa, sai ga ku kuna fita"
        },
        {
            "chapter": 30,
            "verse": 26,
            "text": "Kuma wanda ke cikin sammai da ƙasa Nasa ne shi kaɗai. Dukansu masu tawali'u ne a gare Shi"
        },
        {
            "chapter": 30,
            "verse": 27,
            "text": "Kuma Shi ne Wanda Ya fara halitta, sa'an nan Ya sake ta kuma sakewarta ta fi sauƙi a gare shi. Kuma Yana da misali wanda ya fi ɗaukaka a cikin sammai da ƙasa kuma Shi ne Mabuwayi, Mai jin ƙai"
        },
        {
            "chapter": 30,
            "verse": 28,
            "text": "Ya buga muku wani misali daga kanku. Ko kuna da abokan tarewa, daga cikin bayin da hannayenku na dama suka mallaka, a cikin arzikinku, watau ku zama daidai a ciki kuna tsoron su kamar tSoronku ga kanku? Haka dai Muke bayyana ayoyi, daki-daki, ga mutane masu hankaltawa"
        },
        {
            "chapter": 30,
            "verse": 29,
            "text": "A'aha! waɗanda suka yi za1unci sun bi son zuciyoyinsu, ba tare da wani ilmi ba. To wane ne zai shiryar da wanda Allah Ya ɓatar, kuma ba su da waɗansu mataimaka"
        },
        {
            "chapter": 30,
            "verse": 30,
            "text": "Saboda haka, ka tsayar da fuskarka ga addini, kana mai karkata zuwa ga gaskiya, halittar Allah da Ya halitta mutane a kanta. Babu musanyawa ga halittar Allah, wannan shi ne addini madaidaici kuma amma mafi yawan mutane ba su sani ba"
        },
        {
            "chapter": 30,
            "verse": 31,
            "text": "Kuna masu mai da al'amari gare Shi, kuma ku bi Shi dataƙawa, kuma ku tsayar da salla, kuma kada ku kasance daga mushirikai"
        },
        {
            "chapter": 30,
            "verse": 32,
            "text": "Watau waɗanda suka rarrabe addininsu kuma suka kasance ƙungiya-ƙungiya, kowace ƙungiya tana mai farin ciki da abin da ke a gare ta kawai"
        },
        {
            "chapter": 30,
            "verse": 33,
            "text": "Kuma idan cuta ta shafi mutane, sai su kirayi Ubangijinsu, suna masu mai da al'amari gare Shi, sa'an nan idan Ya ɗanɗana musu wata rahama daga gare Shi, sai ga wani ɓangare daga gare su suna shirki da Ubangijinsu"
        },
        {
            "chapter": 30,
            "verse": 34,
            "text": "Domin su kafirta dl abin da Muka ba su. To ku ji daɗi kaɗan Sa'an nan za ku, sani"
        },
        {
            "chapter": 30,
            "verse": 35,
            "text": "Ko Mun saukar da wani dali li a gare su? Shi kuwa yana magana da abin da suka kasance suna shirkin da shi"
        },
        {
            "chapter": 30,
            "verse": 36,
            "text": "Kuma idan Muka ɗanɗana wa mutane wata rahama, sai su yi farin ciki da ita kuma idan cuta ta same su, saboda abin da hannayensu suka gabatar, sai ga su suna yanke ƙauna"
        },
        {
            "chapter": 30,
            "verse": 37,
            "text": "Shin, kuma ba su gani ba cewa Allah na shimfida arziki ga wanda Yake so kuma Yana ƙuntatawa? Lalle a cikin wancan akwai ayoyi ga mutane masu yin imani"
        },
        {
            "chapter": 30,
            "verse": 38,
            "text": "Saboda haka ka bai wa zumu hakkinsa da miskinai da ɗan hanya, wannan shi ne alheri ga waɗanda ke nufin yardar Allah kuma waɗancan su ne masu samun babban rabo"
        },
        {
            "chapter": 30,
            "verse": 39,
            "text": "Kuma abin da kuka bayar na riba domin ya ƙaru a cikin dukiyar mutane to, ba zai ƙaru ba, a wurin Allah. Kuma abin da kuka bayar na zakka, kana nufin yardar Allah to (masu yin haka) waɗancan su ne masu ninkawa (ga dukiyarsu)"
        },
        {
            "chapter": 30,
            "verse": 40,
            "text": "Allah ne Wanda Ya halitta ku, sa'an nan Ya azurta ku, sa'an nan Ya matar da ku, sa'an nan Ya rayar da ku. Ashe, daga cikin abubuwan shirkinku akwai wanda ke aikata wani abu daga waɗannan ahubuwa? Tsarki ya tabbata ga Allah, kuma Ya ɗaukaka bisa ga abin da suke yi na shirki"
        },
        {
            "chapter": 30,
            "verse": 41,
            "text": "¥arna ta bayyana a cikin ƙasa da teku, saboda abin da hannayen mutane suka aikata. Domin Allah Ya ɗanɗana musu sashin abin da suka aikata, ɗammaninsu za su komo"
        },
        {
            "chapter": 30,
            "verse": 42,
            "text": "Ka ce: \"Ku tafi a cikin ƙasa sa'an nan ku dubi yadda aƙibar waɗanda suka kasance a gabaninku ta kasance. Mafi yawansu sun kasance masu yin shirki"
        },
        {
            "chapter": 30,
            "verse": 43,
            "text": "Saboda haka, ka tsayar da fuskarka ga addini madaidaici a gabanin wani yini ya zo, babu makawa gare Shi daga Allah, a ranar nan mutane suna tsagewa (su rabu biyu)"
        },
        {
            "chapter": 30,
            "verse": 44,
            "text": "Wanda ya kafirta, to, kafircinsa na kansa, kuma wanda ya aikata aikin ƙwarai, to, saboda kansu suke yin shimfiɗa"
        },
        {
            "chapter": 30,
            "verse": 45,
            "text": "Domin Ya saka wa waɗanda suka yi imani, kuma suka aikata ayyukan ƙwarai, daga falalarSa. Lalle Allah ba Ya son kafirai"
        },
        {
            "chapter": 30,
            "verse": 46,
            "text": "Kuma akwai daga ayoyinSa, ya aika iskoki masu bayar da bushara kuma domin Ya ɗanɗana muku daga rahamarSa, kuma domin jiragen ruwa su gudana da umurninSa, kuma domin ku nema daga falalarSa, fatanku za ku gode"
        },
        {
            "chapter": 30,
            "verse": 47,
            "text": "Kuma lalle Mun aiki waɗansu Manzanni a gabaninka, zuwa ga mutanensu sai suka je musu da hujjoji, bayyanannu, sa'an nan Muka azabtar da waɗanda suka yi laifi, kuma ya kasance tabbatacce taimakon muminai wajibi ne a kan mu"
        },
        {
            "chapter": 30,
            "verse": 48,
            "text": "Allah ne Wanda ke aika iskoki, sai su motsar da girgije, sa'an nan Ya shimfiɗa shi a cikin sama yadda Yake so, kuma Ya sanya shi wani ɓaɓɓake, sa'an nan ka ga ruwa na fita daga tsakaninsa. Sa'an nan idan Allah Ya sami waɗanda Ya so daga bayinsa, Sai ga su suna bushara da shi"
        },
        {
            "chapter": 30,
            "verse": 49,
            "text": "Kuma ko da sun kasance a gabanin a saukar da shi a kansu, kusa-kusa, suna baƙin ciki hai ba su iya magana"
        },
        {
            "chapter": 30,
            "verse": 50,
            "text": "Sai ka dubi alamomin rahamar Allah yadda Yake rayar da ƙasa a bayan mutuwarta. Lalle wannan (Mai wannan aiki), tabbas, Mai rayar da halitta ne, kuma Shi Mai ikon yi ne a kan kome"
        },
        {
            "chapter": 30,
            "verse": 51,
            "text": "Kuma lalle idan Mun aika wata iska, suka ganta fatsifatsi, lalle za su yini a bayansa suna kafirta"
        },
        {
            "chapter": 30,
            "verse": 52,
            "text": "Saboda haka, kai, ba ka jiyar da matattu kira, kuma ba ka jiyar da kurame kira idan sun juya baya suna gudu"
        },
        {
            "chapter": 30,
            "verse": 53,
            "text": "Kuma ba ka zamo mai shiryar da makafi ba daga ɓatarsu, ba ka jiyarwa face wanda ke yin imani da ayoyinMu, watau su ne masu miƙa wuya, su sallama"
        },
        {
            "chapter": 30,
            "verse": 54,
            "text": "Allah ne Ya halitta ku daga rauni, sa'an nan Ya sanya wani ƙarfi a bayan wani rauni, sa'an nan Ya sanya wani rauni da furfura a bayan wani ƙarfi, Allah na halitta abin da Ya so, kuma Shi ne Mai ilmi, Mai ikon yi"
        },
        {
            "chapter": 30,
            "verse": 55,
            "text": "Kuma a ranar da Sa'a ke tsayuwa, masu laifi na rantsuwa: Ba su zauna a cikin kabari ba face sa'a guda. Kamar haka suka kasance ana karkatar da su"
        },
        {
            "chapter": 30,
            "verse": 56,
            "text": "Kuma waɗanda aka bai wa ilmi da imani suka ce: \"Lalle, haƙiƙa kun zauna a cikin Littafin Allah, har zuwa ranar tayarwa, to, kuma wannan ita ce ranar tayarwar, kuma amma ku, kun kasance ba ku sani ba"
        },
        {
            "chapter": 30,
            "verse": 57,
            "text": "To, a ranar da uzurin waɗanda suka yi zalunci ba ya amfaninsu, kuma ba a neman yardarsu"
        },
        {
            "chapter": 30,
            "verse": 58,
            "text": "Kuma lalle tabbas Mun buga kowane irin misali ga mutane a cikin wannan Alƙur'ani, kuma lalle idan ka je musu da kowace aya, lalle, waɗanda suka kafirta za su ce \"Ku, ba kome kuke ba face masu barua"
        },
        {
            "chapter": 30,
            "verse": 59,
            "text": "Kamar haka Allah Yake shafe haske a kan zukatan waɗanda ba su sani ba"
        },
        {
            "chapter": 30,
            "verse": 60,
            "text": "Saboda haka ka yi haƙuri lalle wa'adin Allah gaskiya ne, kuma kada waɗanda ba su da yaƙini su sassabce maka hankali"
        },
        {
            "chapter": 31,
            "verse": 1,
            "text": "L. M"
        },
        {
            "chapter": 31,
            "verse": 2,
            "text": "Waɗancan ayoyin Littafin ne mai hikima"
        },
        {
            "chapter": 31,
            "verse": 3,
            "text": "Shiriya da rahama ne ga masu kyautatawa"
        },
        {
            "chapter": 31,
            "verse": 4,
            "text": "Waɗanda ke tsai da salla kuma suna ɓayar da zakka kuma su, suna yin imanin yaƙini, ga lahira"
        },
        {
            "chapter": 31,
            "verse": 5,
            "text": "Waɗannan suna a kan shiriya ta daga Ubangijinsu kuma waɗannan su ne masu babban rabo"
        },
        {
            "chapter": 31,
            "verse": 6,
            "text": "Kuma akwai daga cikin mutane wanda ke sayen tatsuniyoyi domin ya ɓatar da mutane daga hanyar Allah, ba da wani ilmi ba, kuma ya riƙe ta abin izgili! Waɗancan suna da wata azaba mai wulakantawa"
        },
        {
            "chapter": 31,
            "verse": 7,
            "text": "Kuma idan an karanta ayoyinMu a gare shi, sai ya juya baya, yana mai girman kai, kamar dai bai saurare su ba kamar dai akwai wani danni a kan kunnuwansa! To, ka yi masa bushara da azaba mai raɗaɗi"
        },
        {
            "chapter": 31,
            "verse": 8,
            "text": "Lalle, waɗanda suka yi imani, kuma suka aikata ayyukan ƙwarai, suna da gidajen Aljannar ni'ima"
        },
        {
            "chapter": 31,
            "verse": 9,
            "text": "Suna dawwama a cikinsu Allah Ya yi alkawarin, Ya tabbatar da shi. Kuma shi ne Mabuwayi, Mai hikima"
        },
        {
            "chapter": 31,
            "verse": 10,
            "text": "(Allah) Ya halitta sammai, ba da ginshiƙi wanda kuke gani ba, kuma Ya jefa duwatsu masu kafuwa a cikin ƙasa, domin kada ta karkata da ku kuma Ya watsa daga kowanc irin dabba a cikinta, kuma Mun saukar da ruwa daga sama, sa'an nan Muka tsirar a cikinta, daga kowane nau'i biyu (nami; i da mace) mai ban sha'awa"
        },
        {
            "chapter": 31,
            "verse": 11,
            "text": "Wannan shi ne halittar Allah. To ku nuna mini, \"Mene ne waɗanan da ba Shi ba suka halitta? A'a, azzalumai suna a cikin ɓata bayyananna"
        },
        {
            "chapter": 31,
            "verse": 12,
            "text": "Kuma lalle haƙiƙa Mun bai wa Luƙman hikima. (Muka ce masa) Ka gode wa Allah, kuma wanda ya gode, to yana godewa ne domin kansa kawai kuma wanda ya kafirta, to, lalle, Allah Mawadaci ne, Godadde"
        },
        {
            "chapter": 31,
            "verse": 13,
            "text": "Kuma a lokacin da Luƙman ya ce wa ɗansa, alhali kuwa yana yi masa wa'azi, \"Ya ƙaramin ɗana! Kada ka yi shirki game da Allah. Lalle shirki wani zalunci ne mai girma"
        },
        {
            "chapter": 31,
            "verse": 14,
            "text": "Kuma Mun yi wasiyya ga mutum game da mahaifansa biyu; uwarsa ta ɗauke shi a cikin rauni a kan wani rauni, kuma yayensa a cikin shekaru biyu (Muka ce masa) \"Ka gode Mini da kuma mahaifanka biyu. Makoma zuwa gare Ni kawai take"
        },
        {
            "chapter": 31,
            "verse": 15,
            "text": "Kuma idan mahaifanka suka tsananta maka ga ka yi shirki game da Ni, ga abin da ba ka da ilmi gare shi, to, kada ka yi musu ɗa'a. Kuma ka abuce su a cikin duniya gwargwadon shari'a, kuma ka bi hanyar wanda ya mayar da al'amari zuwa gare Ni, sa'an nan zuwa gare Ni makomarku take sa'an nan In ba ku labari game da abin da kuka kasance kuna aikatawa"
        },
        {
            "chapter": 31,
            "verse": 16,
            "text": "Ya ƙaramin ɗana! Lalle ita idan gwargwadon ƙwayar komayya ce ta kasance, to, ta kasance a cikin wani falalen dutse, ko a cikin sammai, ko a cikin ƙasa, Allah zai kawo ta Lalle Allah Mai tausasawa ne, Masani"
        },
        {
            "chapter": 31,
            "verse": 17,
            "text": "Ya ƙaramin ɗana! Ka tsai da salla, kuma ka yi umurni da abin da aka sani, kuma ka yi hani daga abin da ba a sani ba, kuma ka yi haƙuri a kan abin da ya same ka. Lalle, wancan yana daga muhimman al'amura"
        },
        {
            "chapter": 31,
            "verse": 18,
            "text": "Kada ka karkatar da kundukukinka ga mutane, kada ka yi tafiya a cikin ƙasa kana mai nuna faɗin rai. Lalle, Allah ba Ya son dukan mai taƙama, mai alfahari"
        },
        {
            "chapter": 31,
            "verse": 19,
            "text": "Kuma ka tsakaita a tafiyarka, kuma ka runtse ga sautinka. Lalle mafi munin sautuka haƙiƙa shi ne sautin jakuna"
        },
        {
            "chapter": 31,
            "verse": 20,
            "text": "Ashe, ba ku gani ba, cewa Allah Ya hore muku abin da ke a cikin sammai da abin da ke a cikin ƙasa, kuma Ya zuba ni'imominsa a kanku, bayyanannu da ɓoyayyu? Kuma akwai daga mutane wanda ke yin jidali ga al'amarin Allah, ba da wani ilmi ba, kuma ba da wata shiriya ba, kuma ba da wani littafi mai haskakawa ba"
        },
        {
            "chapter": 31,
            "verse": 21,
            "text": "Kuma idan aka ce musu, \"Ku bi abin da Allah ya saukar,\" sai su ce: \"A'a, muna bin abin da muka sami ubanninmu a kansa.\" shin ko da Shaiɗan na kiran su ne zuwa ga azabar sa'ir"
        },
        {
            "chapter": 31,
            "verse": 22,
            "text": "kuma wanda ya mika fuskarsa zuwa ga Allah, alhali kuma yana mai kyautatawa, to, lalle ya yi riƙo ga igiya amintacciya. Kuma zuwa ga Allah aƙibar al'amura take"
        },
        {
            "chapter": 31,
            "verse": 23,
            "text": "Kuma wanda ya kafirta, to, kada kafircinsa ya baƙanta maka rai, zuwa gare Mu makomarsu take, sa'an nan Mu ba su labari game da abin da suka aikata. Lalle Allah, Masani ne ga abin da ke a cikin ƙiraza"
        },
        {
            "chapter": 31,
            "verse": 24,
            "text": "Muna jishe su dadi kaɗan sa'an nan Mu tilasta su ga shiga zuwa azaba kakkaura"
        },
        {
            "chapter": 31,
            "verse": 25,
            "text": "Kuma lalle, idan ka tambaye su, \"Wane ne ya halitta sammai da kasa?\" Lalle za su ce: \"Allah ne.\" Ka ce: \"Godiya ta tabbata ga Allah\" A'a, mafi yawansu ba su sani ba"
        },
        {
            "chapter": 31,
            "verse": 26,
            "text": "Abin da yake a cikin sammai da ƙasa duka na Allah kawai ne. Lalle, Allah Shi ne Mawadaci, Godadde"
        },
        {
            "chapter": 31,
            "verse": 27,
            "text": "Kuma da dai abin da ke a cikin ƙasa duka, na itace, ya zama alƙalumma, kuma teku tana yi masa tawada, a bayansa da waɗansu tekuna bakwai kalmomin Allah ba za su ƙare ba. Lalle, Allah Mabuwayi ne, Mai hikima"
        },
        {
            "chapter": 31,
            "verse": 28,
            "text": "Halittarku ba ta zama ba, kuma tayar da ku bai zama ba, face kamar rai guda. Lalle, Allah Mai ji ne, Mai gani"
        },
        {
            "chapter": 31,
            "verse": 29,
            "text": "Ashe, ba ku ga, lalle, Allah Yana shigar da dare a cikin rana ba, kuma Yana shigar da rana a cikin dare kuma Ya hore rana da wata kowane yana gudana zuwa a ajali ambatacce kuma lalle Allah Masani ne ga abin da kuke aikatawa"
        },
        {
            "chapter": 31,
            "verse": 30,
            "text": "Wannan fa domin Allah Shi ne Gaskiya, kuma abin da suke kira wanda ba Shi ba, shi ne ƙarya, kuma lalle, A1lah shi ne Maɗaukaki, Mai girma"
        },
        {
            "chapter": 31,
            "verse": 31,
            "text": "Ashe, ba ka ga lalle jirgin ruwa na gudana ba a cikin teku da ni'imar Allah domin Ya nuna muku daga ayoyinSa? Lalle a cikin wancan akwai ayoyi ga dukan mai haƙuri, mai godiya"
        },
        {
            "chapter": 31,
            "verse": 32,
            "text": "Kuma idan taguwar ruwa, kamar duwatsu, ta rufe su, sai su kira Allah suna tsarkakewar addini a gare shi. To, a lokacin da Ya tsirar da su zuwa ga tudu, sai daga cikinsu akwai mai taƙaitawa kuma babu mai musun ayoyinMu face dukkan mayaudari mai yawan kafirci"
        },
        {
            "chapter": 31,
            "verse": 33,
            "text": "Ya ku mutane! Ku bauta wa Ubangijinku da taƙawa, kuma ku ji tsoron wani yini, ranar da wani mahaifi ba ya saka wa abin haifuwarsa da kome kuma wani abin haifuwa ba ya saka wa mahaifinsa da kome. Lalle wa'adin Allah gaskiya ne. Saboda haka, kada wata rayuwa ta kusa ta rude ku, kuma kada maruɗin nan ya ruɗe ku game da Allah"
        },
        {
            "chapter": 31,
            "verse": 34,
            "text": "Lalle, Allah a wurinsa kawai sanin sa'a yake, kuma Yana saukar da girgije, kuma Yana sanin abin da yake a cikin mahaiffannai kuma wani rai bai san abin da yake aikatawa a gobe ba, kuma wani rai bai san a wace ƙasa yake mutuwa ba. Lalle Allah Masani ne Mai ƙididdidigewa"
        },
        {
            "chapter": 32,
            "verse": 1,
            "text": "L. M"
        },
        {
            "chapter": 32,
            "verse": 2,
            "text": "Saukar da Littafin babu shakka a gare shi, daga Ubangijin talikai yake"
        },
        {
            "chapter": 32,
            "verse": 3,
            "text": "Ko suna cewa (Muhammadu ne) ya ƙirƙira shi? A'a, shi ne gaskiya daga Ubangijinka, domin ka yi gargaɗi ga mutane waɗanda wani mai gargaɗi bai je musu ba a gabaninka, fatan za su shiryu"
        },
        {
            "chapter": 32,
            "verse": 4,
            "text": "Allah ne wanda Ya halitta sammai da ƙasa da abin da yake a tsakaninsu a cikin kwanuka shida, sa'an nan Ya daidaita a kan Al'arshi. Ba ku da, baicin Shi, wani majiɓinci kuma babu wani maceci. Shin, ba za ku yi tunani ba"
        },
        {
            "chapter": 32,
            "verse": 5,
            "text": "Yana shirya al'amari daga sama zuwa ga ƙasa, sa'an nan ya taka zuwa gare Shi a cikin yini, wanda gwargwadonsa shekaru dubu ne ga abin da kuke lissafawa"
        },
        {
            "chapter": 32,
            "verse": 6,
            "text": "Wannan shi ne Masanin fake da bayyane, Mabuwayi, Mai jinƙai"
        },
        {
            "chapter": 32,
            "verse": 7,
            "text": "Wanda Ya kyautata kome, Wanda Ya halitta shi. Shi ne kuma Ya fara halittar mutum daga laka"
        },
        {
            "chapter": 32,
            "verse": 8,
            "text": "Sa'an nan Ya sanya ɗiyansa daga wani asali na wani ruwa wulakantacce"
        },
        {
            "chapter": 32,
            "verse": 9,
            "text": "Sa'an nan Ya daidaita shi, kuma Ya hura a cikinsa, daga ruhinSa kuma Ya sanya muku ji, da ganunuwa da zukata. Godiyarku kaɗan ce ƙwarai"
        },
        {
            "chapter": 32,
            "verse": 10,
            "text": "Kuma suka ce: \"Shin, idan mun ɓace a cikin ƙasa, shin, lalle mu, tabbas ne muna zama a cikin wata halitta sabuwa?\" A'a, su game da gamuwa da Ubangijinsu kafirai"
        },
        {
            "chapter": 32,
            "verse": 11,
            "text": "Ka ce: \"Mala, ikin mutuwa ne. wanda aka wakkala a gare ku, shi ne ke karɓar rayukanku. Sa'an nan zuwa ga Ubangijinku ake mayar da ku"
        },
        {
            "chapter": 32,
            "verse": 12,
            "text": "Kuma da ka gani a lokacin da masu laifi suke masu sunkuyar da kawunansu a wurin Ubangijinsu, \"Ya Ubangijinmu! Mun gani, kuma mun ji, to, Ka mayar da mu mu aikata aiki na ƙwarai. Lalle mu masu yaƙini ne"
        },
        {
            "chapter": 32,
            "verse": 13,
            "text": "Kuma da Mun so da Mun bai wa kowane rai shiriyarsa to, amma magana ta tabbata daga gare Ni! Lalle ne Ina cika Jahannama daga aljannu da mutane gaba ɗaya"
        },
        {
            "chapter": 32,
            "verse": 14,
            "text": "To, ku ɗanɗana saboda abin da kuka manta na haɗuwa da ranarku wannan. Lalle Mu ma Mun manta da ku, kuma ku danɗani azabar dawwama saboda abin da kuka kasance kuna aikatawa"
        },
        {
            "chapter": 32,
            "verse": 15,
            "text": "Waɗanda ke imani da ayoyinMu kawai, su ne waɗanda idan aka karanta musu ayoyinMu sai su faɗi suna masu sujada kuma su yi tasbihi game da gode wa Ubangijinsu, alhali kuwa su ba su yin girman kai"
        },
        {
            "chapter": 32,
            "verse": 16,
            "text": "Sasanninsu na nisanta daga wuraren kwanciya, suna kiran Ubangijinsu bisa ga tsoro da ɗammani, kuma suna ciryawa daga abin da Muka azurta su"
        },
        {
            "chapter": 32,
            "verse": 17,
            "text": "Saboda haka wani rai bai san abin da aka ɓoye musu ba, na sanyin idanu, domin sakamako ga abin da suka kasance suna aikatawa"
        },
        {
            "chapter": 32,
            "verse": 18,
            "text": "Shin, wanda ya zama mumini yana kamar wanda ya zama fasiƙi? Ba za su yi daidai ba"
        },
        {
            "chapter": 32,
            "verse": 19,
            "text": "Amma waɗanda suka yi imani, kuma suka aikata ayyukan ƙwafai, to, suna da gidajen Aljannar makoma, a kan liyafa saboda abin da suka kasance suna aikatawa"
        },
        {
            "chapter": 32,
            "verse": 20,
            "text": "Kuma waɗanda suka yi fasiƙanci to makomarsu ita ce wuta, ko da yaushe suka yi nufin su fita daga gare ta, sai a mayar da su a cikinta, kuma a ce musu: \"Ku ɗanɗana azabai wuta, wadda kuka kasance kuna ƙaryatawa game da ita"
        },
        {
            "chapter": 32,
            "verse": 21,
            "text": "Kuma lalle Muna ɗanɗana musu daga azaba, mafi ƙasƙanci, kafin a kai ga azaba mafi girma, domin fatan za su komo"
        },
        {
            "chapter": 32,
            "verse": 22,
            "text": "Kuma wane ne ya fi zalunci bisa ga wanda aka tunatar da ayoyin Ubangijinsa, sa'an na ya bijire daga barinsu? Lalle Mu, Masu yin azabar ramuwa ne ga masu laifi"
        },
        {
            "chapter": 32,
            "verse": 23,
            "text": "Kuma lalle haƙiƙa, Mun bai wa Musa Littafi, saboda haka kada ka kasance a cikin shakka daga haɗuwa da shi. Kuma Mun sanya shi ya zama shiriya ga Bani Isra'ila"
        },
        {
            "chapter": 32,
            "verse": 24,
            "text": "Kuma Mun sanya shugabanni daga cikinsu, suna shiryarwa da umurninMu, a lokacin da suka yi haƙuri, kuma sun kasance suna yin yaƙini da ayoyinMu"
        },
        {
            "chapter": 32,
            "verse": 25,
            "text": "Lalle Ubangijinka shi ne zai rarrabe a tsakaninsu a Ranar ¡iyama a cikin abin da suka kasance suna saɓa wa juna a cikinsa"
        },
        {
            "chapter": 32,
            "verse": 26,
            "text": "Shin, ba ya shiryar da su cewa da yawa Muka halakara gabaninsu, daga al'ummomi suna tafiya a cikin masaukansu? Lalle a cikin wancan akwai ayoyi. Shin, ba su ji ne"
        },
        {
            "chapter": 32,
            "verse": 27,
            "text": "Shin, kuma ba su gani ba cewa lalle Mu, Muna kora ruwa zuwa ga ƙasa ƙeƙasasshiya, sa'an nan Mu fitar, game da shi, wata shuka wadda dabbobinsu, da su kansu ke ci daga gare ta? Ashe fa ba su gani ba"
        },
        {
            "chapter": 32,
            "verse": 28,
            "text": "Kuma suna cewa, \"Yaushe wannan hukunci yake, aukuwa idan kun kasance masu gaskiya"
        },
        {
            "chapter": 32,
            "verse": 29,
            "text": "Ka ce: \"Ranar hukuncin nan, imanin waɗanda suka kafirta ba zai amfane su ba (a cikinta) kuma ba za a yi musu jinkiri ba"
        },
        {
            "chapter": 32,
            "verse": 30,
            "text": "Saboda haka ka kau da kai daga barinsu, kuma, ka yi jira lalle, su ma masu jira ne"
        },
        {
            "chapter": 33,
            "verse": 1,
            "text": "Ya kai Annabi! Ka bi Allah da taƙawa, kuma kada ka yi ɗa'a ga kafirai da munafukai. Lalle, Allah Ya kasance Mai ilmi, Mai hikima"
        },
        {
            "chapter": 33,
            "verse": 2,
            "text": "Kuma ka bi abin da aka yi wahayi da shi zuwa gare ka daga Ubangijinka. Lalle, Allah Ya kasance Mai labartawa ga abin da kuke aikatawa"
        },
        {
            "chapter": 33,
            "verse": 3,
            "text": "Ka dogara ga Allah. Kuma Allah Ya isa Ya zama wakili"
        },
        {
            "chapter": 33,
            "verse": 4,
            "text": "Allah bai sanya zuciya biyu ba ga wani namiji a cikinsa, kuma bai sanya matanku waɗanda kuke yin zihari daga gare su, su zama uwayenku ba, kuma bai sanya ɗiyan hankakarku su zama ɗiyanku ba. wannan abu naku, maganarku ce da bakunanku alhali kuwa Allah na faɗar gaskiya, kuma Shi ne ke shiryarwa ga hanyar ƙwarai"
        },
        {
            "chapter": 33,
            "verse": 5,
            "text": "Ku kira su ga ubanninsu, shi ne mafi adalci a wurin Allah. To, idan ba ku san ubanninsu ba, to, 'yan'uwanku ga addini da dimajojinku. Kuma babu laifi a gare ku ga abin da kuka yi kuskure da shi, kuma amma (akwai laifi) ga abin da zukatanku suka ganganta, kuma Allah Ya kasance Mai gafara, Mai jin ƙai"
        },
        {
            "chapter": 33,
            "verse": 6,
            "text": "Annabi ne mafi cancanta ga muminai bisa ga su kansu, kuma matansa uwayensu ne. Kuma ma'abuta zumunta waɗansunsu sun fi waɗansu a cikin Littafin Allah bisa ga muminai da Muhajirai, face fa idan kun aikata wani alheri zuwa ga majiɓintanku. Wancan ya kasance a cikin Littafi, rubutacce"
        },
        {
            "chapter": 33,
            "verse": 7,
            "text": "Kuma a lokacin da Muka riƙi alkawarin Annabawa daga gare su, kuma daga gare ka, kuma daga Nuhu da Ibrahim da Musa da kuma Isa ɗan Maryama, kuma Muka riƙi wani alkawari mai kauri daga gare su"
        },
        {
            "chapter": 33,
            "verse": 8,
            "text": "Domin Ya tambayi masu gaskiya a kan gaskiyarsu, kuma Ya yi tattalin wata azaba mai raɗaɗi ga kafirai"
        },
        {
            "chapter": 33,
            "verse": 9,
            "text": "Ya ku waɗanda suka yi imani! Ku tuna ni'imar Allah a kanku a lokacin da waɗansu rundunoni suka zo muku, sai Muka aika wata iska a kansu da waɗansu rundunoni waɗanda ba ku gani ba, Kuma Allah Ya kasance Mai gani ga abin da kuke aikatawa"
        },
        {
            "chapter": 33,
            "verse": 10,
            "text": "A lokacin da suka zo muku daga samanku da kuma ƙasa daga gare ku, kuma a lokacin da gannai suka karkata kuma zukata suka kai ga maƙosai, kuma kuka yi zaton zace-zace, game da Allah"
        },
        {
            "chapter": 33,
            "verse": 11,
            "text": "A can aka jarrabi muminai, kuma aka yi girgiza da su, girgiza mai tsanani"
        },
        {
            "chapter": 33,
            "verse": 12,
            "text": "Kuma a lokacin da munafukai da waɗanda akwai cuta a cikin zukatansu ke cewa, Allah da ManzonSa, \"Ba su yi mana wa'adin kome ba, face ruɗi"
        },
        {
            "chapter": 33,
            "verse": 13,
            "text": "Kuma a lokacin da wata ƙungiya daga gare su, ta ce, \"Ya mutanen Yasriba! Ba ku da wani matsayi, saboda haka ku koma.\" Kuma wata ƙungiya daga gare su na neman izni ga Annabi sunacewa, \"Lalle gidajenmu kuranye suke,\" alhali kuwa ba kuranye suke ba, ba su da nufin kome face gudu"
        },
        {
            "chapter": 33,
            "verse": 14,
            "text": "Kuma da an shige ta (Madina) a kansu, daga sasanninta, sa'an nan aka tambaye su fitina (kafirci), lalle da sun je mata, kuma da ba su zauna a cikinta (Madina) ba face kaɗan"
        },
        {
            "chapter": 33,
            "verse": 15,
            "text": "Kuma lalle haƙiƙa, sun kasance suna yi wa Allah alkawari, a gabanin wannan; Ba za su juya domin gudu ba, kuma alkawarin Allah ya kasance abin tambaya"
        },
        {
            "chapter": 33,
            "verse": 16,
            "text": "Ka ce: \"Gudun nan ba zai amfane ku ba daga mutuwa ko kisa. Kuma har in kun gudu, ba za a jishe ku daɗi ba face kaɗan"
        },
        {
            "chapter": 33,
            "verse": 17,
            "text": "Ka ce: \"Wane ne wanda yake tsare ku daga Allah, idan Ya yi nufin wata cuta game da ku?\" Kuma ba za su samar wa kansu wani majiɓinci ba, banda Allah, kuma ba za su samar wa kansu wani mataimaki ba"
        },
        {
            "chapter": 33,
            "verse": 18,
            "text": "Lalle Allah Ya san masu hana mutane fita daga cikinku, da masu cewa ga 'yan'uwansu,\"Ku zo nan a wurinmu.\" Kuma ba za su shiga yaƙi ba face kaɗan"
        },
        {
            "chapter": 33,
            "verse": 19,
            "text": "Suna masu rowa gare ku, sa'an nan idan tsoro ya zo, sai ka gan su suna kallo zuwa gare ka, idanunsu suna kewaya, kamar wanda ake rufe hankalinsa saboda mutuwa. Sa'an nan idan tsoron ya tafi, sai su yi muku miyagun maganganu da harussa masu kaifi, suna masu rowa a kan dukiya. Waɗannan, ba su yi imani ba, saboda hakaAllah Ya ɓata ayyukansu. Kuma wannan ya kasance mai sauƙi ga Allah"
        },
        {
            "chapter": 33,
            "verse": 20,
            "text": "Suna zaton ƙungiyoyin kafirai ba su tafi ba. Kuma idan ƙungiyoyin kafirai sun zo, suna gurin da dai sun zama a karkara a cikin ƙauyawa, suna tambayar labaranku. Kuma ko da sun kasance a cikinku, ba za su yi yaƙi ba, face kaɗan"
        },
        {
            "chapter": 33,
            "verse": 21,
            "text": "Lalle, abin koyi mai kyau ya kasance gare ku daga Manzon Allah, ga wanda ya kasanee yana fatan rahamar Allah da Ranar Lahira, kuma ya ambaci Allah da yawa"
        },
        {
            "chapter": 33,
            "verse": 22,
            "text": "Kuma a lokacin da muminai suka ga ƙungiyoyin kafirai, sai suka ce, \"Wannan ne abin da Allah da ManzonSa suka yi mana wa'adi, Allah da ManzonSa sunyi gaskiya.\" Kuma wannan bai ƙara musu kome ba face imani da sallamawa"
        },
        {
            "chapter": 33,
            "verse": 23,
            "text": "Daga muminai akwai waɗansu mazaje da suka gaskata abin da suka yi wa Allah alkwari a kansa, sa'an nan a cikinsu, akwai wanda ya biya bukatarsa, kuma daga cikinsu akwai wanda ke jira. Kuma ba su musanya ba, musanyawa"
        },
        {
            "chapter": 33,
            "verse": 24,
            "text": "Domin Allah Ya saka wa masu gaskiya da gakiyarsu, kuma Ya azabtar da munafukai idan Ya so, ko Ya karɓi tuba a kansu. Lalle, Allah Ya kasance Mai gafara, Mai jin ƙai"
        },
        {
            "chapter": 33,
            "verse": 25,
            "text": "Kuma Allah Ya mayar da waɗanda suka kafirta da fushinsu, ba su sami wani alheri ba. Allah Ya isar wa muminai daga barin yaƙi. Kuma Allah Ya kasance Mai ƙarfi, Mabuwayi"
        },
        {
            "chapter": 33,
            "verse": 26,
            "text": "Kuma Ya saukar da waɗannan da suka taimake su daga mazowa Littafi, daga biranensu, kuma Ya jefa tsoro a cikin zukatansu; wata ƙungiya kuna kashewa, kuma kuna kama wata ƙungiyar"
        },
        {
            "chapter": 33,
            "verse": 27,
            "text": "Kuma Ya gadar da ku gonakinsu da gidajensu da dukiyoyinsu, da wata ƙasa wadda ba ku taɓa takarta ba. Kuma Allah ya kasance Mai ikon yi ne a kan kome"
        },
        {
            "chapter": 33,
            "verse": 28,
            "text": "Ya kai Annabi! Ka ce wa matanka, \"Idan kun kasance kuna nufin rayuwar duniya da ƙawarta, to, ku zo in yi muku kyautar ban kwana kuma in sake ku, saki mai kyau"
        },
        {
            "chapter": 33,
            "verse": 29,
            "text": "Kuma idan kun kasance kuna nufin Allah da Manzonsa da gidan Lahria, to, lalle, Allah Ya yi tattalin wani sakamako mai girma ga masu kyautatawa daga gare ku"
        },
        {
            "chapter": 33,
            "verse": 30,
            "text": "Ya matan Annabi! Wadda ta zo da alfasha bayyananna daga cikinku za a ninka mata azaba ninki biyu. Kuma wancan ya kasance mai sauƙi ga Allah"
        }
    ]
}
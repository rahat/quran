{
    "maqras": [
        {
            "chapter": 10,
            "verse": 26,
            "text": "Waɗanda suka kyautata yi, suna da abu mai kyawo kuma da ƙari, wata ƙura ba ta rufe fuskokinsu, kuma haka wani ƙasƙanci. waɗancan ne abokan Aljanna, suna madawwama a cikinta"
        },
        {
            "chapter": 10,
            "verse": 27,
            "text": "Kuma waɗanda suka yi tsirfar munanan ayyuka, sakamakon mummuna da kamarsa yake, kuma ƙasƙanci yana rufe su. Ba su da wani matsari daga Allah, kamar an rufe fuskokinsu da guntayen ƙiraruwa daga dare mai duhu. Waɗannan ne abokan wuta, suna madawwama a cikinta"
        },
        {
            "chapter": 10,
            "verse": 28,
            "text": "Kuma a ranar da Muke tara su gaba ɗaya, sa'an nan kuma Mu ce wa waɗanda suka yi shirki, \"Ku kama matsayinku, ku da abubuwan shirkinku.\" Sa'an nan Mu rarrabe a tsakaninsu, kuma abubuwan shirkinsu su ce: \"Ba mu kuka kasance kuna bauta wa ba"
        },
        {
            "chapter": 10,
            "verse": 29,
            "text": "To, kuma Allah Ya isa zama shaida a tsakaninmu da tsakaninku. Haƙiƙa mun kasance ba mu san kome ba na bautawarku a gare mu"
        },
        {
            "chapter": 10,
            "verse": 30,
            "text": "A can ne kowane rai yake jarraba abin da ya bayar bashi, kuma aka mayar da su zuwa ga Allah, Majiɓincinsu Tabbatacce kuma, abin da suka kasance suna ƙirƙirawa ya ɓace musu"
        },
        {
            "chapter": 10,
            "verse": 31,
            "text": "Ka ce: \"Wane ne Yake azurta ku daga sama da ƙasa? Shin ko kuma Wane ne Yake mallakar ji da gani, kuma Wane ne Yake fitar da mai rai daga mamaci, kuma Ya fitar da mamaci daga mai rai, Kuma Wane ne Yake shirya al'amari?\" To, za su ce: \"Allah ne.\" To, ka ce: \"Shin fa, ba za ku yi taƙawa ba"
        },
        {
            "chapter": 10,
            "verse": 32,
            "text": "To, Wancan ne Allah, Ubangijinku Tobbatacce. To, mene ne a bayan gaskiya face ɓata? To, yaya ake karkatar da ku"
        },
        {
            "chapter": 10,
            "verse": 33,
            "text": "Kamar wancan ne kalmar Ubangijinka, ta tabbata a kan waɗanda suka yi fasiƙanci, cewa haƙiƙa su, ba za su yi imani ba"
        },
        {
            "chapter": 10,
            "verse": 34,
            "text": "Ka ce: \"Shin, daga abubuwan shirkinku akwai wanda yake fara halitta, sa'an nan kuma ya mayar da ita?\" Ka ce: \"Allah ne Yake fara halitta, sa'an nan kuma Ya mayar da ita. To, yaya akejuyar da ku"
        },
        {
            "chapter": 10,
            "verse": 35,
            "text": "Ka ce: \"Shin, daga abubuwan shirkinku akwai wanda yake shiryarwa zuwa ga gaskiya?\" Ka ce: \"Allah ne Yake shiryarwa zuwa ga gaskiya. Shin fa, wanda Yake shiryarwa ne mafi cancantar a bi Shi, ko kuwa wanda ba ya shiryarwa face dai a shiryar da shi? To, mene ne a gare ku? Yaya kuke yin hukunci"
        },
        {
            "chapter": 10,
            "verse": 36,
            "text": "Kuma mafi yawansu ba su biyar kome face zato. Lalle ne zato ba ya wadatar da kome daga gaskiya. Lalle Allah ne Masani ga abin da suke aikatawa"
        },
        {
            "chapter": 10,
            "verse": 37,
            "text": "Kuma wannan Alƙur'ani bai kasance ga a ƙirƙira shi ba daga wanin Allah, kuma amma shi gaskatawar wannan ne da yake a gabaninsa da bayanin hukuncin littaffan Allah, Babu shakka a cikinsa, daga Ubangijin halittu yake"
        },
        {
            "chapter": 10,
            "verse": 38,
            "text": "Ko suna cewa, \"Ya ƙirƙira shi?\" Ka ce: \"Ku zo da sura guda misalinsa, kuma ku kirayi wanda kuka iya duka, baicin Allah, idan kun kasance masu gaskiya"
        },
        {
            "chapter": 10,
            "verse": 39,
            "text": "A'a, sun ƙaryata game da abin da ba su kewaye da saninsa ba, kuma fassararsa ba ta riga ta je musu ba. Kamar waɗancan ne waɗanda suke a gabaninsu. Sai ka duba, yaya aƙibar azzalumai ta kasance"
        },
        {
            "chapter": 10,
            "verse": 40,
            "text": "Kuma daga cikinsu akwai wanda yake yin imani da Shi, kuma daga cikinsu akwai wanda ba ya yin imani da Shi. Kuma Ubangijinka ne Mafi sani ga maɓarnata"
        },
        {
            "chapter": 10,
            "verse": 41,
            "text": "Kuma idan sun ƙaryata ka, to, ka ce: \"Ina da aikina kuma kuna da aikinku, ku kuɓutattu ne daga abin da nake aikatawa kuma ni kuɓutacce ne daga abin da kuke aikatawa"
        },
        {
            "chapter": 10,
            "verse": 42,
            "text": "Kuma daga cikinsu akwai waɗanda suke saurare zuwa gare ka. Shin fa, kai kana jiyar da kurma, kuma ko da sun kasance ba su hankalta"
        },
        {
            "chapter": 10,
            "verse": 43,
            "text": "Kuma daga cikinsu akwai wanda yake tsokaci zuwa gare ka. Shin fa, kai kana shiryar da makafi, kuma ko da sun kasance ba su gani"
        },
        {
            "chapter": 10,
            "verse": 44,
            "text": "Lalle ne Allah ba Ya zaluntar mutane da kome, amma mutanen ne ke zaluntar kansu"
        },
        {
            "chapter": 10,
            "verse": 45,
            "text": "Kuma ranar da Yake tara su, kamar ba su zauna ba face sa'a guda daga yini. Suna gane juna a tsakaninsu. Haƙiƙa, waɗanda suka ƙaryata game da gamuwa da Allah sun yi hasara. Kuma ba su kasance masu shiryuwa ba"
        },
        {
            "chapter": 10,
            "verse": 46,
            "text": "Kuma imma dai, haƙiƙa, Mu nuna maka sashen abin da Muke yi musu alkawari, ko kuwa Mu karɓi ranka, to, zuwa gare Mu makomarsu take. Sa'an nan kuma Allah ne shaida a kan abin da suke aikatawa"
        },
        {
            "chapter": 10,
            "verse": 47,
            "text": "Kuma ga kowace al'umma akwai Manzo. Sa'an nan idan Manzonsu ya je, sai a yi hukunci a tsakaninsu da adalci, kuma su, ba a zaluntar su"
        },
        {
            "chapter": 10,
            "verse": 48,
            "text": "Kuma suna cewa, \"A yaushe wannan wa'adi zai auku, idan kun kasance masu gaskiya"
        },
        {
            "chapter": 10,
            "verse": 49,
            "text": "Ka ce: \"Ba na mallaka wa kaina wata cuta, haka kuma wani amfani, sai abin da Allah Ya so. Ga kowace al'umma akwai ajali, idan ajalinsu ya zo, to, ba za su yi jinkiri daga gare shi ba, ko da sa'a guda, kuma ba za su gabata ba"
        },
        {
            "chapter": 10,
            "verse": 50,
            "text": "Ka ce: \"Shin, kun gani, idan azabarSa ta zo muku da dare ko da rana? Mene ne daga gare shimasu laifi suke neman gaggawarsa"
        },
        {
            "chapter": 10,
            "verse": 51,
            "text": "Shin sa'an nan kuma idan har ya auku, kun yi imani da shi? Ashe? Yanzu kuwa, alhali kun kasance game da shi kuna neman gaggawar aukuwarsa"
        },
        {
            "chapter": 10,
            "verse": 52,
            "text": "Sa'an nan kuma aka ce ga waɗanda suka yi zalunci, \"Ku ɗanɗani azabar dawwama! Shin, ana saka muku face da abin da kuka kasance kuna aikatawa"
        }
    ]
}
{
    "maqras": [
        {
            "chapter": 4,
            "verse": 36,
            "text": "Kuma ku bauta wa Allah kuma kada ku haɗa wani da Shi, kuma ga mahaifa ku yi kyautatawa, kuma ga ma'abucin zumunta da marayu da matalauta, da maƙwabci ma'abucin kusanta, da maƙwabci manisanci, da aboki a gefe da ɗan hanya, da abin da hannuwanku na dama suka mallaka. Lalle ne Allah ba Ya son wanda ya kasance mai taƙama, mai yawan alfahari"
        },
        {
            "chapter": 4,
            "verse": 37,
            "text": "Waɗanda suke yin rowa, kuma suna umurnin mutane da yin rowa, kuma suna ɓoyewar abin da Allah Ya ba su na falalarSa. Kuma Mun yi tattali, saboda kafirai, azaba mai walakantarwa"
        },
        {
            "chapter": 4,
            "verse": 38,
            "text": "Kuma waɗanda suke ciyar da dukiyoyinsu domin nuna wa mutane, kuma ba su yin imani da Allah, kuma ba su yin imanida Ranar Lahira kuma wanda Shaiɗan ya kasance abokin haɗi a gare shi, to, ya munana ga abokinhaɗi"
        },
        {
            "chapter": 4,
            "verse": 39,
            "text": "Kuma mene ne a kansu, idan sun yi imani da Allah, kumada Ranar Lahira, kuma sun ciyar da abin da Allah Ya azurta su, kuma Allah Ya kasance, gare su, Masani"
        },
        {
            "chapter": 4,
            "verse": 40,
            "text": "Lalle ne, Allah ba Ya zaluncin gwargwadon nauyin zarra, idan ta kasance alheri ce, zai riɓanya ta, kuma Ya kawo daga gunsa ijara mai girma"
        },
        {
            "chapter": 4,
            "verse": 41,
            "text": "To, yaya, idan Mun zo da shaidu daga dukkan al'umma, kuma Muka zo da kai a kan waɗannan, kana mai shaida"
        },
        {
            "chapter": 4,
            "verse": 42,
            "text": "A ranar nan, waɗanda suka kafirta kuma suka saɓa wa Manzo, suna gurin da an baje ƙasa dasu, kuma ba su ɓoye wa Allah wani labari"
        },
        {
            "chapter": 4,
            "verse": 43,
            "text": "Ya ku waɗanda suka yi imani! Kada ku kusanci salla alhali kuwa kuna masu maye, sai kun san abin da kuke faɗa kuma haka idan kuna masu janaba, face mai ƙetare hanya, har ku yi wanka. Kuma idan kun kasance majinyata, ko kuwa a kan tafiya ko kuwa wani daga cikinku, idan ya zo daga kashi, ko kuwa kun shafi mata ba ku sami ruwa ba, to ku nufi, fuskar ƙasa mai kyau, ku yi shafa ga fuskokinku da hannuwanku. Lalle ne Allah Ya kasance Mai yafewa Mai gafara"
        },
        {
            "chapter": 4,
            "verse": 44,
            "text": "Shin, ba ka gani ba, zuwa ga waɗanda aka bai wa rabo daga Littafi, suna sayen ɓata, kuma suna neman ku ɓace daga hanya"
        },
        {
            "chapter": 4,
            "verse": 45,
            "text": "Kuma Allah ne Mafi sani ga maƙiyanku, kuma Allah Ya isa Ya zama Majibinci, kuma Ya isa Ya zama Mataimaki"
        },
        {
            "chapter": 4,
            "verse": 46,
            "text": "Daga waɗanda suka tuba (Yahudu), akwai wasu suna karkatar da magana daga wurarenta suna cewa: \"Munjiya kuma mun ƙiya, kuma ka jiya a wani wurin jiyawa, kuma ra'ina (da ma'anar 'ruɓaɓɓe'), ka tsare mu,\" domin karkatarwa da harsunansu, kuma domin suka a cikin addini. Kuma da lalle su, sun ce: \"Mun jiya kuma mun yi ɗa'a, kuma ka saurara kuma ka dakata mana,\" haƙiƙa, da ya kasance mafi alheri a gare su, kuma mafi daidaita; amma Allah Ya la'ane su, saboda kafircinsu don haka ba za su yi imani ba, sai kaɗan"
        },
        {
            "chapter": 4,
            "verse": 47,
            "text": "Ya ku waɗanda aka bai wa Littafi! Ku yi imani da abinda Muka saukar, yana mai gaskatawa ga abin da yake tare da ku, tun gabanin Mu shafe wasu fuskoki, sa'an nan Mu mayar da su a kan bayayyakinsu, ko Mu la'ane su kamar yadda Muka la'ani masu Asabar. Kuma umurnin Allah ya kasance abin aikatawa"
        },
        {
            "chapter": 4,
            "verse": 48,
            "text": "Lalle ne, Allah ba Ya gafarta a yi shirki game da Shi, kuma Yana gafarta abin da yake bayan wannan ga wanda Yake so, kuma wanda ya yi shirki da Allah, to, lalle ne ya ƙirƙiri zunubi mai girma"
        },
        {
            "chapter": 4,
            "verse": 49,
            "text": "Shin, ba ka gani ba, zuwa ga waɗanda suke tsarkake kansu? A'a, Allah ne Yake tsarkake wanda Yake so. Kuma ba za a zalunce su da zaren gurtsun dabino ba"
        },
        {
            "chapter": 4,
            "verse": 50,
            "text": "Ka duba yadda suke ƙirƙira ƙarya ga Allah! Kuma shi ya isa ga zama zunubi bayyananne"
        },
        {
            "chapter": 4,
            "verse": 51,
            "text": "Shin, ba ka gani ba zuwa ga waɗanda aka bai wa rabo da ga Littafi suna imani da gunki da Shaiɗan kuma suna cewa ga waɗanda suka kafirta: \"Waɗannan ne mafiya shiriya daga waɗanda suka yi imani ga hanya"
        },
        {
            "chapter": 4,
            "verse": 52,
            "text": "Waɗannan ne waɗanda Allah Ya la'ane su, kuma wanda Allah Ya la'ana to ba za ka sami mataimaki a gare shi ba"
        },
        {
            "chapter": 4,
            "verse": 53,
            "text": "Ko suna da rabo ne daga mulki? To, a sa'an nan ba za su iya bai wa mutane hancin gurtsun dabino ba"
        },
        {
            "chapter": 4,
            "verse": 54,
            "text": "Ko suna hasadar mutane ne a kan abin da Allah Ya ba su daga falalarSa? To, lalle ne, Mun bai wa gidan Ibrahim Littafida hikima kuma Mun ba su mulki mai girma"
        },
        {
            "chapter": 4,
            "verse": 55,
            "text": "To, daga cikinsu akwai wanda ya yi imani da shi, kuma daga cikinsu akwai wanda ya kange daga gare shi. Kuma ya isa Jahannama ta huru da shi"
        },
        {
            "chapter": 4,
            "verse": 56,
            "text": "Lalle ne waɗanda suka kafirta da ayoyinMu za Mu ƙone su da wuta, ko da yaushe fatunsu suka nuna, sai Mu musanya musu wasu fatun, domin su ɗanɗani azaba. Lalle ne Allah Ya kasance Mabuwayi, Mai hikima"
        },
        {
            "chapter": 4,
            "verse": 57,
            "text": "Kuma waɗanda suka yiimani, kuma suka aikata ayyuka na ƙwarai, za Mu shigar da su gidajen Aljanna, (waɗanda) ƙoramu suna gudana daga ƙarƙashinsu, suna dawwamammu a cikinsu har abada suna da, a cikinsu, matan aure masu tsarki, Kuma Muna shigar da su a wata inuwa matabbaciyar lumshi"
        }
    ]
}
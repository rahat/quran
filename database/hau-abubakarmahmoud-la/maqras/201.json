{
    "maqras": [
        {
            "chapter": 46,
            "verse": 1,
            "text": "H. M"
        },
        {
            "chapter": 46,
            "verse": 2,
            "text": "Saukar da littafi daga Allah, Mabuwayi, Mai hikima yake"
        },
        {
            "chapter": 46,
            "verse": 3,
            "text": "Ba Mu halitta sammai da ƙasa ba, da abin da ke tsakaninsu, face da gaskiya da wani ajali ambatacce, kuma waɗanda suka kafirta, masu bijirewa ne daga abin da aka yi musu gargaɗi (da shi)"
        },
        {
            "chapter": 46,
            "verse": 4,
            "text": "Ka ce: \"Shin, kun gani, abin da kuke kira, wanda yake baicin Allah? Ku nuna mini, menene suka halitta daga ƙasa? Ko kuwa suna da tarayya a cikin sammai? Ku zo mini da wani littafi na gabanin wannan (Alƙur'ani) ko wata alama daga wani ilmi, idan kun kasance masu gaskiya"
        },
        {
            "chapter": 46,
            "verse": 5,
            "text": "Kuma wane ne mafi ɓata daga wanda ke kiran wanin Allah wanda da ba zai karɓa masa ba, bar Ranar Kyama, alhali su (waɗanda ake kiran) shagaltattu ne daga kiransu"
        },
        {
            "chapter": 46,
            "verse": 6,
            "text": "Kuma idan aka tara mutane sai su kasance maƙiya a gare su, alhali sun kasance masu ƙi ga ibadarsu"
        },
        {
            "chapter": 46,
            "verse": 7,
            "text": "Kuma idan ana karatun ayooyinMu bayyanannu a kansu, sai waɗanda suka kafirta ga gaskiya a lokacin da ta je musu, su ce, \"Wannan sihiri ne bayyananne"
        },
        {
            "chapter": 46,
            "verse": 8,
            "text": "Kokuwa suna cewa: \"Ya ƙirƙira shi (Alƙur'ani) ne?\" Ka ce: \"Idan na ƙirƙira shi ne, to ba ku mallaka mini kome daga Allah. Shi ne Mafi sani ga abin da kuke kutsawa a cikinsa na magana. (Allah) Ya isa Ya zama shaida a tsakaninada tsakaninku. Kuma shi ne Mai gafara, Mai jin ƙai"
        },
        {
            "chapter": 46,
            "verse": 9,
            "text": "Ka ce: \"Ban kasance farau ba daga Manzanni, kuma ban san abin da za a yi game da ni ko game da ku (na gaibi) ba, ba ni bin kome face abin da ake yin wahayi zuwa gare ni, kuma ban zama ba, face mai gargaɗi mai bayyanawa"
        },
        {
            "chapter": 46,
            "verse": 10,
            "text": "Ka ce: \"Shin, kun gani, idan (Alƙur'ani) ya kasance daga wurin Allah yake, kuma kuka kafirta da shi, kuma wani mai shaida daga Bani Isra'ila ya bayar da shaida a kan kwatankwacinsa, sa'an nan ya yi imani, kuma kuka kangare? Lalle Allah ba Ya shiryar da mutane azzalumai"
        },
        {
            "chapter": 46,
            "verse": 11,
            "text": "Kuma waɗanda suka kafirta suka ce wa waɗanda suka yi imani: \"Da (Alƙur'ani) ya kasance, wani alheri ne,\" da ba su riga muzuwa gare shi ba. Kuma tun da ba su shiryu game da shi ba, to, za su ce, \"Wannan ƙiren ƙarya ne daɗaɗɗe"
        },
        {
            "chapter": 46,
            "verse": 12,
            "text": "Alhali kuwa a gabaninsa akwai littafin Musa, wanda ya kasance abin koyi, kuma rahama. Kuma wannan (Alƙur'ani) littafi ne mai gaskatawa (ga littafin Musa), a harshe na Larabci domin ya gargaɗi waɗanda suka yi zalunci, kuma ya zama bushara ga masu kyautatawa"
        },
        {
            "chapter": 46,
            "verse": 13,
            "text": "Lalle ne waɗanda suka ce: \"Ubangijinmu Allah ne,\" sa'an nan suka daidaitu, to, babu wani tsoro a kansu, kuma ba za su yi baƙin ciki ba"
        },
        {
            "chapter": 46,
            "verse": 14,
            "text": "Waɗannan 'yan Aljanna ne, suna madawwama a cikinta, a kan sakamako ga abin da suka kasance suna aikatawa"
        },
        {
            "chapter": 46,
            "verse": 15,
            "text": "Kuma Mun yi wasiyya ga mutum game da mahaifansa biyu da kyautatawa, uwarsa ta yi cikinsa wahala, kuma ta haife shi wahala. cikinsa da yayensa wata talatin. Har a lokacin da ya kai ga mafi ƙarfinsa, kuma ya kai shekara arba'in, ya ce: \"Ya Ubangijina! Ka kange nidomin in gode wa ni'imarKa, wadda Ka ni'imta a kaina da kuma a kan mahaifana biyu, kuma domin in aikata aikin ƙwarai wanda Kake yarda da shi, kuma Ka kyautata mini a cikin zuriyata. Lalle ni, na tuba zuwa gare Ka, kuma lalle ni, ina daga masu sallamawa (ga umurninKa)"
        },
        {
            "chapter": 46,
            "verse": 16,
            "text": "Waɗancan ne waɗanda Muke karɓa, daga gare su, mafi kyaun abin da suka aikata, kuma Muke gafarta mafi munanan ayyukansum (suna) a cikin 'yan Aljanna, a kan wa'adin gaskiya wanda suka kasance ana yi musu alkawari (da shi)"
        },
        {
            "chapter": 46,
            "verse": 17,
            "text": "Kuma wanda ya ce wa mahaifansa biyu: \"Tir gare ku! shin, kuna tsoratar da ni cewa za a fitar da ni daga (kabari) ne, alhali kuwa ƙarnoni na mutane da yawa sun shuɗe a gabanina (ba su komo ba)?\" Kuma su (mahaifan) suna neman Allah taimako (sunace masa) \"Kaitonka! Ka yi imani, lalle wa'adin Allah gaskiya ne.\" Sai shi kuma ya ce. \"Wannan ba kome ba ne face tatsuniyoyin mutanen farko"
        },
        {
            "chapter": 46,
            "verse": 18,
            "text": "Waɗancan ne waɗanda kalmar azaba ta wajaba a kansu, a cikin al'ummomi waɗanda suka shuɗe, (ba da daɗewa ba), a gabaninsu, daga aljannu da mutane. Lalle su, sun kasance masu hasara"
        },
        {
            "chapter": 46,
            "verse": 19,
            "text": "Kuma ga kowane nau'i, yana da darajoji daga abinda suka aikata. Kuma domin (Allah) Ya cika musu (sakamakon) ayyukansu, alhali kuwa su, ba za a zalunce su ba"
        },
        {
            "chapter": 46,
            "verse": 20,
            "text": "Kuma ranar da ake gitta waɗanda suka kaflrta a kan wuta (a ce musu): \"Kun tafiyar da abubuwanku na jin daɗi a cikin rayuwarku ta duniya, kuma kun nemi jin dadi da su, to, ayau ana saka muka da azabar wulakanci, domin abin da kuka kasance kana yi na gmian kai a cikin ƙasa, ba da wani hakki ba, kuma domin abin da kuka kasance kuna yi na fasiƙansi"
        }
    ]
}
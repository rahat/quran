{
    "maqras": [
        {
            "chapter": 4,
            "verse": 74,
            "text": "Sai waɗanda suke sayar da rayuwar duniya su karɓi ta Lahira su yi yaƙi, a cikin hanyar Allah. Kuma wanda ya yi yaki a cikin hanyar Allah to a kashe shi ko kuwa ya rinjaya, sa'an nan za Mu ba shi ijara mai girma"
        },
        {
            "chapter": 4,
            "verse": 75,
            "text": "Kuma mene ne ya same ku, ba ku yin yaƙi a cikin hanyar Allah, da waɗanda aka raunanar daga maza da mata da yara suna cewa: \"Ya Ubangijinmu! Ka fitar da mu daga wannan alƙarya wadda mutanenta suke da zalunci, kuma Ka sanya mana majiɓinci daga gunKa, kuma Ka sanya mana mataimaki daga gunKa"
        },
        {
            "chapter": 4,
            "verse": 76,
            "text": "Waɗanda suka yi imani, suna yaki a cikin hanyar Allah, kuma waɗanda suka kafirta suna yaƙi a cikin hanyar ¦agutu (Shaiɗan). To, ku yaƙi majiɓintan Shaiɗan. Lalle ne kaidin Shaiɗan ya kasance mai rauni"
        },
        {
            "chapter": 4,
            "verse": 77,
            "text": "Shin, ba ka gani ba zuwa ga waɗanda aka ce musu: \"Ku kange hannuwanku, kuma ku tsayar da salla, kuma ku bayar da zakka.\"? To a lokacin da aka wajabta musu yaƙi sai ga wani ɓangare daga cikinsu suna tsoron mutane kamar tsoron Allah ko kuwa mafi tsanani ga tsoron, kuma suka ce: \"Ya Ubangijinmu! Don me Ka wajabta yaƙi a kanmu? Me ya hana Ka jinkirta mana zuwa ga wani ajali na kusa?\"Ka ce: \"Jin daɗin duniya kaɗan ne, kuma Lahira ce mafi alheri ga wanda ya yi taƙawa. Kuma ba a zaluntar ku da sililin hancin gurtsun dabino"
        },
        {
            "chapter": 4,
            "verse": 78,
            "text": "Inda duk kuka kasance, mutuwa za ta riske ku, kuma ko da kun kasance ne a cikin ganuwoyi ingatattu!\"Kuma idan wani alheri ya same su sai su ce: \"Wannan daga wurin Allah ne,\" kuma idan wata cuta ta same su, sai su ce: \"Wannan daga gare ka ne.\"Ka ce: \"Dukkansu daga Allah ne.\" To, me ya sami waɗannan mutane, ba su kusantar fahimtar magana"
        },
        {
            "chapter": 4,
            "verse": 79,
            "text": "Abin da ya same ka daga alheri, to, daga Allah yake, kuma abin da ya same ka daga sharri, to, daga kanka yake, kuma Mun aike ka zuwa ga mutane, (kana) Manzo, kuma Allah Ya isa ga zama shaida"
        },
        {
            "chapter": 4,
            "verse": 80,
            "text": "Wanda ya yi ɗa'a ga Manzo, to, haƙiƙa, ya yi ɗa'a ga Allah. Kuma wanda ya juya baya, to, ba Mu aike ka ba don ka zama mai tsaro a kansu"
        },
        {
            "chapter": 4,
            "verse": 81,
            "text": "Kuma suna cewa, \"Da'a\" sa'an nan idan sun fita daga wurinka, sai wata ƙungiya daga cikinsu ta kwana da niyyar wanin abin da take faɗa, alhali kuwa Allah na rubuta abin da suke kwana da niyyarsa. Saboda haka ka kau da kai daga gare su, kuma ka dogara ga Allah, kuma Allah Ya isa ya zama wakili"
        },
        {
            "chapter": 4,
            "verse": 82,
            "text": "Shin, ba su kula da Alƙur'ani, kuma da ya kasance daga wurin wanin Allah haƙiƙa, da sun samu, a cikinsa, saɓa wa junamai yawa"
        },
        {
            "chapter": 4,
            "verse": 83,
            "text": "Kuma idan wani al'amari daga aminci ko tsoro ya je musu, sai su watsa shi. Da sun mayar da shi zuwa ga Manzo da ma'abuta al'amari daga gare su, lalle ne, waɗanda suke yin bincikensa, daga gare su, za su san shi. Kuma ba domin falalar Allah ba a kanku da rahamarSa, haƙiƙa, da kun bi Shaiɗan face kaɗan"
        },
        {
            "chapter": 4,
            "verse": 84,
            "text": "Saboda haka, ka yi yaƙi a cikin hanyar Allah, ba a kallafa maka ba, face a kanka, kuma ka kwaɗaitar da muminai. Akwai tsammanin Allah Ya kange gafin waɗanda suka kafirta, kuma Allah ne Mafi tsananin gafi, kuma Mafi tsananin azabtawa"
        },
        {
            "chapter": 4,
            "verse": 85,
            "text": "Wanda ya yi ceto, ceto mai kyau, zai sami rabo daga gare shi, kuma wanda ya yi ceto, ceto mummuna, zai sami ma'aunidaga gare shi, Kuma Allah Ya kasance, a kan dukkan kome, Mai ƙayyade lokaci"
        },
        {
            "chapter": 4,
            "verse": 86,
            "text": "Kuma idan an gaishe ku da wata gaisuwa, to, ku yi gaisuwa da abin da yake mafi kyau daga gare ta, ko kuwa ku mayar da ita. Kuma Allah Ya kasance a kan dukkan kome Mai lissafi"
        },
        {
            "chapter": 4,
            "verse": 87,
            "text": "Allah babu abin bautawa face Shi. Lalle ne haƙiƙa Yana tara ku har zuwa ga Yinin ¡iyama babu shakka a cikinsa. Kuma wane ne mafi gaskiya daga Allah ga 1abari"
        }
    ]
}
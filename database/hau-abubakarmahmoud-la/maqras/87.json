{
    "maqras": [
        {
            "chapter": 10,
            "verse": 71,
            "text": "Kuma ka karanta musu labarin Nuhu, a lokacin da ya ce wa mutanensa, \"Ya mutanena! Idan matsayina da tunatarwata ameda ayoyin Allah sun kasance sun yi nauyi a kanku, to, ga Allah na dogara. Sai ku tara al'amarinku, ku da abubuwan shirkinku, sa'annan kuma kada al'amarinku ya kasance rufaffe a kanku, sa'an nan kuma ku kashe ni, kada ku yi mini jinkiri"
        },
        {
            "chapter": 10,
            "verse": 72,
            "text": "Kuma idan kuka juya baya, to, ban tambaye ku wata ijara ba. ljarata ba ta zama ba face daga Allah, kuma an umurce ni da in kasance daga masu sallamawa"
        },
        {
            "chapter": 10,
            "verse": 73,
            "text": "Sai suka ƙaryata shi, sa'an nan Muka kuɓutar da shi da wanda yake tare da shi, a cikin jirgi, kuma Muka sanya su masu mayewa, kuma Muka nutsar da waɗanda suka ƙaryata ayoyinMu. Sai ka duba yadda aƙibar waɗanda aka yi wa gargaɗi ta kasance"
        },
        {
            "chapter": 10,
            "verse": 74,
            "text": "Sa'an nan kuma Muka aika waɗansu Manzanni daga bayansa zuwa ga mutanensu, suka jemusu da hujjoji bayyanannu, to, ba su kasance za su yi imani ba saboda sun ƙaryata shi a gabani. Kamar wannan ne Muke rufewa a kan zukatan masu ta'addi"
        },
        {
            "chapter": 10,
            "verse": 75,
            "text": "Sa'an nan kuma a bayansu Muka aika Musa da Haruna zuwa ga Fir'auna da mashawartansa, tare da ayoyinMu. Sai suka kangara kuma sun kasance mutane masu laifi"
        },
        {
            "chapter": 10,
            "verse": 76,
            "text": "Sa'an nan a lokacin da gaskiya ta je musu daga gare Mu, suka ce: \"Wannan haƙiƙa sihiri ne bayyananne"
        },
        {
            "chapter": 10,
            "verse": 77,
            "text": "Musa ya ce: \" Shin, kuna cewa ga gaskiya a lokacin data zo muku? Shin, sihiri ne wannan? Lalle masihirci, ba ya cin nasara"
        },
        {
            "chapter": 10,
            "verse": 78,
            "text": "Suka ce: \"Shin, ka zo mana ne domin ka juyar da mu daga abin da muka iske ubanninmu a kansa, kuma girma ya kasance gare ku, ku biyu a cikin ƙasa? Ba za mu zama masu imani ba saboda ku"
        },
        {
            "chapter": 10,
            "verse": 79,
            "text": "Kuma Fir'auna ya ce: \"Ku zo mini da dukan masihirci, masani"
        },
        {
            "chapter": 10,
            "verse": 80,
            "text": "To, a lokacin da masihirta suka je, Musa ya ce musu,\"Ku jefa abin da kuke jefawa"
        },
        {
            "chapter": 10,
            "verse": 81,
            "text": "To, a lokacin da suka jefa, Musa ya ce: \"Abin da kuka zo da shi sihiri ne. Lalle ne Allah zai ɓata shi. Haƙiƙa Allah ba Ya gyara aikin maɓarnata"
        },
        {
            "chapter": 10,
            "verse": 82,
            "text": "Kuma Allah Yana tabbatar da gaskiya da kalmominSa, ko da masu laifi sun ƙi"
        },
        {
            "chapter": 10,
            "verse": 83,
            "text": "Sa'an nan babu wanda ya yi imani da Musa face zuriya daga mutanensa, a kan tsoron kada Fir'auna da shugabanninsu su fitine su. Lalle, haƙiƙa, Fir'auna marinjayi ne a cikin ƙasa, kuma lalle shi haƙiƙa, yana daga masu ɓarna"
        },
        {
            "chapter": 10,
            "verse": 84,
            "text": "Kuma Musa ya ce: \"Ya ku mutanena! Idan kun kasance kun yi imani da Allah, to, a gare Shi sai ku dogara, idan kun kasance Musulmi"
        },
        {
            "chapter": 10,
            "verse": 85,
            "text": "Sai suka ce: \"Ga Allah muka dogara. Ya Ubangijinmu! Kada Ka sanya mu fitina ga mutane azzalumai"
        },
        {
            "chapter": 10,
            "verse": 86,
            "text": "Kuma Ka kuɓutar da mu domin RahamarKa, daga mutane kafirai"
        },
        {
            "chapter": 10,
            "verse": 87,
            "text": "Kuma Muka yi wahayi zuwa ga Musa da ɗan'uwansa, cewa: Ku biyu, ku zaunar da mutanenku a Masar a cikin wasu gidaje. Kuma ku sanya gidajenku su fuskanci Alƙibla, kuma ku tsayar da salla. Kuma ku bayar da bushara ga masu imani"
        },
        {
            "chapter": 10,
            "verse": 88,
            "text": "Sai MuSa ya ce: \"Ya Ubangijinmu! Haƙiƙa Kai ne Ka bai wa Fir'auna da majalisarsa ƙawa da dukiyoyi a cikin rayuwar duniya, ya Ubangijinmu, domin su ɓatar (damutane) daga hanyarKa. Ya Ubangijinmu! Ka shafe a kan dukiyarsu kuma Ka yi ɗauri a kan zukatansu yadda ba za su yi imani ba har su ga azaba mai raɗaɗi"
        },
        {
            "chapter": 10,
            "verse": 89,
            "text": "(Allah) Ya ce: \"Lalle ne an karɓi addu'arku. Sai ku daidaitu kuma kada ku bi hanyar waɗanda ba su sani ba"
        }
    ]
}
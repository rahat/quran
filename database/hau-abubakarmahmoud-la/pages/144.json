{
    "pages": [
        {
            "chapter": 6,
            "verse": 125,
            "text": "Domin haka wanda Allah Ya yi nufin ya shiryar da shi sai ya buɗa ƙirjinsa domin Musulunci, kuma wanda Ya yi nufin Ya ɓatar da shi, sai Ya sanya ƙirjinsa mai ƙunci matsattse, kamar dai yana takawa ne a ckin sama. Kamar wannan ne Allah Yake sanyawar ƙazanta a kan waɗanda ba su yin imani"
        },
        {
            "chapter": 6,
            "verse": 126,
            "text": "Wannan ita ce hanya ta Ubangijinka madaidaiciya. Lalle ne Mun bayyana ayoyi daki-daki ga mutane masu karɓar tunatarwa"
        },
        {
            "chapter": 6,
            "verse": 127,
            "text": "Suna da gidan aminci a wurin Ubangjinsu, kuma Shi ne Majiɓincinsu, saboda abin da suka kasance suna aikatawa"
        },
        {
            "chapter": 6,
            "verse": 128,
            "text": "Kuma ranar da yake tara su gaba ɗaya (Yana cewa): \"Ya jama'ar aljannu! Lalle ne kun yawaita kanku daga mutane.\" Kuma majiɓantansu daga mutane suka ce: \"Ya Ubangjinmu! Sashenmu ya ji daɗi da sashe, kuma mun kai ga ajalinmu wanda Ka yanka mana!\" (Allah) Ya ce: \"Wuta ce mazaunarku, kuna madawwama acikinta, sai abin da Allah Ya so. Lalle ne Ubangijinka Mai hikima ne, Masani"
        },
        {
            "chapter": 6,
            "verse": 129,
            "text": "Kuma kamar wancan ne Muke jiɓintar da sashen azzalumai ga sashe, saboda abin da suka kasance suna tarawa"
        },
        {
            "chapter": 6,
            "verse": 130,
            "text": "Ya jama'ar aljannu da mutane! Shin, manzanni daga gare ku ba su je muku ba suna labarta ayoyiNa a kanku, kuma suna yi muku gargaɗin haɗuwa da wannan yini naku? Suka ce: \"Mun yi shaida a kan kawunanmu.\" Kuma rayuwar duniya ta ruɗe su. Kuma suka yi shaida a kan kawunansu cewa lalle ne su, sun kasance kafirai"
        },
        {
            "chapter": 6,
            "verse": 131,
            "text": "Wanan kuwa saboda Ubangijinka bai kasance Mai halaka alƙaryoyi saboda wani zalunci ba ne, alhali kuwa mutanensu suna jahilai"
        }
    ]
}
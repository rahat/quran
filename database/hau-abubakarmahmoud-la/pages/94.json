{
    "pages": [
        {
            "chapter": 4,
            "verse": 95,
            "text": "Masu zama daga barin yaƙi daga muminai, wasun ma'abuta larura da masu jihadi a cikin hanyar Allah da dukiyoyinsu da rayukansu, ba su zama daidai. Allah Ya fifita masu jihadi da dukiyoyinsu da rayukansu a kan masu zama, ga daraja. Kuma dukansu Allah Ya yi musu alkawari da abu mai kyau. Kuma Allah ya fifita masu jihadi a kan masu zama da lada mai girma"
        },
        {
            "chapter": 4,
            "verse": 96,
            "text": "Darajoji daga gare Shi da gafara da rahama. Kuma Allah Ya kasance Mai gafara ne, Mai jin ƙai"
        },
        {
            "chapter": 4,
            "verse": 97,
            "text": "Lalle ne, waɗanda mala'iku suka karɓi rayukansu, (alhali) suna masu zaluntar kansu, sun ce (musu): \"A cikin me kuka kasance?\" (Su kuma) suka ce: \"Mun kasance waɗanda aka raunana a cikin ƙasa.\" Suka ce: \"Ashe ƙasar Allah ba ta kasance mayalwaciya ba, domin ku yi hijira a cikinta?\" To, waɗannan makomarsu Jahannama ce. Kuma ta munana ta zama makoma"
        },
        {
            "chapter": 4,
            "verse": 98,
            "text": "Face waɗanda aka raunana daga maza da mata da yara waɗanda ba su iya yin wata dabara, kuma ba su shiryuwa ga hanya"
        },
        {
            "chapter": 4,
            "verse": 99,
            "text": "To, waɗannan akwai tsammanin Allah Ya yafe laifi daga gare su, kuma Allah Ya kasance Mai yafewa ne, Mai gafara"
        },
        {
            "chapter": 4,
            "verse": 100,
            "text": "Kuma wanda ya yi hijira a cikin hanyar Allah, zai samu, a cikin ƙasa, wuraren juyawa masu yawa da yalwa. Kuma wanda ya fita daga gidansa yana mai hijira zuwa ga Allah da ManzonSa, sa'an nan kuma mutuwa ta riske shi, to, lalle ne, ladarsa ta auku ga Allah, Kuma Allah Ya kasance, a gare ku, Mai gafara, Mai jin ƙai"
        },
        {
            "chapter": 4,
            "verse": 101,
            "text": "Kuma idan kun yi tafiya a cikin ƙasa to, babu laifi a kanku ku rage daga salla idan kun ji tsoron waɗanda suka kafirta su fitine ku. Lalle ne kafirai sun kasance, a gare ku, maƙiyi bayyananne"
        }
    ]
}
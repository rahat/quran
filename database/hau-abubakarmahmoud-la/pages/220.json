{
    "pages": [
        {
            "chapter": 10,
            "verse": 98,
            "text": "To, domin me wata alƙarya ba ta kasance ta yi imaniba har imaninta ya amfane ta, facemutanen Yunus? A lokacin da suka yi imani, Munjanye azabar wulakanci daga gare su a cikin rayuwar duniya. Kuma Muka jiyar da su daɗi zuwa wani lokaci"
        },
        {
            "chapter": 10,
            "verse": 99,
            "text": "Kuma da Ubangijinka Ya so, da waɗanda suke a cikin ƙasa sun yi imani dukansu gaba ɗaya. Shin, kai kana tilasta mutanene har su kasance masu imani"
        },
        {
            "chapter": 10,
            "verse": 100,
            "text": "Kuma ba ya kasancewa ga wani rai ya yi imani face da iznin Allah, kuma (Allah) Yana sanya ƙazanta a kan waɗanda ba su yin hankali"
        },
        {
            "chapter": 10,
            "verse": 101,
            "text": "Ka ce: \"Ku dubi abin da yake cikin sammai da ƙasa.\"Kuma ayoyi da gargaɗi ba su wadatarwa ga mutane waɗanda ba su yin imani"
        },
        {
            "chapter": 10,
            "verse": 102,
            "text": "To, Shin suna jiran wani abu face kamar misalin kwanukan waɗanda suka shuɗe daga gabaninsu? Ka ce: \"Ku yi jira! Lalle ni tare da ku, ina daga masu jira"
        },
        {
            "chapter": 10,
            "verse": 103,
            "text": "Sa'an nan kuma Muna kuɓutar da manzanninMu da waɗanda suka yi imani, kamar wannan ne, tabbatacce ne a gare Mu, Mu kuɓutar da masu imani"
        },
        {
            "chapter": 10,
            "verse": 104,
            "text": "Ka ce: \"Ya ku mutane! Idan kun kasance a cikin kokanto daga addinina, to ba ni bauta wa, waɗanda kuke, bauta wa, baicin Allah, kuma amma ina bauta wa Allah wanda Yake karɓar rayukanku. Kuma an umurce ni da in kasance daga masu imani"
        },
        {
            "chapter": 10,
            "verse": 105,
            "text": "Kuma (an ce mini): Ka tsayar da fuskarka ga addini, kana karkatl zuwa ga gaskiya, kuma kada ka kasance daga masu shirka"
        },
        {
            "chapter": 10,
            "verse": 106,
            "text": "Kuma kada ka kirayi, baicin Allah, abin da ba ya amfanin ka kuma ba ya cutar ka. To, idan ka aikata haka, sa'an nan lalle kai, a lokacin, kana daga masu zalunci"
        }
    ]
}
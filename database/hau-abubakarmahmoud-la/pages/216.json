{
    "pages": [
        {
            "chapter": 10,
            "verse": 62,
            "text": "To, Lalle ne masoyan Allah babu tsoro a kansu, kuma ba za su kasance suna yin baƙin ciki ba"
        },
        {
            "chapter": 10,
            "verse": 63,
            "text": "Waɗanda suka yi imani kuma suka kasance suna yin taƙawa"
        },
        {
            "chapter": 10,
            "verse": 64,
            "text": "Suna da bushara a cikin rayuwar duniya da ta Lahira. Babu musanyawa ga kalmomin Allah. Wancan shi ne babban rabo mai girma"
        },
        {
            "chapter": 10,
            "verse": 65,
            "text": "Kada maganarsu ta sanya ka a cikin baƙin ciki. Lalle ne alfarma ga Allah take gaba ɗaya. Shi ne Mai ji, Masani"
        },
        {
            "chapter": 10,
            "verse": 66,
            "text": "To! Haƙiƙa Allah Yana da mulkin wanda ke a cikin sammai da wanda ke a cikin ƙasa kuma waɗanda suke kiran wanin Allah, ba su biyar waɗansu abokan tarewa (ga Allah a MulkinSa). Ba su biyar kome face zato. Kuma ba su zama ba face suna ƙiri faɗi kawai"
        },
        {
            "chapter": 10,
            "verse": 67,
            "text": "Shi ne wanda Ya sanya muku dare, domin ku natsu a cikinsa, da yini mai sanya a yi gani. Lalle ne a cikin wannan akwai ayoyi ga mutane waɗanda suke ji"
        },
        {
            "chapter": 10,
            "verse": 68,
            "text": "Suka ce: \"Allah Ya riƙi ɗa.\" Tsarkinsa ya tabbata! Shi ne wadatacce Yana da mallakar abin da yake, a cikin sammai da abin da yake a cikin ƙasa, A wurinku babu wani dalili game da wannan! Shin, kuna faɗar abin da ba ku sani ba game da Allah"
        },
        {
            "chapter": 10,
            "verse": 69,
            "text": "Ka ce: \"Haƙiƙa waɗanda suke ƙirƙira ƙarya ga Allah, ba za su ci nasara ba"
        },
        {
            "chapter": 10,
            "verse": 70,
            "text": "Jin daɗi ne a cikin duniya, sa'an nan kuma makomarsu zuwa gare Mu take, sa'an nan Mu ɗanɗana musu azaba mai tsanani saboda abin da suka kasance suna yi na kafirci"
        }
    ]
}
{
    "pages": [
        {
            "chapter": 10,
            "verse": 54,
            "text": "Kuma da kowane rai wanda ya yi zalunci ya mallaki duka abin da yake a cikin ƙasa, to, da ya yi fansa da shi. Kuma suka dinga nadama a lokacin da suka ga azaba. Sa'an nan aka yi hukunci a tsakaninsu da adalci, kuma ba za a zalunce su ba"
        },
        {
            "chapter": 10,
            "verse": 55,
            "text": "To! Haƙiƙa Allah Ya mallaki abin da yake a cikin sammai da ƙasa. To! Haƙiƙa wa'adin Allah gaskiya ne. Amma kuma mafi yawansu ba su sani ba"
        },
        {
            "chapter": 10,
            "verse": 56,
            "text": "Shi ne Yake rayarwa kuma Yake matarwa. Kuma zuwa gare Shi ne ake mayar da ku"
        },
        {
            "chapter": 10,
            "verse": 57,
            "text": "Ya ku mutane! Lalle wa'azi ya je muku daga Ubangijinku, da waraka ga abin da yake a cikin ƙiraza, da shiriya da rahama ga muminai"
        },
        {
            "chapter": 10,
            "verse": 58,
            "text": "Ka ce: \"Da falalar Allah da rahamarSa. Sai su yi farin ciki da wannan.\" Shi ne mafi alheri daga abin da suke tarawa"
        },
        {
            "chapter": 10,
            "verse": 59,
            "text": "Ka ce: \"Shin, kun ga abin da Allah Ya saukar saboda ku na arziki, sai kuka sanya hukuncin haramci da halacci a gare shi?\" Ka ce: \"Shin, Allah ne Ya yi muku izni, ko ga Allah kuke ƙirƙirawar ƙarya"
        },
        {
            "chapter": 10,
            "verse": 60,
            "text": "Kuma mene ne zaton waɗanda suke ƙirƙira ƙarya ga Allah, a Ranar ¡iyama? Lalle haƙiƙa, Allah Ma, abucin falala ne a kan mutane, amma kuma mafi yawansu ba su godewa"
        },
        {
            "chapter": 10,
            "verse": 61,
            "text": "Kuma ba ka kasance a cikin wani sha'ani ba, kuma ba ka karanta wani abin karatu daga gare shi ba, kuma ba ku aikata wani aiki ba, face Mun kasance Halarce a lokacin da kuke zubuwa a cikinsa. Kuma wani ma'aunin zarra ba zai yi nisa ba daga Ubangijinka a cikin ƙasa, haka kuma a cikin sama, kuma babu wanda yake mafi ƙaranci daga haka, kuma babu mafi girma, face yana a cikin littafi bayyananne"
        }
    ]
}
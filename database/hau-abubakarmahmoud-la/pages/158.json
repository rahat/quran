{
    "pages": [
        {
            "chapter": 7,
            "verse": 58,
            "text": "Kuma gari mai kyau, tsirinsa yana fita da iznin Ubangijinsa, kuma wanda ya munana, (tsirinsa) ba ya fita, face da wahala; kamar wannan ne, Muka sarrafa ayoyi domin mutane waɗanda suke godewa"
        },
        {
            "chapter": 7,
            "verse": 59,
            "text": "Lalle ne, haƙiƙa Mun aika Nuhu zuwa ga mutanensa, sai ya ce: \"Ya mutanena! Ku bauta waAllah! Ba ku da wani abin bautawa waninSa. Lalle ne ni, ina yimuku tsoron azabar wani Yini mai girma"
        },
        {
            "chapter": 7,
            "verse": 60,
            "text": "Mashawarta daga mutanensa suka ce: \"Lalle ne mu, haƙiƙa, Muna ganin ka a cikin ɓata bayyananniya"
        },
        {
            "chapter": 7,
            "verse": 61,
            "text": "Ya ce: \"Ya mutanena! Babu ɓata guda gare ni, kuma amma ni Manzo ne daga ubangijin halittu"
        },
        {
            "chapter": 7,
            "verse": 62,
            "text": "Ina iyar muku da saƙonnin Ubangijina; kuma ina yi muku nasiha, kuma ina sani, daga Allah, abin da ba ku sani ba"
        },
        {
            "chapter": 7,
            "verse": 63,
            "text": "Shin, kuna mamakin cewa ambato ya zo muku daga Ubangijinku a kan wani namiji, daga gare ku, domin ya yi muku gargaɗi, kuma domin ku yi taƙawa, kuma tsammaninku ana jin ƙanku"
        },
        {
            "chapter": 7,
            "verse": 64,
            "text": "Sai suka ƙaryata shi, sa'an nan Muka tsirar da shi da waɗanda suke tare da shi, a cikin jirgin; kuma Muka nutsar da waɗanda suka ƙaryata shi game da ayoyinMu. Lalle ne su, sun kasance wasu mutane ɗimautattu"
        },
        {
            "chapter": 7,
            "verse": 65,
            "text": "Kuma zuwa ga Adawa, ɗan'uwansu Hudu, ya ce: \"Ya mutanena! Ku bauta wa Allah! Ba ku da wani abin bauta wa, waninSa. Shin fa, ba za ku yi taƙawa ba"
        },
        {
            "chapter": 7,
            "verse": 66,
            "text": "Mashawarta waɗanda suka kafirta daga mutanensa suka ce: \"Lalle ne mu, haƙiƙka, Muna ganin ka a cikin wata wauta! Kuma lalle ne mu, haƙiƙa, Muna zaton ka daga maƙaryata"
        },
        {
            "chapter": 7,
            "verse": 67,
            "text": "Ya ce: \"Ya mutanena! Babu wata wauta a gare ni, kuma amma ni, Manzo ne daga Ubangijin halittu"
        }
    ]
}
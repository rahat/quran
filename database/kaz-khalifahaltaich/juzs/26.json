{
    "juzs": [
        {
            "chapter": 46,
            "verse": 1,
            "text": "Ха. Мим"
        },
        {
            "chapter": 46,
            "verse": 2,
            "text": "Бұл Кітап бәрінен Үстем, аса Дана Аллаһтан түсірілген"
        },
        {
            "chapter": 46,
            "verse": 3,
            "text": "Біз аспандар мен жерді әрі екеуінің арасындағыларын тек ақиқатпен және белгіленген бір мерзіммен жараттық. Ал, кәпірлер өздеріне ескертіліп, сақтандырылғаннан теріс бұрылуда"
        },
        {
            "chapter": 46,
            "verse": 4,
            "text": "Ей, Мұхаммед! / Айт: «Аллаһтан өзге шақырып-жалбарынатындарыңды көрдіңдер ме? Олардың жерден нені / қай бөлігін / жаратқанын маған көрсетіңдерші? Әлде олардың аспандарда / оны жаратуда / үлесі бар ма? Егер айтқандарың шын болса, маған / сөздеріңді растайтын / осыдан / Құраннан / алдын түскен Кітап не бұрын өткен білімінен қалған бір белгі әкеліңдерші», - деп"
        },
        {
            "chapter": 46,
            "verse": 5,
            "text": "Аллаһтан өзге, Қайта тірілу күніне дейін өзіне жауап бермейтіндерге жалбарынғаннан өткен адасушы кім бар? Әрі бұлар / табынған нәрселері / олардың дұға тілектерінен хабарсыз"
        },
        {
            "chapter": 46,
            "verse": 6,
            "text": "Ал, адамдар жиналған кезде / қайта тірілу күні / , бұлар / табынғандары / оларға / серік қосушыларға! жау болады және олардың өздеріне құлшылық еткенінен бас тартады"
        },
        {
            "chapter": 46,
            "verse": 7,
            "text": "Ал, қашан оларға / серік қосушыларға / анық аяттарымыз оқылған кезде, өздеріне келген ақиқатқа күпірлік еткендер / Аллаһқасенбегендер / : «Бұл - анық сиқыр», -дейді"
        },
        {
            "chapter": 46,
            "verse": 8,
            "text": "Әлде олар: «Ол оны ойдан шығарды», - дей ме? Айт: «Егер мұны ойдан шығарсам, сендер мен үшін Аллаһтан / келетін / ешнәрсеге иелік ете алмайсыңдар / Аллаһтың жазасынан қорғай алмайсыңдар! ?і Ол сендердің не сөйлеп жатқандарыңды жақсы біледі. Ол мені мен сендердің араларыңа куә ретінде жеткілікті. Ол өте Кешірімді , ерекше Мейірімді », - деп"
        },
        {
            "chapter": 46,
            "verse": 9,
            "text": "Ей, Мұхаммед! / Айт: «Мен елшілердің алғашқысыемеспін және маған да, сендерге де не істелінетінін білмеймін. Мен өзіме уахи етілгенге ғана еремін әрі мен - бар болғаны анық ескертуші ғанамын», - деп"
        },
        {
            "chapter": 46,
            "verse": 10,
            "text": "Айт: «Сендер ойладыңдар ма, егер бұл / Құран / Аллаһтан болып, ал сендер оған күпір келтірсеңдер / мойындамасаңдар / әрі Исраил ұрпақтарынан бір куә осы сияқтыға / Тәуратқа / куә болып, кейін / Құранға / сенсе, ал сендер менменсіп, өздеріңді жоғары санасаңдар? Анығында, Аллаһ әділетсіз адамдарды тура жолға салмайды», - деп"
        },
        {
            "chapter": 46,
            "verse": 11,
            "text": "Әрі сондай күпірлік етушілер / Құранды теріске шығарушылар / иманға келгендер жайлы: «Егер де ол / Құран / жақсылық болғанда, онда олар оған / сенуде / бізден озбас / оны алдын біз қабылдар едік / еді», - деді. Өздері онымен тура жол таппағандықтан: «Бұл ежелгі өтірік», - дейді"
        },
        {
            "chapter": 46,
            "verse": 12,
            "text": "Ал, бұдан / Құраннан / алдын жетекші әрі мейірім - Мұсаның кітабы болды. Ал бұл / Құран / - араб тілінде, / алдыңғы кітаптарды / растаушы, әділетсіздерді ескерту әрі жақсылықты ықыласпен істеушілерге қуанышты хабар ретінде / түсірілген / Кітап"
        },
        {
            "chapter": 46,
            "verse": 13,
            "text": "Анығында: «Раббымыз - Аллаһ» - деп, кейін тура жолды ұстанғандарға қорқыныш жоқ әрі олар қайғырмайды"
        },
        {
            "chapter": 46,
            "verse": 14,
            "text": "Міне, осылар - жәннаттық. Олар істеп өткен амалдарының қайтарым сыйы ретінде, ол жерде мәңгі қалады"
        },
        {
            "chapter": 46,
            "verse": 15,
            "text": "Біз адам баласына ата-анасына жақсылықты ықыласпен жасауды өсиет етіп тапсырдық. Анасы оны / құрсағында / ауырлықпен көтеріп және оны қиналып босанады. Оның жүктілік және сүттен айыруы - отыз ай. Ал, қашан ол кемеліне келіп, әрі қырық жасқа толған кезде: «Раббым! Маған өзіме және ата-анама берген игілігің үшін шүкір етуімді / алғыс, разылық білдіруімді / және Өзің разы болатын ізгі амал істеуімді жүрегіме кіргізіп, нәсіп ет. Әрі менің үшін ұрпағымды ізгілерден еткін. Мен күнәдан бас тартып, Өзіңе бойсұнуға қайттым / тәубе еттім / . Мен - мұсылмандарданмын / бойсұнушыларданмын / », - дейді"
        },
        {
            "chapter": 46,
            "verse": 16,
            "text": "Міне, осылардың істеген барлық жақсы амалдарын қабыл етеміз және жамандықтарын кешіреміз, оларға берілген шын уәде бойынша олар жәннаттықтардан болады"
        },
        {
            "chapter": 46,
            "verse": 17,
            "text": "Ал енді біреу ата-анасына: «Түһ, сен­дерден! Сен екеуің мені, / қабірден / шығарылуыммен қорқытпақшысыңдар ма? Менен бұрын қанша ұрпақ өтіп кетті», дейді. Ол екеуі Аллаһтан жәрдем тілеп: «Әй, сорың бар болғыр! Иманға кел! Сөзсіз, Аллаһтың уәдесі - хақ», - дегенде, ол: «Бұл -бұрынғылардың аңыз әңгімелері ғана», - дейді"
        },
        {
            "chapter": 46,
            "verse": 18,
            "text": "Міне, солар - өздеріне, олардан ал­дын өткен жындар мен адамдар қауымына қатысты, / жаза туралы / Сөз хақ болғандар / тиетіндер / .Анығында, олар зиянға ұшыраушылардан болды"
        },
        {
            "chapter": 46,
            "verse": 19,
            "text": "Әрі оларға амалдарының қайтарымын толық беруі үшін әркімге істеген амалдарына сай дәрежелері болады. Әрі оларға әділетсіздік етілмейді"
        },
        {
            "chapter": 46,
            "verse": 20,
            "text": "Ал, сондай күпірлік етушілер / имансыздар / Отқа келтірілген сол күні / Оларға /:«Сендер дүниелік өмірлерінде / берілген / жақсылықтарды ысырап еттіңдер және онымен рахаттандыңдар. Енді бүгін, құқықтарың болмаса да жер бетінде өздеріңді жоғары санағандықтарың және бұзықтықтарың / бойсұнбауларың / үшін сендерге қайтарым жаза ретінде қорлайтын азап беріледі»,-делінеді"
        },
        {
            "chapter": 46,
            "verse": 21,
            "text": "Ей, Мұхаммед! / Ад елінің ағайынын / Һұдты / есіңе ал. Сол кезде ол Ахқафтағы еліне, өзінен бұрын және кейін өткен ескертушілер секілді: «Аллаһтан басқаға табынбаңдар! Мен сендер үшін ұлы Күннің азабынан қорқамын», - деп ескерткен еді"
        },
        {
            "chapter": 46,
            "verse": 22,
            "text": "Олар: «Сен бізді өз құдайларымыздан қайтару үшін келдің бе? Егер шын сөзділерден болсаң, бізге қорқытқан нәрсеңді келтір», - деді"
        },
        {
            "chapter": 46,
            "verse": 23,
            "text": "Ол: «Шын мәнінде, білім - бір Аллаһта. Ал, мен сендерге өзіммен жіберілгенді ғана жеткіземін. Дегенмен, мен сендердің түсінбейтін / надан / ел екендіктеріңді көріп тұрмын», - деді"
        },
        {
            "chapter": 46,
            "verse": 24,
            "text": "Олар оны / жазаны / алқаптарына қарай / бұлт секілді / жайылып келе жатқанын көрген кезде: «Мына бұлт бізге жаңбыр әкеледі», - деді. «Олай емес! Ол өздерің тез болуын сұрағандарың - ішінде күйзелтуші азабы бар жел"
        },
        {
            "chapter": 46,
            "verse": 25,
            "text": "Ол Раббысының әмірі бойынша әрбір нәрсені қиратады!» Ал, таңертең олардың тұрақ жайларынан басқа ешнәрсе көрінбей қалды. Біз қылмыскер елдің қайтарым жазасын осылай береміз"
        },
        {
            "chapter": 46,
            "verse": 26,
            "text": "Біз Оларға сендерге бермеген күш-қуат / мүмкіншілік / бердік әрі оларға естуді, көруді және ақыл-ес / жүректі / бердік. Алайда олардың естулері, көрулері және ақыл-естері ешқандай пайда бермеді, себебі олар Аллаһтың белгі-дәлелдерін теріске шығарған еді. Сөйтіп олардың келеке еткендері өздерін орап алды"
        },
        {
            "chapter": 46,
            "verse": 27,
            "text": "Әрі Біз сендердің айналаларындағы елді мекендерді жойып жібердік және олардың / хақ дінге / қайтуы үшін белгі-дәлелдерді ашып түсіндірген едік"
        },
        {
            "chapter": 46,
            "verse": 28,
            "text": "Сонда олардың Аллаһтан өзге / Оған / жақындатады деп, құдайлар етіп алғандары Оларға неліктен көмектеспеді? Керісінше, олар бұлардан жоқ болып кетті. Міне, бұл - олардың өтіріктері және ойдан құрастырғандары"
        },
        {
            "chapter": 46,
            "verse": 29,
            "text": "Ей, Мұхаммед! / Әрі саған Құранды тыңдау үшін жындардың бір тобын жібердік. Сонда олар / жындар / оның / пайғамбардың / қасына келген кезде: «Тыңдаңдар», - десті. Ал ол / оқу / аяқталған кезде, олар / дінді қабылдаған жындар / елдеріне ескертуші / насихаттаушы / болып қайтты"
        },
        {
            "chapter": 46,
            "verse": 30,
            "text": "Олар: «Әй, біздің қауым! Біз шын мәнінде, Мұсадан кейін түсірілген, өзіне дейінгі болғанды растаушы Кітапты тыңдадық. Ол ақиқатқа әрі тура жолға бастайды"
        },
        {
            "chapter": 46,
            "verse": 31,
            "text": "Ей, біздің қауым! Аллаһтың шақырушысына / Мұхаммедке / жауап беріңдер және Оған сеніңдер, / сонда / Ол / Аллаһ / сендердің күнәларыңды кешіреді және сендерді күйзелтуші азаптан сақтайды"
        },
        {
            "chapter": 46,
            "verse": 32,
            "text": "Ал, кім Аллаһтың шақырушысына жауап бермесе, ол жер бетінде / Оны / әлсірете алмайды әрі оған Одан өзге құтқарушы, қамқоршы болмайды. Міне, солар - анық адасуда»,- деді"
        },
        {
            "chapter": 46,
            "verse": 33,
            "text": "Олар білмеді ме, аспандар мен жерді жаратқан әрі оларды жаратуда әлсіздік танытпаған Аллаһтың өлілерді де тірілтуге Күші жетуші екенін? Сөзсіз, Ол - барлық нәрсені Жасай алушы"
        },
        {
            "chapter": 46,
            "verse": 34,
            "text": "Әрі сондай күпірлік етушілер / имансыздар / Отқа келтірілген күні / Оларға / : «Бүл ақиқат емес пе?», - делінеді. Олар: «Әрине, Раббымызбен ант етеміз!»,- дейді. Ол: «Қарсы келгендіктерің үшін енді азапты татыңдар», -дейді"
        },
        {
            "chapter": 46,
            "verse": 35,
            "text": "Ей, Мұхаммед / / Елшілерден ъазм иелері сабыр еткендей, сабыр ет және олар үшін / жазаны / тездетуді сұрама. Олар өздеріне уәде етіліп жатқанды көрген күні күндізден бір уақыт қана тұрғандай болады. Бұл / Құран / -бір жеткізу. Бұзық / бойсұнбаушы / адамдардан басқасы жойылатын ба еді"
        },
        {
            "chapter": 47,
            "verse": 1,
            "text": "Күпірлік еткендердің / иманға келмегендердің / және / адамдарды / Аллаһтың жолынан бұрғандардың амалдарын Ол зая кетірді"
        },
        {
            "chapter": 47,
            "verse": 2,
            "text": "Ал, иманға келген және ізгі амал жасаған әрі Мұхаммедке түсірілгенге - бұл / Құран / олардың Раббысынан келген ақиқат сенгендердің, Ол жамандықтарын өшірді әрі жағдайларын түзелтті"
        },
        {
            "chapter": 47,
            "verse": 3,
            "text": "Мұның себебі, сондай күпірлік етушілердің / имансыздардың / жалғанға ілескендігі, ал иманға келгендердің өздерінің Раббысынан келген ақиқатқа ергендіктерінен. Аллаһ адамдарға, олардың мысалдарын осылай келтіреді"
        },
        {
            "chapter": 47,
            "verse": 4,
            "text": "Ал, қашан / соғыс майданында / күпірлік етушілермен / сендермен соғысушы кәпірлермен / кездессеңдер мойындарынан ұрыңдар. Қашан оларды басып, әлсіреткеннен кейін, байлауды мықтап бекітіңдер / тұтқындарды қамаңдар / ,Содан кейін соғыс жүгін түсіргенге / аяқталғанға / дейін не рақым ету, не төлем алу керек. Міне осылай! Егер де Аллаһ қалағанда, олардан Өзі кек алып жазалайтын еді. Бірақ, Ол сендерді біріңді-бірің арқылы сынауы үшін / осылай етті / . Аллаһ жолында өлтірілгендердің амалдарын Ол ешқашан зая кетірмейді"
        },
        {
            "chapter": 47,
            "verse": 5,
            "text": "Ол / Аллаһ / оларды тура жолмен жүргізеді және олардың жағдайларын түзетіп оңалтады"
        },
        {
            "chapter": 47,
            "verse": 6,
            "text": "әрі оларды Өзі сипаттап таныстырған Жәннатқа кіргізеді"
        },
        {
            "chapter": 47,
            "verse": 7,
            "text": "Ей, иманға келгендер! Егер Аллаһқа көмек берсеңдер, Ол сендерге көмек береді және табандарыңды бекітеді"
        },
        {
            "chapter": 47,
            "verse": 8,
            "text": "Ал, сондай күпірлік еткендерге / Аллаһқа қарсы келгендерге / - оларға жойылу бар әрі Ол / Аллаһ / олардың барлық амалдарын зая кетіреді"
        },
        {
            "chapter": 47,
            "verse": 9,
            "text": "Бұл - олардың Аллаһтың түсіргенін жақтырмағандығы / жек көргендігі / себебінен. Сондықтан Ол / Аллаһ / олардың амалдарын бекер етті"
        },
        {
            "chapter": 47,
            "verse": 10,
            "text": "Олар жер бетінде сапар шекпеді ме, сөйтіп өздерінен бұрынғылардың соңы қалай болғанын көрмеді ме? Аллаһ оларды жойып жіберді. Кәпірлерге де сол секілді / болады"
        },
        {
            "chapter": 47,
            "verse": 11,
            "text": "Мұның себебі, иманға келгендердің Иесі, Қамқоршысы - Аллаһ, ал кәпірлердің қамқоршысы жоқ болғандығынан"
        },
        {
            "chapter": 47,
            "verse": 12,
            "text": "Ақиқатында, Аллаһ иманға келген және ізгі амал істегендерді астынан өзендер ағып жататын / Жәннаттағы / бақтарғакіргізеді. Ал, сондай күпірлік етушілер / имансыздар / болса, олар / дүниеден / рахаттанып пайдаланады әрі малдардың қоректенгені секілді жеп-ішеді. Олардың тұрағы - От / тозақ"
        },
        {
            "chapter": 47,
            "verse": 13,
            "text": "Ей, Мұхаммед! / Сені қуып, шығарып жіберген кенттен де күш-қуаты мол, мықты қаншама елді мекенді Біз жойып жібердік. Оларға көмектесуші ешкім болмады"
        },
        {
            "chapter": 47,
            "verse": 14,
            "text": "Раббысынан анық дәлел үстінде болған біреу, өзіне ісінің жамандығы әдемі етіп көрсетілген және көңілқұмарлығына ергендер секілді бола ма"
        },
        {
            "chapter": 47,
            "verse": 15,
            "text": "Тақуаларға / Раббысына бойсұнып, жазасынан қорқып, сақтанғандарға! уәде етілген жәннаттың сипаты: ол жерде суы бұзылмайтын өзендер, дәмі айнымаған сүттен өзендер, ішушілерге ұнамды сусыннан өзендер және таза / қоспадан тазаланған / балдан өзендер бар. Оларға ол жерде әртүрлі жемістер бар әрі Оларға өздерінің Раббысынан кешірім болады. / Осылар / Отта мәңгі қалатын, сондай қайнап тұрған су ішкізіліп, ол ішектерін тіліп жіберетін біреулермен бірдей бола ма"
        },
        {
            "chapter": 47,
            "verse": 16,
            "text": "Әрі олардың / мұнафиқтардың! арасында сені тыңдайтындар бар. Алайда сенің алдыңнан шыққан кезде, олар білім берілгендерге / сахабаларға / : «Ол әлгінде не айтты?» - дейді. Міне, солар - жүректерін Аллаһ мөрлеп тастағандар әрі олар - көңіл құмарлығына ергендер"
        },
        {
            "chapter": 47,
            "verse": 17,
            "text": "Ал, тура жолды ұстанғандарға Ол / Аллаһ / туралықтарын / тура жолды ұстануын / арттырады әрі оларға тақуалықты / Өзінің жазасынан қорқып, сақтануды / береді"
        },
        {
            "chapter": 47,
            "verse": 18,
            "text": "Олар өздеріне кенеттен келетін Сағаттан / Қайта тірілу күнінен / басқа нәрсенің келуін күтуде ме? Негізінде, оның / кейбір / белгілері келді. Ол / Сағат / өздеріне келген кезде, еске алу Оларға не береді"
        },
        {
            "chapter": 47,
            "verse": 19,
            "text": "Ей, Мұхаммед! / Біл, Аллаһтан басқа ешбір құдай жоқ. Өзіңнің күнәң үшін және иманды ерлер мен иманды әйелдер үшін кешірім тіле. Аллаһ сендердің қозғалып, әрекет ететін орындарыңды және тұрақтайтын орындарыңды біледі"
        },
        {
            "chapter": 47,
            "verse": 20,
            "text": "Иманға келгендер: «Бір сүре түсірілмей ме?» - дейді. Ал, қашан анық бір сүре түсіріліп және онда соғыс туралы айтылса, жүрегінде дерті барлардың саған өлімнен қорқып есі кеткен біреудің қарағанындай қарайтынын көресің. Негізінде, Оларға көбірек лайықтысы"
        },
        {
            "chapter": 47,
            "verse": 21,
            "text": "бойсұну және жақсы соз еді. Шешім қабылданған кезде олардың Аллаһқа адал болуы өздері үшін қайырлы болар еді"
        },
        {
            "chapter": 47,
            "verse": 22,
            "text": "Ал, егер сендер теріс бұрылсаңдар, онда жер бетін бұзушы және туыстық байланысты үзушілерден боласыңдар"
        },
        {
            "chapter": 47,
            "verse": 23,
            "text": "Міне, бұлар - Аллаһтың лағнет еткендері / мейірімінен алыстатқандары / , сөйтіп / Ол / оларды керең әрі көздерін де соқыр қылды"
        },
        {
            "chapter": 47,
            "verse": 24,
            "text": "Олар Құранға зер салып қарамай ма? Әлде олардың жүректері құлыптаулы ма"
        },
        {
            "chapter": 47,
            "verse": 25,
            "text": "Ақиқатында, өздеріне тура жол анықталғаннан кейін арттарына қайтқандарға шайтан / имансыздықты / көркем етіп көрсетті әрі / өтірік үмітке! иландырды"
        },
        {
            "chapter": 47,
            "verse": 26,
            "text": "Бұлай болуы, олардың Аллаһтың түсіргенін жаман көрушілерге: «Біз кейбір істе сендерге бағынамыз», - деп айтқандығы себебінен. Аллаһ олардың не жасырғандарын біледі"
        },
        {
            "chapter": 47,
            "verse": 27,
            "text": "Періштелер олардың жандарын алғанда, беттері мен арқаларынан ұрғанда қалай болмақ"
        },
        {
            "chapter": 47,
            "verse": 28,
            "text": "Мұның себебі олардың Аллаһтың қаһарын шақыратын нәрселерге еруі және Оның ризалығын / Ол ұнатқан істерді / жаман көрулерінен. Сондықтан Ол / Аллаһ / олардың амалдарын пайдасыз, бекер етті"
        },
        {
            "chapter": 47,
            "verse": 29,
            "text": "Сонда жүректерінде дерті барлар, Аллаһ олардың өшпенділігін ешқашан әшкерелемейді деп ойлады ма"
        },
        {
            "chapter": 47,
            "verse": 30,
            "text": "Ей, Мұхаммед! / Егер де қалағанымызда, Біз оларды саған көрсетіп, сен олар­ды белгілерінен / нышандарынан / танитын едің. Алайда сен оларды сөз әлпетінен / мағынасынан / танисың. Аллаһ сендердің істеріңді біледі"
        },
        {
            "chapter": 47,
            "verse": 31,
            "text": "Әрі Біз сендерді міндетті түрде, сынаққа ұшыратамыз - сендерден күресушілер және сабыр етушілер анықталғанға дейін әрі хабарларыңды да / сөздері мен амалдарыңды / сынаймыз"
        },
        {
            "chapter": 47,
            "verse": 32,
            "text": "Шын мәнінде, сондай күпірлік етушілер / иманға келмегендер / және Аллаһтың жолынан қайтарғандар әрі өздеріне тура жол анықталғаннан кейін Елшіге қарсы шыққандар - Аллаһқа ешбір нәрседе мүлдем зиян келтіре алмайды. Ал, Ол / Аллаһ / олардың амалдарын бекер етеді"
        },
        {
            "chapter": 47,
            "verse": 33,
            "text": "Ей, иманға келгендер! Аллаһқа бойсұныңдар әрі Елшіге бағыныңдар және амалдарыңды зая кетірмеңдер"
        },
        {
            "chapter": 47,
            "verse": 34,
            "text": "Анығында, сондай күпірлік еткен / иманға келуден бас тартқан / және өзгелерді Аллаһтың жолынан қайтарған, кейін кәпір күйлерінде өлгендерді Аллаһ ешқашан кешірмейді"
        },
        {
            "chapter": 47,
            "verse": 35,
            "text": "Босаңдық танытпаңдар және өздерің жоғары бола тұрып келісімге шақырмаңдар. Аллаһ сендермен бірге әрі Ол амалдарыңды ешқашан кемітпейді"
        },
        {
            "chapter": 47,
            "verse": 36,
            "text": "Шын мәнінде, бұл дүние тіршілігі - ойын және ермек қана. Егер иманға келсеңдер және тақуалық етсеңдер / Аллаһтың жазасынан қорқып, сақтансаңдар / , Ол сендерге сыйларыңды береді әрі Ол сендерден мал-дүниелеріңді сұрамайды"
        },
        {
            "chapter": 47,
            "verse": 37,
            "text": "Егер Ол сендерден оны сұрап, / тұтас берулеріңді / қатаң талап ететін болса, онда сендер сараңдық етіп әрі Ол сендердің іштеріңдегі қарсылықты / ашу-ызаны / әшкере етер еді"
        },
        {
            "chapter": 47,
            "verse": 38,
            "text": "Міне, сендер Аллаһтың жолында мал-дүние жұмсауға шақырылудасыңдар. Сендердің араларыңда сараңдық ететіндер бар. Ал, кім сараңдық етсе, өз-өзіне / өз зиянына / ғана сараңдық етеді. Аллаһ әл-Ғани / Бай, ешнәрсеге мұқтаж емес / , ал сендер - мұқтажсыңдар. Егер сендер теріс бұрылсаңдар, Ол сендерді басқа адамдармен алмастырады, содан кейін олар сендер секілді болмайды"
        },
        {
            "chapter": 48,
            "verse": 1,
            "text": "Ей, Мұхаммед! / Ақиқатында Біз саған анық жеңіс бердік"
        },
        {
            "chapter": 48,
            "verse": 2,
            "text": "сөйтіп, сенің бұрынғы жіберген және кейінгі жаңсақтық, қателеріңді Аллаһ кешіріп, саған Өзінің игілігін толықтыруы және сені тура жолымен жүргізуі үшін"
        },
        {
            "chapter": 48,
            "verse": 3,
            "text": "әрі Аллаһтың саған ұлы көмекпен жәрдем беруі үшін"
        },
        {
            "chapter": 48,
            "verse": 4,
            "text": "Ол иманға келгендердің имандарын арттыру үшін олардың жүректеріне сакина / тыныштық / түсірді. Аспандар мен жердің әскерлері Аллаһтікі. Аллаһ бәрін Білуші , аса Дана"
        },
        {
            "chapter": 48,
            "verse": 5,
            "text": "і/ Әрі бүл жеңіс / иманды ерлер мен иманды әйелдерді астынан өзендер ағып жататын, олар онда мәңгі қалатын / Жәннаттағы / бақтарға кіргізуі және олардың жамандықтарын кешіру үшін. Бұл - Аллаһтың алдында ұлы табыс"
        },
        {
            "chapter": 48,
            "verse": 6,
            "text": "Әрі Аллаһқа байланысты жаман ой ойлаған мұнафиқ ерлер мен мұнафиқ әйелдерді және Аллаһқа серік қосушы ерлер мен серік қосушы әйелдерді азаптауы үшін. Жамандық олардың өздеріне қайтады. Аллаһ оларға ашуланды, оларды лағнет етті және оларға Жаһаннамды дайындады. Ол баратын орын неткен жаман"
        },
        {
            "chapter": 48,
            "verse": 7,
            "text": "Аспандар мен жердің әскерлері Аллаһтікі. Аллаһ өте Үстем , аса Дана"
        },
        {
            "chapter": 48,
            "verse": 8,
            "text": "Ей, Мұхаммед! / Ақиқатында, Біз сені куә етіп, қуанышты хабар жеткізуші әрі ескертуші етіп жібердік"
        },
        {
            "chapter": 48,
            "verse": 9,
            "text": "Аллаһқа және Оның Елшісіне сенулерің, әрі Оны ұлықтауларың және Оны құрметтеулерің, әрі Оны / Аллаһты / таңертең және кешке / барлық кемшіліктен / пәк деп дәріптеулерің үшін"
        },
        {
            "chapter": 48,
            "verse": 10,
            "text": "Ей, Мұхаммед! / Негізінде саған серт беретіндер, шын мәнінде Аллаһқа серт береді. Аллаһтың қолы олардың қолдарының үстінде. Сонда кім / сертті / бұзса, өз зиянына бұзады. Ал, кім Аллаһқа берген сертін орындаса, Ол оған ұлы сый береді"
        },
        {
            "chapter": 48,
            "verse": 11,
            "text": "Бәдәуилердің ішіндегі қалып қойғандар саған: «Бізді мал-мүліктеріміз бен үй ішіміз ұстап қалды. Біз үшін кешірім тіле»,- дейді. Олар жүректерінде жоқ нәрсені тілдерімен айтады. Айт: «Егер Ол сендерге бір зиян қаласа немесе Ол сендерге бір пайда қалайтын болса, сендер үшін кім Аллаһтың алдында бірнәрсеге иелік ете алады?» Жоқ! Аллаһ сендердің не істеп жатқандарыңнан Хабардар"
        },
        {
            "chapter": 48,
            "verse": 12,
            "text": "Керісінше, сендер Елші және иманға келгендер үй-ішіне ешқашан оралмайды деп ойладыңдар. Әрі бұл сендердің жүректеріңде көркем етіліп көрсетілді. Сендер жаман ой ойладыңдар әрі жойылуға ұшырайтын топ болдыңдар"
        },
        {
            "chapter": 48,
            "verse": 13,
            "text": "Кім Аллаһқа және Оның елшісіне сенбесе, Біз анығында, кәпірлер үшін Саъирді дайындадық"
        },
        {
            "chapter": 48,
            "verse": 14,
            "text": "Аспандар және жердің билігі Аллаһта. Ол кімді қаласа кешіреді, әрі кімді қаласа азаптайды. Аллаһ өте Кешірімді, ерекше Мейірімді"
        },
        {
            "chapter": 48,
            "verse": 15,
            "text": "Сендер олжа алу үшін жорыққа шыққандарыңда / соғысқа шықпай / қалдырылғандар: «Бізді жіберіңдер, сендерге ерейік», - дейді. Олар Аллаһтың сөзін өзгертуді қалайды. / Ей, Мұхаммед! / Айт: «Сендер бізге ешқашан ермейсіңдер. Аллаһ сендерге қатысты бұрын осылай деген», - деп. Сонда олар: «Жоқ, сендер бізден қызғанып тұрсыңдар», - дейді. Анығында, олар аз ғана түсінеді"
        },
        {
            "chapter": 48,
            "verse": 16,
            "text": "Ей, Мұхаммед! / Бәдәуилерден қалдырылғандарға айт: «Сендер жақында бір күшті елге қарсы шақырыласыңдар. Олармен не соғысасыңдар, не олар бойсұнады. Егер сендер / Аллаһтың бұйрығына / бағынсаңдар, Аллаһ сендерге көркем сый береді. Ал, егер бұрын теріс бұрылғандарың сияқты теріс бұрылсаңдар, Ол сендерді күйзелтуші азаппен жазалайды», - деп"
        },
        {
            "chapter": 48,
            "verse": 17,
            "text": "Соқырға күнә емес, ақсаққа да күнә емес және ауруға да / соғысқа қатыспағаны / күнә емес. Кім Аллаһқа және Оның Елшісіне бойсұнса, Ол оны астынан өзендер ағып жататын / жәннаттағы / бақтарға кіргізеді. Ал, кім теріс бұрылса, оны күйзелтуші азапқа ұшыратады"
        },
        {
            "chapter": 48,
            "verse": 18,
            "text": "Ей, Мұхаммед! / Саған имандылар, ағаш түбінде серт берген кезде, Аллаһ олардан разы болды. Ол / Аллаһ / олардың жүректеріндегіні білді, әрі олардың үстінен сакина / тыныштық / түсірді және оларды жақын бір жеңіспен марапаттады"
        },
        {
            "chapter": 48,
            "verse": 19,
            "text": "және олар алатын көп олжалармен де. Әрі Аллаһ өте Үстем, аса Дана"
        },
        {
            "chapter": 48,
            "verse": 20,
            "text": "Аллаһ сендерге өздерің алатын көп олжаларды уәде етті және оны сендерге берілуін тездетті әрі адамдардың қолдарын сендерден тосты. Ол мұны имандыларға бір белгі болуы үшін және сендерді тура жолға салуы үшін / жасады"
        },
        {
            "chapter": 48,
            "verse": 21,
            "text": "Сондай-ақ, әлі шамаларың келмеген басқа да нәрселер бар. Аллаһ оларды қоршап қойған әрі Аллаһ барлық нәрсені Жасай алу­шы"
        },
        {
            "chapter": 48,
            "verse": 22,
            "text": "Ал, егер күпірлік етушілер / иманға келмегендер / сендермен соғысса, артқа бұрылып қашар еді, содан кейін олар қамқоршы да, көмектесуші де таппайды"
        },
        {
            "chapter": 48,
            "verse": 23,
            "text": "Бұл бұрыннан келе жатқан Аллаһтың бекіткен жолы. Аллаһтың бекіткеніне ешбір өзгеріс таппайсың"
        },
        {
            "chapter": 48,
            "verse": 24,
            "text": "Ол Мекке жазығында сендерді олардан үстем еткеннен кейін олардың қолдарын сендерден, ал сендердің қолдарыңды олардан тыйды. Аллаһ не істеп жатқандарыңды Көруші"
        },
        {
            "chapter": 48,
            "verse": 25,
            "text": "Олар - күпірлік еткендер / Аллаһ және Оның Елшісіне қарсы шыққандар / , әрі сендерді әл-Харам мешітінен және құрбандық малдарын сойылатын орнына жетуден тосқандар. Егер де сендер өздерің білмеген иманды ерлер мен иманды әйелдерді таптап кетіп, білместікпен обалына / күнәға / қалмайтын болмағандарыңда еді, алайда Аллаһ қалағандарын Өзі мейіріміне ендіруі үшін / осылай істеді / . Егер де олар бір-бірінен / ерекшеленіп / бөлінгенде, олардан күпірлік еткендерді / иманға келмегендерді / күйзелтуші азапқа душар етер едік"
        },
        {
            "chapter": 48,
            "verse": 26,
            "text": "Күпірлік етушілер / Аллаһтың бірлігіне қарсы шьщцандар/ өз жүректеріне қайнаған ыза-кекті - жәһилият кезінің ыза-кегін кіргізген кезде, Аллаһ Өз Елшісінің үстінен және имандылардың үстінен сакинасын / тыныштығын / түсірді, әрі оларға тақуалық / Аллаһтың жазасынан қорқып, сақтанушылық / сөзін айрылмас / тұрақты / етті. Олар бұған хақылы әрі лайықты еді. Аллаһ барлық нәрсені Білуші"
        },
        {
            "chapter": 48,
            "verse": 27,
            "text": "Аллаһ Өз Елшісінің көргенін / түсін / ақиқатпен растады. Аллаһ қаласа, сендер әлбетте әл-Харам мешітіне қауіпсіз түрде, шаштарыңды қырған не қысқартқан күйі қорықпай кіресіңдер. Ол сендер білмегенді білді әрі алдын ала жақын бір жеңіс белгіледі"
        },
        {
            "chapter": 48,
            "verse": 28,
            "text": "Ол - Өз елшісін / тура жолды ұстану үшін / басшылықпен және хақ дінмен, оны / ислам дінін / діндердің барлығынан үстем ету үшін жіберді. Аллаһ - бәріне куә / Шәһид / ретінде жеткілікті"
        },
        {
            "chapter": 48,
            "verse": 29,
            "text": "Мұхаммед - Аллаһтың елшісі. Онымен бірге болғандар кәпірлерге қатаң, ал бір-біріне мейірімді. Оларды рукуғ жасаған / намазда иілген / , сәжде еткен, Аллаһтан кеңшілік әрі ризалық іздеген түрде көресің. Олардың белгілері - жүздеріндегі сәжделердің эсері. Олардың Тәураттағы сипаты осындай. Ал, олардың Інжілдегі мысалы - тұқымнан бүршіктеніп шығып, сосын қуаттанып, жуандап, сабағында тік тұрып, егіншілерді сүйсіндіретін егін сияқты. / Бұл / кәпірлерді олармен ызаландыру үшін. Аллаһ олардың ішінен иманға келген әрі ізгі амал жасағандарға кешірім және ұлы сый / жәннат / уәде етті"
        },
        {
            "chapter": 49,
            "verse": 1,
            "text": "Ей, иманға келгендер! Аллаһтың және Оның елшісінің алдын орамаңдар. Аллаһтан / Оның жазасынан / қорқып, сақтаныңдар. Ақиқатында Аллаһ бәрін Естуші, бәрін Білуші"
        },
        {
            "chapter": 49,
            "verse": 2,
            "text": "Ей, иманға келгендер! Дауыстарыңды Пайғамбардың дауысынан жоғарыкөтермеңдер және оған бір-біріңе дауыстарыңды көтеріп сөйлейтіндей дауыстап сөйлемеңдер, әйтпесе амалдарың өздерің сезбеген күйде зая болып кетеді"
        },
        {
            "chapter": 49,
            "verse": 3,
            "text": "Аллаһ елшісінің алдында дауыстарын бәсеңдететіндер - міне, солар, Аллаһ жүректерін тақуалық үшін / Раббысының жаза­сынан қорқып, сақтануларына / сынаққа алғандар. Оларға кешірім әрі ұлы сый бар"
        },
        {
            "chapter": 49,
            "verse": 4,
            "text": "Ей, Мұхаммед! / Ақиқатында, сені бөлмелердің сыртынан айқайлап шақыратындардың көбі ақылдарын істетпейді"
        },
        {
            "chapter": 49,
            "verse": 5,
            "text": "Ал, егер олар сен шыққанға дейін сабыр етсе, бұл өздері үшін қайырлы болар еді. Аллаһ өте Кешірімді , ерекше Мейірімді"
        },
        {
            "chapter": 49,
            "verse": 6,
            "text": "Ей, иманға келгендер! Егер сендерге бір бұзық / бойсұнбаушы / қандай да бір хабар әкелсе, білместікпен адамдарды айыптап / тиісіп / , істегендеріңе өкініп қалмауларың үшін анықтап алыңдар"
        },
        {
            "chapter": 49,
            "verse": 7,
            "text": "Әрі біліңдер, сендердің араларыңда Аллаһтың Елшісі бар. Егер де ол сендерге көп істе бағынатын болса, өздерің қиналып қалатын едіңдер. Бірақ, Аллаһ сендерге иман­ды сүйікті етті және оны жүректеріңде көркем етті, әрі сендерге күпірлікті / имансыздықты / , бұзықтықты / үлкен және кіші күнәларды / және бойсұнбауды жек көрсетті. Міне, бұлар - тура жолмен жүрушілер"
        },
        {
            "chapter": 49,
            "verse": 8,
            "text": "Аллаһтың кеңшілігі және игілігі арқасында. Аллаһ бәрін Білуші , аса Дана"
        },
        {
            "chapter": 49,
            "verse": 9,
            "text": "Егер имандылардан екі топ бір-бірімен соғысса, олардың арасын жарастырыңдар. Егер де біреуі екіншісіне қарсы шектен шықса, онда шектен шыққанымен, олардың Аллаһтың әміріне қайтқанына дейін соғысыңдар. Ал егер қайтса, олардың арасын әділдікпен түзетіңдер және бір жағына тартпаңдар. Ақиқатында, Аллаһ әділдік етушілерді жақсы көреді"
        },
        {
            "chapter": 49,
            "verse": 10,
            "text": "Ақиқатында, имандылар - бауырлар / аға-інілер / . Сондықтан екі бауырдың арасын түзетіңдер. Әрі өздеріңе мейірім етілуі үшін Аллаһтан / Оның тыйымдарынан / қорқып, сақтаныңдар"
        },
        {
            "chapter": 49,
            "verse": 11,
            "text": "Ей, иманға келгендер! Бір топ / бір адамдар / басқа бір топты / адамдарды / келемеж етпесін, / адамдар бір-бірінің үстінен күлмесін / ,бәлкім олар бұлардан қайырлы шығар. Сондай-ақ әйелдер де басқа бір әйелдерді / келемеж етпесін / , бәлкім олар да бұлардан қайырлы шығар. Әрі өздеріңді-өздерің кемсітпеңдер және жаман лақап аттармен бір-біріңнің намыстарыңа тимеңдер. Иманға келгеннен кейін бұзық ат тағу өте жаман! Ал кім істеген күнәсіне шынайы өкініп, Аллаһқа бойсұнуға қайтпаса / тәубеге келмесе / , міне, солар - әділетсіздер"
        },
        {
            "chapter": 49,
            "verse": 12,
            "text": "Ей, иманға келгендер! Дәлелсіз / жорамал / ойлардың көбінен аулақ болыңдар, өйткені жалаң ойлардың / күмәнның / кейбірі - күнә. Сондай-ақ бір-біріңді аңдымаңдар, әрі бірің өзгелеріңнің сыртынан ғайбаттамасын / ол естіген кезде жақтырмайтын сөз айтпасын / . Сендерден біреу өлген бауырының етін жеуді ұната ма? Әрине, сендер оны жек көресіңдер. Әрі Аллаһтан / Оның жазасынан / қорқып, сақтаныңдар! Ақиқатында, Аллаһ - тәубені Қабыл етуші , ерекше Мейірімді"
        },
        {
            "chapter": 49,
            "verse": 13,
            "text": "Ей, адамдар! Негізінде, Біз сендерді бір ер және бір әйелден жараттық, әрі сендерді бір-бірлеріңді танып, білулерің үшін халықтар мен рулар етіп жасадық. Анығында, Аллаһтың алдындағы сендердің ең құрметтілерің - тақуаларың / Оған бойсұнып, жазасынан қорқып, сақтанатындарың / . Ақиқатында Аллаһ бәрін Білуші, бәрінен Хабардар"
        },
        {
            "chapter": 49,
            "verse": 14,
            "text": "Бәдәуилер: «Біз иманға келдік / сендік / »,- деді. Айт: «Сендер иманға келмедіңдер / жетпедіңдер / . Алайда: «Бойсұндық», - деп айтыңдар. Ал иман сендердің жүректеріңе әлі кірмеді. Егер Аллаһқа және Оның елшісіне бойсұнсаңдар, Ол сендердің амалдарыңнан ешнәрсені кемітпейді. Ақиқатында Аллаһ өте Кешірімді , ерекше Мейірімді», - деп"
        },
        {
            "chapter": 49,
            "verse": 15,
            "text": "Имандылар / мүміндер / - олар Аллаһқа және Оның елшісіне сеніп, одан кейін күмәнданбағандар, әрі мал-дәулеттері және жандарымен Аллаһтың жолында күрескендер. Міне, осылар - нағыз шын сөзділер"
        },
        {
            "chapter": 49,
            "verse": 16,
            "text": "Ей, Мұхаммед! / Айт: «Аллаһ аспандар мен жердегі нәрселерді біліп тұрғанда, сендер Аллаһқа өздеріңнің діндерің жайлы білдірмекшісіңдер ме? Аллаһ - барлық нәрсені Білуші», - деп"
        },
        {
            "chapter": 49,
            "verse": 17,
            "text": "Ей, Мұхаммед! / Олар бойсұнғандықтарын / исламды қабылдағандарын / саған міндетсінеді. Айт: «Бойсұнғандықтарыңды / мұсылман болғандарыңды / маған міндетсінбеңдер. Анығында, егер шын сөзді болсаңдар, сендерді Аллаһ иманға алып келумен өздеріңе игілік етуде», - деп"
        },
        {
            "chapter": 49,
            "verse": 18,
            "text": "Ақиқатында, Аллаһ аспандардың және жердің құпиясын біледі. Аллаһ сендердің не істеп жатқандарыңды толық Көруші"
        },
        {
            "chapter": 50,
            "verse": 1,
            "text": "Қаф. Ұлы дәрежелі Құранмен ант етемін"
        },
        {
            "chapter": 50,
            "verse": 2,
            "text": "Иә, олар өз араларынан бір ескертуші келгеніне таң қалды әрі кәпірлер: «Бұл - бір таңқаларлық нәрсе екен"
        },
        {
            "chapter": 50,
            "verse": 3,
            "text": "Біз өліп, топыраққа айналған кезімізде ме? Бұл қайту - ұзақ / мүмкін емес / », - деді"
        },
        {
            "chapter": 50,
            "verse": 4,
            "text": "Біз олардан / мүрделерінен / жердің нені кемітіп жатқанын білеміз, әрі Біздің алдымызда сақтаушы Кітап бар"
        },
        {
            "chapter": 50,
            "verse": 5,
            "text": "Негізінде, олар өздеріне ақиқат келген кезде оны өтірік деді, ал енді олар сасқалақтап абыржуда"
        },
        {
            "chapter": 50,
            "verse": 6,
            "text": "Олар үстеріндегі аспанға назар салмай ма? Оны қалай құрғанымызға және безендіргенімізге? Онда бір сызат / жарықшақ / жоқ"
        },
        {
            "chapter": 50,
            "verse": 7,
            "text": "Әрі жерді жайып және оған берік орналасқандарды / тауларды / тастадық / орнаттық / , әрі онда барлық көркем түрлерден өсірдік"
        },
        {
            "chapter": 50,
            "verse": 8,
            "text": "мұны әрбір Раббысына әрдайым қайтушы құлға көрнекі белгі етіп және есіне салу / ғибрат / үшін істедік"
        },
        {
            "chapter": 50,
            "verse": 9,
            "text": "Аспаннан берекелі су түсіріп, онымен бақтар және орып алынатын дақылдар өсірдік"
        },
        {
            "chapter": 50,
            "verse": 10,
            "text": "әрі қауашақтары шоғырланған ұзын құрмаағаштарын да"
        },
        {
            "chapter": 50,
            "verse": 11,
            "text": "құлдарға ризық ретінде. Әрі ол сумен тіршіліксіз қалған жерді жандандырдық. / Қабірлерден / шығу да осылай болады"
        },
        {
            "chapter": 50,
            "verse": 12,
            "text": "Олардан бұрын Нұхтың елі, ар-Рас тұрғындары / құлық иелері / және Сәмұдтықтар / елшілерін / өтірікші санады"
        },
        {
            "chapter": 50,
            "verse": 13,
            "text": "Әрі Ад елі, Фиръаун және Лұттың ағайындары да"
        },
        {
            "chapter": 50,
            "verse": 14,
            "text": "Әйке тұрғындары мен Туббаъның елі де. Барлығы елшілерді өтірікші санады, сонда Менің / жазамен / қорқытуым шындыққа айналды / орындалды"
        },
        {
            "chapter": 50,
            "verse": 15,
            "text": "Біз алғашқы жаратқанда әлсіз болдық па? Жоқ! Алайда олар жаңадан жаратуға / қайта тірілтуге / қатысты күмәндануда"
        },
        {
            "chapter": 50,
            "verse": 16,
            "text": "Ақиқатында, адамды Біз жараттық және оған оның жаны не деп сыбырлағанын / уәсуәса еткенін / білеміз. Әрі Біз оған күре тамырынан да жақынбыз"
        },
        {
            "chapter": 50,
            "verse": 17,
            "text": "Міне, / әрбір адамның / оң жағынан және сол жағынан екі тіркеп / жазып / алушы отыр"
        },
        {
            "chapter": 50,
            "verse": 18,
            "text": "Ол қандай сөз айтпасын, оның жанында дайын тұрған бақылаушы бар"
        },
        {
            "chapter": 50,
            "verse": 19,
            "text": "Әрі өлім арпалысы / жан шығатын кездегі қиыншылық / ақиқатпен келеді. Сен қаламай қашқақтап келген нәрсең - міне осы"
        },
        {
            "chapter": 50,
            "verse": 20,
            "text": "Әрі Сүр үріледі. Бұл - уәде етілген / ескертілген / Күн"
        },
        {
            "chapter": 50,
            "verse": 21,
            "text": "Сонда әрбір жан бір айдаушымен және куәгермен бірге келеді"
        },
        {
            "chapter": 50,
            "verse": 22,
            "text": "«Сен бұдан қаперсіздікте едің, Біз сенен пердені аштық, енді бүгін сенің көзің өткір, -деп әрбір сенбеушіге үнделеді"
        },
        {
            "chapter": 50,
            "verse": 23,
            "text": "Әрі оның қасында бірге болған / періште / : «Міне, мынау мендегі дайындағаны», -дейді"
        },
        {
            "chapter": 50,
            "verse": 24,
            "text": "«Екеуің ақиқатқа қасарысқан әрбір кәпірді Жаһаннамға тастаңдар"
        },
        {
            "chapter": 50,
            "verse": 25,
            "text": "жақсылыққа кедергі жасаған, шектен шыққан және күмән келтіргенді"
        },
        {
            "chapter": 50,
            "verse": 26,
            "text": "сондай, Аллаһпен қатар басқаны құдай етіп алғанды. Оны қатты азапқа тастаңдар», -делінеді"
        },
        {
            "chapter": 50,
            "verse": 27,
            "text": "Оның серігі: «Раббымыз! Мен оны күнәға батырып адастырған жоқпын, керісінше оның өзі ұзақ адасуда болды», - дейді"
        },
        {
            "chapter": 50,
            "verse": 28,
            "text": "Ол / Аллаһ / : «Менің алдымда дауласпаңдар. Мен сендерге алдын ала ескерткенмін"
        },
        {
            "chapter": 50,
            "verse": 29,
            "text": "Менің алдымда сөз өзгертілмейді әрі Мен құлдарға әділетсіздік етуші емеспін», -дейді"
        },
        {
            "chapter": 50,
            "verse": 30,
            "text": "Сол күні Біз Жаһаннамға: «Толдың ба?» - дейміз. Ал ол: «Тағы да бар ма?» - дейді"
        },
        {
            "chapter": 50,
            "verse": 31,
            "text": "Ал, тақуалар / Аллаһтың жазасынан қорқып, сақтанушылар / үшін жәннат жақындатылып, / олардан / алыс болмайды"
        },
        {
            "chapter": 50,
            "verse": 32,
            "text": "Міне, осы сендерге - әрбір әрдайым Раббысына қайтушыға, сақтаушыға уәде етілген нәрсе"
        },
        {
            "chapter": 50,
            "verse": 33,
            "text": "сондай әр-Рахманнан көрмей-ақ, құпия түрде қорыққанға әрі әрқашан Раббысына бұрылған жүрекпен келгенге"
        },
        {
            "chapter": 50,
            "verse": 34,
            "text": "«Оған / жәннатқа / амандықпен кіріңдер! Міне, бұл - мәңгілік Күні"
        },
        {
            "chapter": 50,
            "verse": 35,
            "text": "Оларға ол жерде қалаған нәрселері бар, ал Бізде және қосатынымыз бар"
        },
        {
            "chapter": 50,
            "verse": 36,
            "text": "Біз олардан / Мекке кәпірлерінен / бұрын қаншама халықты жойып жібердік. Олардың күш-қуаты бұларға қарағанда мықты әрі көп елдерді шарлаған еді. Оларға қашатын / құтылатын / жер болды ма"
        },
        {
            "chapter": 50,
            "verse": 37,
            "text": "Ақиқатында, Мұнда жүрегі барға немесе естігенін қабылдағанға еске салу / ескерту / бар"
        },
        {
            "chapter": 50,
            "verse": 38,
            "text": "Біз аспандарды және жерді, әрі екеуінің арасындағыларын алты күнде жараттық және Бізге шаршау тимеді"
        },
        {
            "chapter": 50,
            "verse": 39,
            "text": "Ей, Мұхаммед! / Сен олардың айтып жатқандарына сабыр ет. Әрі күн шығардан алдын және күн батардан бұрын Раббыңды мақтап, / барлық кемшіліктен / пәк деп дәріпте"
        },
        {
            "chapter": 50,
            "verse": 40,
            "text": "және түннің бір бөлігінде және сәжделердің / намаздардың / артында да Оны / барлық кемшіліктен / пәк деп дәріпте"
        },
        {
            "chapter": 50,
            "verse": 41,
            "text": "Әрі шақырушы сол күні жақын жайдан шақырғанда тыңда"
        },
        {
            "chapter": 50,
            "verse": 42,
            "text": "Сол күні олар сайханы анық естиді. Міне, бұл - Шығу күні"
        },
        {
            "chapter": 50,
            "verse": 43,
            "text": "Анығында, Біз тірілтеміз және өлтіреміз, әрі қайту - Бізге"
        },
        {
            "chapter": 50,
            "verse": 44,
            "text": "Сол күні жер жарылып, олар асыққан күйде болады. Бүл жинау Бізге оңай"
        },
        {
            "chapter": 50,
            "verse": 45,
            "text": "Ей, Мұхаммед! / Біз олардың не айтып жатқандарын жақсы білеміз, ал сен оларға мәжбүрлеуші емессің. Менің ескертуімнен қорқатындарға Құран арқылы еске сал / насихат ет"
        },
        {
            "chapter": 51,
            "verse": 1,
            "text": "Ұшырып жіберушілермен ант етемін"
        },
        {
            "chapter": 51,
            "verse": 2,
            "text": "Әрі жүкті көтерушілермен"
        },
        {
            "chapter": 51,
            "verse": 3,
            "text": "және жеңіл жүзушілермен"
        },
        {
            "chapter": 51,
            "verse": 4,
            "text": "әрі / Аллаһтың / әмір еткендерін үлестірушілермен"
        },
        {
            "chapter": 51,
            "verse": 5,
            "text": "Анығында, сендерге уәде етілген нәрсе - шындық"
        },
        {
            "chapter": 51,
            "verse": 6,
            "text": "Әрі есепке тарту міндетті түрде болады"
        },
        {
            "chapter": 51,
            "verse": 7,
            "text": "Жүретін жолдары бар аспанмен ант етемін"
        },
        {
            "chapter": 51,
            "verse": 8,
            "text": "Негізінде, сендер қарама-қайшы сөздесіңдер"
        },
        {
            "chapter": 51,
            "verse": 9,
            "text": "Одан / Құраннан / бұрылғандар бұрып жіберіледі"
        },
        {
            "chapter": 51,
            "verse": 10,
            "text": "Өтірікшілер / анық білмейтін нәрселер жайлы сөйлейтіндер / жойылсын"
        },
        {
            "chapter": 51,
            "verse": 11,
            "text": "сондай, / имансыздық пен адасудың / ұйығында қаперсіздікте жүргендер"
        },
        {
            "chapter": 51,
            "verse": 12,
            "text": "Олар: «Есеп күні қашан болады», - деп сұрайды"
        },
        {
            "chapter": 51,
            "verse": 13,
            "text": "Ол күні олар Отта азапталады"
        },
        {
            "chapter": 51,
            "verse": 14,
            "text": "«Азаптарыңды татыңдар! Сендер асықтырған / тез болуын сұраған / нәрсе - осы»"
        },
        {
            "chapter": 51,
            "verse": 15,
            "text": "Ақиқатында, тақуалар / Аллаһтың жа­засынан қорқып, сақтанушылар / Жәннат бақтары мен бұлақтары арасында"
        },
        {
            "chapter": 51,
            "verse": 16,
            "text": "өздеріне Раббысының бергенін алады. Анығында, олар бұдан алдын жақсылықты ықыласпен істеуші еді"
        },
        {
            "chapter": 51,
            "verse": 17,
            "text": "Олар түннің аз ғана бөлігін ұйықтайтын"
        },
        {
            "chapter": 51,
            "verse": 18,
            "text": "ал сахарда кешірім тілейтін еді"
        },
        {
            "chapter": 51,
            "verse": 19,
            "text": "Олардың дүние-мүліктерінде сұраушыға және түгі жоқ мұқтаждарға үлес бар"
        },
        {
            "chapter": 51,
            "verse": 20,
            "text": "Әрі айқын сенушілер үшін жерде белгі-дәлелдер бар"
        },
        {
            "chapter": 51,
            "verse": 21,
            "text": "және сендердің өздеріңде де. Көрмейсіңдер ме"
        },
        {
            "chapter": 51,
            "verse": 22,
            "text": "Әрі аспанда сендердің ризықтарың және сендерге уәде етілген бар"
        },
        {
            "chapter": 51,
            "verse": 23,
            "text": "Аспан мен жердің Раббысымен ант етемін, бұл - сендердің / сөз / сөйлеулерің секілді ақиқат"
        },
        {
            "chapter": 51,
            "verse": 24,
            "text": "Ей, Мұхаммед! / Саған Ибраһимның құрметті қонақтары жайлы хабар келді ме"
        },
        {
            "chapter": 51,
            "verse": 25,
            "text": "Олар оның алдына кірген кезде: «Сәләм» / бейбітшілік болсын! / - деді. Ол да: «Сендерге де Сәләм / амандық болсын / , ей, бейтаныс адамдар!» - деді"
        },
        {
            "chapter": 51,
            "verse": 26,
            "text": "Ол ақырын әйеліне шығып, әзірленген бір семіз бұзау әкелді"
        },
        {
            "chapter": 51,
            "verse": 27,
            "text": "Оны Оларға жақындатып: «Жемейсіңдер ме?» - деді"
        },
        {
            "chapter": 51,
            "verse": 28,
            "text": "Сонда ол олардан / қауіптеніп / қорқып қалды. Олар: «Қорықпа», - деді және оны білімді бір ұлмен сүйіншіледі"
        },
        {
            "chapter": 51,
            "verse": 29,
            "text": "Ал, оның әйелі дауыстап, бетін ұрып: «Бедеу кемпір ме?» - деді"
        },
        {
            "chapter": 51,
            "verse": 30,
            "text": "Олар / періштелер / : «Раббың осылай деп айтты. Ақиқатында Ол әл-Хаким / аса Дана / , әл-’Алим / бәрін Білуші / », - деді"
        }
    ]
}
{
    "maqras": [
        {
            "chapter": 28,
            "verse": 51,
            "text": "Біз Оларға еске алулары үшін Сөзді / Құранды / жеткіздік"
        },
        {
            "chapter": 28,
            "verse": 52,
            "text": "Бұдан бұрын Кітап бергендеріміз бұған сенеді"
        },
        {
            "chapter": 28,
            "verse": 53,
            "text": "Оларға / Құран / оқылғанда, олар: «Біз бұған сендік. Шын мәнінде, бұл - Раббымыздан / келген / ақиқат. Негізінде, біз бұған дейін Мұсылман / бойсұнушы / болғанбыз», -дейді"
        },
        {
            "chapter": 28,
            "verse": 54,
            "text": "Сабыр еткендіктері үшін Оларға сый екі есе беріледі. Олар жамандықты жақсылықпен кетіреді әрі Біз өздеріне ризық етіп бергендерімізден жұмсайды"
        },
        {
            "chapter": 28,
            "verse": 55,
            "text": "Қашан олар бос сөз естісе, одантеріс бұрылып: «Біздің амалдарымыз өзімізге, ал сендердің амалдарың өздеріңе. Сендерге бейбітшілік болсын! Біз надандардан болуды қаламаймыз», - дейді"
        },
        {
            "chapter": 28,
            "verse": 56,
            "text": "Ей, Мұхаммед! / Ақиқатында, сен жақсы көргеніңді тура жолға сала алмайсың, ал Аллаһ қалағанын тура жолға салады. Әрі Ол тура жолмен жүрушілерді жақсы біледі"
        },
        {
            "chapter": 28,
            "verse": 57,
            "text": "Әрі олар / меккеліктер / : «Егер біз сенімен бірге тура жолға ерсек, онда жерімізден ұсталып әкетілеміз», дейді. Біз оларды Бізден ризық ретінде әрбір нәрсенің өнімдері жиналатын осы қасиетті әрі қауіпсіз орынға орналастырып бекітпедік пе? Бірақ олардың көбі білмейді"
        },
        {
            "chapter": 28,
            "verse": 58,
            "text": "Өздеріне берілген тіршілікке масайраған қаншама елді мекендерді жойып жібердік. Міне, олардың қоныстары, - олардан кейін онда ешкім тұрмайды, тек олардың азы ғана болмаса. Әрі / соңында бәрі / Бізге қалады"
        },
        {
            "chapter": 28,
            "verse": 59,
            "text": "Ей, Мұхаммед! / Раббың елді мекендердің анасына / Меккеге / , аяттарымызды оқитын Елші жібермейінше, оларды жоюшы емес. Біз тек халқы әділетсіз болған елді мекендерді ғана жойдық"
        },
        {
            "chapter": 28,
            "verse": 60,
            "text": "Сендерге берілгендердің барлығы бар болғаны осы өмірде пайдаланатын нәрселер әрі оның сәні ғана. Ал Аллаһтағы қайырлы әрі тұрақты. Ақылдарыңды істетіп ұғынбайсыңдар ма"
        },
        {
            "chapter": 28,
            "verse": 61,
            "text": "Біз өзіне көркем уәде беріп, әрі оған кездесетін бір адам, Біз оны осы өмірдің қызығына кенелтіп, ал кейін Қайта тірілу күні / жазаға / келтірілетіндердің қатарындағы біреумен тең бе"
        },
        {
            "chapter": 28,
            "verse": 62,
            "text": "Әрі сол / қайта тірілу / күні / Аллаһ / оларды шақырғанда:«Маған серік деп есептегендерің қайда?» - дейді"
        },
        {
            "chapter": 28,
            "verse": 63,
            "text": "Өздеріне / жаза туралы / Сөз орындалғандар: «Раббымыз! Мыналар - біздің адастырғандарымыз. Біз оларды өзіміз адасқандай адастырдық. Олардан бас тартып, саған бет бұрамыз. Олардың табынғаны біз емес», - дейді"
        },
        {
            "chapter": 28,
            "verse": 64,
            "text": "Әрі, оларға / серік қосушыларға / : «Серік етіп қосқандарыңды шақырыңдар», -делінеді. Сонда олар шақырады, алайда олар / серік етіп қосқандары / жауап бермейді және олар азапты көреді. Егер олар тура жолда болғанда"
        },
        {
            "chapter": 28,
            "verse": 65,
            "text": "Әрі, сол күні Ол / Аллаһ / оларға: «Елшілерге не жауап бердіңдер?» - деп үндейді"
        },
        {
            "chapter": 28,
            "verse": 66,
            "text": "Сол күні Оларға хабарлар жасырын болады және олар бір-бірінен ешнәрсе сұрамайды"
        },
        {
            "chapter": 28,
            "verse": 67,
            "text": "Ал, кім істеген күнәсіне шынайы өкініп, Аллаһқа бойсұнуға қайтса / тәубеге келсе / және иманға келсе әрі ізгі амал істесе, сол мұратына жетушілерден болады"
        },
        {
            "chapter": 28,
            "verse": 68,
            "text": "Әрі Раббың қалағанын жаратады және таңдайды. Оларда таңдау жоқ. Аллаһ - пәк және олардың серік етіп қосқандарынан жоғары"
        },
        {
            "chapter": 28,
            "verse": 69,
            "text": "Әрі Раббың олардың көкіректері нені жасыратынын және олардың нені әшкере істейтіндерін біледі"
        },
        {
            "chapter": 28,
            "verse": 70,
            "text": "Ол - Аллаһ, Одан басқа ешбір құдай жоқ. Алдыңғы әрі соңғы, мәңгілік өмірдегі барлық мақтау Оған. Үкім шығару билігі - Онікі. Әрі сендер Оған қайтарыласыңдар"
        },
        {
            "chapter": 28,
            "verse": 71,
            "text": "Ей, Мұхаммед! / Айт: «Айтыңдаршы, егер Аллаһ сендерге түнді Қайта тірілу күніне дейін ұзартып қойса, сендерге жарықты Аллаһтан басқа қандай құдай әкеле алады? Сендер естімейсіңдер ме?»- деп"
        },
        {
            "chapter": 28,
            "verse": 72,
            "text": "Айт: «Айтыңдаршы, егер Аллаһ сен­дерге күндізді Қайта тірілу күніне дейін ұзартып қойса, сендерге тынығатын түнді Аллаһтан басқа қандай құдай әкеле алады? Сендер көрмейсіңдер ме?» - деп"
        },
        {
            "chapter": 28,
            "verse": 73,
            "text": "Ол сендерге түн мен күндізді, онда / түнде / тынығуларың және / күндіз / Оның игілігін / ризық, несібесін / іздеулерің әрі игіліктеріне алғыс білдірулерің үшін беруі - Оның мейірімінен"
        },
        {
            "chapter": 28,
            "verse": 74,
            "text": "Сол / қайта тірілу / күні / Аллаһ / оларға: «Маған серік деп есептегендерің қайда?» -деп үндейді"
        },
        {
            "chapter": 28,
            "verse": 75,
            "text": "Біз / ол күні / әрбір қауымнан бір куәні шығарып: «Дәлелдеріңді келтіріңдер», - дейміз. Сонда олар ақиқаттың Аллаһ жағында екенін біледі және ойдан шығарғандары / құдайлары / олардан жоғалады"
        }
    ]
}
{
    "maqras": [
        {
            "chapter": 25,
            "verse": 21,
            "text": "Бізге жолығуды үміт етпегендер: «Бізге періштелер түсірілгенде немесе біз Раббымызды көрсек еді?» - дейді. Олар менменсіп, өздерін жоғары санады және үлкен қарсылықпен шектен шықты"
        },
        {
            "chapter": 25,
            "verse": 22,
            "text": "Олар періштелерді көретін / қайтатірілу / күні сол күні - күнәһарлар үшін ешқандай қуанышты хабар болмайды. Сонда / періштелер / оларға: «Тыйым салынды», -дейді"
        },
        {
            "chapter": 25,
            "verse": 23,
            "text": "Біз олар істеген әрбір амалға келеміз де оны шашылған тозаңға айналдырамыз"
        },
        {
            "chapter": 25,
            "verse": 24,
            "text": "Бұл күні жәннаттықтар ең жақсы тұрақ жайларда әрі ең көркем тынығатын орындарда болады"
        },
        {
            "chapter": 25,
            "verse": 25,
            "text": "Ол Күні аспан сетінеп бұлттармен айрылады және періштелер түсіріледі"
        },
        {
            "chapter": 25,
            "verse": 26,
            "text": "Сол күні хақ билік - әр-Рахманда / аса Қайырымдыда / . Кәпірлер үшін ол ауыр күн болады"
        },
        {
            "chapter": 25,
            "verse": 27,
            "text": "Ол күні әділетсіз / адам / қолдарын тістеп: «Қап, әттең! Елшімен бірге / оған еріп / , бір жолды ұстанған болсам еді"
        },
        {
            "chapter": 25,
            "verse": 28,
            "text": "Қап, сорым құрысын! Пәленшені өзіме жақын дос етіп алмағанымда еді"
        },
        {
            "chapter": 25,
            "verse": 29,
            "text": "Маған Еске салу / Құран / келгеннен кейін, ол / имансыз досым / мені / Құраннан / бұрып адастырды», - дейді. Ақиқатында, шайтан, адамды көмексіз тастап кетеді"
        },
        {
            "chapter": 25,
            "verse": 30,
            "text": "Әрі Елші: «Раббым! Қауымым бұл Құранды шет қалдырды»,- деді"
        },
        {
            "chapter": 25,
            "verse": 31,
            "text": "Осылай әрбір пайғамбарға Біз, бұзықтардан жау шығарғанбыз. Сенің Раббың тура жолмен жүргізуде және көмек беруде жеткілікті"
        },
        {
            "chapter": 25,
            "verse": 32,
            "text": "Ал, күпірлік етушілер / Аллаһқа серік қосушылар / : «Оған Құран бірден түсірілсе еді?» - деді. Біз, жүрегіңді онымен орнықтыру үшін оны осылай түсірдік және оны бөліп, ретімен / анық етіп / оқып бердік"
        },
        {
            "chapter": 25,
            "verse": 33,
            "text": "Ей, Мұхаммед! / Олар саған қандай да бір мысал келтірсе, Біз саған ақиқатты әрі ең жақсы / мән-мағынасын ашатын / түсіндірмені келтіреміз"
        },
        {
            "chapter": 25,
            "verse": 34,
            "text": "Сондай, Жаһаннамға беттерімен сүйретіліп жиналатындар, олар ең жаман орындағылар және жолдан қатты адасқандар"
        },
        {
            "chapter": 25,
            "verse": 35,
            "text": "Әрі Біз Мұсаға Кітапты бердік, онымен бірге, бауыры Һарұнды көмекші еттік"
        },
        {
            "chapter": 25,
            "verse": 36,
            "text": "Әрі / Оларға / : «Екеуің Біздің белгілерімізді өтірік санаған елге барыңдар»,-дедік. Кейін оларды / фиръаундықтарды / жойып, жоқ еттік"
        },
        {
            "chapter": 25,
            "verse": 37,
            "text": "Нұхтың елін де, олар елшілерді өтірікші санаған кездерінде суға батырдық және оларды адамдарға бір белгі-ғибрат еттік. Әділетсіздер үшін Біз күйзелтуші азап әзірледік"
        },
        {
            "chapter": 25,
            "verse": 38,
            "text": "Сондай-ақ Ад және Сәмүд елдерін, әр-Расс тұрғындарын әрі олардың арасындағы көп ұрпақтарды да / жойдық"
        },
        {
            "chapter": 25,
            "verse": 39,
            "text": "Әрі Біз олардың әрбіріне тәмсіл, мысалдар келтірдік және / сенбегендердің / барлығын құртып, жойып жібердік"
        },
        {
            "chapter": 25,
            "verse": 40,
            "text": "Әрі олар / мүшріктер / пәлекет жаңбыры жаудырылған мекеннің қасынан өтетін еді. Сонда олар көрмеді ме оны? Жоқ! Олар қайта тірілуді үміт етпеді"
        },
        {
            "chapter": 25,
            "verse": 41,
            "text": "Ей, Мұхаммед! / Олар сені көрген кездерінде келеке етіп: «Аллаһтың Елші етіп жібергені мынау ма"
        },
        {
            "chapter": 25,
            "verse": 42,
            "text": "Егер біз құдайларымызға байланысты табандылық танытпағанымызда, ол бізді олардан тайдыруға жақын қалған еді», дейді. Азапты көрген кездерінде, олар жолдан кімнің адасқанын біледі"
        },
        {
            "chapter": 25,
            "verse": 43,
            "text": "Ей, Мұхаммед! / Өзінің құмарлығын өзіне құдай етіп алғанды көрдің бе? Сен ол үшін жауапкер боласың ба"
        },
        {
            "chapter": 25,
            "verse": 44,
            "text": "Әлде сен олардың көпшілігі тыңдай алады, не ақылдарын істетіп ұғына алады деп ойлайсың ба? Негізінде олар, бар болғаны малдар тәрізді. Жоқ! Олар - жолдан қатты адасушы"
        },
        {
            "chapter": 25,
            "verse": 45,
            "text": "Раббыңның көлеңкені қалай созғанын көрмедің бе? Егер Ол қалағанда, оны / көлеңкені / тұрақты етер еді. Сөйтіп күнді оған белгі-дәлел еттік"
        },
        {
            "chapter": 25,
            "verse": 46,
            "text": "Кейін оны Өзімізге қарай біртіндеп жинаймыз"
        },
        {
            "chapter": 25,
            "verse": 47,
            "text": "Әрі Ол / Аллаһ / сендерге түнді - жамылғы, ұйқыны - тынығу етті және күндізді - / жан-жаққа / таралу еткен"
        },
        {
            "chapter": 25,
            "verse": 48,
            "text": "Және Ол / Аллаһ / Өз мейірімінің / жаңбырдың / алдында желдерді қуанышты хабар ретінде жіберді. Әрі аспаннан таза су түсірдік"
        },
        {
            "chapter": 25,
            "verse": 49,
            "text": "онымен өлі аймақтарды тірілтіп және Өзіміз жаратқандардан көптеген малдар мен көптеген адамдарды сумен қамтамасыз етуіміз үшін"
        },
        {
            "chapter": 25,
            "verse": 50,
            "text": "Әрі олар еске алулары үшін, Біз оны / жаңбыр суын / араларына бөлдік. Бірақ адамдардың көпшілігі күпірліктен / игіліктерді теріске шығарудан / басқасын қаламайды"
        },
        {
            "chapter": 25,
            "verse": 51,
            "text": "Егер де қаласақ, әрбір елді мекенге ескертуші жіберетін едік"
        },
        {
            "chapter": 25,
            "verse": 52,
            "text": "Ей, Мұхаммед! / Сен кәпірлерге бағынба және олармен ол / Құран / арқылы үлкен күрес жүргіз"
        }
    ]
}
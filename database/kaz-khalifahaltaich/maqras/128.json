{
    "maqras": [
        {
            "chapter": 20,
            "verse": 111,
            "text": "Әрі жүздер әл-Хайй / мәңгі Тірі / және әл-Қаййумға / бәріне тіршілік беріп Басқарушыға / бағынып, төмен қарайды. Әділетсіздікті арқалап келген үмітсіздікке ұшырайды"
        },
        {
            "chapter": 20,
            "verse": 112,
            "text": "Ал, кім иманды болған күйде ізгі амал істесе, ол әділетсіздіктен де, / жақсылықтарының / кемітілуінен де қорықпайды"
        },
        {
            "chapter": 20,
            "verse": 113,
            "text": "Міне, Біз осылай, оны / еске салатынды / арабша Құран етіп түсірдік. Әрі олардың тақуалық етуін / Аллаһтың жаза­сынан қорқып, сақтануын / не еске алуларын ояту / пайда ету / үшін онда түрлі ескерту-қорқытуларды келтірдік"
        },
        {
            "chapter": 20,
            "verse": 114,
            "text": "әл-Мәлик / барлық нәрсенің шын Билеушісі / әрі әл-Хақ / кемел Хақ / Аллаһ өте жоғары. / Ей, Мұхаммед! / Саған уахи етілуі аяқталмай тұрып, Құранмен / оны қайталауға / асықпа. Әрі айт: «Раббым! Менің білімімді арттыр»,- деп"
        },
        {
            "chapter": 20,
            "verse": 115,
            "text": "Біз бұрын Адамнан серт алған едік, бірақ ол ұмытты. Одан беріктік таппадық"
        },
        {
            "chapter": 20,
            "verse": 116,
            "text": "Әрі кезінде Біз періштелерге: «Адамға сәжде жасаңдар», - дедік. Сонда олар сәждеетті. Ал, Ібіліс бас тартты"
        },
        {
            "chapter": 20,
            "verse": 117,
            "text": "Сонда Біз: «Ей, Адам! Шын мәнінде бүл / Ібіліс / саған және сенің жұбайыңа жау. Ол екеуіңді Жәннаттан шығарып жібермесін. Онда бақытсыз боласың"
        },
        {
            "chapter": 20,
            "verse": 118,
            "text": "Сен онда / жәннатта / аш болмайсың әрі жалаңаш та болмайсың"
        },
        {
            "chapter": 20,
            "verse": 119,
            "text": "Сен онда шөлдемейсің және ыстықтан да қиналмайсың», - дедік"
        },
        {
            "chapter": 20,
            "verse": 120,
            "text": "Сонда шайтан оны азғырып: «Ей, Адам! Саған мәңгілік ағашын және бітіп таусылмас билікті көрсетейін бе?» - деді"
        },
        {
            "chapter": 20,
            "verse": 121,
            "text": "Екеуі одан жеді. Сонда оларға ұятты жерлері көрініп, олар өздеріне жәннаттың жапырақтарын жапсыра бастады. Адам Раббысына бойсұнбай адасты"
        },
        {
            "chapter": 20,
            "verse": 122,
            "text": "Кейін Раббысы оны таңдап, істеген күнәсіне шынайы өкініп, Өзіне бойсұнуға қайтуын / тәубесін / қабыл етті әрі тура жолға түсірді"
        },
        {
            "chapter": 20,
            "verse": 123,
            "text": "Аллаһ / айтты: «Екеуің / Адам менХауа / одан / жәннаттан / бірге түсіңдер, сендер бір-бірлеріңе жаусыңдар. Ал, енді Менен сендерге тура жол келіп, кім Менің басшылығыма / тура жолыма / ерсе, онда ол адаспайды әрі бақытсыз болмайды», - деді"
        },
        {
            "chapter": 20,
            "verse": 124,
            "text": "Ал, кім Менің еске салуымнан / Құраннан / теріс бұрылса, оған тар өмір болады әрі Қайта тірілу күні оны соқыр күйде тірілтеміз"
        },
        {
            "chapter": 20,
            "verse": 125,
            "text": "Ол: «Раббым! Мені не үшін соқыр күйде тірілттің?! Мен көретін едім ғой»,- дейді"
        },
        {
            "chapter": 20,
            "verse": 126,
            "text": "Аллаһ / айтты: «Міне, осылай. Саған аяттарымыз келген еді, бірақ сен оларды ұмыттың. Сол секілді бүгін сен де ұмытыласың», - дейді"
        },
        {
            "chapter": 20,
            "verse": 127,
            "text": "Әрі шектен шыққан және Раббысының аяттарына сенбегендердің де қайтарым жаза­сын осылай береміз. Ал соңғы, мәңгілік өмірдің / ақиреттің / азабы өте қатты әрі үздіксіз / тұрақты"
        },
        {
            "chapter": 20,
            "verse": 128,
            "text": "Оларға дейін болған, бүгін өздері жұрттарынан өтіп жүрген, қаншама халықты жойып жіберуіміз, Оларға тура жол көрсетпеді ме? Ақиқатында, Мұнда ақыл иелері үшін белгі-ғибраттар бар"
        },
        {
            "chapter": 20,
            "verse": 129,
            "text": "Ей, Мұхаммед! / Раббыңнан алдын-ала Сөз және белгіленген мерзім болмағанда, әлбетте / жазаның бірден болуы / міндетті түрде болар еді"
        },
        {
            "chapter": 20,
            "verse": 130,
            "text": "Сондықтан олардың айтып жатқандарына сабыр ет. Әрі ризалыққа жету үшін Раббыңды күн шығардан және күн батардан алдын мақтап, дәріпте және түннің бір уақыттары мен күндіздің айналасында дәріпте"
        },
        {
            "chapter": 20,
            "verse": 131,
            "text": "Біз олардың кейбіреулеріне сынақ үшін берген осы өмірдің сән-салтанаты болған түрлі нәрселерге көзіңді салма. Ал, Раббыңның ризығы қайырлы әрі тұрақты"
        },
        {
            "chapter": 20,
            "verse": 132,
            "text": "Үй-ішіңді намазға бұйыр әрі өзің де оған сабырлы бол. Біз сенен ризық сұрамаймыз. Саған ризықты Біз береміз. Соңғы нәтиже тақуалардікі / Раббысына бойсұнып, жазасынан қорқып, сақтанушылардікі"
        },
        {
            "chapter": 20,
            "verse": 133,
            "text": "Олар / кәпірлер / : «Неге ол бізге Раббысынан бір белгі-мұғжизалар келтірмейді?»- деді. Оларға бұрынғы жазбалардағы / сухуфтардағы / анық дәлелдер келген жоқ па"
        },
        {
            "chapter": 20,
            "verse": 134,
            "text": "Егер де оларды осыған дейін бір азаппен жойып жібергенімізде, олар: «Раббымыз! Қор болып және қасірет шекпей тұрып, аяттарыңа еруіміз үшін бізге неге бір Елші жібермедің?» - дейтін еді"
        },
        {
            "chapter": 20,
            "verse": 135,
            "text": "Ей, Мұхаммед! / Айт: «Барлығы күтуде. Сендер де күтіңдер. Жақында тура жолдың иелері кім екендігін және кімнің тура жолмен жүргенін білесіңдер», - деп"
        }
    ]
}
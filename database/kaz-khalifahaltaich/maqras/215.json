{
    "maqras": [
        {
            "chapter": 56,
            "verse": 75,
            "text": "Жұлдыздардың орындарымен ант етемін"
        },
        {
            "chapter": 56,
            "verse": 76,
            "text": "Егер білетін болсаңдар, күмәнсіз, бұл - ұлы ант"
        },
        {
            "chapter": 56,
            "verse": 77,
            "text": "Ақиқатында, бұл - Құран Кәрим / игілігі мол Құран"
        },
        {
            "chapter": 56,
            "verse": 78,
            "text": "Ол сақталынған Кітапта / Ләухул-Махфузда"
        },
        {
            "chapter": 56,
            "verse": 79,
            "text": "Оны тазартылғаннан басқалар ұстамайды"
        },
        {
            "chapter": 56,
            "verse": 80,
            "text": "Әлемдердің Раббысынан түсірілген"
        },
        {
            "chapter": 56,
            "verse": 81,
            "text": "Сендер бұл Сөзге / Құранға / немқұрайлылық танытасыңдар ма"
        },
        {
            "chapter": 56,
            "verse": 82,
            "text": "Әрі ризықтарыңды өздерің жалғанға шығаратын / нәрсе / етесіңдер ме"
        },
        {
            "chapter": 56,
            "verse": 83,
            "text": "Ал / жан / жұтқыншаққа жеткен кезде"
        },
        {
            "chapter": 56,
            "verse": 84,
            "text": "әрі сендер сол уақытта / өлім үстінде жатңанга/ қарап қалғанда"
        },
        {
            "chapter": 56,
            "verse": 85,
            "text": "Біз оған сендерден де жақынбыз, алайда сендер көрмейсіңдер"
        },
        {
            "chapter": 56,
            "verse": 86,
            "text": "Ал, егер сендер есепке тартылмайтын болсаңдар, онда неге"
        },
        {
            "chapter": 56,
            "verse": 87,
            "text": "оны / жанды / кері қайтармайсыңдар, егер шын сөзді болсаңдар"
        },
        {
            "chapter": 56,
            "verse": 88,
            "text": "Ал, егер ол жақындатылғандардан / озушылардан / болса"
        },
        {
            "chapter": 56,
            "verse": 89,
            "text": "онда / оған / тыным, ризық / хош иіс / және Наъим (Жәннаттың бір аты. Мағнасы - көптеген нығмет, игілік) жәннаты бар"
        },
        {
            "chapter": 56,
            "verse": 90,
            "text": "Ал, егер оң жақтағылардан болса"
        },
        {
            "chapter": 56,
            "verse": 91,
            "text": "онда оған: «Саған сәләм / бейбітшілік, амандық / болсын! Сен - оң жақтағылардансың», - делінеді"
        },
        {
            "chapter": 56,
            "verse": 92,
            "text": "Ал, егер / ол / жалғанға шығарушы, адасушылардан болса"
        },
        {
            "chapter": 56,
            "verse": 93,
            "text": "онда / оның / «сыйы» - қайнап тұрған су"
        },
        {
            "chapter": 56,
            "verse": 94,
            "text": "әрі Жахимда (Тозақ) жану"
        },
        {
            "chapter": 56,
            "verse": 95,
            "text": "Шын мәнінде, бұл / айтылғандар / - айқын ақиқат"
        },
        {
            "chapter": 56,
            "verse": 96,
            "text": "Ей, Мұхаммед! / Ұлы Раббыңның есімін / бүкіл кемшіліктен / пәк деп дәріпте"
        },
        {
            "chapter": 57,
            "verse": 1,
            "text": "Аспандағылар және жердегілер Аллаһты / барлық кемшіліктен / пәк деп дәріптейді. Ол бәріненҮстем, аса Дана"
        },
        {
            "chapter": 57,
            "verse": 2,
            "text": "Аспандардың және жердің билігі Онікі. Ол тірілтеді және өлтіреді. Әрі Ол әрбір нәрсені Жасай алушы"
        },
        {
            "chapter": 57,
            "verse": 3,
            "text": "Ол - әл-Әууәл / Өзінен бұрын еш нәрсе болмаған, ең Алғашқы / әрі әл-Ахир / Одан кейін ешнәрсе болмайтын, ең Соңғы / , әз-Зохир / өте Анық, барлық нәрсені Өзіне бағындырып тұрушы, бәрінен Жоғары / , әрі әл-Батин / өте Жасырын, жаратылғандарға көрінбей бәрін қамтып тұрушы, ең Жақын / . Әрі Ол - барлық нәрсені Білуші"
        },
        {
            "chapter": 57,
            "verse": 4,
            "text": "Ол сондай, аспандарды және жерді алты күнде жаратты, кейін Аршыға көтерілді. Ол жерге ненің кіретінін және одан ненің шығатынын әрі аспаннан ненің түсетінін және оған ненің көтерілетінін біледі. Әрі Ол қай жерде болсаңдар да сендермен бірге. Аллаһ не істеп жатқандарыңды Көруші"
        },
        {
            "chapter": 57,
            "verse": 5,
            "text": "Аспандардың және жердің билігі Оған тән. Әрі / барлық / істер Аллаһқа қайтарылады"
        },
        {
            "chapter": 57,
            "verse": 6,
            "text": "Ол түнді күндізге кіргізеді, ал күндізді түнге кіргізеді. Әрі Ол - кеуделердегіні / жүректердегіні / жақсы Білуші"
        },
        {
            "chapter": 57,
            "verse": 7,
            "text": "Аллаһқа және Оның Елшісіне сеніңдер әрі Ол сендердің қол астарыңа / иеліктеріңе / берген нәрселерден жұмсаңдар. Сендерден иманға келгендерге әрі жұмсағандарға үлкен сый бар"
        },
        {
            "chapter": 57,
            "verse": 8,
            "text": "Елші сендерді өздеріңнің Раббыңа сенуге шақырса да Аллаһқа сенбейтіндей сендерге не болды? Егер сендер иманды / мүмін / болсаңдар, негізінде, Ол / Аллаһ / серттеріңді алған еді"
        },
        {
            "chapter": 57,
            "verse": 9,
            "text": "Ол сендерді қараңғылықтардан жарыққа шығару үшін құлына анық аят-белгілер түсіреді. Ақиқатында, Аллаһ - сендерге аса Мейірбан, ерекше Мейірімді"
        },
        {
            "chapter": 57,
            "verse": 10,
            "text": "Әрі аспандардың және жердің мирасы Аллаһтікі бола тұрып, Аллаһтың жолында / садақа / бермейтіндей сендерге не болды? Сендерден жеңіске дейін бергендер және соғысқандар / кейінгілермен / бірдей емес. Олардың дәрежесі / жеңістен / кейін берген және соғысқандарғақарағанда үлкенірек. Алайда Аллаһ әрбіріне ең жақсыны / Жәннатты / уәде етті. Аллаһ не істейтіндеріңнен Хабардар"
        },
        {
            "chapter": 57,
            "verse": 11,
            "text": "Кім Аллаһқа көркем қарыз берсе, Ол оған оны еселеп арттырып қайтарады әрі оған құрметті сый бар"
        },
        {
            "chapter": 57,
            "verse": 12,
            "text": "Сол / Қайта тірілу / күні иманды ерлер мен иманды әйелдердің нұрлары алдарында және оң жақтарында болғанын көресің. / Оларға: / «Бүгін сендер үшін қуаныш - астынан өзендер ағып жататын, сендер онда мәңгі қалатын / Жәннаттағы / бақтар бар. Міне, осы - ұлы жетістік"
        },
        {
            "chapter": 57,
            "verse": 13,
            "text": "Ол күні мұнафиқ ерлер мен мүнафиқ әйелдер иманға келгендерге: «Бізді күте тұрыңдаршы, сендердің нұрларыңнан пайдаланайық», - дейді. / Оларға: / «Нұрды арттарыңа қайтып, іздеңдер», -делінеді. Кейін олардың арасына қақпасы бар қамал орнатылады. Оның ішінде игілік, ал сыртқы жағында азап болады"
        },
        {
            "chapter": 57,
            "verse": 14,
            "text": "Олар / мұнафиқтар / бұларға: «Біз сендермен бірге болмадық па?!» - деп дауыстайды. Бұлар / имандылар / : «Иә, бірақ сендер өздеріңді-өздерің азғырып бүлікке салдыңдар, не боларын күттіңдер, күмәндандыңдар, Аллаһтың әмірі / өлім / келгенге дейін сендерді бос армандар алдады. Әрі Аллаһ жайында сендерді алдаушы / шайтан / алдады», - дейді"
        },
        {
            "chapter": 57,
            "verse": 15,
            "text": "Енді бүгін сендерден де және сондай күпірлік еткендерден де / Аллаһқа ашық түрде қарсы шыққандардан да / ешқандай өтем алынбайды. Сендердің баратын орындарың - От. Ол -сендер үшін ең лайықтысы. Ол баратын орын өте жаман"
        }
    ]
}
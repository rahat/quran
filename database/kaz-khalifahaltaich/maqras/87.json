{
    "maqras": [
        {
            "chapter": 10,
            "verse": 71,
            "text": "Ей, Мұхаммед! / Оларға Нұх жайлы хабарды оқы. Ол еліне: «Әй, елім! Егер менің араларыңда болуым және Аллаһтың белгілерін ескертуім сендерге ауыр келсе, онда мен Аллаһқа жүгініп, Оған өзімді тапсырдым / тәуекел еттім / . Сендер / қосқан / серіктеріңмен бірігіп, кейін маған байланысты ашық әрекет етіңдер әрі маған мұрсат бермеңдер"
        },
        {
            "chapter": 10,
            "verse": 72,
            "text": "Егер сендер теріс бұрылсаңдар, мен сендерден / ол үшін / ақы сұраған жоқпын. Менің сыйым - Аллаһта әрі мен Мұсылмандардан болуға бұйырылдым», - деп айтқан еді"
        },
        {
            "chapter": 10,
            "verse": 73,
            "text": "Сонда олар, оны өтірікші санады. Содан соң Біз оны және онымен бірге болғандарды кемеде құтқардық әрі оларды халифалар / алдыңғылардың орнын басушылар / еттік. Ал белгілерімізді өтірік санағандарды суға батырдық. Енді ескерту берілгендердің соңы қалай болғанына қара"
        },
        {
            "chapter": 10,
            "verse": 74,
            "text": "Одан / Нұхтан / кейін елшілерді өз елдеріне жібердік. Олар / елдеріне / анық белгілермен келді. Алайда олар / қауымы / , өздері алдын өтірікке шығарған нәрселерге сенуді қаламады. Біз шектен шығушылардың жүректерін осылай бітеп, мөрлейміз"
        },
        {
            "chapter": 10,
            "verse": 75,
            "text": "Олардан кейін Мұса мен Һарұнды Фиръаун және оның уәзір, бектеріне мұғжиза-белгілерімізбен жібердік. Алайда олар өздерін жоғары санап, менменсіді әрі олар қылмыскер адамдар еді"
        },
        {
            "chapter": 10,
            "verse": 76,
            "text": "Оларға Бізден ақиқат келген кезде, олар: «бұл - анық сиқыр», - деді"
        },
        {
            "chapter": 10,
            "verse": 77,
            "text": "Мұса: «Сендер өздеріңе келген ақиқат жайлы осылай деп айтасыңдар ма? Осы сиқыр ма? Сиқыршылар мақсатына жетпейді», - деді"
        },
        {
            "chapter": 10,
            "verse": 78,
            "text": "Олар: «Сен бізді ата-бабаларымыздың ұстанғанынан бұру үшін және жер бетінде / жерімізде / ұлылық екеуіңе болсын деп келдіңдер ме? Біз екеуіңе сенбейміз», - деді"
        },
        {
            "chapter": 10,
            "verse": 79,
            "text": "Фиръаун: «Маған барлық білгір сиқыршыларды әкеліңдер», - деді"
        },
        {
            "chapter": 10,
            "verse": 80,
            "text": "Сиқыршылар келген кезде, Мұса оларға: «Тастайтындарынды тастаңдар», - деді"
        },
        {
            "chapter": 10,
            "verse": 81,
            "text": "Олар тастаған кезде, Мұса: «Сендердің істегендерің сиқыр, күмәнсіз, Аллаһ оны бекер етеді. Аллаһ бұзушы-бүлдірушілердің амалын түзетпейді"
        },
        {
            "chapter": 10,
            "verse": 82,
            "text": "Әрі Аллаһ, Өз сөздерімен шындықты орнатады, қылмыскерлер мұны жақтырмаса да», - деді"
        },
        {
            "chapter": 10,
            "verse": 83,
            "text": "Фиръаун және оның уәзір, бектерінің бүлік салуынан / жазалауынан / қорыққандықтан, Мұсаға оның елінен бір ұрпаққана сенді. Өйткені, Фиръаун / ол / жердеөктемшіл әрі ол ақиқатында шектен шығушылардан еді"
        },
        {
            "chapter": 10,
            "verse": 84,
            "text": "Мұса: «Әй, елім! Аллаһқа сенсеңдер, онда Оған жүгініп, істерінді Өзіне тапсырыңдар / тәуекел етіңдер / , егер мұсылманболсаңдар», - деді"
        },
        {
            "chapter": 10,
            "verse": 85,
            "text": "Олар: «Біз Аллаһқа жүгініп, ісімізді Оған тапсырдық / тәуекел еттік / . Раббымыз, бізді әділетсіз елге фитна / сынақ / етпе"
        },
        {
            "chapter": 10,
            "verse": 86,
            "text": "Әрі бізді Өз мейіріміңмен кәпір елден құтқара гөр!» - деді"
        },
        {
            "chapter": 10,
            "verse": 87,
            "text": "Біз Мұсаға және оның бауырына: «Қауымдарың үшін Мысырда үйлер алыңдар және үйлеріңді намаз оқитын орын етіп, намаз оқыңдар. Әрі имандыларды / мүміндерді / қош хабармен қуандыр», - деп уахи еттік"
        },
        {
            "chapter": 10,
            "verse": 88,
            "text": "Мұса: «Раббымыз! Ақиқатында, Сен Фиръаунға және оның уәзір, бектеріне бүл өмірде сән-салтанат және байлық бердің. Раббымыз! Олар оны жолыңнан адастырулары үшін / пайдаланды / Раббымыз, олардың дүниелерін жой және олардың жүректерін қатайт! Олар қинаушы азапты көргендерінше иманға келмесін», - деді"
        },
        {
            "chapter": 10,
            "verse": 89,
            "text": "Ол / Аллаһ / : «Екеуіңнің тілектеріңе жауап берілді. Туралықты ұстаныңдар және білмейтіндердің жолына ермеңдер!» - деді"
        }
    ]
}
{
    "maqras": [
        {
            "chapter": 67,
            "verse": 1,
            "text": "Билік қолында болған Ол - аса Берекелі әрі Ол - барлық нәрсені Жасай алушы"
        },
        {
            "chapter": 67,
            "verse": 2,
            "text": "Ол өлім және өмірді сендердің қайсыларың амал етуде жақсырақ екенін сынау үшін жаратқан. Әрі Ол - аса Үстем, өте Кешірімді"
        },
        {
            "chapter": 67,
            "verse": 3,
            "text": "Жеті аспанды қабат-қабат етіп жаратқан - Сол / Аллаһ / . Әр-Рахманның / аса Қайырымдының / жаратуында ешбір кемшілік көрмейсің. Қайта көз салшы, қандай да бір сәйкессіздік көре аласың ба"
        },
        {
            "chapter": 67,
            "verse": 4,
            "text": "Содан кейін де көзіңді қайта сал. Көзің саған қажып, талған күйде қайтады"
        },
        {
            "chapter": 67,
            "verse": 5,
            "text": "Ақиқатында Біз төменгі аспанды шырақтармен / аспан денелерімен / безендірдік әрі оларды шайтандарды қайтаратын нәрсе еттік. Әрі Біз оларға / шайтандарға / Саъир (Тозақтың бір аты. Мағнасы - жалынды от) азабын әзірледік"
        },
        {
            "chapter": 67,
            "verse": 6,
            "text": "Сондай-ақ өздерінің Раббысына, сондай күпірлік еткендерге / сенбегендерге / Жаһаннам (Тозақ) азабы бар. Ол - баратын орын неткен жаман"
        },
        {
            "chapter": 67,
            "verse": 7,
            "text": "Олар / имансыздар / онда лақтырылған кезде, оның өкіргенін естиді, әрі ол бұрқылдап қайнап тұрады"
        },
        {
            "chapter": 67,
            "verse": 8,
            "text": "Ол қатты ашудан жарылып кете жаздайды. Оған бір топ лақтырылған сайын, оның сақшылары олардан: «Сендерге ескертуші келмеген бе еді?» - деп сұрайды"
        },
        {
            "chapter": 67,
            "verse": 9,
            "text": "Олар: «Иә, солай, бізге ескертуші келген еді. Бірақ біз оны өтірікші санап: «Аллаһ еш нәрсе түсірмеген. Сендер бар болғаны үлкен адасудасыңдар», - дегенбіз», - дейді"
        },
        {
            "chapter": 67,
            "verse": 10,
            "text": "Әрі олар: «Егер де біз тыңдағанымызда не ақылымызды істеткенде, Саъирға (Тозақтың бір аты. Мағнасы - жалынды от) түскендер қатарында болмас едік», - дейді"
        },
        {
            "chapter": 67,
            "verse": 11,
            "text": "Сөйтіп олар күнәсін мойындайды. Саъирға түскендер құрысын"
        },
        {
            "chapter": 67,
            "verse": 12,
            "text": "Шын мәнінде, өздерінің Раббысынан, Оны көрмей тұрып қорқатындарға кешірім әрі үлкен сый / Жәннат / бар"
        },
        {
            "chapter": 67,
            "verse": 13,
            "text": "Сендер сөздеріңді жасырсаңдар да, не оны жарияласаңдар да, әлбетте, Ол - көкіректердегіні / жүректердегіні / Білуші"
        },
        {
            "chapter": 67,
            "verse": 14,
            "text": "Бәрін Жаратқан білмей ме?! Әрі Ол - аса Жұмсақ, Қырағы, әрбір нәрседен Хабардар"
        },
        {
            "chapter": 67,
            "verse": 15,
            "text": "Ол сендерге жерді көнгіш / пайдалануға жеңіл / етті. Оның / жердің / жан-жағында / барлық тарабында / жүріңдер және Оның / Аллаһтың / ризық еткенінен жеңдер. Әрі қайта тірілгеннен кейін Оған ораласыңдар"
        },
        {
            "chapter": 67,
            "verse": 16,
            "text": "Аспандағының / Аллаһтың / сендерді жерге, теңселіп тұрған кезінде жұттырып жіберуінен қауіпсізсіңдер ме"
        },
        {
            "chapter": 67,
            "verse": 17,
            "text": "Немесе сендер, аспандағының / Аллаһтың / өздеріңе тасты дауыл жіберуінен қауіпсізсіңдер ме? Жақында сендер ескертуімнің қалай екенін білесіңдер"
        },
        {
            "chapter": 67,
            "verse": 18,
            "text": "Ақиқатында, олардан бұрынғылар да өтірікке шығарған еді. / Сонда / Менің жазалауым қалай болды"
        },
        {
            "chapter": 67,
            "verse": 19,
            "text": "Олар өздерінің үстінде қанаттарын жаятын және жинайтын кұстарды көрмей ме?! Оларды / ауада / әр-Рахманнан басқа ешкім ұстап тұра алмайды. Ақиқатында, Ол - әрбір нәрсені Көруші"
        },
        {
            "chapter": 67,
            "verse": 20,
            "text": "Сендердің әр-Рахманнан басқа жәрдем беретін жасақтарың кім / олар бар ма / ? Шын мәнінде, кәпірлер тек алданышта"
        },
        {
            "chapter": 67,
            "verse": 21,
            "text": "Егер Ол ризық беруін тоқтатса, сендерге кім ризық береді? Ақиқатында, олар қасарысуда және безулерін жалғастыруда"
        },
        {
            "chapter": 67,
            "verse": 22,
            "text": "Жүзімен жер сүзіп жүрген тура жолда ма, әлде түзу жолда еңсесін тіктеп жүрген бе"
        },
        {
            "chapter": 67,
            "verse": 23,
            "text": "Ей, Мұхаммед! / Айт: «Ол - сендерді жоқтан бар етті және сендерге естуді, көруді және жүректерді берді. Сендер өте аз шүкір етесіңдер / Аллаһтың берген игіліктеріне тым аз алғыс білдіресіңдер / », - деп"
        },
        {
            "chapter": 67,
            "verse": 24,
            "text": "Айт: «Сендерді жер бетіне таратқан - Сол / Аллаһ / , әрі сендер Оған жиналасыңдар», - деп"
        },
        {
            "chapter": 67,
            "verse": 25,
            "text": "Олар / сенбейтіндер / : «Егер шын сөзді болсаңдар, бұл уәде қашан / келеді / ?»- дейді"
        },
        {
            "chapter": 67,
            "verse": 26,
            "text": "Ей, Мұхаммед!! Айт: «Шын мәнінде / ол жайлы / білім - тек Аллаһта. Ал, мен - анық ескертуші ғанамын», - деп"
        },
        {
            "chapter": 67,
            "verse": 27,
            "text": "Ал, оны / Есеп күнін / жақыннан көрген кезде, күпірлік еткендердің / Есеп күнін өтірікке шығарғандардың / жүзі түнеріп кетеді. Оларға: «Міне, осы сендердің сұрағандарың!» - делінеді"
        },
        {
            "chapter": 67,
            "verse": 28,
            "text": "Ей, Мұхаммед! / Айт: «Айтыңдаршы, егер Аллаһ мені және менімен бірге болғандарды жоқ етсе, немесе бізді мейіріміне бөлесе де, кәпірлерді күйзелтуші азаптан кім қорғайды?!» - деп"
        },
        {
            "chapter": 67,
            "verse": 29,
            "text": "Айт: «Ол - әр-Рахман / аса Қайырымды / , біз Оған сендік әрі Оған жүгініп, ісімізді Оған тапсырдық / тәуекел еттік / . Сендер жақында кімнің анық адасуда екенін білесіңдер», - деп"
        },
        {
            "chapter": 67,
            "verse": 30,
            "text": "Айт: «Айтыңдаршы, егер суларың жер астына сіңіп кетсе, сендерге ағатын су көзін кім келтіреді?!» - деп"
        }
    ]
}
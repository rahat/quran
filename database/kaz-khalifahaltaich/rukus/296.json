{
    "rukus": [
        {
            "chapter": 23,
            "verse": 23,
            "text": "Біз Нұхты өзінің еліне / Елші етіп / жібердік. Ол: «Әй, елім! Аллаһқа құлшылық етіңдер, сендер үшін Одан басқа ешбір құдай жоқ. Сонда сендер Оның жазасынан қорқып, сақтанбайсыңдар ма / тақуалық етпейсіңдер ме? / »- деді"
        },
        {
            "chapter": 23,
            "verse": 24,
            "text": "Сонда оның елінің күпірлік еткен / Аллаһтың бірліген мойындамаған / мансап, бедел иелері: «Бұл - бар болғаны өздерің сияқты адам. Ол сендерден үстем болуды қалайды. Егер Аллаһ қалағанда, періштелер түсіретін еді. Мұндайды бұрын өткен аталарымыздан естімеппіз"
        },
        {
            "chapter": 23,
            "verse": 25,
            "text": "Бұл - бір жын соққан адам ғана. Бір уақытқа дейін онымен бірге күте тұрыңдар», -деді"
        },
        {
            "chapter": 23,
            "verse": 26,
            "text": "Ол / Нұх / : «Раббым! Оларменіөтірікшіге шығарғандықтары үшін маған жәрдем бер!» - деді"
        },
        {
            "chapter": 23,
            "verse": 27,
            "text": "Сонда оған: «Біздің көз алдымызда және уахиымыз / үйретуіміз / ш бойынша кеме жаса. Ал, қашан әміріміз келіп, тандырдан су бұрқылдап атылып шыққанда, оған / кемеге / әрбір түрден бір жұптан әрі отбасыңды және өздеріне алдын ала Сөзіміз өткендерден басқасын кіргіз. Әділетсіздік еткендер жайын­да Маған сөз айтпа / сұрама / . Олар - суға батырылатындар», - деп уахи еттік"
        },
        {
            "chapter": 23,
            "verse": 28,
            "text": "Сен және сенімен бірге болғандар кемеге мініп жайғасқан кездеріңде: «Барлық мақтау, бізді әділетсіз елден құтқарған Аллаһқа болсын!» - деп айт"
        },
        {
            "chapter": 23,
            "verse": 29,
            "text": "Тағы да айт: «Раббым! Мені берекелі орынға түсір. Орын берушілердің ең қайырлысы - Өзіңсің», - деп"
        },
        {
            "chapter": 23,
            "verse": 30,
            "text": "Анығында Мұнда белгі-ғибраттар бар. Ақиқатында Біз сынаймыз"
        },
        {
            "chapter": 23,
            "verse": 31,
            "text": "Кейін, олардан соң басқа халықтарды пайда еттік"
        },
        {
            "chapter": 23,
            "verse": 32,
            "text": "Оларға өз іштерінен Елші жіберіп, ол: «Аллаһқа құлшылық етіңдер, сендер үшін Одан басқа ешбір құдай жоқ, Оның жазасынан қорқып, сақтанбайсыңдар ма / тақуалық етпейсіңдер ме / ?»- деді"
        }
    ]
}
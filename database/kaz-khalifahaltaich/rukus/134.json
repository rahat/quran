{
    "rukus": [
        {
            "chapter": 7,
            "verse": 100,
            "text": "Өздерінен алдыңғы тұрғындардан кейін жерге мирасқор болғандарға, егер қаласақ, оларды күнәлары үшін қиыншылыққа ұшырататынымызды көрсетпедік пе? Біз олардың жүректерін мөрлейміз де олар / ақиқатты / ести алмайтын болады"
        },
        {
            "chapter": 7,
            "verse": 101,
            "text": "Ей, Мұхаммед! / Сол елді мекендердің кейбірінің хабарларын саған баян етеміз. Оларға елшілер анық дәлелдермен келген еді. Бірақ өздері бұрын өтірікке шығарғандарына олар сенбеді. Аллаһ кәпірлердің жүректерін осылай мөрлейді"
        },
        {
            "chapter": 7,
            "verse": 102,
            "text": "Олардың көпшілігінің сертін / сақтағанын / таппадық. Әрі олардың көбінің бұзық / бойсұнбаушы / екенін көрдік"
        },
        {
            "chapter": 7,
            "verse": 103,
            "text": "Кейін, олардан соң Мұсаны белгі-дәлелдерімізбен Фиръаунға және оның уәзір, бектеріне жібердік. Сонда олар ол белгілерге әділетсіздік істеді. Бұзу-бүлдірушілік істеушілердің соңы немен біткеніне назар сал"
        },
        {
            "chapter": 7,
            "verse": 104,
            "text": "Мұса: «Ей, Фиръаун! Ақиқатында, мен - әлемдердің Раббысынан / жіберілген / Елшімін"
        },
        {
            "chapter": 7,
            "verse": 105,
            "text": "Аллаһ жайлы ақиқатты ғана айтуға міндеттімін. Сендерге өздеріңнің Раббыңнан анық дәлел әкелдім. Исраил ұрпақтарын менімен бірге жібер», - деді"
        },
        {
            "chapter": 7,
            "verse": 106,
            "text": "Фиръаун: «Егер сен бір белгімен келсең, бізге оны келтір, егер шын сөзділерден болсаң», - деді"
        },
        {
            "chapter": 7,
            "verse": 107,
            "text": "Сонда ол таяғын тастады. Сол бойда ол анық жыланға айналды"
        },
        {
            "chapter": 7,
            "verse": 108,
            "text": "Әрі қолын шығарды, ол қарап тұрғандарға аппақ болып көрінді"
        }
    ]
}
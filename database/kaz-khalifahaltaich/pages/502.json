{
    "pages": [
        {
            "chapter": 45,
            "verse": 33,
            "text": "Сонда істеген жамандықтары олардың алдынан шығып әрі өздері мазақ еткен нәрселері оларды орап алады"
        },
        {
            "chapter": 45,
            "verse": 34,
            "text": "Оларға/: «Осы Күнге жолығудыұмыт қалдырғандарыңдай / естен шығарғандарындай / , Біз де бұл Күні сендерді ұмыт қалдырамыз. Сендердің орындарың От болады әрі сендерге көмектесушілер болмайды"
        },
        {
            "chapter": 45,
            "verse": 35,
            "text": "Бұл сендерге, Аллаһтың аят-белгілерін мазақ етіп күлгендіктерің әрі бұл өмірдің сендерді қызықтырып, алдап қойғандығы себепті болды», - делінеді. Енді бүгін олар ол жерден шығарылмайды әрі олардан / тәубеге келіп, Аллаһтың / ризалығын алу талап етілмейді"
        },
        {
            "chapter": 45,
            "verse": 36,
            "text": "Барлық мақтау - аспандардың Раббысы, жердің Раббысы әрі әлемдердің Раббысы - Аллаһқа"
        },
        {
            "chapter": 45,
            "verse": 37,
            "text": "Аспандар мен жердегі ұлылық - Онікі. Әрі Ол бәрінен Үстем , аса Дана"
        },
        {
            "chapter": 46,
            "verse": 1,
            "text": "Ха. Мим"
        },
        {
            "chapter": 46,
            "verse": 2,
            "text": "Бұл Кітап бәрінен Үстем, аса Дана Аллаһтан түсірілген"
        },
        {
            "chapter": 46,
            "verse": 3,
            "text": "Біз аспандар мен жерді әрі екеуінің арасындағыларын тек ақиқатпен және белгіленген бір мерзіммен жараттық. Ал, кәпірлер өздеріне ескертіліп, сақтандырылғаннан теріс бұрылуда"
        },
        {
            "chapter": 46,
            "verse": 4,
            "text": "Ей, Мұхаммед! / Айт: «Аллаһтан өзге шақырып-жалбарынатындарыңды көрдіңдер ме? Олардың жерден нені / қай бөлігін / жаратқанын маған көрсетіңдерші? Әлде олардың аспандарда / оны жаратуда / үлесі бар ма? Егер айтқандарың шын болса, маған / сөздеріңді растайтын / осыдан / Құраннан / алдын түскен Кітап не бұрын өткен білімінен қалған бір белгі әкеліңдерші», - деп"
        },
        {
            "chapter": 46,
            "verse": 5,
            "text": "Аллаһтан өзге, Қайта тірілу күніне дейін өзіне жауап бермейтіндерге жалбарынғаннан өткен адасушы кім бар? Әрі бұлар / табынған нәрселері / олардың дұға тілектерінен хабарсыз"
        }
    ]
}
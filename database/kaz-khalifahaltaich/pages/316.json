{
    "pages": [
        {
            "chapter": 20,
            "verse": 65,
            "text": "Олар: «Ей, Мұса! Сен тастайсың ба, әлде алғашқы тастаушы біз болайық па?» - деді"
        },
        {
            "chapter": 20,
            "verse": 66,
            "text": "Мұса!: «Жоқ, сендер тастаңдар», - деді.Сол кезде оған олардың жіптері мен таяқтары сиқырларының әсерінен ирелеңдеп жүрген секілді көрінді"
        },
        {
            "chapter": 20,
            "verse": 67,
            "text": "Мұса іштей бір қорқыныш сезді"
        },
        {
            "chapter": 20,
            "verse": 68,
            "text": "Біз: «Қорықпа! Сен әлбетте үстем боласың"
        },
        {
            "chapter": 20,
            "verse": 69,
            "text": "Оң қолыңдағыны таста! Ол олардың жасағандарын жұтады. Негізінде, олардың жасағандары -сиқыршының айласы ғана. Сиқыршы қайда барса да мақсатына жетпейді», - дедік"
        },
        {
            "chapter": 20,
            "verse": 70,
            "text": "Сонда сиқыршылар, сәждеге жығылып: «Біз Һарұн мен Мұсаның Раббысына сендік»,- деді"
        },
        {
            "chapter": 20,
            "verse": 71,
            "text": "Фиръаун / : «Мен сендерге рұқсат бермей тұрып сендіңдер ме? Әлбетте ол сендерге сиқыр үйреткен өздеріңнің үлкендерің екен. Енді, сендердің қол-аяқтарыңды қарама-қарсы / оң қол сол аяқ, сол қол оң аяқ / етіп кесемін және сендерді құрма ағаштарына керіп тастаймын. Сонда сендер біздің қайсымыздың азабымыз қатты және тұрақты екенін білетін боларсыңдар»,- деді"
        },
        {
            "chapter": 20,
            "verse": 72,
            "text": "Олар: «Біз өзімізге келген анық дәлелдерден және бізді Жаратқаннан сені ешқашан жоғары қоймаймыз. Шығаратын үкіміңді шығар. Сен бар болғаны осы өмірде ғана үкім шығарасың"
        },
        {
            "chapter": 20,
            "verse": 73,
            "text": "Ақиқатында,біз Раббымызға сендік, Оның қателерімізді әрі сен мәжбүр еткен сиқырымызды кешіруі үшін. Әрі Аллаһ қайырлы және мәңгілік"
        },
        {
            "chapter": 20,
            "verse": 74,
            "text": "Кім Раббысына қылмыскер / күнәһар / болған күйде келсе, оғанкүмәнсіз, Жаһаннам бар. Ол онда не өлмейді, не өмір де сүрмейді"
        },
        {
            "chapter": 20,
            "verse": 75,
            "text": "Ал, кім Оған иманды / мүмін / болып, ізгі амал істеген күйде келсе, міне соларға ең биік дәрежелер"
        },
        {
            "chapter": 20,
            "verse": 76,
            "text": "астынан өзендер ағып жататын және олар онда мәңгі қалатын ’Адн / жәннатының / бақтары бар. Тазарғандардың қайтарым сыйы -осы"
        }
    ]
}
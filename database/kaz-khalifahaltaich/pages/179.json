{
    "pages": [
        {
            "chapter": 8,
            "verse": 17,
            "text": "Оларды сендер өлтірмедіңдер, алайда оларды Аллаһ өлтірді. Сондай-ақ, / ей,Мұхаммед, топырақты! лақтырған кезінде, сен лақтырған жоқсың, оны имандыларды Өз жағынан жақсы бір сынақпен сынау үшін Аллаһ лақтырды. Аллаһ - бәрін Естуші, бәрін Білуші"
        },
        {
            "chapter": 8,
            "verse": 18,
            "text": "Міне, бұл - сендерге. Ақиқатында, Аллаһ - кәпірлердің айла-шарғысын осалдатушы"
        },
        {
            "chapter": 8,
            "verse": 19,
            "text": "Ей, мүшріктер, / егер сендер жеңіс / шешім шығарылуын / сұраған болсаңдар, міне сендерге жеңіс / шешім шығарылды / . Егер тыйылсаңдар, бұл өздерің үшін қайырлы. Ал, егер қайталасаңдар, Біз де қайталаймыз. Топтарың қанша көп болса да, сендерге ешқандай пайда бермейді. Анығында, Аллаһ имандылармен бірге"
        },
        {
            "chapter": 8,
            "verse": 20,
            "text": "Ей, иманға келгендер! Аллаһқа және Оның Елшісіне бойсұныңдар. Әрі естіп тұрып одан теріс бұрылмаңдар"
        },
        {
            "chapter": 8,
            "verse": 21,
            "text": "Әрі өздері құлақ аспаса да, «естідік» дегендер тәрізді болмаңдар"
        },
        {
            "chapter": 8,
            "verse": 22,
            "text": "Шын мәнінде, Аллаһтың алдында / жерде / жүретіндердің ең нашары - ақылмен ұғынбайтын саңырау, мылқауы"
        },
        {
            "chapter": 8,
            "verse": 23,
            "text": "Егер оларда бір игілік бар болғанда, Аллаһ оларға міндетті түрде құлақ астыратын еді. Ал егер Оларға / осы жағдайында / естірткен күнде де олар бет бұрған күйде, теріс айналып кетер еді"
        },
        {
            "chapter": 8,
            "verse": 24,
            "text": "Ей, иманға келгендер! Сендерді тірілтетін / жандандыратын / нәрсеге шақырған кезде, Аллаһқа және Елшіге жауап беріңдер / бойсұныңдар / . Адам мен оның жүрегінің арасын Аллаһтың бөліп тұратынын және Оған жиналатындарыңды біліңдер"
        },
        {
            "chapter": 8,
            "verse": 25,
            "text": "Араларыңдағы әділетсіздерге ғана тиіп қоймайтын бүліктен сақтаныңдар. Сондай-ақ, Аллаһтың жаза беруде қатты екенін біліңдер"
        }
    ]
}
{
    "pages": [
        {
            "chapter": 72,
            "verse": 1,
            "text": "Ей, Мұхаммед! / Айт: «Жындардың бір тобының тыңдағаны маған уахи етілді, сонда олар: «Ақиқатында, біз бір ғажап Құранды естідік"
        },
        {
            "chapter": 72,
            "verse": 2,
            "text": "Ол тура жолға салады. Біз оған сендік. Енді Раббымызға ешкімді серік етіп қоспаймыз"
        },
        {
            "chapter": 72,
            "verse": 3,
            "text": "Әрі күдіксіз, Раббымыздың ұлылығы - өте жоғары. Ол Өзіне жұбай да, бала да алған емес"
        },
        {
            "chapter": 72,
            "verse": 4,
            "text": "Ал біздің ішіміздегі жетесіз / Ібіліс / Аллаһ жөнінде шектен шыққан сөз айтатын еді"
        },
        {
            "chapter": 72,
            "verse": 5,
            "text": "Ақиқатында, біз адамдар да, жындар да Аллаһ жөнінде ешқашан өтірік айтпайды деп ойлаған едік"
        },
        {
            "chapter": 72,
            "verse": 6,
            "text": "Адамдардың ішіндегі кейбір кісілер жындардың ішіндегі кейбір еркек жындардан пана сұрап, олардың менменсіп, басынуларын арттыратын еді"
        },
        {
            "chapter": 72,
            "verse": 7,
            "text": "Әрі олар да сендер сияқты «Аллаһ ешқашан, ешкімді қайта тірілтпейді», - деп ойлаған еді"
        },
        {
            "chapter": 72,
            "verse": 8,
            "text": "Анығында, біз аспанға шыққанымызда, оны / аспанды / қатаң күзетшілер мен отты ұшқындар толы түрде таптық"
        },
        {
            "chapter": 72,
            "verse": 9,
            "text": "Әрі расында, біз оның / аспанның / кейбір жайларында тыңдау үшін отыратын едік. Ал, енді кім тыңдамақшы болса, сол сәтте-ақ ол өзін көздеген отты ұшқынға кезігеді"
        },
        {
            "chapter": 72,
            "verse": 10,
            "text": "Шын мәнінде, біз білмейміз, жер бетіндегілерге жамандық көзделді ме әлде оларға өздерінің Раббысы тура жолды қалады ма"
        },
        {
            "chapter": 72,
            "verse": 11,
            "text": "Ақиқатында, біздің арамызда түзулер де бар және арамызда одан өзгелер де бар. Біз түрлі жолдарда едік"
        },
        {
            "chapter": 72,
            "verse": 12,
            "text": "Негізінде, біз Аллаһты / Оның құдіретін / жерде ешқашан әлсірете алмайтынымызды және қашып та Оны / Оның азабын! ешқашан әлсірете алмайтынымызды білдік"
        },
        {
            "chapter": 72,
            "verse": 13,
            "text": "Әрі біз тура жолды естіген соң, оған сендік. Кім Раббысына сенсе, ол / жақсылығының / кемуінен де, әділетсіздіктен де қорықпайды"
        }
    ]
}
{
    "pages": [
        {
            "chapter": 43,
            "verse": 48,
            "text": "Әрі Біз оларға бір белгі көрсетсек, сөзсіз, ол алдыңғысынан үлкен болды. Сондай-ақ, Біз оларды қайтулары үшін азапқа ұшыраттық"
        },
        {
            "chapter": 43,
            "verse": 49,
            "text": "Сонда олар / фиръаундықтар / : «Ей, сиқыршы! Біз үшін Раббыңа өзіңе берген уәдесі бойынша дұға қыл, біз тура жолға келеміз»,- деді"
        },
        {
            "chapter": 43,
            "verse": 50,
            "text": "Ал, қашан Біз оларды азаптан айықтырған кезімізде, олар / уәделерін / бұзады"
        },
        {
            "chapter": 43,
            "verse": 51,
            "text": "Әрі Фиръаун еліне жар салып: «Ей, елім! Мысырдың билігі әрі мына астымнан ағып жатқан өзендер менікі емес пе? Көрмей тұрсыңдар ма"
        },
        {
            "chapter": 43,
            "verse": 52,
            "text": "Әлде мен мына қадірсіз / қор / және сөзін әрең түсіндіретін біреуден артық емеспін бе"
        },
        {
            "chapter": 43,
            "verse": 53,
            "text": "Әрі неге оған алтыннан білезіктер тағылмаған? Немесе неге онымен періштелер бірге еріп келмеген?» - деді"
        },
        {
            "chapter": 43,
            "verse": 54,
            "text": "Ол елін жеңіл ойлы / байыппен ойламайтын / санады, ал олар оғанбағынды. Өйткені олар бұзық / бойсұнбаушы / ел еді"
        },
        {
            "chapter": 43,
            "verse": 55,
            "text": "Сөйтіп, олар Бізді ашуландырған кезде, оларды жазалап, барлығын суға батырдық"
        },
        {
            "chapter": 43,
            "verse": 56,
            "text": "Әрі оларды / өздері секілді / кейінгілерге / теріс / жол салушы және өзгелер үшін ғибратты мысал еттік"
        },
        {
            "chapter": 43,
            "verse": 57,
            "text": "Ей, Мұхаммед! / Мәриям ұлы мысалға келтірілгенде, сенің елің айқайлап шулай түседі"
        },
        {
            "chapter": 43,
            "verse": 58,
            "text": "Әрі олар: «Біздің құдайларымыз жақсы ма, әлде ол ма?» - дейді. Олар оны сенімен дауласу үшін ғана келтіреді. Негізінде, олар даушыл ел"
        },
        {
            "chapter": 43,
            "verse": 59,
            "text": "Ол - бар болғаны, Біз игілік берген және Исраил ұрпақтарына / ғибратты / мысал еткен құлымыз ғана"
        },
        {
            "chapter": 43,
            "verse": 60,
            "text": "Егер де қалағанымызда, сендерді жер­де орындарыңды басатын періштелермен алмастыратын едік"
        }
    ]
}
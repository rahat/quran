{
    "pages": [
        {
            "chapter": 20,
            "verse": 99,
            "text": "Ей, Мұхаммед! / Біз саған осылай, бұрын болып өткен хабарларды айтып береміз. Әрі саған Өз тарапымыздан Еске салатынды / Құранды / бердік"
        },
        {
            "chapter": 20,
            "verse": 100,
            "text": "Кім одан / Құраннан / бет бұрса, әлбетте, Қайта тірілу күні ол ауыр жүк / күнә / арқалайды"
        },
        {
            "chapter": 20,
            "verse": 101,
            "text": "Олар онда мәңгі қалады. Қайта тірілу күні олардың жүгі неткен жаман еді"
        },
        {
            "chapter": 20,
            "verse": 102,
            "text": "Ол күні сүр үрленеді. Әрі сол күні қылмыскерлерді көгерген халде жинаймыз"
        },
        {
            "chapter": 20,
            "verse": 103,
            "text": "Олар өзара сыбырласып: «Сендер небары он болдыңдар», - дейді"
        },
        {
            "chapter": 20,
            "verse": 104,
            "text": "Біз олардың не айтатындарын жақсы білеміз. Сол кезде олардың ішінен жол тұрғысынан дұрыс болғандары: «Сендер небары бір күн болдыңдар»,- дейді"
        },
        {
            "chapter": 20,
            "verse": 105,
            "text": "Ей, Мұхаммед! / Олар сенен таулар жайлы сұрайды. Айт: «Раббым оларды / түбінен жұлып / , шашып жібереді"
        },
        {
            "chapter": 20,
            "verse": 106,
            "text": "Сөйтіп оны теп-тегіс жазық етіп қалдырады"
        },
        {
            "chapter": 20,
            "verse": 107,
            "text": "Онда ешбір ойпаң да, дөңес те көрмейсің», - деп"
        },
        {
            "chapter": 20,
            "verse": 108,
            "text": "Сол күні олар шақырушыға ереді. Одан жалтарып қалуға мүмкіндік жоқ. Әр-Рахманның / аса Қайырымдының / алдында дауыстар тынып, сыбдырдан басқаны естімейсің"
        },
        {
            "chapter": 20,
            "verse": 109,
            "text": "Сол күні ешбір араға түсушілік / шапағат ету / пайда бермейді, тек әр-Рахман рұқсат еткеннің және сөзінен разы болғанның ара түсуі пайда береді"
        },
        {
            "chapter": 20,
            "verse": 110,
            "text": "Ол / Аллаһ / олардың алдындағысын әрі артындағысын біледі. Ал олар мұны біліммен қамти алмайды"
        },
        {
            "chapter": 20,
            "verse": 111,
            "text": "Әрі жүздер әл-Хайй / мәңгі Тірі / және әл-Қаййумға / бәріне тіршілік беріп Басқарушыға / бағынып, төмен қарайды. Әділетсіздікті арқалап келген үмітсіздікке ұшырайды"
        },
        {
            "chapter": 20,
            "verse": 112,
            "text": "Ал, кім иманды болған күйде ізгі амал істесе, ол әділетсіздіктен де, / жақсылықтарының / кемітілуінен де қорықпайды"
        },
        {
            "chapter": 20,
            "verse": 113,
            "text": "Міне, Біз осылай, оны / еске салатынды / арабша Құран етіп түсірдік. Әрі олардың тақуалық етуін / Аллаһтың жаза­сынан қорқып, сақтануын / не еске алуларын ояту / пайда ету / үшін онда түрлі ескерту-қорқытуларды келтірдік"
        }
    ]
}
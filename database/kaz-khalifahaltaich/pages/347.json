{
    "pages": [
        {
            "chapter": 23,
            "verse": 75,
            "text": "Егер де Біз оларға рахым етіп, зияннан айықтырсақ та олар көзсіз сенделуін жалғастырып, шектен шығуларынан қайтпайтын еді"
        },
        {
            "chapter": 23,
            "verse": 76,
            "text": "Әрі Біз оларды азаппен жазаладық, бірақ олар өздерінің Раббысына бағынбады және Оған жалынып, сұрамады"
        },
        {
            "chapter": 23,
            "verse": 77,
            "text": "Ал, оларға қатты азаптың есігін ашқанымызда, сол сәтте олар күдер үзеді"
        },
        {
            "chapter": 23,
            "verse": 78,
            "text": "Әрі Ол / Аллаһ / , сендер үшін естуді, көруді, жүректерді пайда қылды. Ал, сендер аз шүкір етесіңдер / Оның берген игіліктеріне аз алғыс білдіресіңдер"
        },
        {
            "chapter": 23,
            "verse": 79,
            "text": "Әрі Ол сендерді жер бетіне таратты және сендер Оған / Есеп күні / жиналасыңдар"
        },
        {
            "chapter": 23,
            "verse": 80,
            "text": "Әрі Ол - тірілтеді және өлтіреді. Түн мен күндіздің алмасуы Оның иелігінде. Ақылдарыңды істетіп ұғынбайсыңдар ма"
        },
        {
            "chapter": 23,
            "verse": 81,
            "text": "Алайда, олар бұрынғылардың айтқан сөздеріне ұқсас нәрсені айтады"
        },
        {
            "chapter": 23,
            "verse": 82,
            "text": "Олар: «Біз өліп, топырақ және сүйектерге айналған кезімізде, қайтадан тірілтілеміз бе"
        },
        {
            "chapter": 23,
            "verse": 83,
            "text": "Бұл бізге де және біздің аталарымызға бұрын да уәде етілген еді. Бұл бар болғаны бұрынғылардың ертегілері ғана», - деді"
        },
        {
            "chapter": 23,
            "verse": 84,
            "text": "Ей, Мұхаммед! / Айт: «Егер білсеңдер, жер және ондағылар кімдікі?» - деп"
        },
        {
            "chapter": 23,
            "verse": 85,
            "text": "Олар: «Аллаһтікі», - дейді. Айт: «Ендеше, естеріңе алмайсыңдар ма?»- деп"
        },
        {
            "chapter": 23,
            "verse": 86,
            "text": "Айт: «Жеті аспанның Раббысы және ұлы Аршының Раббысы кім?» - деп"
        },
        {
            "chapter": 23,
            "verse": 87,
            "text": "Олар: « / Барлығы да / Аллаһтікі»,- дейді. Айт: «Ендеше Аллаһқа бойсұнып, жазасынан қорқып, сақтанбайсыңдар ма / тақуалық етпейсіңдер ме / ?»- деп"
        },
        {
            "chapter": 23,
            "verse": 88,
            "text": "Айт: «Барлық нәрсенің иелігі кімнің қолында болған әрі Өзі қорғайтын және Одан ешқандай қорғаныс болмайтын / кім / ? Егер білсеңдер / айтыңдар / », - деп"
        },
        {
            "chapter": 23,
            "verse": 89,
            "text": "Олар: «Аллаһтың», - дейді. Айт: «Қаншалықты алданудасыңдар / көздерің байланып қалған / »-деп"
        }
    ]
}
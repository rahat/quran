{
    "pages": [
        {
            "chapter": 23,
            "verse": 43,
            "text": "Ешбір ел / өзіне белгіленген / мерзімінен оза алмайды әрі оны артқа да қалдыра / кешіктіре / алмайды"
        },
        {
            "chapter": 23,
            "verse": 44,
            "text": "Содан кейін елшілерімізді арасын үзбей, бірінен соң бірін жібердік. Әрбір халыққа өз Елшісі келген сайын, олар оны өтірікке шығарып отырды. Сонда оларды бірінің соңынан бірін / құртып / жібердік әрі оларды аңыз-әңгімелерге айналдырдық. Иманға келмейтін ел / Аллаһтың мейірімінен / алыстатылсын"
        },
        {
            "chapter": 23,
            "verse": 45,
            "text": "Кейін Біз, Мұса мен оның бауыры Һарұнды белгі-мұғжизаларымызбен және анық дәлелмен жібердік"
        },
        {
            "chapter": 23,
            "verse": 46,
            "text": "Фиръаунға және оның уәзір, бектеріне. Алайда олар өздерін жоғары санап тәкаппарланды. Өйткені олар менменшіл ел еді"
        },
        {
            "chapter": 23,
            "verse": 47,
            "text": "Сонда олар: «Елі бізде құлдықта жүрген, өзіміз сияқты осы екі адамға сенеміз бе?» - деді"
        },
        {
            "chapter": 23,
            "verse": 48,
            "text": "Олар ол екеуін өтірікшіге шығарды да, сөйтіп жойылғандардан болды"
        },
        {
            "chapter": 23,
            "verse": 49,
            "text": "Әрі Біз Мұсаға олар / елі / тура жолмен жүруі үшін Кітап / Тәуратты / бердік"
        },
        {
            "chapter": 23,
            "verse": 50,
            "text": "Сондай-ақ Мәриямның ұлы мен оның анасын бір белгі-мұғжиза еттік. Әрі ол екеуіне бұлағы бар жайлы төбелі жерден пана бердік"
        },
        {
            "chapter": 23,
            "verse": 51,
            "text": "Ей, елшілер! Таза / халал / нәрселерден жеңдер және ізгі амал істеңдер. Ақиқатында, Мен - не істеп жатқандарыңды Білушімін"
        },
        {
            "chapter": 23,
            "verse": 52,
            "text": "Негізінде сендердің үмметтерің бір үммет, ал Мен - сендердің Раббыңмын, сондықтан тақуалық етіңдер / Менің жазамнан қорқып, сақтаныңдар"
        },
        {
            "chapter": 23,
            "verse": 53,
            "text": "Ал, олар / имансыздар / араларында істерін / діндерін / бөліктерге бөлді. Әрбір / бөлінген / ағым өздеріндегіге мәз болуда"
        },
        {
            "chapter": 23,
            "verse": 54,
            "text": "Оларды бір мерзімге дейін адасуларында қалдыр"
        },
        {
            "chapter": 23,
            "verse": 55,
            "text": "Олар ойлайды ма, Біздің өздерін дүние және балалармен / сынақ үшін / қамтамасыз етуімізді"
        },
        {
            "chapter": 23,
            "verse": 56,
            "text": "олар үшін жақсылықтармен асыққанымыз деп. Олай емес. Олар оны / сынағымызды / сезбейді"
        },
        {
            "chapter": 23,
            "verse": 57,
            "text": "Ақиқатында Раббысынан қорыққандықтан зәресі ұшып тұратындар"
        },
        {
            "chapter": 23,
            "verse": 58,
            "text": "әрі Раббысының аяттарына сенетіндер"
        },
        {
            "chapter": 23,
            "verse": 59,
            "text": "және Раббысына серік қоспайтындар"
        }
    ]
}
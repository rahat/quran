{
    "rukus": [
        {
            "chapter": 46,
            "verse": 11,
            "text": "İnkâr edenler, inananlara şöyle derler: \"Eğer bu, hayırlı bir şey olsaydı, bunlar ona inanmakta bizi geçemezlerdi.\" Bununla umduklarını bulamayınca şöyle diyecekler: \"Bu, eski bir uydurmadır"
        },
        {
            "chapter": 46,
            "verse": 12,
            "text": "Halbuki ondan önce, bir önder ve bir rahmet olarak Mûsa´nın kitabı var! Bu Kur´an da öncekileri tasdikleyen bir kitaptır. Zulmedenleri uyarsın, güzel davrananlara müjde olsun diye Arap dilindedir"
        },
        {
            "chapter": 46,
            "verse": 13,
            "text": "Rabbimiz Allah´tır\" deyip, sonra da dosdoğru yol alanlar var ya, onlar için hiçbir korku yoktur; onlar tasalanmayacaklardır da"
        },
        {
            "chapter": 46,
            "verse": 14,
            "text": "Cennet halkıdır onlar. Yapıp ettiklerine karşılık olarak sürekli kalacaklardır orada"
        },
        {
            "chapter": 46,
            "verse": 15,
            "text": "Biz insana, anne babasına çok iyi davranmasını önerdik. Annesi onu zahmetle taşıdı, zahmetle doğurdu. Taşınması ve sütten kesilmesi otuz aydır. Nihayet, yiğitlik çağına gelip kırk yıla erdiğinde şöyle der: \"Rabbim; beni, bana ve ebeveynime verdiğin nimete şükretmeye, hoşnut olacağın iyi bir iş yapmaya yönelt! Soyum içinde, benim için barışı gerçekleştir. Sana yöneldim ben, sana teslim olanlardanım ben"
        },
        {
            "chapter": 46,
            "verse": 16,
            "text": "Bunlar, cennet halkı arasında o kimselerdir ki, yaptıklarının en güzelini kabul ederiz, çirkinliklerini görmezlikten geliriz. Bu onlara verilmiş olan şaşmaz vaattir"
        },
        {
            "chapter": 46,
            "verse": 17,
            "text": "Birisi de ana babasına: \"Yazık size, benden önce bir yığın nesil gelip geçtiği halde, siz bana, benim diriltileceğimi mi söylüyorsunuz?\" dedi. Onlarsa; Allah´a sığınarak, \"Yazıklar olsun; inansana, Allah´ın vaadi haktır\" diye vahlanınca o şöyle dedi: \"Bu, öncekilerin masallarından başkası değil"
        },
        {
            "chapter": 46,
            "verse": 18,
            "text": "İşte bunlar, kendilerinden önce gelip geçmiş cin ve insan ümmetleri içinde, üzerlerine azap hak olanlardır. Hiç kuşkusuz onlar, hüsrana uğrayanlardır"
        },
        {
            "chapter": 46,
            "verse": 19,
            "text": "Herbirinin, yapıp ettiklerinden dereceleri vardır. Amellerinin karşılığı eksiksiz verilecektir, hiçbir haksızlığa uğratılmayacaklardır"
        },
        {
            "chapter": 46,
            "verse": 20,
            "text": "Gün olur, inkâr edenler ateşe arz edilirler. Onlara denir ki: \"İyiliklerinizi/nimetlerinizi, o iğreti dünya hayatınızda silip süpürdünüz, onlarla zevklenip eğlendiniz. Bugünse alçaltıcı azapla cezalandırılacaksınız. Çünkü siz, yeryüzünde haksız yere büyüklük tasladınız ve gerçeğe ters düştünüz"
        }
    ]
}
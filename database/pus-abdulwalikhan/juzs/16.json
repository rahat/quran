{
    "juzs": [
        {
            "chapter": 18,
            "verse": 75,
            "text": "هغه (خضر) وویل: ایا ما تا ته ویلي نه وو چې بېشكه ته به زما سره د صبر كولو طاقت بېخي ونه كړى شې"
        },
        {
            "chapter": 18,
            "verse": 76,
            "text": "هغه (موسٰی) وویل: كه له دې نه بعد ما له تا نه د څه شي په باره كې پوښتنه وكړه، نو بیا ته ما د ځان مه ملګرى كوه، یقیناً ته زما له جانبه (حد د) عذر ته ورسېدې"
        },
        {
            "chapter": 18,
            "verse": 77,
            "text": "بیا دواړه روان شول تر هغه پورې چې د یو كلي اوسېدونكو ته راغلل (، نو) د هغه (كلي) له اوسېدونكو نه يې طعام (خوراك) وغوښت، نو هغوى دوى دواړو ته د مېلمستیا وركولو نه انكار وكړ، بیا دوى په دغه (كلي) كې یو دېوال وموند چې غوښتل يې ونړېږي، نو ده (خضر) هغه سم كړ، هغه (موسٰى) وویل: كه تا غوښتلى (نو) خامخا په دې (سازولو) به دې مزدوري اخيستې وى"
        },
        {
            "chapter": 18,
            "verse": 78,
            "text": "ده وویل: دا زما په مینځ كې اوستا په مینځ كې (د) بېلتون (وخت) دى۔، ژر به زه تا د هغو خبرو په حقیقت خبر كړم چې په هغو باندې تا د صبر كولو طاقت ونه كړى شو"
        },
        {
            "chapter": 18,
            "verse": 79,
            "text": "هرچې كشتۍ وه، نو هغه د هغو مسكینانو وه چې په بحر كې يې كار كاوه، نو ما اراده وكړه چې زه هغه عیبجنه كړم، په داسې حال كې چې د دوى په مخه كې یو داسې باچا و چې هره (روغه) كشتۍ به يې په زور سره اخيستله"
        },
        {
            "chapter": 18,
            "verse": 80,
            "text": "او هر چې هلك و، نو د هغه مور او پلار مومنان وو، نو مونږ له دې ووېرېدو چې دى به هغوى په سركشۍ او كفر مجبوره كړي"
        },
        {
            "chapter": 18,
            "verse": 81,
            "text": "نومونږ وغوښتل چې دوى ته د دوى رب (داسې) بدل وركړي (چې) د دغه (هلك) نه په پاكۍ كې غوره وي او (له دغه نه) په مهربانۍ كې ډېر نژدې وي"
        },
        {
            "chapter": 18,
            "verse": 82,
            "text": "او پاتې شو دېوال۔، نو هغه د دوه یتیمو هلكانو و، چې په ښاركې وو، او له هغه نه لاندې د هغو دواړو لپاره خزانه وه او د دغو دواړو پلار نېك (سړى) و، نو ستا رب اراده وكړه چې دوى دواړه خپلې ځوانۍ (او قوت) ته ورسي او (بیا) خپله خزانه راوباسي، ستا د رب د مهربانۍ په وجه۔ او دغه (كار) ما (له خپله ځانه) په خپل حكم نه دى كړى۔، دغه حقیقت د هغه څه دى چې تا په هغو د صبر كولو طاقت ونشو كړى"
        },
        {
            "chapter": 18,
            "verse": 83,
            "text": "او دوى له تا نه د ذوالقرنین په باره كې تپوس كوي، ته (دوى ته) ووایه: ژر به زه تاسو ته د هغه په هكله څه احوال ولولم"
        },
        {
            "chapter": 18,
            "verse": 84,
            "text": "بېشكه مونږ ده ته په ځمكه كې قدرت وركړى و او مونږ ده ته له هر شي نه یوه لاره (او وسيله) وركړې وه"
        },
        {
            "chapter": 18,
            "verse": 85,
            "text": "نو ده لاره ونیوله (او هغه اسباب چې مغرب ته يې ورساوه)"
        },
        {
            "chapter": 18,
            "verse": 86,
            "text": "تر هغه پورې چې كله دى د لمر پریوتو ځاى ته ورسېده (نو) ده دغه (لمر) ومونده چې د تورو خټو په لویه چینه كې ډوبېده، او ده هغې (چینې) ته نژدې یو قوم ومونده۔، مونږ وویل: اى ذوالقرنینه! یا خو دا چې ته (دوى ته) عذاب وركړې او یا خو دا چې ته د دوى په هكله ښه لار ونیسي"
        },
        {
            "chapter": 18,
            "verse": 87,
            "text": "ده وویل: هرچې هغه كس دى چې (له دې نه بعد) ظلم (شرك) وكړي، نو ژر به مونږ ده ته (دنيايي) سزا وركړو، بیا به دى خپل رب ته بېرته بوتلى شي، نو هغه به ده ته عذاب وركړي ډېر سخت عذاب"
        },
        {
            "chapter": 18,
            "verse": 88,
            "text": "او پاتې شو هغه كس چې ایمان راوړي او نېك عمل وكړي، نو د هغه لپاره په بدله كې غوره ښېګڼه ده (چې جنت دى) او ژر ده چې مونږ به ده ته له خپله كاره اساني ووایو (پیدا كړو)"
        },
        {
            "chapter": 18,
            "verse": 89,
            "text": "بیا ده بله لاره ونیوله (او هغه اسباب چې مشرق ته يې ورساوه)"
        },
        {
            "chapter": 18,
            "verse": 90,
            "text": "تر هغه پورې چې كله دى د لمر ختو ځاى ته ورسېده (، نو) دغه (لمر) يې ومونده چې په داسې قوم راخېژي چې مونږ دوى ته د دغه (لمر) نه لاندې كومه پرده نه وه ګرځولې"
        },
        {
            "chapter": 18,
            "verse": 91,
            "text": "همداسې (حال) و۔ او یقینًا مونږ د خبردارۍ په لحاظ په هغه څه احاطه كړې وه چې له ده سره وو"
        },
        {
            "chapter": 18,
            "verse": 92,
            "text": "بیا ده بله لاره ونیوله (او نور اسباب يې تیار كړل)"
        },
        {
            "chapter": 18,
            "verse": 93,
            "text": "تر هغه پورې چې كله دى د دوه غرونو مینځ ته ورسېده (، نو) د دغو دواړو وړاندې يې داسې قوم ومونده چې نژدې نه وو چې دوى (د ذوالقرنین) په خبره پوه شي"
        },
        {
            "chapter": 18,
            "verse": 94,
            "text": "دوى وویل: اى ذوالقرنینه! بېشكه یاجوج او ماجوج په ځمكه كې فساد كوونكي دي، نو ایا مونږ تا لپاره لګښت مقرر كړو، د دې لپاره چې ته زمونږ په مینځ كې او د دوى مینځ كې یو دېوال جوړ كړې؟"
        },
        {
            "chapter": 18,
            "verse": 95,
            "text": "ده وویل: هغه څیزونه چې ما ته په هغو كې زما رب قدرت راكړى دى (هغه) ډېر غوره دي، نو تاسو زما سره مرسته په محنت (او كار) سره وكړئ، زه به ستاسو په مینځ كې او د دوى په مینځ كې ښه مضبوط دېوال جوړ كړم"
        },
        {
            "chapter": 18,
            "verse": 96,
            "text": "تاسو ما ته د اوسپنې تختې راكړئ، تر هغه پورې (يې ایښودلې چې) كله دغه (دېوال) د (غرونو) دوو څوكو په مینځ كې برابر شو، ويې ویل چې پو كړئ، تر هغه پورې چې كله يې دغه (اوسپنه) اور وګرځوله (، نو) ويې ويل: تاسو ما ته راوړئ چې زه په دې (دېوال) وېلې كړى شوې تانبه توئ كړم"
        },
        {
            "chapter": 18,
            "verse": 97,
            "text": "نو د دوى به طاقت نه وي چې په ده وخېژي او نه به دوى د سوري كولو طاقت ولرلى شي"
        },
        {
            "chapter": 18,
            "verse": 98,
            "text": "دغه زما د رب له جانبه یو رحمت دى، نو كله چې زما د رب وعده راشي دا به د ځمكې سره هموار وګرځوي او زما د رب وعده حقه ده"
        },
        {
            "chapter": 18,
            "verse": 99,
            "text": "او مونږ به په دغه ورځ كې د دوى ځینې پرېږدو چې په ځینو نورو كې به موجونه وهي (ننوځي به) او په شپېلۍ كې به پوكى وكړى شي، نومونږ به دوى راجمع كړو، پوره جمع كول"
        },
        {
            "chapter": 18,
            "verse": 100,
            "text": "او په دغې ورځ به مونږ جهنم كافرانو ته راوړاندې كړو، ښه راوړاندې كول"
        },
        {
            "chapter": 18,
            "verse": 101,
            "text": "هغو كسانو ته چې د هغوى سترګې زما له ذكر نه په پرده كې وې او دوى اورېدل نشو كولى"
        },
        {
            "chapter": 18,
            "verse": 102,
            "text": "ایا نو كافران شویو كسانو ګمان كړى دى چې دوى به له ما نه غير زما بنده ګان كارسازوونكي ونیسي (او بیا به يې هم زه نه په عذاب كوم، نه) بېشكه مونږ د كافرانو لپاره جهنم مېلمستیا تیار كړى دى"
        },
        {
            "chapter": 18,
            "verse": 103,
            "text": "ته (دوى ته) ووایه: ایامونږ تاسو ته د اعمالو په لحاظ د تر ټولو زیاتو تاواني كسانو خبر دركړو؟"
        },
        {
            "chapter": 18,
            "verse": 104,
            "text": "دوى هغه كسان دي چې په دنيايي ژوند كې د دوى منډې توى (او بې ځايه) تللي دي، حال دا چې دوى دا ګمان كوي چې یقیناً هم دوى عمل ښه كوي"
        },
        {
            "chapter": 18,
            "verse": 105,
            "text": "هم دغه كسان دي چې د خپل رب په ایتونو او د هغه په ملاقات سره كافر (او انكاري) شوي دي، نو د دوى عملونه برباد شول، نو د قیامت په ورځ به مونږ د دوى لپاره هېڅ وزن ونه دروو"
        },
        {
            "chapter": 18,
            "verse": 106,
            "text": "دغه، د دوى بدله جهنم دى په سبب د دې چې دوى كافران شول او زما ایتونه او زما رسولان يې مسخره نیولي وو"
        },
        {
            "chapter": 18,
            "verse": 107,
            "text": "بېشكه هغه كسان چې ایمان يې راوړى دى او نېك عملونه يې كړي دي، د دوى لپاره د فردوس (اعلٰی) جنتونه مېلمستیا دي"
        },
        {
            "chapter": 18,
            "verse": 108,
            "text": "چې په دغو كې به تل وي، دوى به له دغو نه ګرځېدل (او تبدیلېدل) نه غواړي"
        },
        {
            "chapter": 18,
            "verse": 109,
            "text": "ته (دوى ته) ووایه: كه سمندر زما د رب د كلماتو لپاره سیاهي وي، (نو) سمندر به خامخا خلاص شي، مخكې له دې چې زما د رب كلمات تمام شي، اګر كه مونږ د دغه (سمندر) په مثل مدد هم راوړو"
        },
        {
            "chapter": 18,
            "verse": 110,
            "text": "ته (دوى ته) ووایه: بېشكه همدا خبره ده چې زه يواځې ستاسو په شان بشر یم، ما ته وحي كولى شي چې بېشكه ستاسو معبود يواځې یو معبود دى، نو هغه څوك چې د خپل رب د ملاقات امېد لري، نو هغه دې نېك عمل وكړي او د خپل رب په عبادت كې دې هیڅوك نه شریكوي"
        },
        {
            "chapter": 19,
            "verse": 1,
            "text": "كاف، ها، يا، عين، صاد"
        },
        {
            "chapter": 19,
            "verse": 2,
            "text": "(دا) ستا د رب د رحمت ذكر دى په خپل بنده زكریا باندې"
        },
        {
            "chapter": 19,
            "verse": 3,
            "text": "كله چې ده خپل رب ته اواز وكړ ډېر ورو اواز"
        },
        {
            "chapter": 19,
            "verse": 4,
            "text": "ويې ويل: اى زما ربه! یقینًا زه چې یم زما هډوكي كمزوري (ضعیف) شوي دي او سر (مې) د سپین والي په وجه شغلې وهي، په دې حال كې چې اى زما ربه! زه هيڅكله له تا نه په سوال سره محروم (او نا امېده) نه یم پاتې شوى"
        },
        {
            "chapter": 19,
            "verse": 5,
            "text": "او بېشكه زه چې یم، خپل وروسته له خپلوانو نه وېرېږم، او زما ښځه له شروع نه شنډه ده، نو ته ما ته له خپل جانب نه یو وارث راكړه"
        },
        {
            "chapter": 19,
            "verse": 6,
            "text": "چې وارث شي د دين زما او وارث شي د دين د اولاد د يعقوب او دى وګرځوه اى ربه غوره شوى"
        },
        {
            "chapter": 19,
            "verse": 7,
            "text": "اى زكریا! بېشكه مونږ تا ته د داسې هلك زېرى دركوو چې د ده به نوم یحیٰی وي، مونږ ده ته له دې نه مخكې څوك همنامى نه دى ګرځولى"
        },
        {
            "chapter": 19,
            "verse": 8,
            "text": "ده وویل: اى زما ربه! زما لپاره به هلك څنګه كېږي، په داسې حال كې چې زما ښځه له شروع نه شنډه ده اویقینًا زه د ډېر زوړوالي په وجه ډېرې كمزورۍ ته رسېدلى یم"
        },
        {
            "chapter": 19,
            "verse": 9,
            "text": "(الله) ورته وویل: هم داسې دي۔، ستا رب فرمایلي دي چې دغه (كار) ما ته ډېر اسان دى او تحقیق ته ما پیدا كړى يې له دې نه مخكې، حال دا چې ته هېڅ شى نه وې"
        },
        {
            "chapter": 19,
            "verse": 10,
            "text": "ده وویل: اى زما ربه! ته زما لپاره یوه نښه مقرره كړه (الله) وویل: ستا نښه داده چې ته به له خلقو سره درې شپې (او ورځې) خبرې نشې كولى، په داسې حال كې چې ته به ښه روغ يې"
        },
        {
            "chapter": 19,
            "verse": 11,
            "text": "نو دى په خپل قوم باندې له عبادت ځاى څخه راووت، پس دوى ته يې اشاره وكړه داسې چې تاسو سبا او بېګاه تسبیح وایئ"
        },
        {
            "chapter": 19,
            "verse": 12,
            "text": "اى یحیٰی! ته دغه كتاب په قوت سره ونیسه، او مونږ ده ته حكم (حكمت او نبوت) وركړ، په داسې حال كې چې دى هلك و"
        },
        {
            "chapter": 19,
            "verse": 13,
            "text": "او له خپل جانب نه مو (ده ته)، مهرباني (وركړې وه) او پاكي۔ او دى ډېر پرهېزګاره و"
        },
        {
            "chapter": 19,
            "verse": 14,
            "text": "او له خپل مور و پلار سره نېكي كوونكى و، او سركشه، نافرمانه نه و"
        },
        {
            "chapter": 19,
            "verse": 15,
            "text": "او په ده دې سلام وي په هغې ورځ چې دى وزېږول شو او په هغې ورځ چې دى به مري او په هغې ورځ چې دى به بیا ژوندى راپورته كړى شي"
        },
        {
            "chapter": 19,
            "verse": 16,
            "text": "او ته په كتاب كې (قصه د) مریم یاده كړه كله چې هغه له خپلې كورنۍ نه هغه ځاى ته په څنګ شوه چې (د كور) مشرقي جانب و"
        },
        {
            "chapter": 19,
            "verse": 17,
            "text": "نو دې د دوى په طرف پرده ونیوله، نو مونږ دې ته خپل روح ولېږه، نو هغه دې ته خپل شكل د كامل سړي جوړ كړ"
        },
        {
            "chapter": 19,
            "verse": 18,
            "text": "(نو) دې وویل: بېشكه زه له تا نه په رحمٰن پورې پناه نیسم، كه چېرې ته پرهېزګاره يې"
        },
        {
            "chapter": 19,
            "verse": 19,
            "text": "هغه وویل: یقینًا زه خو يواځې ستا د رب رسول یم، د دې لپاره چې (د خپل رب په حكم) تا ته یو ډېر پاك هلك دركړم"
        },
        {
            "chapter": 19,
            "verse": 20,
            "text": "دې وویل: زما به هلك څنګه پیدا شي؟ حال دا چې ما ته هېڅ بشر نه دى رارسېدلى، او زه چېرې بدكاره هم نه یم"
        },
        {
            "chapter": 19,
            "verse": 21,
            "text": "ويې ويل: خبره همداسې ده (لېكن) ستا رب فرمایلي دي: دغه كار ما ته ډېر اسان دى او د دې لپاره چې مونږ دى د خلقو لپاره نښه وګرځوو او له خپل جانب نه رحمت۔ او دغه یو فیصله شوى كار دى"
        },
        {
            "chapter": 19,
            "verse": 22,
            "text": "نو (مریم) په دغه (عیسٰی) سره حامله شوه، نو سره له ده یو لرې ځاى ته په څنګ شوه"
        },
        {
            "chapter": 19,
            "verse": 23,
            "text": "نو دغې (مریم) لره د لنګوال درد د كجورې د ونې تنې (ډډ) ته راوسته، دې وویل: اى كاشكې زه له دې نه مخكې مړه شوې وى او زه بېخي هېره شوې، له زړونو وتلې وى"
        },
        {
            "chapter": 19,
            "verse": 24,
            "text": "نو دې ته يې د دې له لاندې نه اواز وكړ چې مه خفه كېږه، یقینًا ستا رب له تا نه لاندې چینه پیدا كړې ده"
        },
        {
            "chapter": 19,
            "verse": 25,
            "text": "او خپل ځان ته د كجورې تنه راوخوځوه، هغه به په تا پخې تازه لوندې كجورې راوغورځوي"
        },
        {
            "chapter": 19,
            "verse": 26,
            "text": "پس (دغه كجورې) خوره او (دغه اوبه) څښه او (په عیسٰی سره) سترګې یخې كړه، پس كه خامخا تا له خلقو ځنې یو څوك ولیده، نو (ورته) وایه: بېشكه ما د رحمٰن لپاره په ځان د روژې نذر منلى دى، پس نن ورځ به زه له سره خبرې ونه كړم له هېڅ یوه انسان سره"
        },
        {
            "chapter": 19,
            "verse": 27,
            "text": "نو دې (مریمې) هغه (عیسٰی) خپل قوم ته راوړ، چې دى يې راخيستى و، دوى (ورته) وویل: اى مریمې! یقینًا یقینًا تا ډېر بدكار كړى دى"
        },
        {
            "chapter": 19,
            "verse": 28,
            "text": "اى د هارون خورې! ستا پلار خو بد سړى نه و او نه ستا مور بدكاره (بد عمله) وه"
        },
        {
            "chapter": 19,
            "verse": 29,
            "text": "نو هغې ده (عیسٰی) ته اشاره وكړه، دوى وویل: مونږ له هغه چا سره څنګه خبرې وكړو چې دى په غېږ كې دى، چې وړوكى دى"
        },
        {
            "chapter": 19,
            "verse": 30,
            "text": "ده وویل: بېشكه زه د الله بنده یم، هغه ما ته كتاب راكړى دى او زه يې نبي ګرځولى یم"
        },
        {
            "chapter": 19,
            "verse": 31,
            "text": "او زه يې بركت ناك ګرځولى یم په هر ځاى كې چې اوسم او ده ما ته په لمانځه او زكات سره كلك حكم راكړى دى، ترڅو چې زه ژوندى یم"
        },
        {
            "chapter": 19,
            "verse": 32,
            "text": "(او زه يې ګرځولى یم) له خپلې مور سره نېكي كوونكى او زه يې سركشه، بدبخته نه یم ګرځولى"
        },
        {
            "chapter": 19,
            "verse": 33,
            "text": "او په ما دې سلام وي په هغې ورځ چې زه وزېږول شوم او په هغې ورځ چې زه به مرم او په هغې ورځ چې زه به بیا ژوندى راپورته كولى شم"
        },
        {
            "chapter": 19,
            "verse": 34,
            "text": "دغه عیسٰى د مریمې زوى دى (الله د ده په باره كې) حقه خبره كړې ده، هغه چې دوى په هغې كې سره جګړې كوي"
        },
        {
            "chapter": 19,
            "verse": 35,
            "text": "د الله لپاره نه ښايېږي چې دى دې څوك اولاد ونیسي، ده لره پاكي ده۔، دى چې كله د څه كار فیصله وكړي، نو بېشكه همدا خبره ده چې ده ته وايي: وشه! نو هغه (كار) وشي"
        },
        {
            "chapter": 19,
            "verse": 36,
            "text": "او بېشكه چې الله زما رب دى او ستاسو رب دى، نو تاسو د ده عبادت كوئ، دا ډېره نېغه لار ده"
        },
        {
            "chapter": 19,
            "verse": 37,
            "text": "نو دغه ډلې په خپل منځ كې سره مختلفې شوې، نو كافران شویو كسانو لپاره د ډېرې سترې ورځې له حاضرېدو هلاكت (او خرابي) دى"
        },
        {
            "chapter": 19,
            "verse": 38,
            "text": "دوى به څه ښه اورېدونكي او څه ښه لیدونكي وي! په هغې ورځ چې مونږ ته به راځي، لېكن ظالمان نن ورځې په ښكاره ګمراهۍ كې دي"
        },
        {
            "chapter": 19,
            "verse": 39,
            "text": "او ته دوى د حسرت (او ارمان) له ورځې نه ووېروه كله چې به كار فیصله كړى شي، حال دا چې دوى (اوس) په غفلت كې دي او دوى ایمان نه راوړي"
        },
        {
            "chapter": 19,
            "verse": 40,
            "text": "بېشكه مونږ چې یو، هم دا مونږ د ځمكې او د هغه چا چې په دغه (ځمكه) باندې دي؛ وارثان كېږو او خاص مونږ ته به دوى بېرته راوستى شي"
        },
        {
            "chapter": 19,
            "verse": 41,
            "text": "او په كتاب كې ابراهیم یاد كړه، بېشكه دى ډېر رېښتینى (او) نبي و"
        },
        {
            "chapter": 19,
            "verse": 42,
            "text": "كله چې ده خپل پلار ته وویل: اى زما پلار جانه! ته ولې د هغه څیز عبادت كوې چې نه (څه) اوري او نه ویني او له تا نه هېڅ شى (تكلیف) نشي لرې كولى"
        },
        {
            "chapter": 19,
            "verse": 43,
            "text": "اى زما پلار جانه! بېشكه زه چې یم یقینًا ما ته (د الله له جانبه) هغه علم راغلى دى چې تا ته نه دى راغلى، نو ته زما پیروي وكړه، زه به تا ته نېغه (سمه) لار وښیم"
        },
        {
            "chapter": 19,
            "verse": 44,
            "text": "اى زما پلار جانه! د شيطان بندګي مه كوه، يقينًا شيطان له رحمان نه نافرمان دى"
        },
        {
            "chapter": 19,
            "verse": 45,
            "text": "اى زما پلارجانه! بېشكه زه چې یم، زه له دې نه وېرېږم چې تا ته به د رحمٰن له جانبه عذاب درورسېږي، نو ته به د شیطان دوست شې"
        },
        {
            "chapter": 19,
            "verse": 46,
            "text": "هغه (پلار د ابراهیم) وویل: اى ابراهیمه! ایا ته زما له معبودانو نه مخ ګرځوونكى يې، یقینًا كه ته منع نه شوې، نو زه به تا خامخا ضرور سنګسار كړم او له ما څخه ډېره موده لرې شه"
        },
        {
            "chapter": 19,
            "verse": 47,
            "text": "ده وویل: په تا دې سلام وي، ضرور به زه تا لپاره له خپل رب نه مغفرت غواړم، بېشكه دى په ما باندې ډېر مهربان دى"
        },
        {
            "chapter": 19,
            "verse": 48,
            "text": "او زه جدا كېږم له تاسو نه او له هغو څیزونو نه چې تاسو يې له الله نه غیر بلئ، او زه خپل رب رابلم، امېد دى چې زه به د خپل رب په رابللو سره بدبخته نشم"
        },
        {
            "chapter": 19,
            "verse": 49,
            "text": "نو كله چې دى له دوى نه او له هغو نه چې دغه خلق يې له الله نه غیر عبادت كوي؛ بېل شو (، نو) مونږ ده ته اسحق او یعقوب عطا كړل او دا هر یو مونږ نبیان ګرځولي وو"
        },
        {
            "chapter": 19,
            "verse": 50,
            "text": "مونږ دغو ته له خپل رحمته عطا وركړه او مونږ دوى ته د صدق ډېره اوچته ژبه وركړې وه"
        },
        {
            "chapter": 19,
            "verse": 51,
            "text": "او په كتاب كې موسٰی یاد كړه، بېشكه چې دى خالص كړى شوى و او رسول (او)، نبي و"
        },
        {
            "chapter": 19,
            "verse": 52,
            "text": "او مونږ ده ته د طور غر له ښي اړخ نه اواز كړى و او مونږ دى قریب كړ، چې د راز خبرې مو ورسره كولې"
        },
        {
            "chapter": 19,
            "verse": 53,
            "text": "او مونږ ده ته له خپل رحمته د ده ورور هارون وركړ، چې نبي و"
        },
        {
            "chapter": 19,
            "verse": 54,
            "text": "او په كتاب كې اسماعیل یاد كړه، بېشكه دى د وعدې رښتینى و او رسول (او) نبي و"
        },
        {
            "chapter": 19,
            "verse": 55,
            "text": "او ده به خپل اهل ته په لمانځه او زكات سره حكم كاوه او دى د خپل رب په نیز پسندیده و"
        },
        {
            "chapter": 19,
            "verse": 56,
            "text": "او په كتاب كې ادریس یاد كړه، يقينًا دى رښتينى (او) نبي و"
        },
        {
            "chapter": 19,
            "verse": 57,
            "text": "او دى مونږ ډېر اوچت ځاى ته پورته كړى دى"
        },
        {
            "chapter": 19,
            "verse": 58,
            "text": "دغه خلق هغه كسان دي چې الله په دوى باندې له انبیاوو ځنې انعام كړى دى، د ادم په اولاده كې او د هغه چا (په اولاد كې) چې مونږ له نوح سره بار كړي وو او د ابراهیم او اسرائیل (یعقوب) په اولاده كې۔ او له هغه چا نه چې مونږ (ورته) هدایت كړى و او مونږ غوره كړي وو كله چې به په دوى د رحمٰن ایتونه ولوستى شول (نو) دوى به پرېوتل، سجده كوونكي او ژړېدونكي"
        },
        {
            "chapter": 19,
            "verse": 59,
            "text": "نو له دوى نه وروسته داسې بد ځاى ناستي پېدا شول چې لمونځونه يې ضايع كړل او د شهوتونو پیروي يې وكړه، نو ژر به دوى د خپلې بدۍ له انجام سره ملاقات وكړي"
        },
        {
            "chapter": 19,
            "verse": 60,
            "text": "مګر هغه څوك چې توبه وباسي او ایمان راوړي او نېك عمل وكړي، نو دغه كسان دي چې دوى به جنت ته داخلېږي او په دوى به هېڅ شى ظلم نه كېږي"
        },
        {
            "chapter": 19,
            "verse": 61,
            "text": "د تل اوسېدونې جنتونو ته، هغه چې رحمٰن يې وعده كړې ده له خپلو بنده ګانو سره په نالیدلو، بېشكه دى (الله) چې دى، د ده وعده (خامخا) راتلونكې ده"
        },
        {
            "chapter": 19,
            "verse": 62,
            "text": "دوى به په دغو (جنتونو) كې لغوه خبرې نه اوري غیر له سلام نه، او د دوى لپاره په دغو (جنتونو) كې سبا او بېګاه د دوى رزق دى"
        },
        {
            "chapter": 19,
            "verse": 63,
            "text": "دغه هغه جنتونه دي چې مونږ يې په خپلو بنده ګانو كې هغه څوك وارث ګرځولو چې پرهېزګاره وي"
        },
        {
            "chapter": 19,
            "verse": 64,
            "text": "او (جبریل وویل) مونږ نه راكوځېږو مګر د خپل رب په امر سره، خاص د هغه لپاره دي هغه څه چې زمونږ په وړاندې دي او هغې چې زمونږ وروسته دي او هغه څه چې د دغو په مینځ كې دي۔ او ستا رب هیڅكله هېروونكى نه دى"
        },
        {
            "chapter": 19,
            "verse": 65,
            "text": "(دغه) د اسمانونو او ځمكې رب دى او د هغه څه چې د دغو دواړو په مینځ كې دي، نو ته د ده عبادت كوه او د ده په عبادت ښه ټینګ اوسه۔، ایا ته د ده كوم همنام پېژنې"
        },
        {
            "chapter": 19,
            "verse": 66,
            "text": "او دغه (له بعث نه منكر) انسان وايي: ایا كله چې زه مړ شم خامخا عنقریب به زه بیا ژوندى را ایستلى شم"
        },
        {
            "chapter": 19,
            "verse": 67,
            "text": "ایا دغه انسان نه یادوي چې بېشكه مونږ دى له دې نه مخكې پیدا كړى و، او دى هېڅ شى نه و"
        },
        {
            "chapter": 19,
            "verse": 68,
            "text": "نو قسم دى ستا په رب چې مونږ به خامخا ضرور دوى او شیطانان ټول راجمع كړو، بیا به مونږ دوى خامخا ضرور د دوزخ چاپېره په ګونډو پراته راحاضر كړو"
        },
        {
            "chapter": 19,
            "verse": 69,
            "text": "بیا به خامخا ضرور مونږ له هرې ډلې نه راوباسو هر هغه څوك چې د سركشۍ په لحاظ په رحمٰن باندې ډېر سخت دى"
        },
        {
            "chapter": 19,
            "verse": 70,
            "text": "بیا خامخا مونږ په هغو خلقو ښه عالمان یو چې هغوى دغه (دوزخ) ته د داخلولو (او سوځولو) ښه لايق دي"
        },
        {
            "chapter": 19,
            "verse": 71,
            "text": "او نشته دى په تاسو كې هیڅوك مګر ده ته واردېدونكى دى دغه (واردېدل) ستا د رب په ذمه یقیني او فیصله كړى شوي دي"
        },
        {
            "chapter": 19,
            "verse": 72,
            "text": "بیا به مونږ هغو كسانو ته نجات وركړو چې پرهېزګاري يې كړې ده او ظالمان (كافران) به په دغه (دوزخ) كې په ګونډو پراته پرېږدو"
        },
        {
            "chapter": 19,
            "verse": 73,
            "text": "او كله چې دوى ته زمونږ ایتونه لوستى شي، چې ښه واضح دي، (، نو) كافران شوي كسان هغو كسانو ته چې ایمان يې راوړى دى؛ وايي په دغو دواړو ډلو كې كومه یوه د مقام په لحاظ ډېره غوره او د مجلس په لحاظ ډېر ښايسته ده"
        },
        {
            "chapter": 19,
            "verse": 74,
            "text": "او له دوى نه مخكې مونږ څومره ډېر قرنونه (امتونه) هلاك كړي دي، چې هغوى د سامانونو او لیدنې (شكل) په لحاظ ډېر ښه وو"
        },
        {
            "chapter": 19,
            "verse": 75,
            "text": "ته (دوي ته) ووایه: هر هغه څوك چې په ګمراهۍ كې وي، نو رحمٰن دې ده ته مهلت وركړي، مهلت وركول، تر هغه پورې چې كله دوى هغه څه وویني چې له دوى سره يې وعده كولى شي، یا عذاب، یا قیامت، نو دوى به ژر پوه شي چې څوك دى د ځاى په لحاظ ډېر بد او د لښكر په لحاظ ډېر كمزورى"
        },
        {
            "chapter": 19,
            "verse": 76,
            "text": "او الله هغو كسانو ته هدایت نور هم زیاتوي چې نېغه لار يې موندلې ده، او نېكۍ باقي پاتې كېدونكې ستا د رب په نیز د ثواب په لحاظ ډېرې غوره دي او د بېرته ورتللو په لحاظ ډېرې ښې دي"
        },
        {
            "chapter": 19,
            "verse": 77,
            "text": "ایا تا هغه كس لیدلى چې زمونږ په ایتونو باندې كافر شوى دى او وايي چې ما ته به (په اخرت كې) خامخا ضرور مال او اولاد راكول كېږي"
        },
        {
            "chapter": 19,
            "verse": 78,
            "text": "ایا دى په غیبو خبر شوى دى، یا ده د رحمٰن په نیز كومه وعده اخيستې ده"
        },
        {
            "chapter": 19,
            "verse": 79,
            "text": "داسې نه ده ضرور مونږ لیكو هغه څه چې دى يې وايي او ده ته به له عذابه وغځوو، غځول"
        },
        {
            "chapter": 19,
            "verse": 80,
            "text": "او په میراث به اخلو هغه څه چې دى يې وايي، او دى به مونږ ته يواځې (ځانله) راځي"
        },
        {
            "chapter": 19,
            "verse": 81,
            "text": "او دوى له الله نه غیر (نور) معبودان ونیول، د دې لپاره چې دغه (معبودان) د دوى د عزت سبب شي"
        },
        {
            "chapter": 19,
            "verse": 82,
            "text": "داسې نه ده، ژر به دغه (معبودان) د دوى په عبادت سره منكر شي او دغه به د دوى په ضد (او خلاف) شي"
        },
        {
            "chapter": 19,
            "verse": 83,
            "text": "ایا ته نه ګورې چې مونږ شیطانان په كافرانو باندې راخوشې كوو، چې دوى تېزوي، تېزول"
        },
        {
            "chapter": 19,
            "verse": 84,
            "text": "نو ته په دوى باندې (د عذاب په راتلو كې) تلوار مه كوه، بېشكه مونږ د دوى لپاره شمېرل كوو، شمېرل"
        },
        {
            "chapter": 19,
            "verse": 85,
            "text": "(یاده كړه) هغه ورځ چې مونږ به متقیان راجمع كړو د رحمٰن په طرف بلل شوي سواره مېلمانه"
        },
        {
            "chapter": 19,
            "verse": 86,
            "text": "او مجرمان (كافران) به د جهنم په طرف تږي پیاده شړو"
        },
        {
            "chapter": 19,
            "verse": 87,
            "text": "هغوى د شفاعت اختیار نه لري، مګر هغه څوك چې د رحمٰن په نيز يې وعده اخيستې ده"
        },
        {
            "chapter": 19,
            "verse": 88,
            "text": "او دغه (كافران) وايي: رحمٰن د ځان لپاره اولاد نیولى دى"
        },
        {
            "chapter": 19,
            "verse": 89,
            "text": "یقینًا یقینًا تاسو ډېره لویه د ګناه خبره وكړه"
        },
        {
            "chapter": 19,
            "verse": 90,
            "text": "نژدې دي چې اسمانونه له دې نه وچوي او ځمكه ټوټې ټوټې شي او غرونه راولوېږي ذرې ذرې"
        },
        {
            "chapter": 19,
            "verse": 91,
            "text": "په دې خبره چې دوى د رحمٰن لپاره اولاد وباله"
        },
        {
            "chapter": 19,
            "verse": 92,
            "text": "او رحمٰن ته نه ښايي چې اولاد ونیسي"
        },
        {
            "chapter": 19,
            "verse": 93,
            "text": "نه دي دغه هر یو چې په اسمانونو او ځمكه كې دي مګر رحمٰن ته راتلونكي دي، په دې حال كې چې بنده به وي"
        },
        {
            "chapter": 19,
            "verse": 94,
            "text": "یقینًا یقینًا ده دوى راګېر كړي دي او دوى يې شمېرلي دي، شمېرل"
        },
        {
            "chapter": 19,
            "verse": 95,
            "text": "او هر يو له دوى نه ده ته راتلونكى دى په ورځ د قیامت كې يواځې"
        },
        {
            "chapter": 19,
            "verse": 96,
            "text": "بېشكه هغه كسان چې ایمان يې راوړى دى او نېك عملونه يې كړي دي ژر به رحمٰن د دوى لپاره (د خلقو په زړونو كې) مینه (او محبت) پیدا كړي"
        },
        {
            "chapter": 19,
            "verse": 97,
            "text": "پس بېشكه همدا خبره ده چې مونږ دغه (قرآن) ستا په ژبه آسان كړى دى، د دې لپاره چې ته په ده سره پرهېزګارانو ته زېرى وركړې او ته په ده سره ډېر جګړه كوونكى قوم ووېروې"
        },
        {
            "chapter": 19,
            "verse": 98,
            "text": "او له دوى نه مخكې مونږه څومره ډېر قرنونه هلاك كړي دي! ايا ته په دوى كې يو تن محسوسوې، يا ته د دوى كوم نرم غږ (اواز) هم اورې"
        },
        {
            "chapter": 20,
            "verse": 1,
            "text": "طا، ها"
        },
        {
            "chapter": 20,
            "verse": 2,
            "text": "مونږ قرآن په تا باندې د دې لپاره نه دى نازل كړى چې ته په سختۍ او مشقت كې پرېوځې"
        },
        {
            "chapter": 20,
            "verse": 3,
            "text": "مګر (نازل كړى دى مونږ) نصیحت د هغه چا لپاره چې وېرېږي"
        },
        {
            "chapter": 20,
            "verse": 4,
            "text": "(نازل كړى شوى دى) په نازلېدلو سره د هغه (الله) له جانبه چې ځمكه او ډېر اوچت اسمانونه يې پیدا كړي دي"
        },
        {
            "chapter": 20,
            "verse": 5,
            "text": "رحمٰن په عرش باندې برقراره شو"
        },
        {
            "chapter": 20,
            "verse": 6,
            "text": "خاص د ده لپاره دي هغه څه چې په اسمانونو كې دي او هغه څه چې په ځمكه كې دي او هغه څه چې د دواړو په مینځ كې دي او هغه څه چې د لوندې ځمكې نه لاندې دي"
        },
        {
            "chapter": 20,
            "verse": 7,
            "text": "او كه ته خبره په جهر سره كوې، نو یقینًا هغه په پټه خبره او په ډېره پټه خبره هم پوهېږي"
        },
        {
            "chapter": 20,
            "verse": 8,
            "text": "الله (چې دى) نشته دى هېڅ لايق د عبادت مګر هم دى دى، خاص د ده لپاره تر ټولو ښكلي نومونه دي"
        },
        {
            "chapter": 20,
            "verse": 9,
            "text": "او ایا تا ته د موسٰی قصه (خبره) راغلې ده"
        },
        {
            "chapter": 20,
            "verse": 10,
            "text": "كله چې ده اور ولیده، نو خپل اهل ته يې وویل: تاسو ایسار شئ، بېشكه ما اور ولیده، كېدى شي چې زه له هغه نه تاسو ته لګولې (بله) لمبه راوړم، یا به په اور باندې څه لار ښوونه (لار ښود) ومومم"
        },
        {
            "chapter": 20,
            "verse": 11,
            "text": "نو كله چې دى دغه (اور) ته راغى، ده ته اواز وكړى شو چې اى موسٰی"
        },
        {
            "chapter": 20,
            "verse": 12,
            "text": "بېشكه زه چې یم، زه ستا رب یم، نو ته خپلې پڼې وباسه، بېشكه ته په مقدسه (سپېڅلې) وادۍ (دره) طُوٰی كې يې"
        },
        {
            "chapter": 20,
            "verse": 13,
            "text": "او ته ما غوره كړى يې، نو ته هغه څه ته ښه غوږ شه چې وحي كولى شي"
        },
        {
            "chapter": 20,
            "verse": 14,
            "text": "بېشكه زه چې یم، زه الله یم، نشته دى هېڅ لايق د عبادت مګر همدا زه یم، نو ته زما عبادت كوه، او زما د یادولو لپاره لمونځ قايموه"
        },
        {
            "chapter": 20,
            "verse": 15,
            "text": "بېشكه قیامت راتلونكى دى، زه غواړم چې دغه (قیامت) پټ وساتم، د دې لپاره چې هر نفس ته د هغو عملونو په سبب بدله وركړى شي چې دى يې كوي"
        },
        {
            "chapter": 20,
            "verse": 16,
            "text": "نو تا دې هیڅكله بند نه كړې له دغه (قیامت) نه هغه څوك چې په ده ایمان نه راوړي او هغه د خپل خواهش پیروي كوي (، ګنې) نو ته به هلاك شې"
        },
        {
            "chapter": 20,
            "verse": 17,
            "text": "او اى موسٰی! ستا په ښي لاس كې څه شى دى؟"
        },
        {
            "chapter": 20,
            "verse": 18,
            "text": "ده وویل: دا زما امسا ده په دې زه تكیه لګوم، او په دې سره زه خپلو ګډو (بيزو) ته پاڼې څنډوهم، او زما لپاره په دې كې نور حاجتونه (او فايدې) هم دي"
        },
        {
            "chapter": 20,
            "verse": 19,
            "text": "(الله) وویل: اى موسٰی! ته دا وغورځوه"
        },
        {
            "chapter": 20,
            "verse": 20,
            "text": "نو ده دغه وغورځوله، نو ناڅاپه دغه (امسا) مار شو، منډې يې وهلې"
        },
        {
            "chapter": 20,
            "verse": 21,
            "text": "(الله) وویل: ته دا راونیسه، او ته مه وېرېږه، ژر به مونږ دا خپل ړومبني شكل ته راوګرځوو"
        },
        {
            "chapter": 20,
            "verse": 22,
            "text": "او ته خپل لاس خپل تخرګ ته پیوست كړه، دا به راووځي، چې تك سپین به وي، بې له عیب (او بیمارۍ) نه، په داسې حال كې چې دا بله نښه (او معجزه) ده"
        },
        {
            "chapter": 20,
            "verse": 23,
            "text": "د دې لپاره چې مونږ تا ته د خپلو ترټولو لویو نښو ځنې (څه) وښیو"
        },
        {
            "chapter": 20,
            "verse": 24,
            "text": "ته فرعون ته لاړ شه، بېشكه ده سركشي شروع كړې ده"
        },
        {
            "chapter": 20,
            "verse": 25,
            "text": "ده وویل: اى زما ربه! ته ما لره زما سینه (خلاصه) پرانیځه"
        },
        {
            "chapter": 20,
            "verse": 26,
            "text": "او ما ته زما كار اسان كړه"
        },
        {
            "chapter": 20,
            "verse": 27,
            "text": "او زما له ژبې نه غوټه پرانیځه"
        },
        {
            "chapter": 20,
            "verse": 28,
            "text": "چې دوى زما په خبره پوه شي"
        },
        {
            "chapter": 20,
            "verse": 29,
            "text": "او زما لپاره زما له اهل نه یو وزیر (مددګار) وټاكه"
        },
        {
            "chapter": 20,
            "verse": 30,
            "text": "هارون، چې زما ورور دى"
        },
        {
            "chapter": 20,
            "verse": 31,
            "text": "په ده سره ته زما مَلا قوي كړه"
        },
        {
            "chapter": 20,
            "verse": 32,
            "text": "او دى زما په كار كې شریك كړه"
        },
        {
            "chapter": 20,
            "verse": 33,
            "text": "د دې لپاره چې مونږ ستا ډېره تسبیح ووایو"
        },
        {
            "chapter": 20,
            "verse": 34,
            "text": "او ستا ډېر ذكر وكړو"
        },
        {
            "chapter": 20,
            "verse": 35,
            "text": "بېشكه هم ته زمونږ حال ښه لیدونكى يې"
        },
        {
            "chapter": 20,
            "verse": 36,
            "text": "(الله) وویل: اى موسٰی! یقینًا تا ته ستا سوال دركړى شو"
        },
        {
            "chapter": 20,
            "verse": 37,
            "text": "او یقینًا یقینًا مونږ په تا باندې یو ځل بل احسان كړى و"
        },
        {
            "chapter": 20,
            "verse": 38,
            "text": "كله چې مونږ ستا مور ته الهام وكړ هغه چې (تا ته اوس) وحي كولى شي"
        },
        {
            "chapter": 20,
            "verse": 39,
            "text": "چې ته (اى مورې د موسٰی) دا (موسٰی) په تابوت (صندوق) كې واچوه، بیا دغه (صندوق) په سیند كې وغورځوه، نو دغه (صندوق) لره دې سیند په ساحل كې وغورځوي، چې دغه (موسٰی) لره ونیسي زما دښمن او د ده دښمن او ما په تا باندې له خپل جانبه محبت اچولى و، او د دې لپاره ستا تربیت زما د سترګو په وړاندې وشي"
        },
        {
            "chapter": 20,
            "verse": 40,
            "text": "كله چې ستا خور (په تا پسې) روانه وه (ته يې ولیدې چې د هیچا تى (پۍ) نه اخلې) نو دې ویل: ایا زه تاسو ته هغه څوك وښیم چې د ده كفالت (او تربیت) به كوي۔، نو ته مونږ خپلې مور ته بېرته راوستې، د دې لپاره چې د هغې سترګې یخې شي او غمژنه نشي او تا یو كس مړ كړى و، نو ته مونږ له غم نه خلاص كړې۔ او ته مونږ په قسما قسم ازموینو سره وازمایلې، نو تا څو كاله په اهل مدین كې تېر كړل، بيا ته په ټاكلې اندازې سره راغلې، اى موسٰی"
        },
        {
            "chapter": 20,
            "verse": 41,
            "text": "او ته ما د خپل ځان لپاره تیار كړى يې"
        },
        {
            "chapter": 20,
            "verse": 42,
            "text": "ته لاړ شه او ستا ورور دې هم، زما په معجزو سره او تاسو دواړه زما په ذكر (یاد) كې سستي مه كوئ"
        },
        {
            "chapter": 20,
            "verse": 43,
            "text": "تاسو دواړه فرعون ته لاړ شئ، بېشكه هغه باغي شوى دى"
        },
        {
            "chapter": 20,
            "verse": 44,
            "text": "نو تاسو هغه ته ډېره نرمه خبره وكړئ، ښايي چې دى پند واخلي، یا ووېرېږي"
        },
        {
            "chapter": 20,
            "verse": 45,
            "text": "دواړو وویل: اى زمونږه ربه! بېشكه مونږ له دې نه وېرېږو چې دى به زمونږ سره زیاتى وكړي، یا به سركشي شروع كړي"
        },
        {
            "chapter": 20,
            "verse": 46,
            "text": "(الله) وویل: تاسو مه وېرېږئ، بېشكه زه له تاسو سره یم، زه اورم او زه وینم"
        },
        {
            "chapter": 20,
            "verse": 47,
            "text": "نو تاسو ده ته ورشئ، پس (ورته) ووايئ چې بېشكه مونږ ستا د رب رسولان یو، نو ته زمونږ سره بني اسرائیل خوشې كړه، او ته دوى مه په عذابوه، په تحقیق مونږ تا ته ستا د رب له معجزې سره راغلي یو، او (له عذاب نه) سلامتي ده د هغه چا لپاره چې د هدایت پیروي وكړي"
        },
        {
            "chapter": 20,
            "verse": 48,
            "text": "بېشكه مونږ چې یو، یقینًا مونږ ته وحي كړى شوې ده چې بېشكه عذاب په هغه چا دى چې (د رسولانو) تكذیب كوي او (له اسلامه) مخ ګرځوي"
        },
        {
            "chapter": 20,
            "verse": 49,
            "text": "ده (فرعون) وویل: اى موسٰی ستاسو د دواړو رب څوك دى؟"
        },
        {
            "chapter": 20,
            "verse": 50,
            "text": "ده وویل: زمونږ رب هغه ذات دى چې هر شي ته يې د ده (موافق) شكل وركړى دى، بیا يې لار ښودلې ده"
        },
        {
            "chapter": 20,
            "verse": 51,
            "text": "(فرعون) وویل: د ړومبنو زمانو د خلقو څه حال دى؟"
        },
        {
            "chapter": 20,
            "verse": 52,
            "text": "ده وویل: د هغو علم زما له رب سره دى په یو كتاب كې، زما له رب نه څه ورَكېږي او نه ترې هېرېږي"
        },
        {
            "chapter": 20,
            "verse": 53,
            "text": "هغه ذات چې تاسو لپاره يې ځمكه فرش ګرځولې ده او تاسو لپاره يې په دې كې لارې چلولې دي او له بره نه يې اوبه نازلې كړې دي، پس په دغو (اوبو) سره مونږ بېلا بېل (او) قسما قسم زرغونې را ایستلي دي"
        },
        {
            "chapter": 20,
            "verse": 54,
            "text": "تاسو يې خورئ او خپل څاروي (په كې) څروئ، بېشكه په دغو (شیانو) كې د عقل والاو لپاره یقینًا ډېرې نښې دي"
        },
        {
            "chapter": 20,
            "verse": 55,
            "text": "له هم دې (ځمكې) نه مونږ تاسو پیدا كړي یئ او په هم دې كې به مونږ تاسو ننه باسو، او بل كرت به مونږ تاسو راوباسو"
        },
        {
            "chapter": 20,
            "verse": 56,
            "text": "او یقینًا یقینًامونږ ده ته خپلې ټولې نښې (او معجزې) وروښوولې، نو ده تكذیب وكړ او انكار يې وكړ"
        },
        {
            "chapter": 20,
            "verse": 57,
            "text": "وویل: (فرعون) ایا ته مونږ ته راغلى يې اى موسٰی؟، د دې لپاره چې ته په خپل سحر (جادو) سره مونږ له خپلې ځمكې نه وباسې"
        },
        {
            "chapter": 20,
            "verse": 58,
            "text": "نو مونږ به خامخا ضرور تا ته د دغه (سحر) په مثل سحر راوړو، نو ته زمونږ په مینځ كې او په خپل مینځ كې یوه وعده مقرره كړه چې نه به مونږ د هغې مخالفت كوو او نه ته۔، داسې ځاى چې مساوي (هوار) وي"
        },
        {
            "chapter": 20,
            "verse": 59,
            "text": "ده وویل: ستاسو د وعدې وخت د زینت (او جشن) ورځ ده او دا چې خلق دې د څاښت په وخت كې راجمع كړى شي"
        },
        {
            "chapter": 20,
            "verse": 60,
            "text": "نو فرعون وګرځېده، نو خپل مكر (او چل) يې راجمع كړ، بیا راغى"
        },
        {
            "chapter": 20,
            "verse": 61,
            "text": "(موسٰی جادوګرو ته) وویل: تاسو هلاك شئ! په الله باندې دروغ مه تړئ (ګنې) نو هغه به تاسو په عذاب سره هلاك كړي، او په تحقیق نا امېده (او نامراد) شو هغه كس چې (په الله) يې دروغ وتړل"
        },
        {
            "chapter": 20,
            "verse": 62,
            "text": "نو دغو (جادوګرو) په خپل كار كې په خپل مینځ سره جګړه وكړه او دغه پټه مشوره يې خفیه وساتله"
        },
        {
            "chapter": 20,
            "verse": 63,
            "text": "دوى وویل: بېشكه چې دا دواړه خامخا ساحران (جادوګر) دي، دوى دواړه غواړي چې تاسو له خپلې ځمكې (خاورې) نه په خپل سحر (جادو) سره وباسي او ستاسو ډېر غوره لار (د دين) ختمه كړي"
        },
        {
            "chapter": 20,
            "verse": 64,
            "text": "نو تاسو خپل ټول چل مكر راجمع كړئ، بیا تاسو (میدان ته) راشئ صف صف، او یقینًا نن ورځ هغه څوك كامیاب دى چې غالب شو"
        },
        {
            "chapter": 20,
            "verse": 65,
            "text": "ده وویل: اى موسٰی! یا به ته (امسا) غورځوې، یا به مونږ شو اول د هغه چا چې (امسا) غورځوي"
        },
        {
            "chapter": 20,
            "verse": 66,
            "text": "ده وویل: بلكې تاسو وغورځوئ، نو ناڅاپه د دوى رسۍ او د دوى امساګانې د دوى د سحر په وجه د ده (موسٰى) خیال ته داسې راوستى شوې چې په رښتيا دغه منډې وهي"
        },
        {
            "chapter": 20,
            "verse": 67,
            "text": "نو موسٰی په خپل نفس (زړه) كې وېره وموندله"
        },
        {
            "chapter": 20,
            "verse": 68,
            "text": "مونږ (ده ته) وویل: ته مه وېرېږه، بېشكه هم ته ښه غالب يې"
        },
        {
            "chapter": 20,
            "verse": 69,
            "text": "او ته هغه (امسا) وغورځوه چې ستا په ښي لاس كې ده، چې هغه څه لواړ (ښوى) تېر كړي چې دغو جوړ كړي دي، بېشكه هغه شى چې دوى تیار كړى دى د جادوګر چل مكر دى، او جادوګر برى نه مومي هر چېرته چې راشي"
        },
        {
            "chapter": 20,
            "verse": 70,
            "text": "نو ساحران وغورځولى شول، سجده كوونكي، ويې ويل: مونږ د هارون او موسٰی په رب ایمان راوړ"
        },
        {
            "chapter": 20,
            "verse": 71,
            "text": "(فرعون) وویل چې تاسو د ده تصدیق وكړ مخكې له دې چې زه تاسو ته اجازت دركړم، بېشكه دى یقینًا ستاسو هغه مشر دى چې تاسو ته يې سحر (جادو) ښودلى دى، نو زه به خامخا ضرور ستاسو لاسونه او ستاسو پښې ادل بدل پرې كوم او زه به خامخا ضرور تاسو د كجور په تنو كې په دار كوم او تاسو به خامخا ضرور پوه شئ چې په مونږ كې كوم یو د عذاب وركولو په لحاظ ډېر سخت دى او ډېر باقی پاتې كېدونكى دى (زه او كه موسٰی)"
        },
        {
            "chapter": 20,
            "verse": 72,
            "text": "هغوى وویل: مونږ به تا ته له سره ترجيح درنه كړو په هغه باندې چې مونږ ته راغلى دى چې ښكاره معجزې دي او هغه (الله) چې مونږ يې پیدا كړي یو، نو ته هغه كار وكړه چې ته د هغه كوونكى يې، بېشكه ته يواځې د دې دنيايي ژوند فیصله كولى شې"
        },
        {
            "chapter": 20,
            "verse": 73,
            "text": "بېشكه مونږ په خپل رب ایمان راوړى دى، د دې لپاره چې هغه زمونږ خطاګانې وبخښي او هغه (جرم) چې تا مونږ په هغه مجبوره كړي وو، چې سحر دى او الله ډېر غوره۔ او تل پاتې كېدونكى دى"
        },
        {
            "chapter": 20,
            "verse": 74,
            "text": "بېشكه شان دا دى چې هغه څوك چې خپل رب ته راشي، په دې حال كې چې كافر وي، نو بېشكه د ده لپاره دوزخ دى، دى به په ده كې نه مري او نه به (ښه) ژوندون كوي"
        },
        {
            "chapter": 20,
            "verse": 75,
            "text": "او هغه څوك چې ده ته په داسې حال كې راشي چې مومن وي، نېك عملونه يې كړي وي (، نو) د دوى لپاره ډېرې اوچتې درجې دي"
        },
        {
            "chapter": 20,
            "verse": 76,
            "text": "چې د تل اوسېدنې جنتونه دي چې د هغو له لاندې ولې بهېږي، چې دوى به په هغو كې تل ترتله وي، دغه د هغه چا بدله ده چې ځان يې (له شرك او كفر نه) پاك ساتلى وي"
        },
        {
            "chapter": 20,
            "verse": 77,
            "text": "او یقینًا یقینًا موږ موسٰی ته وحي وكړه چې ته زما بنده ګان د شپې وباسه، نو ته د دوى لپاره په سمندر كې یوه وچه لاره جوړه كړه، ته به نه وېرېږې له نیول كېدو نه او نه به وېرېږې (له ډوبېدو نه)"
        },
        {
            "chapter": 20,
            "verse": 78,
            "text": "نو فرعون سره له خپلو لښكرو په دوى پسې راغى، نو دوى لره له سمندر نه هغه شي لاندې كړل چې دوى يې لاندې كړل"
        },
        {
            "chapter": 20,
            "verse": 79,
            "text": "او فرعون خپل قوم لره ګمراه كړ او نېغه لار يې ور ونه ښودله"
        },
        {
            "chapter": 20,
            "verse": 80,
            "text": "اى بني اسرائیلو بېشكه مونږ تاسو ته ستاسو له دښمن نه نجات دركړ او د طور غر ښي اړخ ته مو له تاسو سره وعده وكړه او مونږ پر تاسو باندې مَن (ترنجبین) او مړزان (ډوله مرغان) نازل كړل"
        },
        {
            "chapter": 20,
            "verse": 81,
            "text": "تاسو هغه پاكیزه څیزونه خورئ چې مونږ تاسو ته دركړي دي او تاسو په دغه (رزق) كې تجاوز مه كوئ (ګنې) نو په تاسو به زما غضب راكوز شي اوهغه څوك چې په هغه باندې زما غضب راكوز شي، نو یقینًا دى وغورځېده (هلاك شه)"
        },
        {
            "chapter": 20,
            "verse": 82,
            "text": "او بېشكه زه خامخا ډېر بخښونكى یم هغه چا ته چې توبه وباسي او ایمان راوړي او نېك عمل كوي، بیا په نېغه لار روان اوسي"
        },
        {
            "chapter": 20,
            "verse": 83,
            "text": "او ته څه شي راګړندى كړې له خپل قوم نه اى موسٰی"
        },
        {
            "chapter": 20,
            "verse": 84,
            "text": "ده وویل: دوى دغه دي په ما پسې راروان دي او زه تا ته جلت راغلم اى زما ربه! د دې لپاره چې ته راضي شې"
        },
        {
            "chapter": 20,
            "verse": 85,
            "text": "(الله) وویل: نو بېشكه مونږ ستا قوم له تا نه وروسته وازمایه او سامري دوى ګمراه كړل"
        },
        {
            "chapter": 20,
            "verse": 86,
            "text": "نو موسٰی خپل قوم ته راواپس شو، چې ډېر په غصه او غمجن و، ويې ويل: اى زما قومه! ایا تاسو سره ستاسو رب ډېره ښه وعده نه وه كړې، ایا نو په تاسو زمانه ډېره اوږده شوه، یا كه تاسو اراده كړې وه چې په تاسو باندې د خپل رب غضب راكوز شي، نو تاسو زما د وعدې خلاف ورزي وكړه"
        },
        {
            "chapter": 20,
            "verse": 87,
            "text": "دوى وویل: مونږ ستا د وعدې مخالفت په خپل اختیار سره نه دى كړى، او لېكن پر مونږ باندې د (قبطیانو د) قوم د ښكلا زیورات بار كړى شوي وو، نو مونږ هغه وغورځول، نو همداسې سامري هغه (په اور كې) وغورځول"
        },
        {
            "chapter": 20,
            "verse": 88,
            "text": "نو ده د دوى لپاره (له هغې كندې څخه) یو سخى چې جسد و؛ راووېست، چې د ده لپاره د سخي اواز و، نو دوى وویل: دا ستاسو معبود دى او د موسٰی معبود دى، پس هغه هېر كړى دى"
        },
        {
            "chapter": 20,
            "verse": 89,
            "text": "(الله فرمايي) نو ایا دوى نه ګوري چې بېشكه شان دا دى چې دغه (سخى) دوى ته بېرته خبره نه راګرځوي او دى د دوى لپاره نه د ضرر اختیار لري او نه د نفعې"
        },
        {
            "chapter": 20,
            "verse": 90,
            "text": "او یقینًا یقینًا هارون دوى ته د دې (موسٰی له راتلو) نه مخكې ویلي وو چې اى زما قومه! بېشكه همدا خبره ده چې تاسو په دې سره ازمایل شوي یئ، او ستاسو رب خو رحمٰن دى، نو تاسو زما پیروي وكړئ او زما د حكم اطاعت وكړئ"
        },
        {
            "chapter": 20,
            "verse": 91,
            "text": "دوى وویل: مونږ به تل به په (عبادت) د ده محكم ولاړ اوسو، تر هغه پورې چې موسٰی مونږ ته بېرته راشي"
        },
        {
            "chapter": 20,
            "verse": 92,
            "text": "(موسٰی چې راغى نو) ويې ويل: اى هارونه! ته څه شي منع كړى وې، كله چې تا دوى ولیدل چې ګمراه شول"
        },
        {
            "chapter": 20,
            "verse": 93,
            "text": "چې تا زما پیروي ونه كړه، ایا نو تا زما د حكم نافرماني وكړه؟"
        },
        {
            "chapter": 20,
            "verse": 94,
            "text": "ده وویل: اى زما د مور زویه! ته مه زما ږېره نیسه او مه زما سره، بېشكه زه ووېرېدم له دې نه چې ته به وايې چې تا د بني اسرائیلو په مینځ كې بېلتون واچاوه او زما خبرې ته دې ونه كتل"
        },
        {
            "chapter": 20,
            "verse": 95,
            "text": "(موسٰی) وویل: نو ستا څه كار و اى سامري"
        },
        {
            "chapter": 20,
            "verse": 96,
            "text": "هغه وویل: ما هغه شى ولیده چې دوى هغه نه و لیدلى نو ما یو موټى (خاوره) راوخيسته د رسول له قدمه، نو هغه ما (د دغه سخي په خوله كې) وغورځوله او همداسې ما ته زما نفس (دا كار) ښايسته كړى و"
        },
        {
            "chapter": 20,
            "verse": 97,
            "text": "ده وویل: نو ته ځه! پس بېشكه تا لره په ژوندن كې دا دي چې ته به وايې: (په ما) مه لګېږئ، او بېشكه تا لپاره د وعدې یو وخت دى چې له تا سره به د هغې وعدې هېڅ خلاف ونه كړى شي، او ته خپل هغه معبود ته وګوره چې ته په (عبادت) د ده باندې محكم ولاړ وې، مونږ به دى خامخا ضرور سوځوو، بیا مونږ دى په سمندر كې بادوو، بادول"
        },
        {
            "chapter": 20,
            "verse": 98,
            "text": "بېشكه همدا خبره ده چې ستاسو معبود هغه الله دى چې نشته هېڅ لايق د عبادت مګر هم دى دى، ده د علم په لحاظ هر شى، راګېر كړى"
        },
        {
            "chapter": 20,
            "verse": 99,
            "text": "هم داسې مونږ تا ته بیانوو ځینې له هغو خبرونو نه چې مخكې تېر شوي دي او په تحقیق تا ته مونږ دركړى دى له خپل جانب نه ذكر (چې قرآن دى)"
        },
        {
            "chapter": 20,
            "verse": 100,
            "text": "هرڅوك چې له ده نه مخ وګرځوي، پس بېشكه دغه كس به د قیامت په ورځ (د عذاب) بار پورته كوي"
        },
        {
            "chapter": 20,
            "verse": 101,
            "text": "چې تل به وي په دغه (عذاب) كې او دغه بد دى د دوى لپاره د بارولو په لحاظ"
        },
        {
            "chapter": 20,
            "verse": 102,
            "text": "په هغې ورځ كې چې په شپېلۍ كې به (په دوهم ځل) وپوكل شي۔ او په دغې ورځ كې به مونږ مجرمان (كافران) راجمع كوو چې شین سترګي (تور مخې) به وي"
        },
        {
            "chapter": 20,
            "verse": 103,
            "text": "دوى به په خپل مینځ كې پټې پټې خبرې كوي چې تاسو وخت نه دى تېر كړى (په دنیا كې) مګر لس شپې"
        },
        {
            "chapter": 20,
            "verse": 104,
            "text": "مونږ ښه عالمان یو په هغو خبرو چې دوى يې وايي، كله چې په دوى كې د روش په لحاظ ډېر كامل وايي: تاسو وخت نه دى تېر كړى مګر یوه ورځ"
        },
        {
            "chapter": 20,
            "verse": 105,
            "text": "او دوى له تا نه د غرونو په باره كې پوښتنه كوي، نو ته (ورته) ووایه چې زما رب به دغه (غرونه) تار په تار كړي، تار تار كول"
        },
        {
            "chapter": 20,
            "verse": 106,
            "text": "نو دغه (ځمكه) به تش هوار ډاګ پرېږدي"
        },
        {
            "chapter": 20,
            "verse": 107,
            "text": "چې ته به په دې كې نه ښكته والى وینې او نه څه اوچت والى"
        },
        {
            "chapter": 20,
            "verse": 108,
            "text": "په دغې ورځ كې به دوى د بلونكي پیروي كوي، دغې (بلنې) ته به هېڅ كوږ والى نه وي، او ټول اوازونه به رحمٰن ته چوپ شي، نو ته به نه اورې مګر كشارى (د قدمونو)"
        },
        {
            "chapter": 20,
            "verse": 109,
            "text": "په دغې ورځ كې به شفاعت فايده نه رسوي مګر هغه چا ته چې د هغه په حق كې رحمٰن اجازت وكړي او دغه (الله) د ده په خبره راضي شوى وي"
        },
        {
            "chapter": 20,
            "verse": 110,
            "text": "دغه (الله) پوهېږي په هر هغه څه چې د دوى په وړاندې دي او په هر هغه څه چې د دوى وروسته دي او دوى د هغه د علم احاطه نشي كولى"
        },
        {
            "chapter": 20,
            "verse": 111,
            "text": "او مخونه تل ژوندي، د ټول عالم انتظام كوونكي ذات ته ټیټ شول او تحقیق نامراده شو هغه كس چې (د) ظلم (بار) يې پورته كړ"
        },
        {
            "chapter": 20,
            "verse": 112,
            "text": "او هغه څوك چې نېك عمل وكړي، په دې حال كې چې مومن وي، نو دى به نه له ظلم (بې انصافۍ) نه وېرېږي او نه له نقصان نه"
        },
        {
            "chapter": 20,
            "verse": 113,
            "text": "او هم داسې مونږ دغه (كتاب) نازل كړى دى عربي قرآن، او مونږ په ده كې (ایتونه) له وعید ځنې بیا بیا راوړي دي، د دې لپاره چې دوى پرهېزګاره شي یا دغه (قرآن) دوى ته څه پند پیدا كړي"
        },
        {
            "chapter": 20,
            "verse": 114,
            "text": "نو اوچت دى الله حق بادشاه دى او ته په (لوستلو د) قرآن سره تلوار مه كوه مخكې له دې چې تا ته د ده وحي پوره كړى شي او ته وایه: اى زما ربه ما ته (زما) په علم كې زیاتوالى راكړې"
        },
        {
            "chapter": 20,
            "verse": 115,
            "text": "او یقینًا په تحقیق سره مونږ ادم ته له دې نه مخكې حكم كړى و، نو هغه هېر كړ او مونږ د ده پخه اراده ونه مونده"
        },
        {
            "chapter": 20,
            "verse": 116,
            "text": "او كله چې مونږ ملايكو ته وویل: تاسو ادم ته سجده وكړئ، نو دوى سجده وكړه، غیر له ابلیس نه، ده انكار وكړ"
        },
        {
            "chapter": 20,
            "verse": 117,
            "text": "نو مونږ ادم ته وویل: بېشكه دا (ابلیس) ستا او ستا د ښځې دښمن دى، نو دى دې تاسو هرګز له جنت نه ونه باسي، (ګنې) نو په مشقت كې به پرېوځئ"
        },
        {
            "chapter": 20,
            "verse": 118,
            "text": "بېشكه تا لپاره دا مقرر ده چې ته به په دې (جنت) كې نه وږى كېږې او نه به بربنډېږې"
        },
        {
            "chapter": 20,
            "verse": 119,
            "text": "او دا چې بېشكه ته به نه په ده كې تږى كېږې او نه به دې ګرمي كېږي"
        },
        {
            "chapter": 20,
            "verse": 120,
            "text": "نو ده ته شیطان وسوسه واچوله، ويې ويل: اى ادمه! ایا زه تا ته د تل ژوندي پاتې كېدلو ونه وښیم او داسې بادشاهي چې نه به ختمېږي"
        },
        {
            "chapter": 20,
            "verse": 121,
            "text": "نو دوى دواړو (ښځې خاوند) له دغې (ونې) نه خوراك وكړ، نو دوى ته خپل د شرم ځایونه ښكاره شول او دوى شروع شول چې په خپلو ځانونو يې د جنت پاڼې نښلولې او ادم د خپل رب نافرماني وكړه، نو وښویده"
        },
        {
            "chapter": 20,
            "verse": 122,
            "text": "بیا دى خپل رب غوره كړ، نو د ده توبه يې قبوله كړه او هدایت يې وكړ (ده ته)"
        },
        {
            "chapter": 20,
            "verse": 123,
            "text": "(الله) وویل: تاسو دواړه له دې (جنت) نه كوز شئ ټول، ستاسو ځینې به د ځینو نورو دښمنان وي، نو كه تاسو ته زما له جانبه هدایت راغى، نو چا چې زما د هدایت پیروي وكړه، نو دى به نه ګمراه كېږي او نه به بدبخته كېږي"
        },
        {
            "chapter": 20,
            "verse": 124,
            "text": "او هغه څوك چې زما له ذكر (قرآن) نه مخ وګرځوي، نو بېشكه د ده لپاره ډېر تنګ ګذران (او ژوند) دى او دى به مونږ د قیامت په ورځ ړوند راپورته كوو"
        },
        {
            "chapter": 20,
            "verse": 125,
            "text": "دى به وايي: اى زما ربه! تا زه ولې ړوند راپاڅولم، حال دا چې زه (په دنیا كې) بینا وم"
        },
        {
            "chapter": 20,
            "verse": 126,
            "text": "(الله به) ووايي: همداسې و، تا ته زمونږ ایتونه راغلي وو، نو تا هغه هېر كړل، او همداسې به ته نن ورځ هېرولى شې"
        },
        {
            "chapter": 20,
            "verse": 127,
            "text": "او همداسې مونږ جزا وركوو هغه چا ته چې له حده ووت او د خپل رب په ایتونو يې ایمان رانه وړ او خامخا د اخرت عذاب ډېر سخت دى او ډېر باقي پاتې كېدونكى دى"
        },
        {
            "chapter": 20,
            "verse": 128,
            "text": "ایا نو دوى ته نه ده څرګنده شوې چې څومره ډېرې پېړۍ (امتونه) مونږ هلاكې كړې دي، چې دوى د هغوى په استوګنځایونو كې تېرېږي، بېشكه په دغو كې د عقل والاو لپاره ډېرې نښې دي"
        },
        {
            "chapter": 20,
            "verse": 129,
            "text": "او كه چېرې هغه خبره نه وى چې ستا د رب له جانبه مخكې شوې ده (، نو) خامخا دغه (هلاكت د دوى) به لازم و، (او كه چېرې نه وى، مقرر شوې نېټه)"
        },
        {
            "chapter": 20,
            "verse": 130,
            "text": "نو (اى نبي!) ته په هغو خبرو صبر كوه چې دوى يې وايي او ته د خپل رب له ستاينې سره تسبیح وایه له لمر ختو نه مخكې او مخكې د پرېوتو له ده نه، او د شپې په ځینو وختونو كې، نو ته تسبیح وایه۔ او د ورځې په غاړو كې، ښايي چې ته به خوشاله شې"
        },
        {
            "chapter": 20,
            "verse": 131,
            "text": "او ته خپلې سترګې هرګز مه اوږدوه هغه څیز ته چې مونږ په هغه سره دغو ته نفع وركړې ده چې قسما قسم څیزونه دي۔ د دنيايي ژوند ښايست، د دې لپاره چې مونږ دغه (كفار) په دې كې وازمایو۔ او ستا د رب رزق ډېر غوره او ډېر باقي پاتې كېدونكى دى"
        },
        {
            "chapter": 20,
            "verse": 132,
            "text": "او ته خپل اهل ته د لمانځه حكم كوه او ته هم په دې (لمانځه) ټینګ ولاړ اوسه، مونږ له تا نه رزق نه غواړو، مونږ تا ته رزق دركوو، او ښه انجام د پرهېزګارۍ لپاره دى"
        },
        {
            "chapter": 20,
            "verse": 133,
            "text": "او دوى وايي: دى (محمد) د خپل رب له جانبه مونږ ته كومه نښه (معجزه) ولې نه راوړي؟ ایا دوى ته واضح دلیل له هغه څه نه دى راغلى چې په ړومبنیو صحیفو كې دي"
        },
        {
            "chapter": 20,
            "verse": 134,
            "text": "او كه یقینًا مونږ دوى له دغه (قرآن) نه مخكې هلاك كړي وى (، نو) خامخا دوى به ویلى: اى زمونږ ربه! تا مونږ ته ولې یو رسول راونه لېږه، پس چې مونږ ستا د ایتونو پیروي كړې وى، مخكې له دې نه چې مونږ ذلیله شو او رسوا شو"
        },
        {
            "chapter": 20,
            "verse": 135,
            "text": "ته (دوى ته) ووایه: هر یو انتظار كوونكى دى، نو تاسو (هم) انتظار كوئ، نو ژر ده چې تاسو به پوه شئ چې د نېغې لارې خاوندان څوك دي او څوك دى چې نېغه لار يې موندلې ده"
        }
    ]
}
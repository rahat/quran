{
    "maqras": [
        {
            "chapter": 56,
            "verse": 75,
            "text": "نو زه د ستوریو د پرېوتو په ځایونو باندې قسم خورم"
        },
        {
            "chapter": 56,
            "verse": 76,
            "text": "او بېشكه دا یقینًا ډېر لوى قسم دى كه تاسو پوهېږئ"
        },
        {
            "chapter": 56,
            "verse": 77,
            "text": "بېشكه دا خامخا ډېر عزتمن قرآن دى"
        },
        {
            "chapter": 56,
            "verse": 78,
            "text": "په پټ ساتل شوي كتاب كې دى"
        },
        {
            "chapter": 56,
            "verse": 79,
            "text": "چې ده لره نه مسه كوي مګر ښه پاك كړى شوي خلق (ملايك)"
        },
        {
            "chapter": 56,
            "verse": 80,
            "text": "د رب العلمین له جانبه نازل كړى شوى دى"
        },
        {
            "chapter": 56,
            "verse": 81,
            "text": "ایا نو تاسو د دې حدیث (قرآن) سپكاوى كوونكي یئ"
        },
        {
            "chapter": 56,
            "verse": 82,
            "text": "او تاسو خپله برخه دا ګرځوئ چې لازمًا تاسو يې تكذیب كوئ (دروغ يې ګڼئ)"
        },
        {
            "chapter": 56,
            "verse": 83,
            "text": "نو ولې يې نه (راګرځوئ) كله چې ساه ستوني ته ورسېږي"
        },
        {
            "chapter": 56,
            "verse": 84,
            "text": "او په دغه وخت كې تاسو ګورئ"
        },
        {
            "chapter": 56,
            "verse": 85,
            "text": "او مونږ ده ته له تاسو نه ډېر نژدې یو او لېكن تاسو نه وینئ"
        },
        {
            "chapter": 56,
            "verse": 86,
            "text": "نو ولې يې نه (راګرځوئ) كه تاسو محكومان نه یئ"
        },
        {
            "chapter": 56,
            "verse": 87,
            "text": "(نو ولې) دغه ساه (نه) راګرځوئ۔ كه تاسو رښتیني یئ"
        },
        {
            "chapter": 56,
            "verse": 88,
            "text": "نو كه چېرې (دغه مړى) له مقربینو څخه وي"
        },
        {
            "chapter": 56,
            "verse": 89,
            "text": "نو (د ده لپاره) راحت او ښه رزق او له نعمتونو ډك جنت دى"
        },
        {
            "chapter": 56,
            "verse": 90,
            "text": "او كه د ښي اړخ والاو ځنې وي"
        },
        {
            "chapter": 56,
            "verse": 91,
            "text": "نو (ورته ویلى به شي:) تا ته سلام دى۔ (اى) له ښي اړخ والاو ځنې"
        },
        {
            "chapter": 56,
            "verse": 92,
            "text": "او كه چېرې (دا مړى) د تكذیب كوونكو ګمراهانو ځنې وي"
        },
        {
            "chapter": 56,
            "verse": 93,
            "text": "نو (د ده لپاره) د ډېرو اېشېدلو اوبو مېلمستیا ده"
        },
        {
            "chapter": 56,
            "verse": 94,
            "text": "او دوزخ ته ننه اېستل دي"
        },
        {
            "chapter": 56,
            "verse": 95,
            "text": "بېشكه دا خبره یقینًا هم دا حقه یقیني ده"
        },
        {
            "chapter": 56,
            "verse": 96,
            "text": "پس ته د خپل عظیم رب د نوم پاكي بیانوه"
        },
        {
            "chapter": 57,
            "verse": 1,
            "text": "د الله پاكي بیانوي هر هغه شى چې په اسمانونو او ځمكه كې دى او هم دى ښه غالب، ډېر حكمت والا دى"
        },
        {
            "chapter": 57,
            "verse": 2,
            "text": "خاص هم ده لپاره د اسمانونو او ځمكې بادشاهي ده، دى ژوندي كول كوي اومړه كول كوي اوهم دى په هر شى باندې ښه قادر دى"
        },
        {
            "chapter": 57,
            "verse": 3,
            "text": "هم دغه (الله) اول دى (هیڅ شى له هغه نه مخكې نه و) او اخر دى (له ده نه بعد هېڅ شى نشته) او لوړ دى (په هر شي بره دى) او باطن دى (له ده په وړاندې هېڅ شى پټ نه دى) او هغه په هر شي باندې ښه پوه دى"
        },
        {
            "chapter": 57,
            "verse": 4,
            "text": "دى هغه ذات دى چې اسمانونه او ځمكه يې په شپږو ورځو كې پیدا كړي دي، بیا دى په عرش باندې برقراره شو۔، دى عالم دى په هر شي چې په ځمكه كې ننوځي او په هر هغه شي چې له دې نه راوځي او په هر هغه شي چې له اسمانه راكوزېږي او په هر هغه شي چې په ده كې پورته خېژي او دغه (الله د خپل شان لايق) له تاسو سره دى، هر چېرې چې تاسو یئ۔ او الله هغو كارونو لره چې تاسو يې كوئ، ښه لیدونكى دى"
        },
        {
            "chapter": 57,
            "verse": 5,
            "text": "خاص هم ده لره د اسمانونو او ځمكې بادشاهي ده او خاص الله ته ټول كارونه ورګرځولى شي"
        },
        {
            "chapter": 57,
            "verse": 6,
            "text": "دى شپه په ورځ كې ننباسي او ورځ په شپه كې ننباسي او دى د سینو په پټو خبرو ښه عالم دى"
        },
        {
            "chapter": 57,
            "verse": 7,
            "text": "اى خلقو! تاسو په الله او د هغه په رسول ایمان راوړئ او له هغه (مال) څخه څه خرچ كړئ چې هغه (الله) تاسو په دغه (مال) كې (د نورو خلقو) ځاى ناستي (خلیفه ګان) جوړ كړي یئ۔، نو هغه كسان چې له تاسو نه يې ایمان راوړى دى او انفاق يې كړى دى، د دوى لپاره ډېر لوى اجر دى"
        },
        {
            "chapter": 57,
            "verse": 8,
            "text": "او تاسو ته څه عذر دى چې په الله ایمان نه راوړئ، حال دا چې (د الله) رسول تاسو ته بلنه دركوي دې ته چې تاسو په خپل رب ایمان راوړئ او یقینًا هغه (الله له تاسو نه) ستاسو پخه وعده اخيستې ده۔، كه چېرې تاسو مومنان یئ"
        },
        {
            "chapter": 57,
            "verse": 9,
            "text": "دى همغه ذات دى چې په خپل بنده باندې څرګندې نښې (دلیلونه) نازلوي، د دې لپاره چې دغه (الله) تاسو له تیارو نه رڼا ته وباسي او بېشكه الله پر تاسو باندې یقینًا ډېر نرمي كوونكى، بې حده رحم كوونكى دى"
        },
        {
            "chapter": 57,
            "verse": 10,
            "text": "او تاسو ته څه مانع (او عذر) دى چې د الله په لاره كې خپل مال) نه لګوئ، حال دا چې د اسمانونو او ځمكې میراث خاص د الله لپاره دى۔ په تاسو كې هغه څوك نه دي برابر چا چې (د الله په لاره كې) له فتحې نه مخكې انفاق كړى دى او جنګ يې كړى دى۔، دغه خلق د درجې په لحاظ له هغو كسانو نه ډېر لوى دي چې له دغې (فتحې) نه يې وروسته (د الله په لاره كې) انفاق كړى وي او جنګ يې كړى وي او (په دوى كې) له هر یو سره الله د ښېګڼې (جنت) وعده كړې ده۔ او الله په هغو كارونو چې تاسو يې كوئ، ښه خبردار دى"
        },
        {
            "chapter": 57,
            "verse": 11,
            "text": "څوك دى هغه كس چې الله ته قرض وركړي، ډېر ښكلى قرض (حسن) نو چې هغه (الله) دغه (قرض) د ده لپاره دوه چنده كړي او د ده لپاره ډېر د عزت اجر دى"
        },
        {
            "chapter": 57,
            "verse": 12,
            "text": "هغه ورځ (یاده كړه) چې ته به مومنان سړي او مومنې ښځې وینې چې د دوى رڼا به د دوى مخې ته او د دوى ښي اړخ ته منډې وهي، ستاسو زېرى نن ورځ داسې جنتونه دي چې د هغو له لاندې ولې بهېږي، چې په هغو كې به تل اوسېدونكي یئ۔، همدغه ډېره لویه كامیابي ده"
        },
        {
            "chapter": 57,
            "verse": 13,
            "text": "(اى نبي! ته) هغه ورځ (یاده كړه) چې منافق سړي اومنافقې ښځې به ایمان داره كسانو ته وايي: مونږ ته وګورئ (انتظار وكړئ) چې ستاسو له رڼا نه رڼا واخلو (، نو) دوى ته به وویل شي چې خپلې شا ته وګرځئ، نو (هلته) رڼا ولټوئ، نو د دوى په مینځ كې به یو داسې دېوال وواهه شي چې د هغه به دروازه (هم) وي، د دغه (دېوال) دننه طرف، په هغه كې به رحمت وي او د دغه (دېوال) د باندې طرف، له دغه جانبه به عذاب وي"
        },
        {
            "chapter": 57,
            "verse": 14,
            "text": "دوى به دغو (مومنانو) ته اواز وكړي: ایا مونږ له تاسو سره نه وو؟ نو دوى (مومنان) به ووايي: ولې نه! او لېكن تاسو خپل ځانونه په فتنه كې اچولي وو او تاسو انتظار كاوه او شك مو كاوه او (خپلو) ارزوګانو دوكه كړي (تېرایستلي) وئ، تر هغه پورې چې د الله امر راغى او تاسو د الله په باره كې ډېر دوكه كوونكي دوكه كړي وئ"
        },
        {
            "chapter": 57,
            "verse": 15,
            "text": "نو نن ورځ به نه له تاسو نه څه فدیه (معاوضه) اخيستلى شي او نه له كافران شویو كسانو نه۔، ستاسو استوګنه اور دى، هغه (اور) ستاسو دوست (او لايق) دى او هغه د ورتلو بد ځاى دى"
        }
    ]
}
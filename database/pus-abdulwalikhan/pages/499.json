{
    "pages": [
        {
            "chapter": 45,
            "verse": 1,
            "text": "حا، ميم"
        },
        {
            "chapter": 45,
            "verse": 2,
            "text": "د كتاب نازلول د الله له جانبه دي چې ډېر غالب، ښه حكمت والا دى"
        },
        {
            "chapter": 45,
            "verse": 3,
            "text": "بېشكه په اسمانونو او ځمكه كې د مومنانو لپاره یقینًا ډېرې نښې دي"
        },
        {
            "chapter": 45,
            "verse": 4,
            "text": "او ستاسو په پیدا كولو كې او په هغه څه كې چې ده هر قسمه خوځنده خواره كړي دي۔؛ د هغه قوم لپاره نښې دي چې یقین كوي"
        },
        {
            "chapter": 45,
            "verse": 5,
            "text": "او د شپې او ورځې په اختلاف كې او په هغه كې چې الله له اسمان (بره) نه رزق (باران) نازل كړى دى، بیا يې په هغه سره ځمكه د هغې له مرګ نه پس راژوندۍ كړې ده او د هواګانو په بدلولو رابدلولو كې د هغو خلقو لپاره نښې دي چې له عقل نه كار اخلي"
        },
        {
            "chapter": 45,
            "verse": 6,
            "text": "دغه د الله دلیلونه دي چې مونږ يې په حقه سره په تا لولو، نو دوى به د الله او د هغه له ایتونو نه وروسته په كومې خبرې ایمان راوړي؟"
        },
        {
            "chapter": 45,
            "verse": 7,
            "text": "د هر سخت دروغ تړونكي، سخت مجرم لپاره هلاكت دى"
        },
        {
            "chapter": 45,
            "verse": 8,
            "text": "د الله ایتونه اوري چې په ده لوستل كېږي، بیا ښه كلكېږي، په داسې حال كې چې تكبر كوونكى وي، ګویاكې ده دا (ایتونه) نه دي اورېدلي۔، نو ده ته د ډېر دردوونكي عذاب زېرى وركړه"
        },
        {
            "chapter": 45,
            "verse": 9,
            "text": "او كله چې دى زمونږ له ایتونو نه څه معلوم كړي، نو هغه مسخره ونيسي، دغه كسان (چې دي) د دوى لپاره سپكوونكى عذاب دى"
        },
        {
            "chapter": 45,
            "verse": 10,
            "text": "د دوى مخې ته جهنم دى او د دوى كړي عملونه به د دوى هېڅ په كار رانشي او نه هغه چې دوى له الله نه غیر كارسازان نیولي وو۔ او د دوى لپاره ډېر لوى عذاب دى"
        },
        {
            "chapter": 45,
            "verse": 11,
            "text": "دا (قرآن) هدایت دى۔ او هغه كسان چې د خپل رب په ایتونو كافران شوي دي۔؛ د هغوى لپاره د ډېر دردوونكي عذاب سزا ده"
        },
        {
            "chapter": 45,
            "verse": 12,
            "text": "الله هغه ذات دى چې تاسو لپاره يې سمندر تابع كړى دى، د دې لپاره چې په ده كې كشتۍ د ده په حكم سره روانې شي او د دې لپاره چې تاسو د هغه له فضله لټون وكړئ او د دې لپاره چې تاسو شكر وباسئ"
        },
        {
            "chapter": 45,
            "verse": 13,
            "text": "او تاسو لپاره يې په كار لګولي دي هر هغه څه چې په اسمانونو كې دي او هر هغه څه چې په ځمكه كې دي، په داسې حال كې چې دا ټول د هغه له جانبه (مسخر) دي۔، بېشكه په دغو كې د هغه قوم لپاره یقینًا ډېرې نښې دي چې غور فكر كوي"
        }
    ]
}
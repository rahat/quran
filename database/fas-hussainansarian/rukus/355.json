{
    "rukus": [
        {
            "chapter": 31,
            "verse": 1,
            "text": "الم"
        },
        {
            "chapter": 31,
            "verse": 2,
            "text": "این آیات [با عظمتِ] کتاب محکم و استوار است،"
        },
        {
            "chapter": 31,
            "verse": 3,
            "text": "که سراسر هدایت و رحمتی است برای نیکوکاران"
        },
        {
            "chapter": 31,
            "verse": 4,
            "text": "همانان که نماز را برپا می دارند و زکات می دهند و به آخرت یقین دارند"
        },
        {
            "chapter": 31,
            "verse": 5,
            "text": "اینانند که از سوی پروردگارشان بر بلندای هدایتند، و اینانند که رستگارند،"
        },
        {
            "chapter": 31,
            "verse": 6,
            "text": "و برخی از مردم اند که افسانه های بیهوده و سخنان یاوه و سرگرم کننده را می خرند تا از روی نادانی و بی دانشی [مردم را] از راه خدا گمراه کنند و آن را به مسخره بگیرند؛ اینانند که برای آنان عذابی خوارکننده خواهد بود"
        },
        {
            "chapter": 31,
            "verse": 7,
            "text": "چون آیات ما بر او خوانده شود متکبرانه روی برمی گرداند، گویی آنها را نشنیده است، انگار در دو گوشش سنگینی است، پس او را به عذابی دردناک مژده ده؛"
        },
        {
            "chapter": 31,
            "verse": 8,
            "text": "و یقیناً کسانی که ایمان آورده و کارهای شایسته انجام داده اند، برای آنان بهشت های پرنعمت خواهد بود،"
        },
        {
            "chapter": 31,
            "verse": 9,
            "text": "که در آنجا جاودانه اند؛ خدا وعده کرده است وعده ای به حقّ و درست، و او توانای شکست ناپذیر و حکیم است"
        },
        {
            "chapter": 31,
            "verse": 10,
            "text": "آسمان ها را بدون ستون هایی که آنها را ببینند، آفریده و در زمین کوه هایی استوار افکنده است تا شما را نلرزاند و به اضطراب نیندازد، و در آن از هر جنبنده ای پراکنده کرده است، و از آسمان آبی نازل کردیم پس [به وسیله آن] از هر نوع گیاه نیکو و با ارزش در آن رویاندیم"
        },
        {
            "chapter": 31,
            "verse": 11,
            "text": "این است آفرینش خدا. پس به من نشان دهید آنها که غیر اویند [و شما به عنوان معبود برگزیده اید] چه چیزی آفریده اند؟ [آنها چیزی نیافریده اند] بلکه ستمکاران در گمراهی آشکاری هستند"
        }
    ]
}
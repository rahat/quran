{
    "maqras": [
        {
            "chapter": 18,
            "verse": 75,
            "text": "گفت: [ای موسی!] آیا نگفتم که تو هرگز نمی توانی بر همراهی من شکیبایی کنی؟"
        },
        {
            "chapter": 18,
            "verse": 76,
            "text": "گفت: بعد از این اگر چیزی از تو پرسیدم، دیگر با من مصاحبت مکن [برای آنکه] از جانب من به عذر قابل قبولی رسیده ای [و برای جدا شدن از من دلیل قاطعی داری]"
        },
        {
            "chapter": 18,
            "verse": 77,
            "text": "پس [هر دو] به راه افتادند تا هنگامی که به مردم شهری رسیدند، از مردمش خوراک خواستند و آنان از اینکه آن دو را مهمان کنند، خودداری کردند. پس در آن شهر، دیواری یافتند که می خواست فرو ریزد، پس او آن را [به گونه ای] استوار کرد [که فرو نریزد]. موسی گفت: اگر می خواستی برای تعمیر آن دیوار، مزدی می گرفتی [که برای خود خوراک فراهم آوریم]"
        },
        {
            "chapter": 18,
            "verse": 78,
            "text": "گفت: [ای موسی!] اکنون زمان جدایی میان من و توست؛ به زودی تو را به تفسیر و علت آنچه نتوانستی بر آن شکیبایی ورزی، آگاه می کنم"
        },
        {
            "chapter": 18,
            "verse": 79,
            "text": "اما آن کشتی، از بی نوایانی بود که [با آن] در دریا کار می کردند و در برابرشان پادشاهی بود که هر کشتی سالم و بی عیبی را غاصبانه تصرف می کرد، من خواستم معیوبش کنم [تا به دست آن ستم گر نیفتد]"
        },
        {
            "chapter": 18,
            "verse": 80,
            "text": "و اما [آن] نوجوان [که او را کُشتم]، پدر و مادرش مؤمن بودند، پس ترسیدم که آن دو را [در آینده] به طغیان و کفر بکشاند"
        },
        {
            "chapter": 18,
            "verse": 81,
            "text": "پس خواستیم پروردگارشان پاک تر و مهربان تر از او را به آنان عوض دهد"
        },
        {
            "chapter": 18,
            "verse": 82,
            "text": "و اما آن دیوار از دو نوجوان یتیم در این شهر بود، و زیرش گنجی متعلق به آن دو قرار داشت، و پدرشان مردی شایسته بود، پس پروردگارت خواست که آن دو یتیم به حد رشد رسند وگنجشان را به سبب مِهر [ی که] پروردگارت [به آن دو] داشت بیرون آورند؛ و من این را از پیش خود انجام ندادم. این است تفسیر و علت آنچه نتوانستی بر آن شکیبایی ورزی"
        },
        {
            "chapter": 18,
            "verse": 83,
            "text": "و از تو درباره ذوالقرنین می پرسند؛ بگو: به زودی بخشی از سرگذشت او را [به وسیله آیاتی از قرآن] برای شما می خوانم"
        },
        {
            "chapter": 18,
            "verse": 84,
            "text": "ما به او در زمین، قدرت و تمکّن دادیم و از هر چیزی [که برای رسیدن به هدف هایش نیازمند به آن بود] وسیله ای به او عطا کردیم"
        },
        {
            "chapter": 18,
            "verse": 85,
            "text": "پس [با توسل به وسیله،] راهی را [برای سفر به غرب] دنبال کرد"
        },
        {
            "chapter": 18,
            "verse": 86,
            "text": "تا زمانی که به محل غروب خورشید رسید [منظره غروب] خورشید را چنین یافت که در چشمه ای گرم و لجن آلود غروب می کند، و نزد آن قومی را یافت [که فساد و ستم می کردند]. گفتیم: ای ذوالقرنین! یا [این قوم را به کیفر فساد و ستمشان] عذاب می کنی و یا در میانشان شیوه ای نیک در پیش می گیری"
        },
        {
            "chapter": 18,
            "verse": 87,
            "text": "ذوالقرنین گفت: اما هر که [با کفر، فساد و گناه] ستم کرده، عذابش می کنیم، آن گاه به سوی پروردگارش بازگردانده می شود، پس او را عذابی سخت خواهد کرد"
        },
        {
            "chapter": 18,
            "verse": 88,
            "text": "و اما هر که ایمان آورده و کار شایسته انجام داده است، پس بهترین پاداش برای اوست، و ما هم از سوی خود تکلیفی آسان به او خواهیم داد"
        },
        {
            "chapter": 18,
            "verse": 89,
            "text": "پس [باز هم با توسل به وسیله] راهی را [برای سفر به شرق] دنبال کرد"
        },
        {
            "chapter": 18,
            "verse": 90,
            "text": "تا زمانی که به محل طلوع خورشید رسید، آن را یافت که بر قومی طلوع می کند که در برابر آن پوششی [از مسکن و لباس] برای آنان قرار نداده ایم"
        },
        {
            "chapter": 18,
            "verse": 91,
            "text": "[سرگذشت ذوالقرنین و ملت ها] این گونه [بود]، و یقیناً ما به آنچه [از وسایل و امکانات مادی و معنوی] نزد او بود، احاطه [علمی] داشتیم"
        },
        {
            "chapter": 18,
            "verse": 92,
            "text": "سپس [با توسل به وسیله،] راهی را [برای سفر دیگر] دنبال کرد"
        },
        {
            "chapter": 18,
            "verse": 93,
            "text": "تا زمانی که میان دو کوه رسید، نزد آن دو کوه، قومی را یافت که هیچ سخنی را به آسانی نمی فهمیدند"
        },
        {
            "chapter": 18,
            "verse": 94,
            "text": "[آنان با رمز، اشاره و با هر وسیله ای که ممکن بود] گفتند: ای ذوالقرنین! یأجوج و مأجوج [با کشتن و غارت و تخریب] در این سرزمین فساد می کنند؛ آیا می پذیری که ما مزدی برایت قرار دهیم تا میان ما و آنان سدّی بسازی؟"
        },
        {
            "chapter": 18,
            "verse": 95,
            "text": "گفت: آنچه پروردگارم مرا در آن تمکّن و قدرت داده [از مزد شما] بهتر است؛ پس شما مرا با نیرویی یاری دهید [تا] میان شما و آنان سدّی سخت و استوار قرار دهم"
        },
        {
            "chapter": 18,
            "verse": 96,
            "text": "برای من قطعه های [بزرگ] آهن بیاورید [و در شکاف این دو کوه بریزید، پس آوردند و ریختند] تا زمانی که میان آن دو کوه را هم سطح و برابر کرد، گفت: [در کوره ها] بدمید تا وقتی که آن [قطعه های آهن] را چون آتش سرخ کرد. گفت: برایم مس گداخته شده بیاورید تا روی آن بریزم"
        },
        {
            "chapter": 18,
            "verse": 97,
            "text": "[هنگامی که سد ساخته شد] یأجوج و مأجوج نتوانستند بر آن بالا روند، و نتوانستند در آن رخنه ای وارد کنند"
        },
        {
            "chapter": 18,
            "verse": 98,
            "text": "[ذوالقرنین پس از پایان یافتن کار سد] گفت: این رحمتی است از پروردگار من، ولی زمانی که وعده پروردگارم فرا رسد، آن را درهم کوبد [و به صورت خاکی مساوی با زمین قرار دهد]، و وعده پروردگارم حق است"
        }
    ]
}
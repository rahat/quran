{
    "maqras": [
        {
            "chapter": 7,
            "verse": 88,
            "text": "اشراف و سران قومش که [از پذیرفتن حق] تکبّر ورزیدند، گفتند: ای شعیب! مسلماً تو و کسانی را که با تو ایمان آورده اند از شهرمان بیرون می کنیم یا اینکه بی چون و چرا به آیین ما بازگردید. گفت: آیا هر چند که نفرت و کراهت [از آن آیین] داشته باشیم؟"
        },
        {
            "chapter": 7,
            "verse": 89,
            "text": "اگر پس از آنکه خدا ما را از آن [آیین شرک آلود] نجات داده به آیین شما بازگردیم [و بگوییم: خدا دارای شریک و همتاست] یقیناً بر خدا دروغ بسته ایم؛ بنابراین امکان ندارد به آیین شما بازگردیم، مگر اینکه خدا که پروردگار ماست بخواهد [که او هم مشرک شدن و کافر شدن کسی را هرگز نمی خواهد] پروردگار ما از نظر دانش بر همه چیز احاطه دارد، فقط بر خدا توکل کردیم. پروردگارا! میان ما و قوم ما به حق داوری کن که تو بهترین داورانی"
        },
        {
            "chapter": 7,
            "verse": 90,
            "text": "و اشراف و سران کافر قومش [به مردم] گفتند: اگر از شعیب پیروی کنید، مسلماً شما هم از زیانکارانید"
        },
        {
            "chapter": 7,
            "verse": 91,
            "text": "پس زلزله ای سخت آنان را فراگرفت و در خانه هایشان [به رو درافتاده] جسمی بی جان شدند"
        },
        {
            "chapter": 7,
            "verse": 92,
            "text": "کسانی که شعیب را تکذیب کردند [چنان نابود شدند که] گویی در آن شهر سکونت نداشتند، [آری،] آنان که شعیب را تکذیب کردند، همان زیانکاران بودند"
        },
        {
            "chapter": 7,
            "verse": 93,
            "text": "پس شعیب از آنان روی گردانید و گفت: ای قوم من! یقیناً من پیام های پروردگارم را به شما رساندم، و برای شما خیرخواهی کردم، با این حال چگونه بر گروهی که کافرند دریغ و تأسف خورم؟"
        },
        {
            "chapter": 7,
            "verse": 94,
            "text": "هیچ پیامبری را در شهری نفرستادیم مگر آنکه اهلش را [پس از تکذیب آن پیامبر] به تهیدستی و سختی و رنج و بیماری دچار کردیم، باشد که [به پیشگاه ما] فروتنی و زاری کنند"
        },
        {
            "chapter": 7,
            "verse": 95,
            "text": "سپس [هنگامی که این مصایب، مایه بیداری آنان نشد] به جای آن مصایب، رفاه وفراوانی نعمت قرار دادیم تا [ازنظر مال، ثروت، جمعیت و قدرت] فزونی یافتند، [بلکه بیدار شوند ولی رفاه و فراوانی نعمت در بیدار کردنشان مؤثّر نیفتاد] و گفتند: به پدران ما هم به طور طبیعی تهیدستی و سختی و رنج و بیماری رسید [و ربطی به رویارویی ما با پیامبران و خشم خدا نداشت]؛ پس به ناگاه آنان را در حالی که درک نمی کردند [به عذابی سخت و نابود کننده] گرفتیم"
        },
        {
            "chapter": 7,
            "verse": 96,
            "text": "و اگر اهل شهرها و آبادی ها ایمان می آوردند و پرهیزکاری پیشه می کردند، یقیناً [درهایِ] برکاتی از آسمان و زمین را بر آنان می گشودیم، ولی [آیات الهی و پیامبران را] تکذیب کردند، ما هم آنان را به کیفر اعمالی که همواره مرتکب می شدند [به عذابی سخت] گرفتیم"
        },
        {
            "chapter": 7,
            "verse": 97,
            "text": "آیا اهل شهرها ایمنند از اینکه هنگام شب، عذاب ما در حالی که خوابند بر آنان درآید؟"
        },
        {
            "chapter": 7,
            "verse": 98,
            "text": "آیا اهل شهرها ایمنند از اینکه هنگام روز، عذاب ما در حالی که سرگرم [امور دنیایی] اند بر آنان در آید؟"
        },
        {
            "chapter": 7,
            "verse": 99,
            "text": "آیا از عذاب و انتقام خدا ایمنند در حالی که جز گروه زیانکاران خود را از عذاب و انتقام خدا ایمن نمی دانند؟"
        },
        {
            "chapter": 7,
            "verse": 100,
            "text": "آیا [سرگذشت عبرت آموز پیشینیان] برای کسانی که زمین را پس از صاحبانش به ارث می برند، روشن نکرده که اگر ما بخواهیم آنان را به کیفر گناهانشان می رسانیم و بر دل هایشان مهر می زنیم، پس آنان [دعوت حق را] نشنوند؟"
        },
        {
            "chapter": 7,
            "verse": 101,
            "text": "این شهرهاست که بخشی از داستان هایش را برای تو بیان می کنیم، و یقیناً پیامبرانشان برای آنان دلایل روشن آوردند، ولی آنان بر آن نبودند که به حقایقی که پیش از آمدن آن دلایل تکذیب کرده بودند ایمان بیاورند؛ این گونه خدا بر دل های کافران [به سزای لجاجت وعنادشان] مُهر می زند"
        },
        {
            "chapter": 7,
            "verse": 102,
            "text": "و برای بیشتر آنان هیچ گونه پای بندی وتعهدی [نسبت به وعده هایشان مبنی برایمان آوردن پس از دیدن معجزات ودلایل] نیافتیم، و در حقیقت بیشتر آنان را نافرمان [و پیمان شکن] یافتیم"
        },
        {
            "chapter": 7,
            "verse": 103,
            "text": "سپس بعد از پیامبران گذشته موسی را با آیات خود به سوی فرعون و اشراف و سران قومش فرستادیم؛ ولی آنان به آن آیات ستم ورزیدند. پس با تأمل بنگر که سرانجام مفسدین و تبهکاران چگونه بود؟"
        },
        {
            "chapter": 7,
            "verse": 104,
            "text": "وموسی گفت: ای فرعون! یقیناً من فرستاده ای از سوی پروردگار جهانیانم"
        },
        {
            "chapter": 7,
            "verse": 105,
            "text": "سزوار است که درباره خدا سخنی جز حق نگویم. بی تردید من دلیلی روشن [بر صدق رسالتم] از سوی پروردگارتان برای شما آورده ام، [از حکومت ظالمانه ات دست بردار] و بنی اسرائیل را [برای کوچ کردن از این سرزمین] با من روانه کن"
        },
        {
            "chapter": 7,
            "verse": 106,
            "text": "[فرعون] گفت: اگر [در ادعای پیامبری] از راستگویانی چنانچه معجزه ای آورده ای آن را ارائه کن"
        },
        {
            "chapter": 7,
            "verse": 107,
            "text": "پس موسی عصایش را انداخت، پس به ناگاه اژدهایی آشکار شد"
        },
        {
            "chapter": 7,
            "verse": 108,
            "text": "و دستش را از گریبانش بیرون کشید که ناگاه دست برای بینندگان سپید و درخشان گشت"
        },
        {
            "chapter": 7,
            "verse": 109,
            "text": "اشراف و سران قوم فرعون گفتند: قطعاً این جادوگری [زبردست و] داناست"
        },
        {
            "chapter": 7,
            "verse": 110,
            "text": "می خواهد شما را از سرزمینتان بیرون کند؛ اینک [درباره او] چه رأی و نظری می دهید؟"
        },
        {
            "chapter": 7,
            "verse": 111,
            "text": "گفتند: [مجازات] او و برادرش را به تأخیر انداز و نیروهای گردآورنده را به شهرها روانه کن"
        },
        {
            "chapter": 7,
            "verse": 112,
            "text": "تا هر جادوگری دانا را به نزد تو آورند"
        },
        {
            "chapter": 7,
            "verse": 113,
            "text": "و جادوگران نزد فرعون آمدند [و] گفتند: آیا اگر پیروز شویم، حتماً برای ما پاداش و مزد قابل توجهی خواهد بود؟"
        },
        {
            "chapter": 7,
            "verse": 114,
            "text": "گفت: آری، و یقیناً از مقرّبان خواهید بود"
        },
        {
            "chapter": 7,
            "verse": 115,
            "text": "جادوگران گفتند: ای موسی! یا تو [چوب دست خود را] بینداز، یا اینکه ما می اندازیم"
        },
        {
            "chapter": 7,
            "verse": 116,
            "text": "[موسی] گفت: شما بیندازید. هنگامی که انداختند، چشم های مردم را جادو کردند و آنان را سخت ترساندند، و جادویی بزرگ و شگفت آور به میان آوردند"
        }
    ]
}
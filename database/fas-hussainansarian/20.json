{
    "chapter": [
        {
            "chapter": 20,
            "verse": 1,
            "text": "طه"
        },
        {
            "chapter": 20,
            "verse": 2,
            "text": "ما قرآن را بر تو نازل نکردیم تا به مشقت و زحمت افتی؛"
        },
        {
            "chapter": 20,
            "verse": 3,
            "text": "[بلکه آن را نازل کردیم] تا برای کسی که [از خدا] می ترسد، زمینه توجه و یادآوری باشد"
        },
        {
            "chapter": 20,
            "verse": 4,
            "text": "در حالی که به تدریج از سوی کسی نازل شده که زمین و آسمان های بلند را آفریده است"
        },
        {
            "chapter": 20,
            "verse": 5,
            "text": "[خدای] رحمان بر تخت فرمانروایی و تدبیر امور آفرینش چیره و مسلّط است"
        },
        {
            "chapter": 20,
            "verse": 6,
            "text": "آنچه در آسمان ها و زمین و آنچه میان آن دو و آنچه زیر زمین است، فقط در سیطره مالکیّت و فرمانروایی اوست"
        },
        {
            "chapter": 20,
            "verse": 7,
            "text": "و اگر سخن خود را با صدای بلند آشکار کنی [یا پنهان بداری، برای خدا یکسان است]؛ زیرا او پنهان وپنهان تر را می داند"
        },
        {
            "chapter": 20,
            "verse": 8,
            "text": "خدای یکتاست که جز او هیچ معبودی نیست، نیکوترین نام ها فقط ویژه اوست"
        },
        {
            "chapter": 20,
            "verse": 9,
            "text": "و آیا سرگذشت موسی به تو رسیده است؟"
        },
        {
            "chapter": 20,
            "verse": 10,
            "text": "هنگامی که آتشی دید، پس به خانواده اش گفت: درنگ کنید؛ بی تردید من آتشی دیدم [می روم] شاید شعله ای از آن را برایتان بیاورم یا نزد آتش [برای پیدا کردن راه] راهنمایی بیابم"
        },
        {
            "chapter": 20,
            "verse": 11,
            "text": "پس چون به آن آتش رسید، ندا داده شد: ای موسی"
        },
        {
            "chapter": 20,
            "verse": 12,
            "text": "به یقین این منم پروردگار تو، پس کفش خود را از پایت بیفکن؛ زیرا تو در وادی مقدس طوی هستی"
        },
        {
            "chapter": 20,
            "verse": 13,
            "text": "و من تو را [به پیامبری] برگزیدم، پس به آنچه وحی می شود، گوش فرا دار"
        },
        {
            "chapter": 20,
            "verse": 14,
            "text": "همانا! من خدایم که جز من معبودی نیست، پس مرا بپرست و نماز را برای یاد من برپا دار"
        },
        {
            "chapter": 20,
            "verse": 15,
            "text": "بی تردید قیامت که می خواهم زمان وقوعش را پنهان بدارم، آمدنی است، تا هر کس را برابر تلاش و کوششی که می کند، پاداش دهند"
        },
        {
            "chapter": 20,
            "verse": 16,
            "text": "پس مبادا آنکه از هوای نفسش پیروی کرده و [به این سبب] به قیامت ایمان ندارد، تو را [از توجه به آن] باز دارد که هلاک می شوی"
        },
        {
            "chapter": 20,
            "verse": 17,
            "text": "و ای موسی! این [قطعه چوب] در دست راستت چیست؟"
        },
        {
            "chapter": 20,
            "verse": 18,
            "text": "گفت: این عصای من است، بر آن تکیه می زنم، و با آن برگ درختان را برای گوسفندانم فرو می ریزم و مرا در آن نیازهای دیگری هم هست"
        },
        {
            "chapter": 20,
            "verse": 19,
            "text": "خدا فرمود: ای موسی! آن را بیفکن"
        },
        {
            "chapter": 20,
            "verse": 20,
            "text": "پس آن را افکند، ناگهان ماری عظیم شد که به سرعت می شتافت"
        },
        {
            "chapter": 20,
            "verse": 21,
            "text": "خدا فرمود: آن را بگیر و مترس که بی درنگ آن را به کیفیت اولش باز می گردانیم"
        },
        {
            "chapter": 20,
            "verse": 22,
            "text": "و دستت را در گریبانت کن تا بدون هیچ عیبی [چون برص و پیسی] سفید و درخشان بیرون آید، [آن] معجزه ای دیگر است"
        },
        {
            "chapter": 20,
            "verse": 23,
            "text": "تا برخی از بزرگ ترین معجزات خود را به تو نشان دهیم"
        },
        {
            "chapter": 20,
            "verse": 24,
            "text": "به سوی فرعون برو؛ زیرا او [در برابر خدا] سرکشی کرده است"
        },
        {
            "chapter": 20,
            "verse": 25,
            "text": "گفت: پروردگارا! سینه ام را [برای تحمل این وظیفه سنگین] گشاده گردان،"
        },
        {
            "chapter": 20,
            "verse": 26,
            "text": "و کارم را برایم آسان ساز،"
        },
        {
            "chapter": 20,
            "verse": 27,
            "text": "و گِرِهی را [که مانع روان سخن گفتن من است] از زبانم بگشای،"
        },
        {
            "chapter": 20,
            "verse": 28,
            "text": "[تا] سخنم را بفهمند،"
        },
        {
            "chapter": 20,
            "verse": 29,
            "text": "و از خانواده ام دستیاری برایم قرار ده،"
        },
        {
            "chapter": 20,
            "verse": 30,
            "text": "هارون، برادرم را"
        },
        {
            "chapter": 20,
            "verse": 31,
            "text": "پشتم را به او محکم کن،"
        },
        {
            "chapter": 20,
            "verse": 32,
            "text": "واو را در کارم شریک گردان،"
        },
        {
            "chapter": 20,
            "verse": 33,
            "text": "تا تو را [در میان مشرکان از داشتن شریک] بسیار و فراوان تنزیه کنیم،"
        },
        {
            "chapter": 20,
            "verse": 34,
            "text": "وبسیار به یادت باشیم،"
        },
        {
            "chapter": 20,
            "verse": 35,
            "text": "بی تردید تو به ما بینایی"
        },
        {
            "chapter": 20,
            "verse": 36,
            "text": "خدا فرمود: ای موسی! به یقین خواسته ات به تو عطا شد"
        },
        {
            "chapter": 20,
            "verse": 37,
            "text": "و بی تردید یک بار دیگر هم به تو احسان کردیم"
        },
        {
            "chapter": 20,
            "verse": 38,
            "text": "آن زمان که به مادرت آنچه را که باید الهام می شد، الهام کردیم؛"
        },
        {
            "chapter": 20,
            "verse": 39,
            "text": "که او را در صندوق بگذار، پس او را به دریا بینداز تا دریا او را به ساحل اندازد، تا دشمن من و دشمن او، وی را برگیرد. و محبوبیّتی از سوی خود بر تو انداختیم تا [همگان به تو علاقه و محبت ورزند و آنچه را انجام دادم برای این بود که] با مراقبت کامل من پرورش یابی [و ساخته شوی]"
        },
        {
            "chapter": 20,
            "verse": 40,
            "text": "آن گاه که خواهرت به سوی کاخ فرعون رفت، و گفت: آیا شما را به کسی که از این نوزاد سرپرستی کند، راهنمایی کنم؟ پس تو را به مادرت برگرداندیم تا خوشحال و شاد شود و غم و غصه نخورد، و کسی [از فرعونیان] را کُشتی و ما تو را از اندوه [و نگرانی بر ارتکاب قتل آن مشرک] نجات دادیم، و چنان که باید امتحانت نمودیم، پس سالیانی در میان اهل مدین ماندی، سپس ای موسی! بر اساس تقدیر الهی [برای انتخاب شدن به مقام پیامبری اینجا] آمدی،"
        },
        {
            "chapter": 20,
            "verse": 41,
            "text": "و تو را برای [اجرای اهداف] خود ساختم [و انتخاب کردم]"
        },
        {
            "chapter": 20,
            "verse": 42,
            "text": "تو و برادرت با معجزات من [برای هدایت گمراهان] بروید، و درباره ذکر من [که ابلاغ وحی است] سستی نورزید"
        },
        {
            "chapter": 20,
            "verse": 43,
            "text": "هر دو به سوی فرعون بروید؛ زیرا او [در برابر خدا] سرکشی کرده است"
        },
        {
            "chapter": 20,
            "verse": 44,
            "text": "پس با گفتاری نرم به او بگویید، امید است که هوشیار شود و [آیین حق را بپذیرد] یا بترسد [و از سرکشی باز ایستد]"
        },
        {
            "chapter": 20,
            "verse": 45,
            "text": "گفتند: پروردگارا! ما می ترسیم که [پیش از دعوت کردنش به حق] با سخت گیری و شکنجه بر [ضد] ما پیشی گیرد یا بر سرکشی خود بیفزاید"
        },
        {
            "chapter": 20,
            "verse": 46,
            "text": "خدا فرمود: نترسید که من بی تردید با شما هستم [سخن او و شما را] می شنوم و [اعمالتان را] می بینم"
        },
        {
            "chapter": 20,
            "verse": 47,
            "text": "بنابراین [بدون بیم و هراس] به سوی او بروید و بگویید: ما دو نفر فرستاده پروردگار تو هستیم، پس بنی اسرائیل را [از قید بندگی و بردگی خود آزاد کرده] با ما روانه کن و آنان را شکنجه مکن، به راستی ما از سوی پروردگارت معجزه ای آورده ایم؛ و درود بر کسی باد که از هدایت [حق] پیروی کند"
        },
        {
            "chapter": 20,
            "verse": 48,
            "text": "مسلماً و یقیناً به ما وحی شده است که عذاب بر کسی است که [آیات حق و پیامبران را] تکذیب کند و از آن رو برگرداند"
        },
        {
            "chapter": 20,
            "verse": 49,
            "text": "فرعون گفت: ای موسی! پروردگار شما دو نفر کیست؟"
        },
        {
            "chapter": 20,
            "verse": 50,
            "text": "گفت: پروردگار ما کسی است که به هر موجودی، آفرینش [ویژه] او را [آن گونه که سزاوارش بود] به وی عطا کرده، سپس هدایت نمود"
        },
        {
            "chapter": 20,
            "verse": 51,
            "text": "فرعون [به جای دنبال کردن بحث خداشناسی، مطلب را منحرف کرد و] گفت: پس حال امت های پیشین چگونه است؟"
        },
        {
            "chapter": 20,
            "verse": 52,
            "text": "موسی گفت: علم و دانش به [حال] آنان در کتابی [مانند لوح محفوظ] نزد پروردگار من است، که پروردگارم [بر پایه آن در پاداش دادن و کیفر نمودن] نه اشتباه می کند و نه از یاد می برد"
        },
        {
            "chapter": 20,
            "verse": 53,
            "text": "همان کسی که زمین را برای شما بستری گسترده قرار داد، و برای شما در آن [به خاطر آسان شدن رفت و آمدتان] راه هایی پدید آورد، و از آسمان آبی نازل کرد، پس به وسیله آن انواعی از روییدنی های گوناگون بیرون آوردیم"
        },
        {
            "chapter": 20,
            "verse": 54,
            "text": "[خود از این نعمت های فراوان] بخورید و دام هایتان را بچرانید، یقیناً در این امور نشانه هایی [بر توحید، ربوبیّت و قدرت خدا] برای صاحبان خرد است"
        },
        {
            "chapter": 20,
            "verse": 55,
            "text": "شما را از زمین آفریدیم، و به آن باز می گردانیم، و بار دیگر از آن بیرونتان می آوریم"
        },
        {
            "chapter": 20,
            "verse": 56,
            "text": "و بی تردید ما همه معجزات خود را [که در ارتباط با نبوّت موسی و هدایت مردم بود] به فرعون نشان دادیم، ولی آنها را تکذیب کرد و به پذیرفتنش رضایت نداد"
        },
        {
            "chapter": 20,
            "verse": 57,
            "text": "گفت: ای موسی! آیا به سوی ما آمده ای تا ما را به وسیله جادویت از سرزمینمان بیرون کنی؟"
        },
        {
            "chapter": 20,
            "verse": 58,
            "text": "قطعاً ما جادویی مانند آن برایت می آوریم، پس میان ما و خودت در جایی هموار و صاف که نه ما از آن تخلف کنیم و نه تو، وعده گاهی قرار ده"
        },
        {
            "chapter": 20,
            "verse": 59,
            "text": "موسی گفت: وعده گاه شما روز جشن است [روزی که] همه مردم را پیش از ظهر گرد هم می آورند"
        },
        {
            "chapter": 20,
            "verse": 60,
            "text": "پس فرعون [از مجلس مناظره با موسی] برگشت، پس نیرنگش را [که جادوگران و ابزار جادویشان بود] گرد آورد، سپس به وعده گاه باز آمد"
        },
        {
            "chapter": 20,
            "verse": 61,
            "text": "موسی به فرعون و فرعونیان گفت: وای بر شما، بر خدا دروغ نبندید [که بت ها شریک اویند واین معجزات افسون وجادو است] که با عذابی شدید ریشه کن ونابودتان می کند، و یقیناً کسی که دروغ بست، محروم و نومید شد"
        },
        {
            "chapter": 20,
            "verse": 62,
            "text": "پس فرعونیان میان خود در کارشان [نسبت به موسی] نزاع و ستیز کردند و این رازگویی را از دیگران پنهان داشتند"
        },
        {
            "chapter": 20,
            "verse": 63,
            "text": "گفتند: مسلماً این دو نفر جادوگرند، می خواهند شما را با جادویشان از سرزمینتان بیرون کنند و آیین برتر شما را از بین ببرند"
        },
        {
            "chapter": 20,
            "verse": 64,
            "text": "پس حیله و نیرنگتان را گرد آورید، آن گاه صف کشیده بیایید که قطعاً امروز کسی کامیاب است که برتری یابد"
        },
        {
            "chapter": 20,
            "verse": 65,
            "text": "[ساحران] گفتند: ای موسی! یا تو [عصایت را] می افکنی یا ما نخستین کسی باشیم که [ابزار و وسایل جادویش را] می افکند؟"
        },
        {
            "chapter": 20,
            "verse": 66,
            "text": "گفت: بلکه شما بیفکنید. پس [چون افکندند] ناگهان ریسمان ها و چوب دستی هایشان بر اثر جادویشان در خیال، چنان وانمود شد که با سرعت به راه افتادند"
        },
        {
            "chapter": 20,
            "verse": 67,
            "text": "پس موسی در دلش ترسی احساس کرد"
        },
        {
            "chapter": 20,
            "verse": 68,
            "text": "گفتیم: مترس که بی تردید تو برتری"
        },
        {
            "chapter": 20,
            "verse": 69,
            "text": "آنچه را در دست راست داری بیفکن تا همه ساخته هایشان را ببلعد؛ یقیناً آنچه را ساخته اند [واقعیت ندارد] فقط نیرنگ جادوگر است، و جادوگر هر جا درآید، پیروز نمی شود"
        },
        {
            "chapter": 20,
            "verse": 70,
            "text": "[چون عصایش را انداخت و ساخته های جادوگران را بلعید، جادوگران از عظمت کار دریافتند که امری است خدایی نه جادویی] پس سجده کنان به رو درافتادند و گفتند: ما به پروردگار هارون و موسی ایمان آوردیم"
        },
        {
            "chapter": 20,
            "verse": 71,
            "text": "[فرعون] گفت: آیا پیش از آنکه به شما اذن دهم، به او ایمان آوردید؟ یقیناً او بزرگ شماست که به شما جادو آموخته است، پس بی تردید دست ها و پاهایتان را یکی از راست و یکی از چپ قطع خواهم کرد، و شما را بر تنه های درخت خرما خواهم آویخت تا کاملاً بدانید که کدام یک از ما [من یا خدای موسی] عذابش سخت تر و پایدارتر است؟"
        },
        {
            "chapter": 20,
            "verse": 72,
            "text": "گفتند: ما هرگز تو را بر دلایل روشنی که به سوی ما آمده و بر آنکه ما را آفرید، ترجیح نمی دهیم؛ پس هر حکمی را که می توانی صادر کن، تو فقط در این زندگی دنیا می توانی حکم کنی"
        },
        {
            "chapter": 20,
            "verse": 73,
            "text": "بی تردید ما به پروردگارمان ایمان آوردیم تا خطاهایمان و آن جادویی که ما را به آن واداشتی بر ما بیامرزد؛ وخدا بهتر وپایدارتر است"
        },
        {
            "chapter": 20,
            "verse": 74,
            "text": "مسلماً کسی که گنهکار به پیشگاه پروردگارش بیاید، دوزخ برای اوست که در آن نه می میرد و نه زندگی می کند"
        },
        {
            "chapter": 20,
            "verse": 75,
            "text": "و کسانی که مؤمن بیایند در حالی که کارهای شایسته انجام داده اند، برای آنان برترین درجات است"
        },
        {
            "chapter": 20,
            "verse": 76,
            "text": "[و آن] بهشت های پایداری است که از زیرِ [درختانِ] آن نهرها جاری است که در آن جاودانه اند؛ و این است پاداش کسانی که خود را [با ایمان و عمل صالح از آلودگی ها] پاک کرده اند"
        },
        {
            "chapter": 20,
            "verse": 77,
            "text": "و همانا به موسی وحی کردیم که بندگانم را شبانه [از مصر] حرکت بده، و برای آنان راهی خشک در دریا قرار ده که [در آن موقعیت] نه از رسیدن فرعونیان بترسی و نه از غرق شدن بهراسی"
        },
        {
            "chapter": 20,
            "verse": 78,
            "text": "پس فرعون با لشکریانش آنان را دنبال کرد، و [بخشی] از دریا آنان را فروگرفت، چه فروگرفتنی"
        },
        {
            "chapter": 20,
            "verse": 79,
            "text": "و فرعون، قومش را گمراه کرد و راهنمایی ننمود"
        },
        {
            "chapter": 20,
            "verse": 80,
            "text": "ای بنی اسرائیل! به راستی شما را از دشمنتان نجات دادیم، و با شما در جانب راست طور وعده گذاشتیم و ترنجبین و مرغ بریان را بر شما نازل کردیم،"
        },
        {
            "chapter": 20,
            "verse": 81,
            "text": "[و گفتیم:] از خوردنی های پاکیزه [و مطبوع] که روزی شما نمودیم، بخورید و در [مورد] آن از حدود الهی تجاوز نکنید که خشم من بر شما فرود آید، و کسی که خشم من بر او فرود آید، یقیناً هلاک شده است"
        },
        {
            "chapter": 20,
            "verse": 82,
            "text": "و مسلماً من آمرزنده کسی هستم که توبه کرد و ایمان آورد و کار شایسته انجام داد، سپس در راه مستقیم پایداری و استقامت ورزید"
        },
        {
            "chapter": 20,
            "verse": 83,
            "text": "ای موسی! چه چیز تو را شتابان کرد که قبل از قوم خود [در آمدن به کوه طور] پیشی گرفتی؟"
        },
        {
            "chapter": 20,
            "verse": 84,
            "text": "گفت: پروردگارا! من به سوی تو شتافتم تا خشنود شوی. آنان گروهی هستند که اینک به دنبال من می آیند"
        },
        {
            "chapter": 20,
            "verse": 85,
            "text": "[خدا] گفت: ای موسی! ما به راستی قوم تو را پس از آمدن تو امتحان کردیم و سامری آنان را گمراه کرد"
        },
        {
            "chapter": 20,
            "verse": 86,
            "text": "پس موسی خشمگین و اندوهناک به سوی قومش بازگشت، گفت: ای قوم من! آیا پروردگارتان به شما [درباره نزول تورات] وعده ای نیکو نداد؟ آیا زمان آن وعده بر شما طولانی آمد یا خواستید که خشمی از پروردگارتان بر شما فرود آید که با وعده من مخالفت کردید؟"
        },
        {
            "chapter": 20,
            "verse": 87,
            "text": "گفتند: ما با اراده خود با وعده تو مخالفت نکردیم، بلکه ما را وادار کردند که بارهایی سنگین از زیور و زینت این قوم را حمل کنیم، پس آنان را [در آتش] انداختیم و به همین صورت سامری هم [آنچه از زیور و زینت داشت] در آتش انداخت"
        },
        {
            "chapter": 20,
            "verse": 88,
            "text": "پس برای آنان مجسمه گوساله ای که صدای گاو داشت بیرون آورد، آن گاه [او و پیروانش] گفتند: این معبود شما و معبود موسی است که [موسی آن را] فراموش کرد [به این خاطر برای طلب معبود به طور رفت]"
        },
        {
            "chapter": 20,
            "verse": 89,
            "text": "پس آیا درک نمی کنند [و نمی فهمند] که [گوساله، هنگامی که آن را می خوانند] پاسخی به آنان نمی دهد و مالک و صاحب اختیار هیچ سود و زیانی برای آنان نیست؟"
        },
        {
            "chapter": 20,
            "verse": 90,
            "text": "و به راستی هارون پیش از این به آنان گفته بود: ای قوم من! شما به وسیله این گوساله مورد امتحان قرار گرفته اید، و بی تردید پروردگارتان [خدای] رحمان است، بنابراین از من [که پیامبر او هستم] پیروی کنید و فرمانم را اطاعت نمایید"
        },
        {
            "chapter": 20,
            "verse": 91,
            "text": "گفتند: ما همواره بر پرستیدن گوساله باقی می مانیم تا موسی به سوی ما باز گردد"
        },
        {
            "chapter": 20,
            "verse": 92,
            "text": "[هنگامی که موسی بازگشت، به هارون] گفت: ای هارون! وقتی دیدی آنان گمراه شدند چه چیز تو را مانع شد،"
        },
        {
            "chapter": 20,
            "verse": 93,
            "text": "از اینکه مرا [در برخورد شدید با گمراهان] پیروی کنی؟ آیا از فرمان من سرپیچی کردی؟"
        },
        {
            "chapter": 20,
            "verse": 94,
            "text": "گفت: ای پسر مادرم! نه ریش مرا بگیر و نه سرم را، من ترسیدم که بگویی: میان بنی اسرائیل تفرقه و جدایی انداختی و سفارش مرا [در حفظ وحدت بنی اسرائیل] رعایت نکردی"
        },
        {
            "chapter": 20,
            "verse": 95,
            "text": "[موسی] گفت: ای سامری! سبب کار [بسیار خطرناک] تو چه بود؟"
        },
        {
            "chapter": 20,
            "verse": 96,
            "text": "گفت: من به حقایق و اسراری آگاه شدم که آنان آگاه نشدند، پس اندکی از دانش و اسرار رسول را گرفتم و [بر اثر هواپرستی] آن را دور انداختم [و به گوساله سازی پرداختم]؛ و این گونه نفس من [آن کار بسیار خطرناک را برای گمراه کردن بنی اسرائیل] در نظرم آراست"
        },
        {
            "chapter": 20,
            "verse": 97,
            "text": "[موسی] گفت: پس [از میان مردم] برو، یقیناً کیفر تو [به خاطر دور انداختن آثار رسالت و ساختن گوساله] در زندگی این است که [دچار بیماری مُسری ویژه ای شوی تا هر کس نزدیکت آید بگویی:] به من دست نزنید؛ و تو را وعده گاهی [از عذاب بسیار سخت قیامت] است که هرگز نسبت به تو از آن تخلف نخواهد شد، و [اکنون] به معبودت که همواره ملازمش بودی نگاه کن که حتماً آن را در آتش بسوزانیم، سپس سوخته اش را در دریا می پاشیم"
        },
        {
            "chapter": 20,
            "verse": 98,
            "text": "معبود شما فقط خدای یکتاست که جز او معبودی نیست، دانش او همه چیز را فرا گرفته است"
        },
        {
            "chapter": 20,
            "verse": 99,
            "text": "این گونه بخشی از اخبار گذشته را برای تو بیان می کنیم و بی تردید ذکری [چون قرآن] از نزد خود به تو عطا کردیم"
        },
        {
            "chapter": 20,
            "verse": 100,
            "text": "کسانی که از آن روی برگردانند، مسلماً روز قیامت وزر و وبال سنگینی بر دوش خواهند کشید"
        },
        {
            "chapter": 20,
            "verse": 101,
            "text": "در آن [وزر و وبال،] جاودانه اند و چه بد باری روز قیامت برای آنان خواهد بود"
        },
        {
            "chapter": 20,
            "verse": 102,
            "text": "[آن] روزی که در صور دمیده می شود و گنهکاران را در آن روز، کبودچشم و نابینا محشور می کنیم"
        },
        {
            "chapter": 20,
            "verse": 103,
            "text": "در میان خودشان پنهانی و بسیار آهسته می گویند: که [در برزخ] جز ده روز درنگ نکرده اید"
        },
        {
            "chapter": 20,
            "verse": 104,
            "text": "ما به آنچه می گویند داناتریم، آن گاه که مُنصف ترینشان می گوید: جز یک روز درنگ نکرده اید،"
        },
        {
            "chapter": 20,
            "verse": 105,
            "text": "و از تو درباره کوه ها می پرسند، بگو: پروردگارم آنان را ریشه کن می کند و از هم می پاشد"
        },
        {
            "chapter": 20,
            "verse": 106,
            "text": "پس آنها را به صورت دشتی هموار و صاف وامی گذارد،"
        },
        {
            "chapter": 20,
            "verse": 107,
            "text": "که در آن هیچ کژی و پستی و بلندی نمی بینی"
        },
        {
            "chapter": 20,
            "verse": 108,
            "text": "در آن روز همه انسان ها دعوت کننده را که هیچ انحرافی ندارد [برای ورود به محشر] پیروی می کنند و صداها در برابر [خدای] رحمان فرو می نشیند و جز صدایی آهسته [چیزی] نمی شنوی"
        },
        {
            "chapter": 20,
            "verse": 109,
            "text": "در آن روز شفاعت کسی سودی ندهد مگر آنکه [خدای] رحمان به او اذن دهد و گفتارش را [در مورد شفاعت از دیگران] بپسندد"
        },
        {
            "chapter": 20,
            "verse": 110,
            "text": "[خدا] آنچه را [از احوال و اعمال بندگان] پیش روی آنهاست و آنچه را [از ثواب و کیفر] در آینده دارند، می داند و آنان از جهت دانش به او احاطه ندارند،"
        },
        {
            "chapter": 20,
            "verse": 111,
            "text": "و همه چهره ها در برابر [خدای] زنده قائم به ذات خاضع و فروتن می شوند، و کسی که بار ظلم و ستمی با خود برداشت، مسلماً محروم و ناامید شود،"
        },
        {
            "chapter": 20,
            "verse": 112,
            "text": "و هر که کارهای شایسته انجام دهد، در حالی که مؤمن باشد، نه از ستمی [درباره حقّش] بیم و هراس خواهد داشت و نه از کاستی و نقصانی [در اجر و مزدش]"
        },
        {
            "chapter": 20,
            "verse": 113,
            "text": "و این گونه آن را قرآنی به زبان عربی [فصیح و گویا] نازل کردیم، و در آن هشدارها و تهدیدهای گوناگون آوردیم، امید است [از عقاید و آرای بی پایه و گناه و طغیان] بپرهیزند، یا برای آنان بیداری و هشیاری پدید آورد"
        },
        {
            "chapter": 20,
            "verse": 114,
            "text": "برتر و بلند مرتبه است خدا [یِ یگانه] که فرمانروای هستی و حقّ محض است؛ و پیش از آنکه وحی کردن قرآن بر تو پایان گیرد در خواندنش شتاب مکن، و بگو: پروردگارا! دانش مرا بیفزای"
        },
        {
            "chapter": 20,
            "verse": 115,
            "text": "یقیناً پیش از این به آدم سفارش کردیم [که از میوه آن درخت نخورد] پس فراموش کرد و عزمی استوار برای او نیافتیم"
        },
        {
            "chapter": 20,
            "verse": 116,
            "text": "و [یاد کن] هنگامی را که به فرشتگان گفتیم: برای آدم سجده کنید. همه سجده کردند مگر ابلیس که روی برتافت"
        },
        {
            "chapter": 20,
            "verse": 117,
            "text": "پس گفتیم: ای آدم! مسلماً این [ابلیس] دشمنی است برای تو و همسرت، پس شما را از بهشت بیرون نکند که در مشقت و رنج افتی"
        },
        {
            "chapter": 20,
            "verse": 118,
            "text": "قطعاً برای تو [در این مکان موقعیتی است که] است که نه گرسنه شوی و نه برهنه گردی"
        },
        {
            "chapter": 20,
            "verse": 119,
            "text": "و نه در آن تشنه شوی و نه دچار آفتاب زدگی گردی"
        },
        {
            "chapter": 20,
            "verse": 120,
            "text": "پس شیطان او را وسوسه کرد، گفت: ای آدم! آیا تو را به درخت جاودان و سلطنتی که کهنه نمی شود، راهنمایی کنم؟"
        },
        {
            "chapter": 20,
            "verse": 121,
            "text": "پس هر دو [به سبب وسوسه شیطان] از میوه آن [درخت] خوردند، در نتیجه شرمگاهشان بر آنان پدیدار شد و شروع به چسباندن برگ های درختان بهشت بر [شرمگاه] خود کردند. و آدم پروردگارش را نافرمانی کرد و [از رسیدن به آنچه شیطان به او القا کرده بود] ناکام ماند"
        },
        {
            "chapter": 20,
            "verse": 122,
            "text": "آن گاه پروردگارش او را برگزید و توبه اش را پذیرفت و او را راهنمایی کرد"
        },
        {
            "chapter": 20,
            "verse": 123,
            "text": "[خدا] گفت: هر دو با هم از بهشت [به سوی زمین] فرود آیید که برخی از شما دشمن برخی دیگرند، پس اگر از سوی من هدایتی به شما رسید، هر کس از هدایتم پیروی کند، نه گمراه می شود و نه به مشقت و رنج می افتد"
        },
        {
            "chapter": 20,
            "verse": 124,
            "text": "و هر کس از هدایت من [که سبب یاد نمودن از من در همه امور است] روی بگرداند، برای او زندگی تنگ [و سختی] خواهد بود، و روز قیامت او را نابینا محشور می کنیم"
        },
        {
            "chapter": 20,
            "verse": 125,
            "text": "می گوید: پروردگارا! برای چه مرا نابینا محشور کردی، در حالی که [در دنیا] بینا بودم؟"
        },
        {
            "chapter": 20,
            "verse": 126,
            "text": "[خدا] می گوید: همین گونه که آیات ما برای تو آمد و آنها را فراموش کردی این چنین امروز فراموش می شوی"
        },
        {
            "chapter": 20,
            "verse": 127,
            "text": "و کسی را که [از هدایت حق] تجاوز کرده و به آیات پروردگارش ایمان نیاورده، این گونه کیفر می دهیم، و بی تردید عذاب آخرت سخت تر و پایدارتر است"
        },
        {
            "chapter": 20,
            "verse": 128,
            "text": "پس آیا [این حقیقت] سبب هدایتشان نشده است که چه بسیار امت ها را پیش از آنان هلاک کردیم که [اینان] در مساکن آنان رفت و آمد می کنند؟ مسلماً در این [امور] نشانه هایی [عبرت آموز] برای صاحبان خرد است"
        },
        {
            "chapter": 20,
            "verse": 129,
            "text": "و اگر سنت و روشی از پروردگارت [نسبت به تأخیر افتادن عذاب از آنان] نگذشته بود و نیز مدتی که [برای زندگی آنان] مشخص و معین شده است، قطعاً عذاب خدا بدون تأخیر بر آنان لازم و حتم می شد"
        },
        {
            "chapter": 20,
            "verse": 130,
            "text": "پس در برابر آنچه [مشرکان] می گویند، شکیبا باش، و پیش از طلوع خورشید و پیش از غروب آن پروردگارت را همراه با سپاس و ستایش تسبیح گوی، و [نیز] در بخشی از ساعات شب و اطراف روز تسبیح گوی تا [به سنت ها و تدبیرهای او] خشنود شوی"
        },
        {
            "chapter": 20,
            "verse": 131,
            "text": "دیدگانت را به آنچه برخی از اصناف آنان را بهره مند کردیم مدوز، [آنچه به آنان داده ایم] شکوفه [بی میوه و زیور و زینت] دنیاست تا آنان را در آن بیازماییم، و رزق پروردگارت بهتر و پایدارتر است"
        },
        {
            "chapter": 20,
            "verse": 132,
            "text": "و خانواده ات را به نماز فرمان بده و خود نیز بر آن شکیبایی ورز؛ از تو رزقی نمی طلبیم، ما به تو روزی می دهیم و عاقبت نیک برای پرهیزکاری است"
        },
        {
            "chapter": 20,
            "verse": 133,
            "text": "و [مشرکان] گفتند: چرا [پیامبر] معجزه ای از سوی پروردگارش برای ما نمی آورد؟ آیا [این قرآن که] شاهد و دلیلی روشن بر [معارف] کتاب های پیشین [آسمانی است] برای آنان نیامده؟"
        },
        {
            "chapter": 20,
            "verse": 134,
            "text": "و اگر آنان را پیش از نزول قرآن هلاک می کردیم، قطعاً می گفتند: پروردگارا! چرا رسولی به سوی ما نفرستادی تا پیش از آنکه خوار و رسوا شویم، آیات تو را پیروی کنیم"
        },
        {
            "chapter": 20,
            "verse": 135,
            "text": "بگو: هر یک [از ما و شما] منتظریم، پس منتظر باشید که به زودی خواهید دانست که رهروان راهِ راست و ره یافتگان چه کسانی هستند؟"
        }
    ]
}
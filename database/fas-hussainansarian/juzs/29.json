{
    "juzs": [
        {
            "chapter": 67,
            "verse": 1,
            "text": "همیشه سودمند و با برکت است آنکه فرمانروایی [همه هستی] به دست اوست و او بر هر کاری تواناست"
        },
        {
            "chapter": 67,
            "verse": 2,
            "text": "آنکه مرگ و زندگی را آفرید تا شما را بیازماید که کدامتان نیکوکارترید، و او توانای شکست ناپذیر و بسیار آمرزنده است"
        },
        {
            "chapter": 67,
            "verse": 3,
            "text": "آنکه هفت آسمان را بر فراز یکدیگر آفرید. در آفرینش [خدای] رحمان، خلل و نابسامانی و ناهمگونی نمی بینی، پس بار دیگر بنگر آیا هیچ خلل و نابسامانی و ناهمگونی می بینی؟"
        },
        {
            "chapter": 67,
            "verse": 4,
            "text": "سپس بار دیگر بنگر تا دیده ات در حالی که خسته و کم سو شده [و از یافتن خلل، نابسامانی و ناهمگونی فرو مانده] و درمانده گشته است، به سویت باز گردد"
        },
        {
            "chapter": 67,
            "verse": 5,
            "text": "همانا ما آسمان دنیا را با چراغ هایی آراستیم و آنها را تیرهایی برای راندن شیطان ها قرار دادیم، و برای آنان [در آخرت] آتشی افروخته، آماده کرده ایم؛"
        },
        {
            "chapter": 67,
            "verse": 6,
            "text": "و برای کسانی که به پروردگارشان کافر شدند، عذاب دوزخ است و بد بازگشت گاهی است"
        },
        {
            "chapter": 67,
            "verse": 7,
            "text": "هنگامی که در آن افکنده شوند از آن در حالی که در جوش و فوران است، صدایی هولناک و دلخراش می شنوند"
        },
        {
            "chapter": 67,
            "verse": 8,
            "text": "نزدیک است که از شدت خشم متلاشی و پاره پاره شود. هرگاه گروهی در آن افکنده شوند، نگهبانانش از آنان می پرسند: آیا شما را بیم دهنده ای نیامد؟"
        },
        {
            "chapter": 67,
            "verse": 9,
            "text": "می گویند: چرا، بیم دهنده آمد، ولی او را انکار کردیم و گفتیم: خدا هیچ چیز نازل نکرده است؛ شما بیم دهندگان جز در گمراهی بزرگی نیستید؛"
        },
        {
            "chapter": 67,
            "verse": 10,
            "text": "و می گویند: اگر ما [دعوت سعادت بخش آنان را] شنیده بودیم، یا [در حقایقی که برای ما آوردند] تعقّل کرده بودیم، در میان [آتش] اهل آتش سوزان نبودیم"
        },
        {
            "chapter": 67,
            "verse": 11,
            "text": "پس به گناه خود اعتراف می کنند. و مرگ و دوری از رحمت بر اهل آتش سوزان باد"
        },
        {
            "chapter": 67,
            "verse": 12,
            "text": "بی تردید کسانی که در نهان از پروردگارشان می ترسند، برای آنان آمرزش و پاداشی بزرگ است"
        },
        {
            "chapter": 67,
            "verse": 13,
            "text": "و گفتارتان را پنهان کنید یا آن را آشکار سازید، مسلماً او به نیّات و اسرار سینه ها داناست"
        },
        {
            "chapter": 67,
            "verse": 14,
            "text": "آیا کسی که [همه موجودات را] آفریده است، نمی داند؟ و حال آنکه او لطیف و آگاه است"
        },
        {
            "chapter": 67,
            "verse": 15,
            "text": "اوست که زمین را برای شما رام قرار داد، بنابراین بر اطراف و جوانب آن راه روید و از روزی خدا بخورید، و برانگیختن مردگان و رستاخیز به سوی اوست"
        },
        {
            "chapter": 67,
            "verse": 16,
            "text": "آیا از کسی که [حاکمیت و فرمانروایی اش] در آسمان قطعی است [چه رسد در زمین] خود را در امان دیده اید، از اینکه [با شکافتن زمین] شما را در آن فرو برد در حالی که زلزله و جنبش موج آسایش را ادامه دهد؟"
        },
        {
            "chapter": 67,
            "verse": 17,
            "text": "آیا از کسی که حاکمیت و فرمانروایی اش در آسمان قطعی است [چه رسد در زمین] خود را در امان دیده اید از اینکه توفانی سخت [که با خود ریگ و سنگ می آورد] بر شما فرستد؟ پس به زودی خواهید دانست که بیم دادن من چگونه است"
        },
        {
            "chapter": 67,
            "verse": 18,
            "text": "و مسلماً کسانی که پیش از آنان بودند [آیات خدا و پیامبران را انکار کردند]، پس [بنگر] عذاب من چگونه بود"
        },
        {
            "chapter": 67,
            "verse": 19,
            "text": "آیا ندانسته اند که پرندگان بالای سرشان را در حالی که بال می گشایند و می بندند، فقط [خدای] رحمان در فضا نگه می دارد؟ یقیناً او بر همه چیز بیناست"
        },
        {
            "chapter": 67,
            "verse": 20,
            "text": "آیا آن کیست [از] سپاهتان که شما را به هنگام نزول عذاب در برابر خدای رحمان یاری دهد؟ کافران جز دچار فریب [شیطان] نیستند"
        },
        {
            "chapter": 67,
            "verse": 21,
            "text": "یا کیست آنکه به شما روزی دهد، اگر خدا روزی اش را از شما باز دارد؟ [نه اینکه حقیقت را نمی دانند] بلکه در سرکشی و نفرتِ [از حق سرسختی و] پافشاری می کنند"
        },
        {
            "chapter": 67,
            "verse": 22,
            "text": "آیا کسی که نگونسار و به صورت افتاده حرکت می کند، هدایت یافته تر است یا آنکه راست قامت بر راه راست می رود؟"
        },
        {
            "chapter": 67,
            "verse": 23,
            "text": "بگو: اوست که شما را آفرید و برای شما گوش و دیده و دل قرار داد، ولی اندکی سپاس می گزارید"
        },
        {
            "chapter": 67,
            "verse": 24,
            "text": "بگو: اوست که شما را در زمین آفرید و به سوی او محشور می شوید"
        },
        {
            "chapter": 67,
            "verse": 25,
            "text": "و می گویند: اگر راستگویید این وعده وقوع [رستاخیز] کی خواهد بود؟"
        },
        {
            "chapter": 67,
            "verse": 26,
            "text": "بگو: دانش و آگاهی [این حقیقت] فقط نزد خداست و من تنها بیم دهنده ای آشکارم"
        },
        {
            "chapter": 67,
            "verse": 27,
            "text": "پس زمانی که آن [وعده داده شده] را از نزدیک ببینند، چهره کافران درهم و زشت گردد [و به آنان گویند:] این است همان چیزی که آن را [از روی مسخره] می خواستید"
        },
        {
            "chapter": 67,
            "verse": 28,
            "text": "بگو: به من خبر دهید اگر خدا من را و هر که را با من است هلاک کند، یا مورد رحمت قرار دهد، پس چه کسی کافران را از عذاب دردناک پناه خواهد داد؟"
        },
        {
            "chapter": 67,
            "verse": 29,
            "text": "بگو: اوست رحمان، به او ایمان آوردیم، و بر او توکل کردیم، پس به زودی خواهید دانست چه کسی در گمراهی آشکار است"
        },
        {
            "chapter": 67,
            "verse": 30,
            "text": "بگو: به من خبر دهید اگر آب مورد بهره برداری شما [چون آب رودها، چشمه ها، سدها و چاه ها] در زمین فرو رود [تا آنجا که از دسترس شما خارج گردد] پس کیست که برایتان آب روان و گوارا بیاورد؟"
        },
        {
            "chapter": 68,
            "verse": 1,
            "text": "ن، سوگند به قلم و آنچه می نویسند،"
        },
        {
            "chapter": 68,
            "verse": 2,
            "text": "که به سبب نعمت و رحمت پروردگارت [که نبوّت، دانش و بصیرت است] تو مجنون نیستی؛"
        },
        {
            "chapter": 68,
            "verse": 3,
            "text": "و بی تردید برای تو پاداشی دایم و همیشگی است؛"
        },
        {
            "chapter": 68,
            "verse": 4,
            "text": "و یقیناً تو بر بلندای سجایای اخلاقی عظیمی قرار داری"
        },
        {
            "chapter": 68,
            "verse": 5,
            "text": "پس به زودی می بینی و [منکران هم] می بینند،"
        },
        {
            "chapter": 68,
            "verse": 6,
            "text": "که کدام یک از شما دچار جنون اند؛"
        },
        {
            "chapter": 68,
            "verse": 7,
            "text": "بی تردید پروردگارت بهتر می داند چه کسی از راه او گمراه شده، و او به راه یافتگان داناتر است. …"
        },
        {
            "chapter": 68,
            "verse": 8,
            "text": "از تکذیب کنندگان [قرآن و نبوّت] فرمان مبر"
        },
        {
            "chapter": 68,
            "verse": 9,
            "text": "دوست دارند نرمی کنی تا نرمی کنند،"
        },
        {
            "chapter": 68,
            "verse": 10,
            "text": "و از هر سوگند خورده زبون و فرومایه فرمان مبر،"
        },
        {
            "chapter": 68,
            "verse": 11,
            "text": "آنکه بسیار عیب جوست، و برای سخن چینی در رفت و آمد است،"
        },
        {
            "chapter": 68,
            "verse": 12,
            "text": "به شدت بازدارنده [مردم] از کار خیر و متجاوز و گنهکار است"
        },
        {
            "chapter": 68,
            "verse": 13,
            "text": "گذشته از این ها کینه توز و بی اصل و نسب است،"
        },
        {
            "chapter": 68,
            "verse": 14,
            "text": "[سرکشی و یاغی گری اش] برای آن [است] که دارای ثروت و فرزندان فراوان است"
        },
        {
            "chapter": 68,
            "verse": 15,
            "text": "هنگامی که آیات ما را بر او می خوانند، گوید: افسانه های پیشینیان است"
        },
        {
            "chapter": 68,
            "verse": 16,
            "text": "به زودی بر بینیِ [پر باد و خرطوم مانند] ش داغ رسوایی و خواری می نهیم"
        },
        {
            "chapter": 68,
            "verse": 17,
            "text": "بی تردید ما آنان را [که در مکه بودند] آزمودیم همان گونه که صاحبان آن باغ را [در منطقه یمن] آزمودیم، هنگامی که سوگند خوردند که صبحگاهان حتماً میوه های باغ را بچینند،"
        },
        {
            "chapter": 68,
            "verse": 18,
            "text": "و چیزی از آن را [برای تهیدستان و نیازمندان] استثنا نکردند"
        },
        {
            "chapter": 68,
            "verse": 19,
            "text": "پس در حالی که صاحبان باغ در خواب بودند، بلایی فراگیر از سوی پروردگارت آن باغ را فرا گرفت"
        },
        {
            "chapter": 68,
            "verse": 20,
            "text": "پس [آن باغ] به صورت شبی تاریک درآمد [و جز خاکستر چیزی در آن دیده نمی شد]"
        },
        {
            "chapter": 68,
            "verse": 21,
            "text": "وهنگام صبح یکدیگر را آوازدادند،"
        },
        {
            "chapter": 68,
            "verse": 22,
            "text": "که اگر قصد چیدن میوه دارید بامدادان به سوی کشتزار و باغتان حرکت کنید؛"
        },
        {
            "chapter": 68,
            "verse": 23,
            "text": "پس به راه افتادند در حالی که آهسته به هم می گفتند"
        },
        {
            "chapter": 68,
            "verse": 24,
            "text": "امروز نباید نیازمندی در این باغ بر شما وارد شود"
        },
        {
            "chapter": 68,
            "verse": 25,
            "text": "و بامدادان به قصد اینکه تهیدستان را محروم گذارند به سوی باغ روان شدند"
        },
        {
            "chapter": 68,
            "verse": 26,
            "text": "پس چون [به باغ رسیدند و آن را نابود] دیدند، گفتند: یقیناً ما گمراه بوده ایم [که چنان تصمیم خلاف حقّی درباره مستمندان و تهیدستان گرفتیم]"
        },
        {
            "chapter": 68,
            "verse": 27,
            "text": "بلکه ما [از لطف خدا هم] محرومیم"
        },
        {
            "chapter": 68,
            "verse": 28,
            "text": "عاقل ترینشان گفت: آیا به شما نگفتم که چرا خدا را [به پاک بودن از هر عیب و نقصی] یاد نمی کنید [و چرا او را از انتقام گرفتن درمانده می دانید؟]"
        },
        {
            "chapter": 68,
            "verse": 29,
            "text": "گفتند: پروردگارا! تو را به پاکی می ستاییم، مسلماً ما ستمکار بوده ایم"
        },
        {
            "chapter": 68,
            "verse": 30,
            "text": "پس به یکدیگر رو کرده به سرزنش و ملامت هم پرداختند"
        },
        {
            "chapter": 68,
            "verse": 31,
            "text": "گفتند: وای بر ما که طغیان گر بوده ایم"
        },
        {
            "chapter": 68,
            "verse": 32,
            "text": "امید است پروردگارمان بهتر از آن را به ما عوض دهد چون ما [از هر چیزی دل بریدیم و] به پروردگارمان راغب و علاقه مندیم"
        },
        {
            "chapter": 68,
            "verse": 33,
            "text": "چنین است عذاب [دنیا] و عذاب آخرت اگر معرفت و آگاهی داشتند، بزرگ تر است"
        },
        {
            "chapter": 68,
            "verse": 34,
            "text": "بی تردید برای پرهیزکاران نزد پروردگارشان بهشت های پرنعمت است"
        },
        {
            "chapter": 68,
            "verse": 35,
            "text": "آیا ما تسلیم شدگان [به فرمان ها و احکام خود] را چون مجرمان قرار می دهیم؟"
        },
        {
            "chapter": 68,
            "verse": 36,
            "text": "شما را چه شده؟ چگونه داوری می کنید؟"
        },
        {
            "chapter": 68,
            "verse": 37,
            "text": "آیا شما را کتابی [آسمانی از نزد خدا] ست که در آن می خوانید"
        },
        {
            "chapter": 68,
            "verse": 38,
            "text": "که در آن جهان هر چه را شما بخواهید و انتخاب کنید برای شما خواهد بود؟"
        },
        {
            "chapter": 68,
            "verse": 39,
            "text": "یا شما را بر ما تا روز قیامت پیمان و سوگند استواری است که هر چه را به سود خود حکم کنید ویژه شماست؟"
        },
        {
            "chapter": 68,
            "verse": 40,
            "text": "از آنان بپرس کدامشان ضامن آن ادعاست [که مسلمان و مجرم یکسانند؟]"
        },
        {
            "chapter": 68,
            "verse": 41,
            "text": "یا شریکانی [در ربوبیت خدا] دارند [که از آنان نزد خدا شفاعت کنند که در اجر و ثواب با مسلمانان یکسان شوند؟] پس اگر راستگویند، شریکانشان را [به میدان] آورند"
        },
        {
            "chapter": 68,
            "verse": 42,
            "text": "[یاد کن] روزی را که کار بر آنان به شدت سخت و دشوار شود، [و آن روز که جای هیچ تکلیف و عبادتی نیست به عنوان سرزنش و ملامت] به سجده کردن دعوت شوند، ولی در خود قدرت و استطاعت [سجده کردن] نیابند"
        },
        {
            "chapter": 68,
            "verse": 43,
            "text": "دیدگانشان از شرم و حیا، فرو افتاده، خواری و ذلت آنان را فرا گیرد و اینان [در دنیا] به سجده [بر خدا] دعوت می شدند در حالی که تندرست بودند [ولی از فرمان خدا متکبرانه روی می گرداندند]"
        },
        {
            "chapter": 68,
            "verse": 44,
            "text": "پس مرا با کسانی که این قرآن را انکار می کنند واگذار، به زودی ما آنان را به تدریج از آن جا که نمی دانند [به سوی عذاب] می کشانیم؛"
        },
        {
            "chapter": 68,
            "verse": 45,
            "text": "و [البته] آنان را مهلت می دهیم [تا گناهشان را در حال بی خبری به نهایت برسانند]، بی تردید نقشه و تدبیر من استوار است"
        },
        {
            "chapter": 68,
            "verse": 46,
            "text": "[اینکه دعوتت را نمی پذیرند] مگر از آنان در برابر ابلاغ رسالت پاداشی می طلبی که از خسارت و زیانش سنگین بارند؟"
        },
        {
            "chapter": 68,
            "verse": 47,
            "text": "[یا غیب نزد آنان است و آنان از روی آن] می نویسند [و خود با تکیه بر آن به ادعاهای خود یقین می کنند و به دیگران هم خبر می دهند؟]"
        },
        {
            "chapter": 68,
            "verse": 48,
            "text": "پس در برابر حکم و قضای پروردگارت [که هلاک کردن تدریجی این طاغیان است] شکیبا باش و مانند صاحب ماهی [یونس] مباش [که شتاب در آمدن عذاب را برای قومش خواست و به این علت در شکم ماهی محبوس شد] و در آن حال با دلی مالامال از اندوه، خدا را ندا داد"
        },
        {
            "chapter": 68,
            "verse": 49,
            "text": "اگر رحمت و لطفی از سوی پروردگارش او را در نیافته بود، یقیناً نکوهش شده به صحرایی بی آب و گیاه افکنده می شد"
        },
        {
            "chapter": 68,
            "verse": 50,
            "text": "پس پروردگارش او را برگزید و از شایستگان قرار داد"
        },
        {
            "chapter": 68,
            "verse": 51,
            "text": "و کافران چون قرآن را شنیدند، نزدیک بود تو را با چشمانشان بلغزانند [و از پای درآورند] و می گویند: بی تردید او دیوانه است"
        },
        {
            "chapter": 68,
            "verse": 52,
            "text": "در حالی که قرآن جز مایه تذکر و پند برای جهانیان نیست"
        },
        {
            "chapter": 69,
            "verse": 1,
            "text": "آن روز ثابت و حق [که وقوعش حتمی و تردیدناپذیر است،]"
        },
        {
            "chapter": 69,
            "verse": 2,
            "text": "آن روز ثابت و حق چیست؟"
        },
        {
            "chapter": 69,
            "verse": 3,
            "text": "و تو چه می دانی که آن روز ثابت و حق چیست؟"
        },
        {
            "chapter": 69,
            "verse": 4,
            "text": "[قوم] ثمود و عاد آن روز کوبنده را انکار کردند؛"
        },
        {
            "chapter": 69,
            "verse": 5,
            "text": "اما قوم ثمود با عذابی سرکش هلاک شدند،"
        },
        {
            "chapter": 69,
            "verse": 6,
            "text": "و اما قوم عاد با تندبادی بسیار سرد و طغیان گر نابود شدند،"
        },
        {
            "chapter": 69,
            "verse": 7,
            "text": "که خدا آن را هفت شب و هشت روز پی در پی بر آنان مسلط کرد و [اگر آنجا بودی] می دیدی که آنان مانند تنه های پوسیده و پوک درختان خرما روی زمین افتاده [و هلاک شده اند]"
        },
        {
            "chapter": 69,
            "verse": 8,
            "text": "آیا از آنان هیچ باقی مانده ای می بینی؟"
        },
        {
            "chapter": 69,
            "verse": 9,
            "text": "و فرعون و کسانی که پیش از او بودند و مردم شهرهای زیر و رو شده [قوم لوط] مرتکب گناهان بزرگ شدند،"
        },
        {
            "chapter": 69,
            "verse": 10,
            "text": "و فرستاده پروردگارشان را نافرمانی کردند و خدا هم آنان را به عذابی سخت گرفت"
        },
        {
            "chapter": 69,
            "verse": 11,
            "text": "هنگامی که آب طغیان کرد، ما شما را در کشتی سوار کردیم،"
        },
        {
            "chapter": 69,
            "verse": 12,
            "text": "تا آن را برای شما مایه تذکر و بیداری قرار دهیم و گوش شنوا آن را [به عنوان مایه عبرت و تذکر] حفظ کند"
        },
        {
            "chapter": 69,
            "verse": 13,
            "text": "پس چون در صور یک بار دمیده شود،"
        },
        {
            "chapter": 69,
            "verse": 14,
            "text": "و زمین و کوه ها از جای خود برداشته شوند و هر دوی آنها یک باره درهم کوبیده و ریز ریز گردند"
        },
        {
            "chapter": 69,
            "verse": 15,
            "text": "پس آن روز است که آن واقعه بزرگ واقع می شود؛"
        },
        {
            "chapter": 69,
            "verse": 16,
            "text": "و آسمان بشکافد و در آن روز است که از هم گسسته و متلاشی گردد؛"
        },
        {
            "chapter": 69,
            "verse": 17,
            "text": "و فرشتگان [برای اجرای دستورها حق] بر کناره ها و اطراف آسمان قرار می گیرند، ودر آن روز هشت فرشته، عرش پروردگارت را بر فراز همه آنها حمل می کنند"
        },
        {
            "chapter": 69,
            "verse": 18,
            "text": "آن روز [همه شما برای حسابرسی به پیشگاه خدا] عرضه می شوید در حالی که هیچ [عمل و نیّت] پوشیده ای از شما پنهان نمی ماند"
        },
        {
            "chapter": 69,
            "verse": 19,
            "text": "اما کسی که پرونده اش را به دست راستش دهند، می گوید: [ای مردم!] پرونده مرا بگیرید و بخوانید"
        },
        {
            "chapter": 69,
            "verse": 20,
            "text": "من یقین داشتم که حساب اعمالم را می بینم [به این سبب همه اعمالم را هماهنگ با احکام خدا انجام دادم و کردار بدم را اصلاح کردم]"
        },
        {
            "chapter": 69,
            "verse": 21,
            "text": "پس او در یک زندگی خوش و پسندیده ای است"
        },
        {
            "chapter": 69,
            "verse": 22,
            "text": "در بهشتی برین"
        },
        {
            "chapter": 69,
            "verse": 23,
            "text": "که میوه هایش در دسترس است"
        },
        {
            "chapter": 69,
            "verse": 24,
            "text": "[به آنان گویند:] بخورید و بیاشامید، گوارایتان باد به سبب اعمالی که در ایام گذشته انجام دادید؛"
        },
        {
            "chapter": 69,
            "verse": 25,
            "text": "و اما کسی که پرونده اعمالش را به دست چپش دهند، می گوید: ای کاش پرونده ام را دریافت نمی کردم،"
        },
        {
            "chapter": 69,
            "verse": 26,
            "text": "و نمی دانستم حساب من چیست؟"
        },
        {
            "chapter": 69,
            "verse": 27,
            "text": "ای کاش همان مرگ اول [که مرا از دنیا به آخرت انتقال داد] کارم را یکسره می کرد [و در نیستی ابد قرارم می داد،]"
        },
        {
            "chapter": 69,
            "verse": 28,
            "text": "ثروتم عذاب را از من دفع نکرد،"
        },
        {
            "chapter": 69,
            "verse": 29,
            "text": "قدرت و توانم از دست رفت"
        },
        {
            "chapter": 69,
            "verse": 30,
            "text": "[فرمان آید] او را بگیرید و در غل و زنجیرش کشید،"
        },
        {
            "chapter": 69,
            "verse": 31,
            "text": "آن گاه به دوزخش دراندازید،"
        },
        {
            "chapter": 69,
            "verse": 32,
            "text": "سپس او را در زنجیری که طولش هفتاد ذرع است به بند کشید،"
        },
        {
            "chapter": 69,
            "verse": 33,
            "text": "زیرا او به خدای بزرگ ایمان نمی آورده"
        },
        {
            "chapter": 69,
            "verse": 34,
            "text": "و مردم را به اطعام نیازمندان تشویق نمی کرده"
        },
        {
            "chapter": 69,
            "verse": 35,
            "text": "پس امروز او را در اینجا دوست مهربان و حمایت گری نیست؛"
        },
        {
            "chapter": 69,
            "verse": 36,
            "text": "و نه غذایی مگر چرکاب و کثافات [ی از بدن اهل دوزخ]"
        },
        {
            "chapter": 69,
            "verse": 37,
            "text": "که آن را جز خطاکاران نمی خورند"
        },
        {
            "chapter": 69,
            "verse": 38,
            "text": "پس سوگند یاد می کنم به آنچه [از محسوسات] می بینید،"
        },
        {
            "chapter": 69,
            "verse": 39,
            "text": "و آنچه [از غیر محسوسات] نمی بینید،"
        },
        {
            "chapter": 69,
            "verse": 40,
            "text": "بی تردید این قرآن، گفتار فرستاده ای بزرگوار است،"
        },
        {
            "chapter": 69,
            "verse": 41,
            "text": "و آن گفتار یک شاعر نیست، ولی جز اندکی ایمان نمی آورید،"
        },
        {
            "chapter": 69,
            "verse": 42,
            "text": "و گفتار کاهن هم نیست، ولی جز اندکی متذکّر نمی شوید"
        },
        {
            "chapter": 69,
            "verse": 43,
            "text": "نازل شده از سوی پروردگار جهانیان است"
        },
        {
            "chapter": 69,
            "verse": 44,
            "text": "و اگر [او] پاره ای از گفته ها را به دروغ بر ما می بست،"
        },
        {
            "chapter": 69,
            "verse": 45,
            "text": "ما او را به شدت می گرفتیم،"
        },
        {
            "chapter": 69,
            "verse": 46,
            "text": "سپس رگ قلبش را پاره می کردیم؛"
        },
        {
            "chapter": 69,
            "verse": 47,
            "text": "در آن صورت هیچ کدام از شما مانع از عذاب او نبود،"
        },
        {
            "chapter": 69,
            "verse": 48,
            "text": "بی تردید این قرآن، وسیله پند و تذکری برای پرهیزکاران است"
        },
        {
            "chapter": 69,
            "verse": 49,
            "text": "و ما به یقین می دانیم که از میان شما انکارکنندگانی هست"
        },
        {
            "chapter": 69,
            "verse": 50,
            "text": "و این انکار قطعاً مایه حسرت کافران است،"
        },
        {
            "chapter": 69,
            "verse": 51,
            "text": "و بی تردید این قرآن، حقّی یقینی است"
        },
        {
            "chapter": 69,
            "verse": 52,
            "text": "پس به نام پروردگارت تسبیح گوی"
        },
        {
            "chapter": 70,
            "verse": 1,
            "text": "درخواست کننده ای عذابی را که واقع شدنی است درخواست کرد،"
        },
        {
            "chapter": 70,
            "verse": 2,
            "text": "[عذابی که] ویژه کافران است، [و] آن را بازدارنده ای نیست"
        },
        {
            "chapter": 70,
            "verse": 3,
            "text": "[این عذاب] از سوی خدای صاحب درجات است"
        },
        {
            "chapter": 70,
            "verse": 4,
            "text": "فرشتگان و روح در روزی که مقدارش پنجاه هزار سال است به سوی او بالا می روند"
        },
        {
            "chapter": 70,
            "verse": 5,
            "text": "پس صبر کن صبری نیکو [صبری که در کنارش جزع و ناخشنودی نباشد]"
        },
        {
            "chapter": 70,
            "verse": 6,
            "text": "دشمنان و مخالفان، آن [عذاب] را دور می بینند"
        },
        {
            "chapter": 70,
            "verse": 7,
            "text": "و ما آن را نزدیک می بینیم"
        },
        {
            "chapter": 70,
            "verse": 8,
            "text": "روزی که آسمان چون فلز گداخته گردد"
        },
        {
            "chapter": 70,
            "verse": 9,
            "text": "و کوه ها مانند پشم رنگینِ حلاجی شده شود"
        },
        {
            "chapter": 70,
            "verse": 10,
            "text": "و هیچ خویشاوند و دوست صمیمی از [اوضاع و احوال] خویشاوند و دوست صمیمی اش نپرسد"
        },
        {
            "chapter": 70,
            "verse": 11,
            "text": "آنان را نشانشان می دهند [ولی به خاطر دل مشغولی خود هرگز به آنان توجه نکنند!] گنهکار آرزو می کند که ای کاش می توانست فرزندانش را در برابر عذاب آن روز فدیه و عوض دهد"
        },
        {
            "chapter": 70,
            "verse": 12,
            "text": "و نیز همسر و برادرش را"
        },
        {
            "chapter": 70,
            "verse": 13,
            "text": "و قبیله و قومش را که [در دنیا] به او پناه می دادند،"
        },
        {
            "chapter": 70,
            "verse": 14,
            "text": "و نیز همه کسانی را که در روی زمین اند تا [این فدیه و عوض] او را [از عذاب آن روز] نجات دهد"
        },
        {
            "chapter": 70,
            "verse": 15,
            "text": "این چنین نیست [که برایش راه نجاتی باشد] همانا آتش زبانه می کشد،"
        },
        {
            "chapter": 70,
            "verse": 16,
            "text": "در حالی که دست و پا و پوست سر را بر می کند"
        },
        {
            "chapter": 70,
            "verse": 17,
            "text": "هر که را به حق پشت کرده واز دعوت حق روی گردانده، می طلبد،"
        },
        {
            "chapter": 70,
            "verse": 18,
            "text": "و آن را که ثروت جمع کرده و به ذخیره سازی و انباشتن پرداخته، می خواند؛"
        },
        {
            "chapter": 70,
            "verse": 19,
            "text": "همانا انسان حریص و بی تاب آفریده شده است؛"
        },
        {
            "chapter": 70,
            "verse": 20,
            "text": "چون آسیبی به او رسد، بی تاب است،"
        },
        {
            "chapter": 70,
            "verse": 21,
            "text": "و هنگامی که خیر و خوشی [و مال و رفاهی] به او رسد، بسیار بخیل و بازدارنده است،"
        },
        {
            "chapter": 70,
            "verse": 22,
            "text": "مگر نماز گزاران،"
        },
        {
            "chapter": 70,
            "verse": 23,
            "text": "آنان که همواره بر نمازشان مداوم و پایدارند،"
        },
        {
            "chapter": 70,
            "verse": 24,
            "text": "و آنان که در اموالشان حقّی معلوم است"
        },
        {
            "chapter": 70,
            "verse": 25,
            "text": "برای درخواست کننده [تهیدست] و محروم [از معیشت و ثروت،]"
        },
        {
            "chapter": 70,
            "verse": 26,
            "text": "و آنان که همواره روز پاداش را باور دارند،"
        },
        {
            "chapter": 70,
            "verse": 27,
            "text": "و آنان که از عذاب پروردگارشان بیمناکند،"
        },
        {
            "chapter": 70,
            "verse": 28,
            "text": "زیرا که از عذاب پروردگارشان ایمنی نیست،"
        },
        {
            "chapter": 70,
            "verse": 29,
            "text": "و آنان که دامنشان را [از آلوده شدن به شهوات حرام] حفظ می کنند،"
        },
        {
            "chapter": 70,
            "verse": 30,
            "text": "مگر در کام جویی از همسران و کنیزانشان که آنان در این زمینه مورد سرزنش نیستند"
        },
        {
            "chapter": 70,
            "verse": 31,
            "text": "پس کسانی که در بهره گیری جنسی راهی غیر از این جویند، تجاوزکار از حدود حق اند،"
        },
        {
            "chapter": 70,
            "verse": 32,
            "text": "و آنان که امانت ها و پیمان های خود را رعایت می کنند،"
        },
        {
            "chapter": 70,
            "verse": 33,
            "text": "و آنان که بر ادای گواهی های خود پای بند و متعهدند،"
        },
        {
            "chapter": 70,
            "verse": 34,
            "text": "و آنان که همواره بر [اوقات و شرایط ظاهری و معنوی] نمازهایشان محافظت دارند"
        },
        {
            "chapter": 70,
            "verse": 35,
            "text": "اینان در بهشت ها، مکرّم و محترم اند"
        },
        {
            "chapter": 70,
            "verse": 36,
            "text": "کافران را چه شده که به تو چشم دوخته به سویت شتابانند؟"
        },
        {
            "chapter": 70,
            "verse": 37,
            "text": "از راست و چپ، گروه گروه،"
        },
        {
            "chapter": 70,
            "verse": 38,
            "text": "آیا هر یک از آنان طمع دارد که او را در بهشت پرنعمت درآورند؟"
        },
        {
            "chapter": 70,
            "verse": 39,
            "text": "این چنین نیست، ما آنان را از آنچه خود می دانند [آبی گندیده و بی مقدار] آفریدیم"
        },
        {
            "chapter": 70,
            "verse": 40,
            "text": "به پروردگار مشرق ها و مغرب ها سوگند که ما تواناییم،"
        },
        {
            "chapter": 70,
            "verse": 41,
            "text": "بر اینکه به جای آنان بهتر از آنان را بیاوریم؛ و هیچ چیز ما را مغلوب نمی کند"
        },
        {
            "chapter": 70,
            "verse": 42,
            "text": "پس آنان را واگذار تا [در گفتار باطل] فرو روند و مشغول بازی باشند، تا روزشان را که به آنان وعده داده اند دیدار کنند،"
        },
        {
            "chapter": 70,
            "verse": 43,
            "text": "روزی که شتابان از خاک بیرون آیند، گویی به سوی نشانه های نصب شده می دوند،"
        },
        {
            "chapter": 70,
            "verse": 44,
            "text": "درحالی که دیدگانشان [از شدت ترس] فرو افتاده، خواری و ذلت آنان را می پوشاند. این همان روزی است که همواره وعده داده می شدند"
        },
        {
            "chapter": 71,
            "verse": 1,
            "text": "ما نوح را به سوی قومش فرستادیم که قوم خود را پیش از آنکه عذابی دردناکبه آنان رسد، بیم ده"
        },
        {
            "chapter": 71,
            "verse": 2,
            "text": "گفت: ای قوم من! همانا من شما را بیم دهنده ایآشکارم،"
        },
        {
            "chapter": 71,
            "verse": 3,
            "text": "که خدا را بپرستید و از او پروا کنید و از من اطاعت نمایید،"
        },
        {
            "chapter": 71,
            "verse": 4,
            "text": "تا خدا گناهانتان را بیامرزد و شما را تا زمانی معین مهلت دهد. اگر آگاهی داشته باشید [توجه خواهید کرد که] بی تردید هنگامی که اجل خدایی فرا رسد، تأخیر نخواهد داشت"
        },
        {
            "chapter": 71,
            "verse": 5,
            "text": "گفت: پروردگارا! همانا قوم خود را شب و روز [به آیین توحید] دعوت کردم،"
        },
        {
            "chapter": 71,
            "verse": 6,
            "text": "ولی دعوت من جز بر فرارشان نیفزود،"
        },
        {
            "chapter": 71,
            "verse": 7,
            "text": "و من هرگاه آنان را دعوت کردم تا آنان را بیامرزی، انگشتان خود را در گوش هایشان کردند و جامه هایشان را به سر کشیدند و بر انکار خود پافشاری ورزیدند و به شدت تکبّر کردند،"
        },
        {
            "chapter": 71,
            "verse": 8,
            "text": "آن گاه آنان را آشکارا دعوت کردم،"
        },
        {
            "chapter": 71,
            "verse": 9,
            "text": "سپس آشکار و پنهان آنان را خواندم"
        },
        {
            "chapter": 71,
            "verse": 10,
            "text": "پس [به آنان] گفتم: از پروردگارتان آمرزش بخواهید که او همواره بسیار آمرزنده است"
        },
        {
            "chapter": 71,
            "verse": 11,
            "text": "تا بر شما از آسمان باران پی در پی و با برکت فرستد،"
        },
        {
            "chapter": 71,
            "verse": 12,
            "text": "و شما را با اموال و فرزندان یاری کند، و برایتان باغ ها و نهرها قرار دهد،"
        },
        {
            "chapter": 71,
            "verse": 13,
            "text": "شما را چه شده که [ربوبیت خدا را نفی کرده و در نتیجه از بندگی اش دست برداشته و] به عظمت و بزرگی خدا امید ندارید؟"
        },
        {
            "chapter": 71,
            "verse": 14,
            "text": "در حالی که شما را مرحله به مرحله [خاک، نطفه، علقه، مضغه، گوشت، استخوان و...] آفریده است"
        },
        {
            "chapter": 71,
            "verse": 15,
            "text": "آیا ندانسته اید که خدا هفت آسمان را چگونه بر فراز یکدیگر آفرید؟"
        },
        {
            "chapter": 71,
            "verse": 16,
            "text": "و ماه را در میان آنها روشنی بخش، و خورشید را چراغ فروزان قرار داد،"
        },
        {
            "chapter": 71,
            "verse": 17,
            "text": "و خدا شما را از زمین [مانند] گیاهی رویانید،"
        },
        {
            "chapter": 71,
            "verse": 18,
            "text": "سپس شما را در آن باز می گرداند و باز به صورتی ویژه بیرون می آورد،"
        },
        {
            "chapter": 71,
            "verse": 19,
            "text": "و خدا زمین را برای شما فرشی گسترده قرار داد،"
        },
        {
            "chapter": 71,
            "verse": 20,
            "text": "تا از راه ها و جاده های وسیع آن [هر جا که خواستید] بروید؟"
        },
        {
            "chapter": 71,
            "verse": 21,
            "text": "نوح گفت: پروردگارا! آنان از من نافرمانی کردند و از کسانی [چون سردمداران کفر و متولیان بتخانه] پیروی نمودند که اموال و فرزندانشان جز خسارت و زیانی بر آنان نیفزود"
        },
        {
            "chapter": 71,
            "verse": 22,
            "text": "و [این پیشوایان گمراهی، برای گمراه نگاه داشتن این مردم] نیرنگی بزرگ به کار گرفتند،"
        },
        {
            "chapter": 71,
            "verse": 23,
            "text": "و گفتند: دست از معبودانتان بر ندارید، و هرگز [بت های] وَدّ و سواع و یغوث و یعوق و نسر را رها نکنید؛"
        },
        {
            "chapter": 71,
            "verse": 24,
            "text": "همانا بسیاری را گمراه کردند. و [پروردگارا!] ستمکاران را جز گمراهی میفزا"
        },
        {
            "chapter": 71,
            "verse": 25,
            "text": "[همه آنان] به سبب گناهانشان غرق شدند و بی درنگ در آتشی درآورده شدند که [از آن] در برابر خدا برای خود یاورانی نیافتند،"
        },
        {
            "chapter": 71,
            "verse": 26,
            "text": "و نوح گفت: پروردگارا! هیچ یک از کافران را بر روی زمین باقی مگذار"
        },
        {
            "chapter": 71,
            "verse": 27,
            "text": "که اگر آنان را باقی گذاری، بندگانت را گمراه می کنند و جز نسلی بدکار و ناسپاس زاد و ولد نمی کنند"
        },
        {
            "chapter": 71,
            "verse": 28,
            "text": "پروردگارا! مرا و پدر و مادرم را و هر کس که با ایمان به خانه ام درآید و همه مردان و زنان با ایمان را بیامرز، و ستمکاران را جز هلاکت میفزای"
        },
        {
            "chapter": 72,
            "verse": 1,
            "text": "بگو: به من وحی شده که گروهی از جنّ [به قرآن] گوش دادند و گفتند: همانا ما قرآن شگفت آوری شنیدیم،"
        },
        {
            "chapter": 72,
            "verse": 2,
            "text": "که به سوی راه راست هدایت می کند، پس به آن ایمان آوردیم و هرگز احدی را شریک پروردگارمان قرار نخواهیم داد،"
        },
        {
            "chapter": 72,
            "verse": 3,
            "text": "و [این حقایق را اعتراف و اقرار می کنیم:] اینکه برتر و بلند است عظمت پروردگارمان، و او هرگز برای خود همسری و فرزندی نگرفته است،"
        },
        {
            "chapter": 72,
            "verse": 4,
            "text": "و اینکه سبک مغز و نادان ما همواره درباره خدا سخنی دور از حق می گفت [که او دارای همسر و فرزند است]"
        },
        {
            "chapter": 72,
            "verse": 5,
            "text": "و اینکه گمان می کردیم، هرگز انس و جن بر خدا دروغ نمی بندند،"
        },
        {
            "chapter": 72,
            "verse": 6,
            "text": "و اینکه مردانی از آدمیان به مردانی از جن پناه می بردند، پس [مردان جن] بر طغیان و تباهی آنان افزودند،"
        },
        {
            "chapter": 72,
            "verse": 7,
            "text": "و مردانی از انس پنداشتند چنان که شما [جنیان] پنداشتید که خدا هرگز کسی را [به نبوّت] برنمی انگیزد"
        },
        {
            "chapter": 72,
            "verse": 8,
            "text": "و اینکه [برای کسب خبر] به آسمان نزدیک شدیم، پس آن را پر از نگهبانان نیرومند و تیرهای شهاب یافتیم،"
        },
        {
            "chapter": 72,
            "verse": 9,
            "text": "و اینکه ما در آسمان برای شنیدن [خبرهای ملکوتی و سخنان فرشتگان] در نشست گاه هایی می نشستیم، ولی اکنون هر که بخواهد استراق سمع کند، شهابی را در کمین خود می یابد"
        },
        {
            "chapter": 72,
            "verse": 10,
            "text": "و اینکه ما نمی دانیم آیا درباره کسانی که در زمین هستند گزند و شری خواسته شده یا پروردگارشان برای آنان هدایت خواسته است؟"
        },
        {
            "chapter": 72,
            "verse": 11,
            "text": "واینکه از ما برخی شایسته وبرخی غیر شایسته اند، [و] ما بر مذاهب گوناگون ومتفاوتی هستیم،"
        },
        {
            "chapter": 72,
            "verse": 12,
            "text": "و اینکه ما یقین داریم که هرگز نمی توانیم خدا را در زمین عاجز و درمانده کنیم و هرگز نمی توانیم [با گریختن و فرار] از دسترس قدرت او بیرون رویم،"
        },
        {
            "chapter": 72,
            "verse": 13,
            "text": "و اینکه چون هدایت قرآن را شنیدیم به آن ایمان آوردیم؛ زیرا کسی که به پروردگارش ایمان آورد نه از کاسته شدن ثواب می ترسد و نه از اینکه عذاب و سختی و مشقت و رنج او را احاطه کند،"
        },
        {
            "chapter": 72,
            "verse": 14,
            "text": "و اینکه گروهی از ما تسلیم [فرمان ها و احکام] خدایند، و برخی منحرف اند، پس کسانی که تسلیم شدند در صدد یافتن حقیقت و راه مستقیم اند،"
        },
        {
            "chapter": 72,
            "verse": 15,
            "text": "ولی منحرفان هیزم دوزخ اند،"
        },
        {
            "chapter": 72,
            "verse": 16,
            "text": "و اگر [انس و جن] بر طریقه حق پایداری کنند حتماً آنان را از آب فراوانی سیراب خواهیم کرد،"
        },
        {
            "chapter": 72,
            "verse": 17,
            "text": "تا آنان را در زمینه فراوانی نعمت بیازماییم و کسی که از یاد پروردگارش روی برگرداند، او را در عذابی بسیار سخت و روز افزون درخواهد آورد،"
        },
        {
            "chapter": 72,
            "verse": 18,
            "text": "و مساجد ویژه خداست، پس هیچ کس را با خدا مپرستید،"
        },
        {
            "chapter": 72,
            "verse": 19,
            "text": "و اینکه هنگامی که بنده خدا [محمّد] برمی خاست تا خدا را عبادت کند [از جنیان به اندازه ای به سویش هجوم می بردند که] نزدیک بود جمعیت انبوه و متراکمی بر سر او بریزد،"
        },
        {
            "chapter": 72,
            "verse": 20,
            "text": "بگو: من فقط پروردگارم را می پرستم، و هیچ کس را شریک او قرار نمی دهم"
        },
        {
            "chapter": 72,
            "verse": 21,
            "text": "بگو: من اختیار زیان و هدایتی را برای شما ندارم"
        },
        {
            "chapter": 72,
            "verse": 22,
            "text": "بگو: [اگر از او نافرمانی کنم] هرگز کسی در برابر [عذاب] خدا مرا پناه نمی دهد، و هرگز پناهگاهی غیر او نمی یابم"
        },
        {
            "chapter": 72,
            "verse": 23,
            "text": "[وظیفه من] فقط رساندن [برنامه های سعادت بخش] از سوی خدا و [رساندن] پیام های اوست. و آنان که از خدا و پیامبرش نافرمانی کنند، مسلماً آتش دوزخ برای آنان است و در آن جاودانه و همیشگی اند"
        },
        {
            "chapter": 72,
            "verse": 24,
            "text": "[اینان همواره شما را ضعیف و ناتوان و بی یار می شمارند] تا زمانی که آنچه را [از عذاب] وعده داده می شوند ببینند، پس به زودی آگاه می شوند چه کسی یاورش ناتوان تر و نفراتش کمتر است؟"
        },
        {
            "chapter": 72,
            "verse": 25,
            "text": "بگو: نمی دانم آیا آنچه را وعده داده می شوید نزدیک است یا پروردگارم برای آن زمانی طولانی قرار خواهد داد؟"
        },
        {
            "chapter": 72,
            "verse": 26,
            "text": "[او] دانای غیب است و هیچ کس را بر غیب خود آگاه نمی کند؛"
        },
        {
            "chapter": 72,
            "verse": 27,
            "text": "مگر پیامبرانی را که [برای آگاه شدن از غیب] برگزیده است، پس نگهبانانی [برای محافظت از آنان] از پیش رو و پشت سرشان می گمارد"
        },
        {
            "chapter": 72,
            "verse": 28,
            "text": "تا مشخص کند که پیام های پروردگارشان را [به طور کامل به مردم] رسانده اند و او به آنچه نزد آنان است احاطه دارد، و همه چیز را از جهت عدد، شماره و احصا کرده است"
        },
        {
            "chapter": 73,
            "verse": 1,
            "text": "ای جامه بر خود پیچیده"
        },
        {
            "chapter": 73,
            "verse": 2,
            "text": "شب را جز اندکی [که ویژه استراحت است، برای عبادت] برخیز؛"
        },
        {
            "chapter": 73,
            "verse": 3,
            "text": "نصف [همه ساعات] شب [را به عبادت اختصاص ده] یا اندکی ازنصف بکاه،"
        },
        {
            "chapter": 73,
            "verse": 4,
            "text": "یا [مقداری] بر نصف بیفزا، و قرآن را شمرده و روشن و با تأمل و دقت بخوان"
        },
        {
            "chapter": 73,
            "verse": 5,
            "text": "به یقین ما به زودی گفتاری سنگین [چون آیات قرآن] به تو القا خواهیمکرد"
        },
        {
            "chapter": 73,
            "verse": 6,
            "text": "بی تردید عبادت [ی که در دل] شب [انجام می گیرد] محکم تر و پایدارتر و گفتار در آن استوارتر و درست تر است"
        },
        {
            "chapter": 73,
            "verse": 7,
            "text": "تو را در روز [برای مشاغل فراوان معنوی و هدایت مردم و حل مشکلات نیازمندان،] رفت و آمدی طولانی است [پس ساعات شب برای عبادت فرصتی بهتر است]"
        },
        {
            "chapter": 73,
            "verse": 8,
            "text": "نام پروردگارت را [به زبان حال و قال] یاد کن [و از غیر او قطع امید نما] و فقط دل بر او بند"
        },
        {
            "chapter": 73,
            "verse": 9,
            "text": "[همان که] پروردگار مشرق و مغرب [است]، هیچ معبودی جز او نیست، پس او را وکیل و کارساز خود انتخاب کن،"
        },
        {
            "chapter": 73,
            "verse": 10,
            "text": "و بر گفتار [و آزار] مشرکان شکیبا باش و از آنان به شیوه ای پسندیده دوری کن،"
        },
        {
            "chapter": 73,
            "verse": 11,
            "text": "و مرا با تکذیب کنندگان توانگر و نازپرورده واگذار و آنان را اندکی مهلت ده،"
        },
        {
            "chapter": 73,
            "verse": 12,
            "text": "که حتماً [برای آنان] نزد ما [به کیفر اعمالشان] زنجیرهایی گران و آتشی به شدت شعلهور است،"
        },
        {
            "chapter": 73,
            "verse": 13,
            "text": "و غذایی گلوگیر و عذابی دردناک است،"
        },
        {
            "chapter": 73,
            "verse": 14,
            "text": "در روزی که زمین و کوه ها به لرزه درآیند، و کوه ها به صورت توده ای شن روان گردند"
        },
        {
            "chapter": 73,
            "verse": 15,
            "text": "ما پیامبری که گواه بر [اعمال] شماست، به سویتان فرستادیم، همان گونه که به سوی فرعون، رسولی فرستادیم؛"
        },
        {
            "chapter": 73,
            "verse": 16,
            "text": "پس فرعون از آن رسول نافرمانی کرد، پس او را به عذابی سخت گرفتیم"
        },
        {
            "chapter": 73,
            "verse": 17,
            "text": "اگر امروز کفر بورزید، پس چگونه خود را [از عذاب] روزی که کودکان را پیر می کند، حفظ می نمایید؟"
        },
        {
            "chapter": 73,
            "verse": 18,
            "text": "آسمان به سبب شدت و کوبندگی آن روز، درهم شکافته می شود و قطعاً وعده خدا شدنی است"
        },
        {
            "chapter": 73,
            "verse": 19,
            "text": "بی تردید این [قرآن] مایه تذکر و پند است، پس هر کس بخواهد راهی به سوی پروردگارش [باتکیه براین قرآن] برگزیند"
        },
        {
            "chapter": 73,
            "verse": 20,
            "text": "پروردگارت آگاه است که تو و گروهی از کسانی که با تواند، نزدیک به دو سوم شب و گاهی نیمی از آن و زمانی یک سومش را [برای عبادت و خواندن قرآن] برمی خیزد، و خدا شب و روز را [دقیق و منظم] اندازه گیری می کند، و برای او مشخص است که شما هرگز نمی توانید [به علت کوتاهی و بلندی شب در طول سال، دو سوم و نصف و یک سوم را دقیقاً] اندازه گیری کنید، پس [اندازه گیری دقیق را] بر شما بخشید؛ بنابراین آنچه را از قرآن برای شما میسر است بخوانید. او می داند که به زودی برخی از شما بیمار می شوند، و گروهی برای به دست آوردن رزق و روزی خدا در زمین سفر می کنند، و بعضی در راه خدا می جنگند؛ پس آنچه را از آن میسر است بخوانید و نماز را برپا دارید و زکات بپردازید و وام نیکو به خدا بدهید؛ و آنچه را از عمل خیر برای خود پیش می فرستید، آن را نزد خدا به بهترین صورت و بزرگ ترین پاداش خواهید یافت؛ و از خدا آمرزش بخواهید که خدا بسیار آمرزنده و مهربان است"
        },
        {
            "chapter": 74,
            "verse": 1,
            "text": "ای جامه برخود پوشیده"
        },
        {
            "chapter": 74,
            "verse": 2,
            "text": "برخیز و بیم ده،"
        },
        {
            "chapter": 74,
            "verse": 3,
            "text": "و پروردگارت را بزرگ دار،"
        },
        {
            "chapter": 74,
            "verse": 4,
            "text": "و جامه ات را پاک کن،"
        },
        {
            "chapter": 74,
            "verse": 5,
            "text": "و از پلیدی دور شو"
        },
        {
            "chapter": 74,
            "verse": 6,
            "text": "و [احسانت را بر دیگران] در حالی که [آن را] بزرگ و فراوان بینی، منت مگذار،"
        },
        {
            "chapter": 74,
            "verse": 7,
            "text": "و [بر آزار دشمنان] برای پروردگارت شکیبایی ورز"
        },
        {
            "chapter": 74,
            "verse": 8,
            "text": "پس زمانی که در صور دمیده شود،"
        },
        {
            "chapter": 74,
            "verse": 9,
            "text": "آن روز، روز بسیار سختی است،"
        },
        {
            "chapter": 74,
            "verse": 10,
            "text": "بر کافران آسان نیست،"
        },
        {
            "chapter": 74,
            "verse": 11,
            "text": "مرا با کسی که او را به تنهایی آفریدم واگذار،"
        },
        {
            "chapter": 74,
            "verse": 12,
            "text": "و برایش ثروت گسترده و فراوان قرار دادم،"
        },
        {
            "chapter": 74,
            "verse": 13,
            "text": "و فرزندانی که نزدش حاضرند"
        },
        {
            "chapter": 74,
            "verse": 14,
            "text": "و نعمت ها [ی مادی و وسایل زندگی] را به طور کامل برای او فراهم آوردم،"
        },
        {
            "chapter": 74,
            "verse": 15,
            "text": "باز هم طمع دارد که بیفزایم"
        },
        {
            "chapter": 74,
            "verse": 16,
            "text": "این چنین نیست؛ زیرا او همواره به آیات ما دشمنی می ورزد،"
        },
        {
            "chapter": 74,
            "verse": 17,
            "text": "به زودی او را به بالا رفتن از گردنه عذابی بسیار سخت مجبور می کنم"
        },
        {
            "chapter": 74,
            "verse": 18,
            "text": "او [برای باطل کردن دعوت قرآن] اندیشید و [آن را] سنجید؛"
        },
        {
            "chapter": 74,
            "verse": 19,
            "text": "پس مرگ بر او باد، چگونه سنجید؟"
        },
        {
            "chapter": 74,
            "verse": 20,
            "text": "باز هم مرگ بر او باد، چگونه سنجید؟"
        },
        {
            "chapter": 74,
            "verse": 21,
            "text": "آن گاه نظر کرد،"
        },
        {
            "chapter": 74,
            "verse": 22,
            "text": "سپس چهره درهم کشید و قیافه نفرت آمیز به خود گرفت،"
        },
        {
            "chapter": 74,
            "verse": 23,
            "text": "آن گاه [از قرآن] روی گردانید و تکبّر ورزید؛"
        },
        {
            "chapter": 74,
            "verse": 24,
            "text": "پس گفت: این قرآن جز جادویی که از جادوگران پیشین حکایت شده چیزی نیست،"
        },
        {
            "chapter": 74,
            "verse": 25,
            "text": "این جز سخن بشر نمی باشد"
        },
        {
            "chapter": 74,
            "verse": 26,
            "text": "به زودی او را در سقر درآورم"
        },
        {
            "chapter": 74,
            "verse": 27,
            "text": "و تو چه می دانی سقر چیست؟"
        },
        {
            "chapter": 74,
            "verse": 28,
            "text": "[آتشی است که] نه چیزی را باقی می گذارد و نه رها می کند؛"
        },
        {
            "chapter": 74,
            "verse": 29,
            "text": "پوست بدن را [همه جانبه] دگرگون می کند؛"
        },
        {
            "chapter": 74,
            "verse": 30,
            "text": "بر آن نوزده نفر [موکّل] گمارده اند"
        },
        {
            "chapter": 74,
            "verse": 31,
            "text": "و ما موکّلان آتش را جز فرشتگان قرار نداده ایم، و شماره آنان را جز آزمایشی برای کافران مقرّر نکرده ایم تا اهل کتاب [به خاطر هماهنگی قرآن با کتابشان] یقین پیدا کنند و بر ایمان مؤمنان بیفزاید، و اهل کتاب و مؤمنان [در حقّانیّت قرآن] تردید نکنند، و تا بیماردلان و کافران بگویند: خدا از توصیف گماشتگان آتش به این [نوزده نفر] چه هدفی دارد؟ این گونه خدا هر که را بخواهد [پس از بیان حقیقت] گمراه می کند و هر که را بخواهد هدایت می نماید، و سپاهیان پروردگارت را جز خود او کسی نمی داند، و این قرآن فقط مایه تذکر و پند برای بشر است"
        },
        {
            "chapter": 74,
            "verse": 32,
            "text": "این چنین نیست [که کافران می پندارند که این حقایق افسانه است،] سوگند به ماه"
        },
        {
            "chapter": 74,
            "verse": 33,
            "text": "[و] سوگند به شب هنگامی که پشت می کند"
        },
        {
            "chapter": 74,
            "verse": 34,
            "text": "و سوگند به صبح زمانی که از پرده سیاه شب درآید و رخ نماید"
        },
        {
            "chapter": 74,
            "verse": 35,
            "text": "که بی تردید این [قرآن] از بزرگ ترین پدیده هاست؛"
        },
        {
            "chapter": 74,
            "verse": 36,
            "text": "هشدار دهنده به بشر است،"
        },
        {
            "chapter": 74,
            "verse": 37,
            "text": "برای هر کس از شما که بخواهد [به وسیله ایمان، طاعت و انجام کار خیر] پیشی جوید یا [به سبب کفر، طغیان و گناه] پس ماند؛"
        },
        {
            "chapter": 74,
            "verse": 38,
            "text": "هر کسی در گرو دست آورده های خویش است،"
        },
        {
            "chapter": 74,
            "verse": 39,
            "text": "مگر سعادتمندان"
        },
        {
            "chapter": 74,
            "verse": 40,
            "text": "که در بهشت ها از یکدیگر می پرسند"
        },
        {
            "chapter": 74,
            "verse": 41,
            "text": "از روز و حال گنهکاران،"
        },
        {
            "chapter": 74,
            "verse": 42,
            "text": "[به آنان رو کرده] می گویند: چه چیز شما را به دوزخ وارد کرد؟"
        },
        {
            "chapter": 74,
            "verse": 43,
            "text": "می گویند: ما از نمازگزاران نبودیم"
        },
        {
            "chapter": 74,
            "verse": 44,
            "text": "و به تهیدستان و نیازمندان طعام نمی دادیم"
        },
        {
            "chapter": 74,
            "verse": 45,
            "text": "و با فرورفتگان [در گفتار و کردار باطل] فرومی رفتیم،"
        },
        {
            "chapter": 74,
            "verse": 46,
            "text": "و همواره روز جزا را انکار می کردیم"
        },
        {
            "chapter": 74,
            "verse": 47,
            "text": "تا آنکه مرگ ما فرا رسید"
        },
        {
            "chapter": 74,
            "verse": 48,
            "text": "پس آنان را شفاعت شفیعان سودی نمی دهد؛"
        },
        {
            "chapter": 74,
            "verse": 49,
            "text": "آنان را چه شده که از تذکر و هشدار روی گردانند؟"
        },
        {
            "chapter": 74,
            "verse": 50,
            "text": "گویی گورخرانی وحشی و رمیده اند"
        },
        {
            "chapter": 74,
            "verse": 51,
            "text": "که از [چنگال] شیری گریخته اند؛"
        },
        {
            "chapter": 74,
            "verse": 52,
            "text": "بلکه هر کدام از آنان توقع دارد نامه هایی سرگشاده [از سوی خدا] دریافت دارد"
        },
        {
            "chapter": 74,
            "verse": 53,
            "text": "این چنین نیست [که علت فرارشان از دین برای دریافت نکردن نامه باشد] بلکه [فرارشان برای این است که] از آخرت نمی ترسند؛"
        },
        {
            "chapter": 74,
            "verse": 54,
            "text": "این چنین نیست [که نامه سرگشاده ای از سوی ما به آنان رسد]، بلکه بی تردید این قرآن تذکر و هشداری است [که برای جهانیان کافی است]"
        },
        {
            "chapter": 74,
            "verse": 55,
            "text": "پس هرکه بخواهد از آن پند گیرد،"
        },
        {
            "chapter": 74,
            "verse": 56,
            "text": "و از آن پند نمی گیرند مگر آنکه خدا بخواهد، او سزاوار است که از وی پروا کنند، و سزاوار است که به آمرزشش امید بندند"
        },
        {
            "chapter": 75,
            "verse": 1,
            "text": "به روز قیامت سوگند می خورم،"
        },
        {
            "chapter": 75,
            "verse": 2,
            "text": "و به نفس سرزنش گر قسم می خورم"
        },
        {
            "chapter": 75,
            "verse": 3,
            "text": "آیا انسان گمان می کند که ما هرگز استخوان هایش را جمع نخواهیم کرد؟"
        },
        {
            "chapter": 75,
            "verse": 4,
            "text": "چرا در حالی که تواناییم که [خطوط] سر انگشتانش را درست و نیکو بازسازی کنیم،"
        },
        {
            "chapter": 75,
            "verse": 5,
            "text": "[نه اینکه به گمان او قیامتی در کار نباشد] بلکه انسان می خواهد [با دست و پا زدن در شک و تردید] فرارویش را [از اعتقاد به قیامت که بازدارنده ای قوی است] باز کند [تا برای ارتکاب هر گناهی آزاد باشد]"
        },
        {
            "chapter": 75,
            "verse": 6,
            "text": "[با حالتی آمیخته با تردید] می پرسد: روز قیامت چه وقت است؟"
        },
        {
            "chapter": 75,
            "verse": 7,
            "text": "پس هنگامی [است] که چشم [از سختی و هولناکی آن] خیره شود،"
        },
        {
            "chapter": 75,
            "verse": 8,
            "text": "و ماه تاریک و بی نور گردد،"
        },
        {
            "chapter": 75,
            "verse": 9,
            "text": "و خورشید و ماه به هم جمع شوند"
        },
        {
            "chapter": 75,
            "verse": 10,
            "text": "آن روز انسان گوید: گریزگاه کجاست؟"
        },
        {
            "chapter": 75,
            "verse": 11,
            "text": "این چنین نیست، هرگز پناهگاهی وجود ندارد"
        },
        {
            "chapter": 75,
            "verse": 12,
            "text": "آن روزقرارگاه [نهایی] فقط به سوی پروردگار توست"
        },
        {
            "chapter": 75,
            "verse": 13,
            "text": "آن روز است که انسان را به اعمالی که از دیرباز یا پس از آن انجام داده، آگاه می کنند"
        },
        {
            "chapter": 75,
            "verse": 14,
            "text": "بلکه انسان خود به وضع خویش بیناست"
        },
        {
            "chapter": 75,
            "verse": 15,
            "text": "و هر چند [برای توجیه گناهانش] بهانه ها بتراشد"
        },
        {
            "chapter": 75,
            "verse": 16,
            "text": "[پیش از پایان یافتن وحی به وسیله جبرئیل] زبانت را به حرکت در نیاور تا در خواندن آن شتاب ورزی"
        },
        {
            "chapter": 75,
            "verse": 17,
            "text": "بی تردید گردآوردن و [به هم پیوند دادن آیات که بر تو وحی می شود و چگونگی] قرائتش بر عهده ماست،"
        },
        {
            "chapter": 75,
            "verse": 18,
            "text": "پس هنگامی که آن را [به طور کامل] خواندیم، [به همان صورت] خواندنش را دنبال کن"
        },
        {
            "chapter": 75,
            "verse": 19,
            "text": "سپس توضیح و بیانش نیز بر عهده ماست"
        },
        {
            "chapter": 75,
            "verse": 20,
            "text": "[اینکه می پندارید قیامتی در کار نیست] این چنین نیست، بلکه شما عاشق ایندنیای زودگذر هستید،"
        },
        {
            "chapter": 75,
            "verse": 21,
            "text": "و همواره آخرت را [برای این عشق بی پایه] رها می کنید"
        },
        {
            "chapter": 75,
            "verse": 22,
            "text": "در آن روز چهره هایی شاداب است؛"
        },
        {
            "chapter": 75,
            "verse": 23,
            "text": "[با دیده دل] به پروردگارش نظر می کند"
        },
        {
            "chapter": 75,
            "verse": 24,
            "text": "و چهره هایی عبوس و درهم کشیده است؛"
        },
        {
            "chapter": 75,
            "verse": 25,
            "text": "چون یقین دارند که در معرض عذابی کمرشکن قرار خواهند گرفت"
        },
        {
            "chapter": 75,
            "verse": 26,
            "text": "این چنین نیست [که می پندارد]، هنگامی که جان به گلوگاه رسد،"
        },
        {
            "chapter": 75,
            "verse": 27,
            "text": "و [کسان بیمار] گویند: درمان کننده این بیمار کیست؟"
        },
        {
            "chapter": 75,
            "verse": 28,
            "text": "و [بیمار] یقین می کند [که با رسیدن جان به گلوگاه] زمان جدایی [از دنیا، ثروت، زن و فرزند] فرا رسیده است"
        },
        {
            "chapter": 75,
            "verse": 29,
            "text": "و [از سختی جان کندن] ساق به ساق به هم پیچد؛"
        },
        {
            "chapter": 75,
            "verse": 30,
            "text": "آن روز، روز سوق و مسیر به سوی پروردگار توست"
        },
        {
            "chapter": 75,
            "verse": 31,
            "text": "[در آن حال فرشتگان می گویند: این به کام مرگ افتاده] نه [دعوت پیامبر را] باور کرد، و نه نماز خواند؛"
        },
        {
            "chapter": 75,
            "verse": 32,
            "text": "بلکه [در میان اجتماعات] تکذیب کرد و روی گرداند؛"
        },
        {
            "chapter": 75,
            "verse": 33,
            "text": "سپس متکبرانه و خرامان به سوی کسانش رفت"
        },
        {
            "chapter": 75,
            "verse": 34,
            "text": "[و گویند: با این وضعی که داری، عذاب دوزخ] برای تو شایسته تر است، شایسته تر"
        },
        {
            "chapter": 75,
            "verse": 35,
            "text": "باز هم شایسته تر است شایسته تر"
        },
        {
            "chapter": 75,
            "verse": 36,
            "text": "آیا انسان گمان می کند بیهوده و مهمل [و بدون تکلیف و مسؤولیت] رها می شود؟"
        },
        {
            "chapter": 75,
            "verse": 37,
            "text": "آیا نطفه ای از منی که در رحم ریخته می شود نبود؟"
        },
        {
            "chapter": 75,
            "verse": 38,
            "text": "سپس علقه شد و خدا او را آفرید و اندامش را درست و نیکو ساخت،"
        },
        {
            "chapter": 75,
            "verse": 39,
            "text": "و از او دو زوج به وجود آورد یکی نر و دیگر ماده،"
        },
        {
            "chapter": 75,
            "verse": 40,
            "text": "آیا چنین نیرومند آگاهی توانا نیست که مردگان را زنده کند؟"
        },
        {
            "chapter": 76,
            "verse": 1,
            "text": "آیا بر انسان زمانی از روزگار گذشت که چیزی در خور ذکر نبود؟"
        },
        {
            "chapter": 76,
            "verse": 2,
            "text": "ما انسان را از نطفه آمیخته و مختلطی [از مواد و عناصر] آفریدیم و او را از حالتی به حالتی و شکلی به شکلی [از نطفه به علقه، از علقه به مضغه، از مضغه به استخوان تا طفلی کامل] درآوردیم، پس او را شنوا و بینا قرار دادیم"
        },
        {
            "chapter": 76,
            "verse": 3,
            "text": "ما راه را به او نشان دادیم یا سپاس گزار خواهد بود یا ناسپاس"
        },
        {
            "chapter": 76,
            "verse": 4,
            "text": "ما برای کافران زنجیرها و بندها و آتش فروزان آماده کرده ایم"
        },
        {
            "chapter": 76,
            "verse": 5,
            "text": "همانا نیکان همواره از جامی می نوشند که نوشیدنی اش آمیخته به کافور [آن ماده سرد، سپید و معطر] است"
        },
        {
            "chapter": 76,
            "verse": 6,
            "text": "آن جام از چشمه ای است که همواره بندگان خدا از آن می نوشند و آن را به دلخواهشان هرگونه که بخواهند جاری می نمایند"
        },
        {
            "chapter": 76,
            "verse": 7,
            "text": "[همانان که] همواره نذرشان را وفا می کنند، و از روزی که آسیب و گزندش گسترده است، می ترسند،"
        },
        {
            "chapter": 76,
            "verse": 8,
            "text": "و غذا را در عین دوست داشتنش، به مسکین و یتیم و اسیر انفاق می کنند"
        },
        {
            "chapter": 76,
            "verse": 9,
            "text": "[و می گویند:] ما شما را فقط برای خشنودی خدا اطعام می کنیم و انتظار هیچ پاداش و سپاسی را از شما نداریم"
        },
        {
            "chapter": 76,
            "verse": 10,
            "text": "ما از پروردگارمان در روزی که روز عبوس و بسیار هولناکی است می ترسیم"
        },
        {
            "chapter": 76,
            "verse": 11,
            "text": "پس خدا نگه دار آنان از آسیب و گزند آن روز است و شادابی و شادمانی به آنان عطا می کند"
        },
        {
            "chapter": 76,
            "verse": 12,
            "text": "و آنان را برای اینکه [در برابر تکالیف دینی و حوادث روزگار] شکیبایی ورزیدند، بهشتی [عنبرسرشت] و لباسی ابریشمین پاداش می دهد"
        },
        {
            "chapter": 76,
            "verse": 13,
            "text": "در آنجا بر تخت ها تکیه می زنند، در حالی که آفتابی [که از گرمایش ناراحت شوند] و سرمایی [که از سختی اش به زحمت افتند] نمی بینند،"
        },
        {
            "chapter": 76,
            "verse": 14,
            "text": "و سایه های درختان به آنان نزدیک و میوه هایش به آسانی در دسترس است،"
        },
        {
            "chapter": 76,
            "verse": 15,
            "text": "و ظرف هایی از نقره فام، و قدح هایی بلورین [که پر از غذا و نوشیدنی است] پیرامون آنان می گردانند؛"
        },
        {
            "chapter": 76,
            "verse": 16,
            "text": "جام هایی از نقره که آنها را به اندازه مناسب اندازه گیری کرده اند،"
        },
        {
            "chapter": 76,
            "verse": 17,
            "text": "و در آنجا جامی که نوشیدنی اش آمیخته به زنجبیل است، به آنان می نوشانند،"
        },
        {
            "chapter": 76,
            "verse": 18,
            "text": "از چشمه ای در آنجا که «سلسبیل» نامیده شود،"
        },
        {
            "chapter": 76,
            "verse": 19,
            "text": "و پیرامونشان نوجوانانی جاودانی [برای پذیرایی از آنان] می گردند، که چون آنان را ببینی پنداری مرواریدی پراکنده اند،"
        },
        {
            "chapter": 76,
            "verse": 20,
            "text": "و چون آنجا را ببینی، نعمتی فراوان و کشوری بزرگ بینی،"
        },
        {
            "chapter": 76,
            "verse": 21,
            "text": "بر اندامشان جامه هایی از حریر نازک و سبز رنگ و دیبای ستبر است و با دستبندهایی از نقره آراسته شده اند، و پروردگارشان باده طهور به آنان می نوشاند"
        },
        {
            "chapter": 76,
            "verse": 22,
            "text": "[به آنان گوید:] یقیناً این [نعمت ها] پاداش شماست و تلاشتان مقبول افتاده است؛"
        },
        {
            "chapter": 76,
            "verse": 23,
            "text": "به راستی ما قرآن را به تدریج بر تو نازل کردیم؛"
        },
        {
            "chapter": 76,
            "verse": 24,
            "text": "پس در برابر فرمان پروردگارت شکیبا باش، و از هیچ گنهکار یا کافری از آنان اطاعت مکن،"
        },
        {
            "chapter": 76,
            "verse": 25,
            "text": "و صبح و شام نام پروردگارت را یاد کن"
        },
        {
            "chapter": 76,
            "verse": 26,
            "text": "و پاره ای از شب را سر به سجده گذار، و او را در شب طولانی تسبیح گوی"
        },
        {
            "chapter": 76,
            "verse": 27,
            "text": "بی تردید اینان [که گنهکار و ناسپاس اند] دنیای زودگذر را دوست دارند [و فقط برای به دست آوردن آن می کوشند] و روز هولناک و سختی را که پیش رو دارند وامی گذارند"
        },
        {
            "chapter": 76,
            "verse": 28,
            "text": "ما آنان را آفریدیم و مفاصلشان را [با رشته های اعصاب و عضلات] محکم و استوار کردیم، و هرگاه بخواهیم [آنان را نابود می کنیم و] امثال و نظایرشان را [که مطیع و فرمانبردارند] به جای آنان قرار می دهیم"
        },
        {
            "chapter": 76,
            "verse": 29,
            "text": "همانا این [آیات قرآن] تذکر و هشداری است؛ پس هر کس بخواهد راهی به سوی پروردگارش [با تکیه بر این آیات] برگزیند،"
        },
        {
            "chapter": 76,
            "verse": 30,
            "text": "و تا خدا نخواهد، نخواهید خواست؛ یقیناً خدا همواره دانا و حکیم است"
        },
        {
            "chapter": 76,
            "verse": 31,
            "text": "هر کس را بخواهد در رحمتش درآورد و برای ستمکاران عذابی دردناک آماده کرده است"
        },
        {
            "chapter": 77,
            "verse": 1,
            "text": "سوگند به آن فرشتگانی که پی در پی فرستاده می شوند،"
        },
        {
            "chapter": 77,
            "verse": 2,
            "text": "و سوگند به آن فرشتگانی که [برای آوردن وحی در سرعت حرکت] چون تندبادند"
        },
        {
            "chapter": 77,
            "verse": 3,
            "text": "و سوگند به آن فرشتگانی که گشاینده صحیفه های وحی اند،"
        },
        {
            "chapter": 77,
            "verse": 4,
            "text": "و سوگند به آن فرشتگانی که جدا کننده حق از باطل اند،"
        },
        {
            "chapter": 77,
            "verse": 5,
            "text": "و سوگند به آن فرشتگانی که القاکننده آیات آسمانی به پیامبران [اند،]"
        },
        {
            "chapter": 77,
            "verse": 6,
            "text": "تا حجت [باشد برای اهل ایمان] و بیم و هشدار باشد [برای کافران]"
        },
        {
            "chapter": 77,
            "verse": 7,
            "text": "[به همه این حقایق سوگند] که آنچه [به عنوان روز قیامت] وعده داده می شوید بی تردید واقع شدنی است"
        },
        {
            "chapter": 77,
            "verse": 8,
            "text": "در آن زمان که ستارگان محو و تاریک شوند،"
        },
        {
            "chapter": 77,
            "verse": 9,
            "text": "و آن زمانی که آسمان بشکافد"
        },
        {
            "chapter": 77,
            "verse": 10,
            "text": "و آن زمان که کوه ها از بیخ و بن کنده شوند"
        },
        {
            "chapter": 77,
            "verse": 11,
            "text": "و آن زمان که وقت حضور پیامبران [برای گواهی بر امت ها] معین شود"
        },
        {
            "chapter": 77,
            "verse": 12,
            "text": "این امور برای چه روزی به تأخیر افتاده؟"
        },
        {
            "chapter": 77,
            "verse": 13,
            "text": "برای روز داوری"
        },
        {
            "chapter": 77,
            "verse": 14,
            "text": "و تو چه می دانی روز داوری چیست؟"
        },
        {
            "chapter": 77,
            "verse": 15,
            "text": "وای در آن روز بر تکذیب کنندگان؛"
        },
        {
            "chapter": 77,
            "verse": 16,
            "text": "آیا پیشینیان را [به سبب تکذیبشان] هلاک نکردیم؟"
        },
        {
            "chapter": 77,
            "verse": 17,
            "text": "سپس به دنبال آنان دیگران را هم [به سبب تکذیبشان] هلاک می کنیم"
        },
        {
            "chapter": 77,
            "verse": 18,
            "text": "با گنهکاران این گونه رفتار می کنیم"
        },
        {
            "chapter": 77,
            "verse": 19,
            "text": "وای در آن روز بر تکذیب کنندگان"
        },
        {
            "chapter": 77,
            "verse": 20,
            "text": "آیا شما را از آبی پست و بی مقدار نیافریدیم؟"
        },
        {
            "chapter": 77,
            "verse": 21,
            "text": "پس آن را در جایگاهی استوار قرار دادیم"
        },
        {
            "chapter": 77,
            "verse": 22,
            "text": "تا زمانی معین؛"
        },
        {
            "chapter": 77,
            "verse": 23,
            "text": "پس توانا بودیم و چه نیکو تواناییم"
        },
        {
            "chapter": 77,
            "verse": 24,
            "text": "وای در آن روز بر تکذیب کنندگان"
        },
        {
            "chapter": 77,
            "verse": 25,
            "text": "آیا زمین را فراهم آورنده [انسان ها] قرار ندادیم؟"
        },
        {
            "chapter": 77,
            "verse": 26,
            "text": "هم در حال حیاتشان و هم زمان مرگشان"
        },
        {
            "chapter": 77,
            "verse": 27,
            "text": "و کوه های استوار و بلند در آن قرار دادیم و شما را آبی گوارا نوشاندیم"
        },
        {
            "chapter": 77,
            "verse": 28,
            "text": "وای در آن روز بر تکذیب کنندگان"
        },
        {
            "chapter": 77,
            "verse": 29,
            "text": "[آن روز به آنان گویند:] به سوی آتشی که همواره آن را تکذیب می کردید، بروید؛"
        },
        {
            "chapter": 77,
            "verse": 30,
            "text": "و [نیز] به سوی سایه ای [از دود متراکم و آتش زا] که دارای سه شاخه است، بروید"
        },
        {
            "chapter": 77,
            "verse": 31,
            "text": "[سایه ای که] نه مانع از حرارت است، و نه از شعله های آتش جلوگیری می کند"
        },
        {
            "chapter": 77,
            "verse": 32,
            "text": "آن آتش، شراره هایی چون ساختمان بلند پرتاب می کند"
        },
        {
            "chapter": 77,
            "verse": 33,
            "text": "گویی آن شراره ها هم چون شتران زرد رنگ هستند"
        },
        {
            "chapter": 77,
            "verse": 34,
            "text": "وای در آن روز بر تکذیب کنندگان"
        },
        {
            "chapter": 77,
            "verse": 35,
            "text": "این روزی است که [انسان ها چون موقعیتی نمی بینند برای دفاع از خود] سخن نمی گویند،"
        },
        {
            "chapter": 77,
            "verse": 36,
            "text": "و به آنان اجازه داده نمی شود که عذرخواهی کنند"
        },
        {
            "chapter": 77,
            "verse": 37,
            "text": "وای در آن روز بر تکذیب کنندگان"
        },
        {
            "chapter": 77,
            "verse": 38,
            "text": "امروز همان روز داوری است که شما و پیشینیان را در آن جمع کرده ایم"
        },
        {
            "chapter": 77,
            "verse": 39,
            "text": "پس اگر [برای فرار از عذاب] چاره و تدبیری دارید، آن را به کار گیرید"
        },
        {
            "chapter": 77,
            "verse": 40,
            "text": "وای در آن روز بر تکذیب کنندگان"
        },
        {
            "chapter": 77,
            "verse": 41,
            "text": "به یقین پرهیزکاران در زیر سایه ها و کنار چشمه سارهایند،"
        },
        {
            "chapter": 77,
            "verse": 42,
            "text": "و نزد میوه هایی از آنچه همواره بخواهند"
        },
        {
            "chapter": 77,
            "verse": 43,
            "text": "[به آنان گویند:] به پاداش اعمالی که همواره انجام می دادید، بخورید و بیاشامید گوارایتان باد"
        },
        {
            "chapter": 77,
            "verse": 44,
            "text": "ما نیکوکاران را این گونه پاداش می دهیم"
        },
        {
            "chapter": 77,
            "verse": 45,
            "text": "وای در آن روز بر تکذیب کنندگان"
        },
        {
            "chapter": 77,
            "verse": 46,
            "text": "[شما ای کافران و مشرکان! در این دنیا] بخورید و اندک زمانی برخوردار شوید که شما گنهکارید [و بی تردید به کیفر اعمالتان گرفتار خواهید شد]"
        },
        {
            "chapter": 77,
            "verse": 47,
            "text": "وای در آن روز بر تکذیب کنندگان"
        },
        {
            "chapter": 77,
            "verse": 48,
            "text": "و هنگامی که به آنان گویند: [در برابر خدا] رکوع کنید، رکوع نمی کنند"
        },
        {
            "chapter": 77,
            "verse": 49,
            "text": "وای در آن روز بر تکذیب کنندگان"
        },
        {
            "chapter": 77,
            "verse": 50,
            "text": "[اگر به قرآن ایمان نیاورند] پس به کدام سخن بعد از آن ایمان می آورند؟"
        }
    ]
}
{
    "juzs": [
        {
            "chapter": 23,
            "verse": 1,
            "text": "بی تردید مؤمنان رستگار شدند"
        },
        {
            "chapter": 23,
            "verse": 2,
            "text": "آنان که در نمازشان [به ظاهر] فروتن [و به باطن با حضور قلب] اند"
        },
        {
            "chapter": 23,
            "verse": 3,
            "text": "و آنان که از [هر گفتار و کردارِ] بیهوده و بی فایده روی گردانند،"
        },
        {
            "chapter": 23,
            "verse": 4,
            "text": "و آنان که پرداخت کننده زکات اند،"
        },
        {
            "chapter": 23,
            "verse": 5,
            "text": "و آنان که نگه دارنده دامنشان [از شهوت های حرام] اند،"
        },
        {
            "chapter": 23,
            "verse": 6,
            "text": "مگر در [کام جویی از] همسران یا کنیزانشان، که آنان [در این زمینه] مورد سرزنش نیستند"
        },
        {
            "chapter": 23,
            "verse": 7,
            "text": "پس کسانی [که در بهره گیری جنسی، راهی] غیر از این جویند، تجاوزکار [از حدود حق] هستند"
        },
        {
            "chapter": 23,
            "verse": 8,
            "text": "و آنان که امانت ها و پیمان های خود را رعایت می کنند،"
        },
        {
            "chapter": 23,
            "verse": 9,
            "text": "و آنان که همواره بر [اوقات و شرایط ظاهری و معنوی] نمازهایشان محافظت دارند"
        },
        {
            "chapter": 23,
            "verse": 10,
            "text": "اینانند که وارثان اند،"
        },
        {
            "chapter": 23,
            "verse": 11,
            "text": "وارثانی که [از روی شایستگی] بهشت فردوس را به میراث می برند [و] در آن جاودانه اند"
        },
        {
            "chapter": 23,
            "verse": 12,
            "text": "و یقیناً ما انسان را از [عصاره و] چکیده ای از گِل آفریدیم،"
        },
        {
            "chapter": 23,
            "verse": 13,
            "text": "سپس آن را نطفه ای در قرارگاهی استوار [چون رحم مادر] قرار دادیم"
        },
        {
            "chapter": 23,
            "verse": 14,
            "text": "آن گاه آن نطفه را علقه گرداندیم، پس آن علقه را به صورت پاره گوشتی درآوردیم، پس آن پاره گوشت را استخوان هایی ساختیم و بر استخوان ها گوشت پوشاندیم، سپس او را با آفرینشی دیگر پدید آوردیم؛ پس همیشه سودمند و بابرکت است خدا که نیکوترین آفرینندگان است"
        },
        {
            "chapter": 23,
            "verse": 15,
            "text": "سپس همه شما بعد از این می میرید"
        },
        {
            "chapter": 23,
            "verse": 16,
            "text": "آن گاه شما مسلماً روز قیامت برانگیخته می شوید"
        },
        {
            "chapter": 23,
            "verse": 17,
            "text": "و بی تردید بالای سرتان هفت آسمان [که هر یک بر فراز دیگری است] آفریدیم، و ما از آفریده ها بی خبر نیستیم"
        },
        {
            "chapter": 23,
            "verse": 18,
            "text": "و از آسمان، آبی به اندازه نازل کردیم و آن را در زمین جای دادیم؛ و بی تردید به از بین بردن آن کاملاً توانمندیم"
        },
        {
            "chapter": 23,
            "verse": 19,
            "text": "پس به وسیله آن برای شما باغ هایی از درختان خرما و انگور پدید آوردیم که برای شما در آنها میوه های فراوانی است [که از فروش آنها زندگی خود را اداره می کنید] و [نیز] از آنها می خورید"
        },
        {
            "chapter": 23,
            "verse": 20,
            "text": "و [به وسیله آن] درختی را که از طور سینا بیرون می آید [پدید آوردیم] که برای خورندگان، روغن و نان خورشی می رویاند"
        },
        {
            "chapter": 23,
            "verse": 21,
            "text": "و به یقین برای شما در دام ها عبرتی است، از شیری که در شکم آنهاست به شما می نوشانیم، و در آنها برای شما سودهای فراوانی است، و از [گوشت] آنها [نیز] می خورید"
        },
        {
            "chapter": 23,
            "verse": 22,
            "text": "و بر آنها و بر کشتی ها حمل می شوید؛"
        },
        {
            "chapter": 23,
            "verse": 23,
            "text": "و همانا نوح را به سوی قومش فرستادیم. پس گفت: ای قوم من! خدا را بپرستید که معبودی جز او برای شما نیست، پس آیا [از پرستش معبودان باطل] نمی پرهیزید؟"
        },
        {
            "chapter": 23,
            "verse": 24,
            "text": "پس سران و اشراف قومش که کافر بودند، گفتند: این جز بشری مانند شما نیست که می خواهد بر شما برتری جوید، و اگر خدا می خواست [پیامبری بفرستد] قطعاً فرشتگانی [را به پیامبری] می فرستاد، ما این [سخنانی] را [که نوح می گوید] میان پدران پیشین خود نشنیده ایم"
        },
        {
            "chapter": 23,
            "verse": 25,
            "text": "او نیست جز مردی که [نوعی] دیوانگی در اوست؛ بنابراین نسبت به او تا مدتی منتظر بمانید [که بمیرد یا از دیوانگی رهایی یابد]"
        },
        {
            "chapter": 23,
            "verse": 26,
            "text": "[نوح] گفت: پروردگارا! مرا در برابر تکذیب آنان یاری ده"
        },
        {
            "chapter": 23,
            "verse": 27,
            "text": "پس به او وحی کردیم که زیر نظر ما و پیام ما کشتی بساز و هنگامی که فرمان ما به هلاکت آنان بیاید و آن تنور [از آب] فوران کند از هر گونه ای [از حیوان] دو عدد [یکی نر و دیگری ماده] و نیز خانواده ات را وارد کشتی کن، جز افرادی از آنان که فرمان [عذاب] بر او گذشته [و درباره او قطعی شده] است، و درباره کسانی که [به سبب شرک و کفر] ستم ورزیده اند، با من سخن مگوی، زیرا [همه] آنان بدون تردید غرق شدنی اند"
        },
        {
            "chapter": 23,
            "verse": 28,
            "text": "پس هنگامی که تو و آنان که با تو هستند، بر کشتی سوار شدید، به خاطر این نعمت بگو: همه ستایش ها ویژه خداست که ما را از این گروه ستم پیشه نجات داد"
        },
        {
            "chapter": 23,
            "verse": 29,
            "text": "و بگو: پروردگارا! مرا در جایگاهی پرخیر و برکت فرود آور، که تو بهترین فرودآورندگانی"
        },
        {
            "chapter": 23,
            "verse": 30,
            "text": "همانا در این [سرگذشت] نشانه هایی [از قدرت، رحمت و انتقام خدا] برای عبرت گیرندگان است؛ و یقیناً ما آزمایش کننده بندگانیم"
        },
        {
            "chapter": 23,
            "verse": 31,
            "text": "سپس بعد از آنان قومی دیگر را به وجود آوردیم"
        },
        {
            "chapter": 23,
            "verse": 32,
            "text": "و پیامبری از خودشان در میان آنان فرستادیم که خدا را بپرستید، شما را جز او معبودی نیست، آیا [از پرستش معبودان باطل] نمی پرهیزید؟"
        },
        {
            "chapter": 23,
            "verse": 33,
            "text": "و از سران و اشراف قومش که کافر بودند و دیدار آخرت را تکذیب می کردند، و آنان را در زندگی دنیا از وسایل و ابزار مادی فراوانی برخوردار کرده بودیم، گفتند: این جز بشری مانند شما نیست که از آنچه شما می خورید می خورد، و از آنچه شما می آشامید می آشامد"
        },
        {
            "chapter": 23,
            "verse": 34,
            "text": "و بی تردید اگر بشری مانند خود را اطاعت کنید، یقیناً زیانکارید"
        },
        {
            "chapter": 23,
            "verse": 35,
            "text": "آیا به شما وعده می دهد هنگامی که از دنیا رفتید و خاک و استخوان شدید [زنده از گور] بیرونتان می آورند؟"
        },
        {
            "chapter": 23,
            "verse": 36,
            "text": "[از عقل ما] دور است و بسیار دور است آنچه به شما وعده می دهند،"
        },
        {
            "chapter": 23,
            "verse": 37,
            "text": "جز این زندگی دنیای ما [زندگی دیگری] وجود ندارد، همواره [گروهی] می میریم و [گروهی دیگر] به دنیا می آییم، و ما پس از مرگ برانگیخته نخواهیم شد"
        },
        {
            "chapter": 23,
            "verse": 38,
            "text": "او نیست مگر مردی که بر خدا افترا بسته است؛ و ما باور کننده او نیستیم"
        },
        {
            "chapter": 23,
            "verse": 39,
            "text": "گفت: پروردگارا! مرا در برابر تکذیب آنان یاری ده"
        },
        {
            "chapter": 23,
            "verse": 40,
            "text": "خدا فرمود: همانا پس از اندک زمانی پشیمان می شوند"
        },
        {
            "chapter": 23,
            "verse": 41,
            "text": "پس فریاد مرگبار [عذاب] آنان را بر [پایه وعده به] حقِّ [ما] فرو گرفت، و آنان را چون خاشاک روی سیل قرار دادیم؛ پس قوم ستمکار [از رحمت خدا] دور باد"
        },
        {
            "chapter": 23,
            "verse": 42,
            "text": "سپس بعد از آنان قومی دیگر را به وجود آوردیم"
        },
        {
            "chapter": 23,
            "verse": 43,
            "text": "هیچ امتی از اجلِ [معینِ] خود نه پیش می افتد و نه پس می ماند"
        },
        {
            "chapter": 23,
            "verse": 44,
            "text": "آن گاه پیامبران را پی در پی فرستادیم؛ هر زمان برای امتی پیامبرش می آمد او را تکذیب می کردند، و ما این [امت] ها را به دنبال یکدیگر هلاک می کردیم و آنان را [به صورت] سرگذشت ها [برای عبرت دیگران] قرار دادیم؛ پس ملتی که ایمان نمی آورند از رحمت خدا دور باد"
        },
        {
            "chapter": 23,
            "verse": 45,
            "text": "سپس موسی و برادرش هارون را با معجزات و آیات خود و دلیلی روشن فرستادیم،"
        },
        {
            "chapter": 23,
            "verse": 46,
            "text": "به سوی فرعون و سران و اشراف قومش، پس تکبّر ورزیدند؛ و آنان قومی برتری جو بودند"
        },
        {
            "chapter": 23,
            "verse": 47,
            "text": "و گفتند: آیا به دو بشری که مانند خودمان هستند ایمان بیاوریم در حالی که قوم [و قبیله] آن دو بردگان ما هستند؟"
        },
        {
            "chapter": 23,
            "verse": 48,
            "text": "در نتیجه هر دو را تکذیب کردند و از هلاک شدگان شدند"
        },
        {
            "chapter": 23,
            "verse": 49,
            "text": "همانا ما به موسی کتاب دادیم، تا آنان هدایت شوند"
        },
        {
            "chapter": 23,
            "verse": 50,
            "text": "و پسر مریم و مادرش را نشانه [قدرت و رحمت خود] قرار دادیم و آن دو را در سرزمینی بلند که [دارای] جایگاهی مستقر [و امن] و آبی روان بود، جای دادیم"
        },
        {
            "chapter": 23,
            "verse": 51,
            "text": "ای پیامبران! از خوردنی های پاکیزه بخورید و کار شایسته انجام دهید؛ مسلماً من به آنچه انجام می دهید، دانایم"
        },
        {
            "chapter": 23,
            "verse": 52,
            "text": "و بی تردید این [اسلام] آیینِ [حقیقی] شماست در حالی که آیینی یگانه است، و من پروردگار شمایم؛ بنابراین از من پروا کنید"
        },
        {
            "chapter": 23,
            "verse": 53,
            "text": "پس کار [آیین] خود را میان خویش قطعه قطعه کردند [و گروه گروه شدند]، در حالی که هر گروهی به آن [آیینی] که نزد آنان است خوشحال و شادمانند [که آیینشان بر حق است]"
        },
        {
            "chapter": 23,
            "verse": 54,
            "text": "پس آنان را در غرقاب گمراهی و جهالتشان تا هنگامی [که مرگشان فرا رسد] واگذار"
        },
        {
            "chapter": 23,
            "verse": 55,
            "text": "آیا گمان می کنند افزونی و گسترشی که به سبب مال و اولاد به آنان می دهیم،"
        },
        {
            "chapter": 23,
            "verse": 56,
            "text": "در حقیقت می خواهیم در عطا کردن خیرات به آنان شتاب ورزیم؟ [چنین نیست] بلکه [آنان] درک نمی کنند [که ما می خواهیم با افزونی مال و اولاد، در تفرقه، طغیان، گمراهی و تیره بختی بیشتری فرو روند]"
        },
        {
            "chapter": 23,
            "verse": 57,
            "text": "یقیناً آنان که از بیم پروردگارشان هراسان و نگرانند،"
        },
        {
            "chapter": 23,
            "verse": 58,
            "text": "و آنان که به آیات پروردگارشان ایمان می آورند"
        },
        {
            "chapter": 23,
            "verse": 59,
            "text": "و آنان که به پروردگارشان شرک نمی ورزند"
        },
        {
            "chapter": 23,
            "verse": 60,
            "text": "و آنان که آنچه را [از زکات و دیگر انفاقات در راه خدا] می پردازند، و در حالی که دل هایشان از اینکه به سوی پروردگارشان [برای محاسبه دقیق] باز می گردند، ترسان است"
        },
        {
            "chapter": 23,
            "verse": 61,
            "text": "اینانند که در کارهای خیر می شتابند، و در [انجام دادن] آن [از دیگران] پیشی می گیرند"
        },
        {
            "chapter": 23,
            "verse": 62,
            "text": "و هیچ کس را جز به اندازه گنجایش و توانش تکلیف نمی کنیم، و نزد ما کتابی [چون لوح محفوظ] است که [درباره همه امور آفرینش و نسبت به اعمال بندگان] به درستی و راستی سخن می گوید، و آنان [در پاداش و کیفر] مورد ستم قرار نمی گیرند"
        },
        {
            "chapter": 23,
            "verse": 63,
            "text": "[چنین نیست که کافران تکلیف را بیش از اندازه گنجایش و توان خود حس کنند] بلکه دل هایشان از این [حقیقت] در بی خبری عمیقی است، و برای آنان غیر از این [بی خبری] اعمالی [زشت و ناپسند] است که همواره آنها را انجام می دهند،"
        },
        {
            "chapter": 23,
            "verse": 64,
            "text": "تا زمانی که عیّاشان و مرفّهان آنان را به عذاب بگیریم، ناگهان فریاد و ناله سر دهند و [به آوای بلند] استغاثه کنند. …"
        },
        {
            "chapter": 23,
            "verse": 65,
            "text": "[به آنان گویند:] امروز فریاد و ناله سر ندهید؛ زیرا شما از سوی ما یاری نخواهید شد. …"
        },
        {
            "chapter": 23,
            "verse": 66,
            "text": "همانا آیات من را بر شما می خواندند وشما به پشت سرتان به قهقرا برمی گشتید [تا آن را نشنوید]"
        },
        {
            "chapter": 23,
            "verse": 67,
            "text": "در حالی که به آن تکبّر می ورزیدید [و در بزم] شبانه [خود درباره آن] هذیان می گفتید [و سخنان نامعقول به زبان می آوردید.] …"
        },
        {
            "chapter": 23,
            "verse": 68,
            "text": "آیا در این سخن [که وحی خداست] نیندیشیدند؟ یا مگر [برای اولین بار] کتابی برای آنان آمده است که برای پدران پیشین آنان نیامده بود؟ …"
        },
        {
            "chapter": 23,
            "verse": 69,
            "text": "یا مگر پیامبرشان را [از لحاظ حسب، نسب، درستی، امانت، اخلاق و کرامت] نشناخته اند که منکر او هستند؟ …"
        },
        {
            "chapter": 23,
            "verse": 70,
            "text": "یا می گویند: نوعی دیوانگی در اوست؟ [چنین نیست که این یاوه گویان به هم می بافند] بلکه او حق را برای آنان آورده است، و بیشترشان حق را خوش ندارند،"
        },
        {
            "chapter": 23,
            "verse": 71,
            "text": "و اگر حق از هواهای نفس آنان پیروی می کرد، بی تردید آسمان ها و زمین و هر که در آنهاست از هم می پاشید [و تباه می شد؛ چنین نیست که حق از هواهای نفس آنان پیروی کند] بلکه کتاب [ی را که مایه شرف و سربلندی] آنان [است] به آنان داده ایم، ولی آنان از مایه شرف و سربلندی خود روی گردانند.،"
        },
        {
            "chapter": 23,
            "verse": 72,
            "text": "یا [مگر برای ادای وظیفه ات] مزدی از آنان می خواهی [که پذیرش دعوتت برای آنان سنگین است؟] پس مزد پروردگارت بهتر است، و او بهترین روزی دهندگان است،"
        },
        {
            "chapter": 23,
            "verse": 73,
            "text": "و مسلماً تو آنان را به راهی راست دعوت می کنی،"
        },
        {
            "chapter": 23,
            "verse": 74,
            "text": "و بی تردید کسانی که به آخرت ایمان نمی آورند از [این] راه منحرف اند. …"
        },
        {
            "chapter": 23,
            "verse": 75,
            "text": "و اگر به آنان رحم کنیم و آسیب و گزندی را که دچار آن هستند [از آنان] برطرف سازیم، باز هم سرگردان و متحیر در سرکشی و طغیانشان لجاجت می ورزند"
        },
        {
            "chapter": 23,
            "verse": 76,
            "text": "همانا ما آنان را به بلاها و آسیب ها [ی دنیایی] گرفتیم، ولی نه برای پروردگارشان فروتنی کردند و نه به پیشگاهش زاری می کنند،"
        },
        {
            "chapter": 23,
            "verse": 77,
            "text": "تا هنگامی که دری از عذابی سخت به روی آنان بگشاییم، ناگهان در آن حال از همه چیز مأیوس و نومید می شوند؛"
        },
        {
            "chapter": 23,
            "verse": 78,
            "text": "و اوست که برای شما گوش و دیده و دل پدید آورد، ولی اندکی سپاس گزاری می کنید،"
        },
        {
            "chapter": 23,
            "verse": 79,
            "text": "و اوست که شما را در زمین آفرید و عاقبت به سوی او گردآوری می شوید،"
        },
        {
            "chapter": 23,
            "verse": 80,
            "text": "و اوست که حیات می دهد و می میراند و رفت و آمد شب و روز در سیطره خواست اوست، آیا نمی اندیشید؟"
        },
        {
            "chapter": 23,
            "verse": 81,
            "text": "[نه اینکه نمی اندیشند] بلکه مانند همان [سخنان یاوه و بی منطق] را گفتند که پیشینیان گفتند،"
        },
        {
            "chapter": 23,
            "verse": 82,
            "text": "گفتند: [که] آیا زمانی که بمیریم و خاک و استخوان شویم حتماً برانگیخته می شویم؟"
        },
        {
            "chapter": 23,
            "verse": 83,
            "text": "همانا این [برانگیخته شدن] را پیش از این به ما و پدرانمان وعده دادند [ولی] این جز افسانه خرافی پیشینیان نیست؛"
        },
        {
            "chapter": 23,
            "verse": 84,
            "text": "بگو: اگر معرفت و شناخت دارید، بگویید: زمین و هر که در آن است از کیست؟"
        },
        {
            "chapter": 23,
            "verse": 85,
            "text": "خواهند گفت: از خداست. بگو: با این حال آیا متذکّر نمی شوید؟"
        },
        {
            "chapter": 23,
            "verse": 86,
            "text": "بگو: مالک آسمان های هفتگانه و پروردگار عرش بزرگ کیست؟"
        },
        {
            "chapter": 23,
            "verse": 87,
            "text": "خواهند گفت: [آنها هم] در سیطره مالکیّت خداست. بگو: آیا [از پرستش بتان] نمی پرهیزید؟"
        },
        {
            "chapter": 23,
            "verse": 88,
            "text": "بگو: اگر معرفت و شناخت دارید [بگویید:] کیست که [حاکمیّت مطلق و] فرمانروایی همه چیز به دست اوست و او پناه دهد و برخلاف خواسته اش به کسی [از عذاب] پناه داده نمی شود"
        },
        {
            "chapter": 23,
            "verse": 89,
            "text": "خواهند گفت: [این ویژگی ها] فقط برای خداست. بگو: پس چگونه [بازیچه] نیرنگ و افسون می شوید [و از راه خدا منحرفتان می کنند؟]"
        },
        {
            "chapter": 23,
            "verse": 90,
            "text": "چنین نیست [که آنان می گویند] بلکه ما حق را برای آنان آورده ایم، و بی تردید آنان دروغگویند"
        },
        {
            "chapter": 23,
            "verse": 91,
            "text": "خدا هیچ فرزندی برای خود نگرفته است، و هیچ معبودی با او نیست؛ [اگر جز خدا معبودی بود] در این صورت هر معبودی [برای آنکه به تنهایی و مستقل تدبیر امور کند] آفریده های خود را با خود می برد [و از مدار تصرف دیگر معبودان خارج می کرد] و بر یکدیگر برتری می جستند. منزّه و پاک است خدا از آنچه [او را به آن] وصف می کنند"
        },
        {
            "chapter": 23,
            "verse": 92,
            "text": "[همان] دانای نهان و آشکار؛ پس او از آنچه برایش شریک می گیرند، برتر است"
        },
        {
            "chapter": 23,
            "verse": 93,
            "text": "بگو: پروردگارا! اگر آن [عذابی] را که به آنان وعده می دهند، به من بنمایانی؛"
        },
        {
            "chapter": 23,
            "verse": 94,
            "text": "پس پروردگارا! مرا در میان گروه ستمکاران قرار مده [و با آنان قرین عذاب مکن]"
        },
        {
            "chapter": 23,
            "verse": 95,
            "text": "و به یقین ما تواناییم آن عذابی که به آنان وعده می دهیم به تو بنمایانیم"
        },
        {
            "chapter": 23,
            "verse": 96,
            "text": "بدی را با بهترین شیوه دفع کن؛ ما به آنچه که [مشرکان به ناحق ما را به آن] وصف می کنند، داناتریم"
        },
        {
            "chapter": 23,
            "verse": 97,
            "text": "و بگو: پروردگارا! از وسوسه های شیطان ها به تو پناه می آورم،"
        },
        {
            "chapter": 23,
            "verse": 98,
            "text": "و پروردگارا! به تو پناه می آورم از اینکه [شیطان ها] نزد من حاضر شوند"
        },
        {
            "chapter": 23,
            "verse": 99,
            "text": "[دشمنان حق از دشمنی خود باز نمی ایستند] تا زمانی که یکی از آنان را مرگ در رسد، می گوید: پروردگارا! مرا [برای جبران گناهان و تقصیرهایی که از من سر زده به دنیا] بازگردان؛"
        },
        {
            "chapter": 23,
            "verse": 100,
            "text": "امید است در [برابر] آنچه [از عمر، مال و ثروت در دنیا] واگذاشته ام کار شایسته ای انجام دهم. [به او می گویند:] این چنین نیست [که می گویی] بدون تردید این سخنی بی فایده است که او گوینده آن است، و پیش رویشان برزخی است تا روزی که برانگیخته می شوند"
        },
        {
            "chapter": 23,
            "verse": 101,
            "text": "پس هنگامی که در صور دمیده شود، در آن روز نه میانشان خویشاوندی و نسبی وجود خواهد داشت و نه از اوضاع و احوال یکدیگر می پرسند؛"
        },
        {
            "chapter": 23,
            "verse": 102,
            "text": "پس کسانی که اعمال وزن شده آنان سنگین [و باارزش] است، همانانند که رستگارند"
        },
        {
            "chapter": 23,
            "verse": 103,
            "text": "و کسانی که اعمال وزن شده آنان سبک [و بی ارزش] است، همانانند که سرمایه وجودشان را از دست داده و در دوزخ جاودانه اند"
        },
        {
            "chapter": 23,
            "verse": 104,
            "text": "آتش [همواره] صورت هایشان را می سوزاند، و آنان در آنجا [از شدت سوختگی] زشت رویانی بد منظرند"
        },
        {
            "chapter": 23,
            "verse": 105,
            "text": "[خدا به آنان می گوید:] آیا آیات من بر شما خوانده نمی شد و شما [همواره] آنها را تکذیب می کردید؟"
        },
        {
            "chapter": 23,
            "verse": 106,
            "text": "می گویند: پروردگارا! تیره بختی و شقاوت ما بر ما چیره شد، و ما گروهی گمراه بودیم"
        },
        {
            "chapter": 23,
            "verse": 107,
            "text": "پروردگارا! ما را از دوزخ بیرون آر، پس اگر [به بدی ها و گمراهی ها] بازگشتیم، بی تردید ستمکار خواهیم بود"
        },
        {
            "chapter": 23,
            "verse": 108,
            "text": "[خدا] می گوید: [ای سگان!] در دوزخ گم شوید و با من سخن مگویید"
        },
        {
            "chapter": 23,
            "verse": 109,
            "text": "[به یاد دارید که] گروهی از بندگان من بودند که می گفتند: پروردگارا! ما ایمان آوردیم، پس ما را بیامرز و به ما رحم کن که تو بهترین رحم کنندگانی"
        },
        {
            "chapter": 23,
            "verse": 110,
            "text": "ولی شما آنان را به مسخره گرفتید، تا [دل مشغولی شما به مسخره آنان] یاد مرا از خاطرتان برد، و شما همواره به [ایمان، عمل و دعاهای] آنان می خندیدید"
        },
        {
            "chapter": 23,
            "verse": 111,
            "text": "من امروز آنان را در برابر صبری که [نسبت به مسخره و خنده شما] کردند پاداش دادم که همه آنان کامیابند"
        },
        {
            "chapter": 23,
            "verse": 112,
            "text": "[خدا] می گوید: از جهت شمار سال ها چه مدت در زمین درنگ داشتید؟"
        },
        {
            "chapter": 23,
            "verse": 113,
            "text": "می گویند: روزی یا بخشی از روزی، ولی [ای پرسنده!] از شمارندگان [پیشگاه خود] بپرس"
        },
        {
            "chapter": 23,
            "verse": 114,
            "text": "[خدا] می گوید: اگر معرفت و شناخت می داشتید [می دانستید که] جز اندکی درنگ نکرده اید،"
        },
        {
            "chapter": 23,
            "verse": 115,
            "text": "آیا پنداشته اید که شما را بیهوده و عبث آفریدیم، و اینکه به سوی ما بازگردانده نمی شوید؟"
        },
        {
            "chapter": 23,
            "verse": 116,
            "text": "پس برتر است خدا آن فرمانروای حق [از آنکه کارش بیهوده و عبث باشد]، هیچ معبودی جز او نیست، [او] پروردگار عرش نیکو و باارزش است"
        },
        {
            "chapter": 23,
            "verse": 117,
            "text": "و هر کس با خدا معبود دیگری بپرستد [که] هیچ دلیلی بر حقّانیّت آن ندارد، حسابش فقط نزد پروردگار اوست؛ بدون تردید کافران، رستگار نمی شوند"
        },
        {
            "chapter": 23,
            "verse": 118,
            "text": "و بگو: پروردگارا! [مرا] بیامرز و [بر من] رحم کن و تو بهترین رحم کنندگانی"
        },
        {
            "chapter": 24,
            "verse": 1,
            "text": "[این] سوره ای است که آن را [از اُفق دانش خود] فرود آوردیم و [اجرای احکام و معارف آن را] لازم و واجب نمودیم و در آن آیاتی روشن نازل کردیم، تا متذکّر و هوشیار شوید"
        },
        {
            "chapter": 24,
            "verse": 2,
            "text": "به زن زناکار و مرد زناکار صد تازیانه بزنید، و اگر به خدا و روز قیامت ایمان دارید، نباید شما را در [اجرای] دین خدا درباره آن دو نفر دلسوزی و مهربانی بگیرد، و باید گروهی از مؤمنان، شاهد مجازات آن دو نفر باشند"
        },
        {
            "chapter": 24,
            "verse": 3,
            "text": "مرد زناکار نباید جز با زن زناکار یا مشرک ازدواج کند، و زن زناکار نباید جز با مرد زناکار یا مشرک ازدواج نماید، و این [ازدواج] بر مؤمنان حرام شده است"
        },
        {
            "chapter": 24,
            "verse": 4,
            "text": "و کسانی که زنان عفیفه پاکدامن را به زنا متهم می کنند، سپس چهار شاهد نمی آورند، پس به آنان هشتاد تازیانه بزنید، و هرگز شهادتی را از آنان نپذیرید، و اینانند که در حقیقت فاسق اند"
        },
        {
            "chapter": 24,
            "verse": 5,
            "text": "مگر کسانی که بعد از آن توبه کنند و مفاسد خود را اصلاح نمایند که بدون تردید خدا [نسبت به آنان] بسیار آمرزنده و مهربان است"
        },
        {
            "chapter": 24,
            "verse": 6,
            "text": "و کسانی که همسران خود را متهم به زنا می کنند و بر آنان شاهدانی جز خودشان نباشد، پس هر کدام از آن شوهران [برای اثبات اتهامش] باید چهار بار شهادت دهد که سوگند به خدا، او [درباره همسرش] در این زمینه قطعاً راست می گوید،"
        },
        {
            "chapter": 24,
            "verse": 7,
            "text": "و [شهادت] پنجم این است که [بگوید:] لعنت خدا بر او باد اگر [در این اتهام بستن] دروغگو باشد؛"
        },
        {
            "chapter": 24,
            "verse": 8,
            "text": "و مجازات را از آن زنی که مورد اتهام قرار گرفته دفع می کند اینکه چهار بار شهادت دهد که سوگند به خدا، آن مرد دروغگوست،"
        },
        {
            "chapter": 24,
            "verse": 9,
            "text": "و [شهادت] پنجم این است که [بگوید:] خشم خدا بر او باد اگر [آن مرد در این اتهام بستن] راستگو باشد"
        },
        {
            "chapter": 24,
            "verse": 10,
            "text": "و اگر فضل و رحمت خدا بر شما نبود، و اینکه خدا بسیار توبه پذیر و حکیم است [به کیفرهای بسیار سختی دچار می شدید]"
        },
        {
            "chapter": 24,
            "verse": 11,
            "text": "به یقین کسانی که آن تهمت [بزرگ] را [درباره یکی از همسران پیامبر به میان] آوردند، گروهی [هم دست و هم فکر] از [میان] خود شما بودند، آن را برای خود شرّی مپندارید، بلکه آن برای شما خیر است، برای هر مردی از آنان کیفری به میزان گناهی است که مرتکب شده، و آن کس که بخش عمده آن را بر عهده گرفته است، برایش عذابی بزرگ است"
        },
        {
            "chapter": 24,
            "verse": 12,
            "text": "چرا هنگامی که آن [تهمت بزرگ] را شنیدید، مردان و زنان مؤمن به خودشان گمان نیک نبردند [که این تهمت کار اهل ایمان نیست] و نگفتند: این تهمتی آشکار [از سوی منافقان] است؟! [که می خواهند در میان اهل ایمان فتنه و آشوب و بدبینی ایجاد کنند]"
        },
        {
            "chapter": 24,
            "verse": 13,
            "text": "چرا بر آن تهمت، چهار شاهد نیاوردند؟ و چون شاهدان را نیاوردند، پس خود آنان نزد خدا محکوم به دروغگویی اند؛"
        },
        {
            "chapter": 24,
            "verse": 14,
            "text": "و اگر فضل و رحمت خدا در دنیا و آخرت بر شما نبود، به یقین به خاطر آن تهمت بزرگی که در آن وارد شدید، عذابی بزرگ به شما می رسید"
        },
        {
            "chapter": 24,
            "verse": 15,
            "text": "چون [که آن تهمت بزرگ را] زبان به زبان از یکدیگر می گرفتید و با دهان هایتان چیزی می گفتید که هیچ معرفت و شناختی به آن نداشتید و آن را [عملی] ناچیز و سبک می پنداشتید و در حالی که نزد خدا بزرگ بود"
        },
        {
            "chapter": 24,
            "verse": 16,
            "text": "و چرا وقتی که آن را شنیدید نگفتید: ما را نسزد [و هیچ جایز نیست] که به این تهمت بزرگ زبان بگشاییم، شگفتا! این بهتانی بزرگ است"
        },
        {
            "chapter": 24,
            "verse": 17,
            "text": "خدا شما را اندرز می دهد که اگر ایمان دارید، هرگز مانند آن را [در حقّ کسی] تکرار نکنید"
        },
        {
            "chapter": 24,
            "verse": 18,
            "text": "و خدا آیات [خود] را برای شما بیان می کند، و خدا دانا و حکیم است"
        },
        {
            "chapter": 24,
            "verse": 19,
            "text": "کسانی که دوست دارند کارهای بسیار زشت [مانند آن تهمت بزرگ] در میان اهل ایمان شایع شود، در دنیا و آخرت عذابی دردناک خواهند داشت، و خدا [آنان را] می شناسد و شما نمی شناسید"
        },
        {
            "chapter": 24,
            "verse": 20,
            "text": "و اگر فضل و رحمت خدا بر شما نبود، و اینکه خدا رؤوف و مهربان است [به کیفرهای بسیار سختی دچار می شدید]"
        },
        {
            "chapter": 24,
            "verse": 21,
            "text": "ای مؤمنان! از گام های شیطان پیروی نکنید؛ و هر که از گام های شیطان پیروی کند [هلاک می شود] زیرا شیطان به کار بسیار زشت و عمل ناپسند فرمان می دهد؛ و اگر فضل و رحمت خدا بر شما نبود، هرگز احدی از شما [از عقاید باطل و اعمال و اخلاق ناپسند] پاک نمی شد، ولی خدا هر که را بخواهد پاک می کند؛ و خدا شنوا و داناست"
        },
        {
            "chapter": 24,
            "verse": 22,
            "text": "و از میان شما کسانی که دارندگان ثروت و گشایش مالی هستند، نباید سوگند یاد کنند که از انفاق مال به خویشاوندان و تهی دستان و مهاجرانِ در راه خدا دریغ ورزند، و باید [بدی آنان را که برای شما مؤمنان توانگر سبب خودداری از انفاق شده] عفو کنند و از مجازات درگذرند؛ آیا دوست نمی دارید خدا شما را بیامرزد؟ [اگر دوست دارید، پس شما هم دیگران را مورد عفو و گذشت قرار دهید]؛ و خدا بسیار آمرزنده و مهربان است"
        },
        {
            "chapter": 24,
            "verse": 23,
            "text": "بی تردید کسانی که زنان عفیفه پاکدامن باایمان را [که از شدت ایمان از بی عفتی و گناه بی خبرند] متهم به زنا کنند، در دنیا و آخرت لعنت می شوند، و برای آنان عذابی برزگ است"
        },
        {
            "chapter": 24,
            "verse": 24,
            "text": "[در] روزی که زبان ها و دست ها و پاهایشان بر ضد آنان به گناهانی که همواره انجام می دادند، شهادت دهند"
        },
        {
            "chapter": 24,
            "verse": 25,
            "text": "در آن روز خدا کیفر به حق آنان را به طور کامل می دهد، و خواهند دانست که خدا همان حقّ آشکار است"
        },
        {
            "chapter": 24,
            "verse": 26,
            "text": "زنان پلید برای مردان پلید و مردان پلید برای زنان پلیدند، و زنان پاک برای مردان پاک و مردان پاک برای زنان پاک اند، این پاکان از سخنان ناروایی که [تهمت زنندگان] درباره آنان می گویند، مبرّا و پاک هستند، برای آنان آمرزش و رزق نیکویی است"
        },
        {
            "chapter": 24,
            "verse": 27,
            "text": "ای اهل ایمان! به خانه هایی غیر از خانه های خودتان وارد نشوید تا آنکه اجازه بگیرید، و بر اهل آنها سلام کنید، [رعایت] این [امور اخلاقی] برای شما بهتر است، باشد که متذکّر شوید"
        },
        {
            "chapter": 24,
            "verse": 28,
            "text": "نهایتاً اگر کسی را در آنها نیافتید، پس وارد آن نشوید تا به شما اجازه دهند، و اگر به شما گویند: برگردید، پس برگردید که این برای شما پاکیزه تر است، و خدا به آنچه انجام می دهید، داناست"
        },
        {
            "chapter": 24,
            "verse": 29,
            "text": "و بر شما گناهی نیست که به خانه های غیر مسکونی که در آنها کالا و متاع و سودی دارید وارد شوید، و خدا آنچه را آشکار می کنید و آنچه را پنهان می دارید، می داند"
        },
        {
            "chapter": 24,
            "verse": 30,
            "text": "به مردان مؤمن بگو: چشمان خود را [از آنچه حرام است مانند دیدن زنان نامحرم و عورت دیگران] فرو بندند، و شرمگاه خود را حفظ کنند، این برای آنان پاکیزه تر است، قطعاً خدا به کارهایی که انجام می دهند، آگاه است"
        },
        {
            "chapter": 24,
            "verse": 31,
            "text": "و به زنان باایمان بگو: چشمان خود را از آنچه حرام است فرو بندند، و شرمگاه خود را حفظ کنند، و زینت خود را [مانند لباس های زیبا، گوشواره و گردن بند] مگر مقداری که [طبیعتاً مانند انگشتر و حنا و سرمه، بر دست و صورت] پیداست [در برابر کسی] آشکار نکنند، و [برای پوشاندن گردن و سینه] مقنعه های خود را به روی گریبان هایشان بیندازند، و زینت خود را آشکار نکنند مگر برای شوهرانشان، یا پدرانشان، یا پدران شوهرانشان، یا پسرانشان، یا پسران شوهرانشان، یا برادرانشان، یا پسران برادرانشان، یا پسران خواهرانشان، یا زنان [هم کیش خود] شان، یا بردگان زر خریدشان، یا خدمتکارانشان از مردانی که ساده لوح و کم عقل اند و نیاز شهوانی حس نمی کنند، یا کودکانی که [به سنّ تمیز دادن خوب و بد نسبت به امیال جنسی] نرسیده اند. و زنان نباید پاهایشان را [هنگام راه رفتن آن گونه] به زمین بزنند تا آنچه از زینت هایشان پنهان می دارند [به وسیله نامحرمان] شناخته شود. و [شما] ای مؤمنان! همگی به سوی خدا بازگردید تا رستگار شوید"
        },
        {
            "chapter": 24,
            "verse": 32,
            "text": "[مردان و زنان] بی همسرتان و غلامان و کنیزان شایسته خود را همسر دهید؛ اگر تهیدست اند، خدا آنان را از فضل خود بی نیاز می کند؛ و خدا بسیار عطا کننده و داناست"
        },
        {
            "chapter": 24,
            "verse": 33,
            "text": "و کسانی که [وسیله] ازدواجی نمی یابند باید پاکدامنی پیشه کنند تا خدا آنان را از فضل خود توانگرشان سازد. و کسانی از بردگانتان که درخواست نوشتن قرارداد [برای فعالیت اقتصادی و پرداخت مبلغی به مالک خود برای آزاد شدن] دارند، اگر در آنان [برای عقد این قرارداد] شایستگی سراغ دارید با آنان قرارداد ببندید، و چیزی از مال خدا را که به شما عطا کرده است به آنان بدهید، و کنیزان خود را که می خواهند پاکدامن باشند، برای به دست آوردن متاع ناچیز و زودگذر زندگی دنیا به زنا وادار مکنید، و هر که آنان را وادار [به زنا] کند، به یقین خدا پس از مجبور شدنشان [نسبت به آنان] بسیار آمرزنده و مهربان است"
        },
        {
            "chapter": 24,
            "verse": 34,
            "text": "و بی تردید آیاتی روشن و سرگذشتی از آنان که پیش از شما درگذشتند و پندی برای پرهیزکاران به سوی شما نازل کردیم"
        },
        {
            "chapter": 24,
            "verse": 35,
            "text": "خدا نور آسمان ها و زمین است؛ وصف نورش مانند چراغدانی است که در آن، چراغ پر فروغی است، و آن چراغ در میان قندیل بلورینی است، که آن قندیل بلورین گویی ستاره تابانی است، [و آن چراغ] از [روغن] درخت زیتونی پربرکت که نه شرقی است و نه غربی افروخته می شود، [و] روغن آن [از پاکی و صافی] نزدیک است روشنی بدهد گرچه آتشی به آن نرسیده باشد، نوری است بر فراز نوری؛ خدا هر کس را بخواهد به سوی نور خود هدایت می کند، و خدا برای مردم مثل ها می زند [تا حقایق را بفهمند] و خدا به همه چیز داناست"
        },
        {
            "chapter": 24,
            "verse": 36,
            "text": "[این نور] در خانه هایی است که خدا اذن داده [شأن و منزلت و قدر و عظمت آنها] رفعت یابند و نامش در آنها ذکر شود، همواره در آن خانه ها صبح و شام او را تسبیح می گویند"
        },
        {
            "chapter": 24,
            "verse": 37,
            "text": "مردانی که تجارت و داد و ستد آنان را از یاد خدا و برپا داشتن نماز و پرداخت زکات باز نمی دارد، [و] پیوسته از روزی که دل ها و دیده ها در آن زیر و رو می شود، می ترسند"
        },
        {
            "chapter": 24,
            "verse": 38,
            "text": "[این گونه عمل می کنند] تا خدا آنان را بر [پایه] نیکوترین عملی که انجام داده اند پاداش دهد، و از فضلش برای آنان بیفزاید، خدا به هر که بخواهد بی حساب روزی می دهد"
        },
        {
            "chapter": 24,
            "verse": 39,
            "text": "و کافران اعمالشان مانند سرابی در بیابانی مسطّح و صاف است که تشنه، آن را [از دور] آب می پندارد، تا وقتی که به آن رسد آن را چیزی نیابد، و خدا را نزد اعمالش می یابد که حسابش را کامل و تمام می دهد، و خدا حسابرسی سریع است"
        },
        {
            "chapter": 24,
            "verse": 40,
            "text": "یا [اعمالشان] مانند تاریکی هایی است در دریایی بسیار عمیق که همواره موجی آن را می پوشاند، و بالای آن موجی دیگر است، و بر فراز آن ابری است، تاریکی هایی است برخی بالای برخی دیگر؛ [مبتلای این امواج و تاریکی ها] هرگاه دستش را بیرون آورد، بعید است آن را ببیند. و کسی که خدا نوری برای او قرار نداده است، برای او هیچ نوری نیست"
        },
        {
            "chapter": 24,
            "verse": 41,
            "text": "آیا ندانسته ای که هرکه در آسمان ها و زمین است و پرندگان بال گشوده، خدا را تسبیح می گویند؟ به یقین هریک نماز و تسبیح خود را می داند؛ و خدا به آنچه انجام می دهند داناست"
        },
        {
            "chapter": 24,
            "verse": 42,
            "text": "و مالکیّت و فرمانروایی آسمان ها و زمین فقط در سیطره خداست، و بازگشت همه به سوی خداست"
        },
        {
            "chapter": 24,
            "verse": 43,
            "text": "آیا ندانسته ای که خدا ابری را [به آرامی] می راند، آن گاه میان [اجزای] آن پیوند برقرار می کند، سپس آن را انبوه و متراکم می سازد، پس می بینی که باران از لابلای آن بیرون می آید، و از آسمان از کوه هایی که در آن ابر یخ زده است، تگرگی فرو می ریزد، پس آسیب آن را به هر که بخواهد می رساند، و از هر که بخواهد برطرف می کند، نزدیک است درخشندگی برقش دیده ها را کور کند"
        },
        {
            "chapter": 24,
            "verse": 44,
            "text": "خدا شب و روز را [دگرگون و] جابجا می کند؛ مسلماً در این دگرگونی و جابجایی عبرتی برای صاحبان بصیرت است"
        },
        {
            "chapter": 24,
            "verse": 45,
            "text": "و خدا هر جنبده ای را از آبی [که به صورت نطفه بود] آفرید، پس گروهی از آنها بر شکمشان راه می روند، و برخی از آنها به روی دو پا حرکت می کنند، و بعضی از آنها به روی چهار پا راه می روند. خدا آنچه را بخواهد می آفریند؛ مسلماً خدا بر هر کاری تواناست"
        },
        {
            "chapter": 24,
            "verse": 46,
            "text": "همانا آیاتی روشن نازل کردیم؛ و خدا هر که را بخواهد به راهی راست راهنمایی می کند"
        },
        {
            "chapter": 24,
            "verse": 47,
            "text": "و می گویند: به خدا و این پیامبر ایمان آوردیم و اطاعت کردیم، سپس گروهی از آنان پس از این [اعتراف] روی می گردانند، و اینان مؤمن [واقعی] نیستند"
        },
        {
            "chapter": 24,
            "verse": 48,
            "text": "و زمانی که آنان را به سوی خدا و پیامبرش می خوانند تا [نسبت به اختلافاتی که دارند] میانشان داوری کند، ناگهان گروهی از آنان روی گردان می شوند"
        },
        {
            "chapter": 24,
            "verse": 49,
            "text": "ولی اگر [بفهمند که] داوری حق به سود آنان می باشد، مطیعانه به سوی آن آیند"
        },
        {
            "chapter": 24,
            "verse": 50,
            "text": "آیا در دل هایشان بیماری [نفاق] است یا [در دین خدا] شک کرده اند یا می ترسند که خدا و پیامبرش بر آنان ستم کند؟ [چنین نیست] بلکه اینان خود ستمکارند"
        },
        {
            "chapter": 24,
            "verse": 51,
            "text": "گفتار مؤمنان هنگامی که آنان را به سوی خدا و پیامبرش می خوانند تا میانشان داوری کند، فقط این است که می گویند: شنیدیم و اطاعت کردیم و اینانند که رستگارند"
        },
        {
            "chapter": 24,
            "verse": 52,
            "text": "و کسانی که از خدا و پیامبرش اطاعت کنند و از خدا بترسند و از او پروا نمایند، پس آنان همان کامیابانند"
        },
        {
            "chapter": 24,
            "verse": 53,
            "text": "و با سخت ترین سوگندهایشان به خدا سوگند خوردند که اگر به آنان [برای بیرون رفتن به سوی جهاد] فرمان دهی حتماً بیرون می روند، بگو: سوگند نخورید، [آنچه بر شما واجب است] اطاعت پسندیده است [نه سوگند]، به یقین خدا به آنچه انجام می دهید، آگاه است"
        },
        {
            "chapter": 24,
            "verse": 54,
            "text": "بگو: خدا را [در همه امور] اطاعت کنید و این پیامبر را نیز اطاعت کنید؛ پس اگر روی بگردانید [زیانی متوجه پیامبر نمی شود، زیرا] بر او فقط آن [مسؤولیتی] است که بر عهده اش نهاده شده و بر شما هم آن [مسؤولیتی] است که بر عهده شما نهاده شده است. و اگر او را اطاعت کنید هدایت می یابید. و بر عهده این پیامبر جز رساندن آشکار [پیام وحی] نیست"
        },
        {
            "chapter": 24,
            "verse": 55,
            "text": "خدا به کسانی از شما که ایمان آورده و کارهای شایسته انجام داده اند، وعده داده است که حتماً آنان را در زمین جانشین [دیگران] کند، همان گونه که پیشینیان آنان را جانشین [دیگران] کرد، و قطعاً دینشان را که برای آنان پسندیده به سودشان استوار و محکم نماید، و یقیناً ترس و بیمشان را تبدیل به امنیت کند، [تا جایی که] فقط مرا بپرستند [و] هیچ چیزی را شریک من نگیرند. و آنان که پس از این نعمت های ویژه ناسپاسی ورزند [در حقیقت] فاسق اند"
        },
        {
            "chapter": 24,
            "verse": 56,
            "text": "و نماز را برپا دارید و زکات را بپردازید، و این پیامبر را اطاعت کنید تا مورد رحمت قرار گیرید"
        },
        {
            "chapter": 24,
            "verse": 57,
            "text": "گمان مکن کسانی که کافر شدند [برای آنان میسر است که] عاجز کننده [خدا] در زمین باشند [تا بتوانند از دسترس قدرت او بیرون روند]؛ و جایگاهشان آتش است، و بد جایگاهی است"
        },
        {
            "chapter": 24,
            "verse": 58,
            "text": "ای اهل ایمان! باید بردگانتان و کسانی از شما که به مرز بلوغ نرسیده اند [هنگام ورود به خلوت خانه شخصی شما] سه بار [در سه زمان] از شما اجازه بگیرند، پیش از نماز صبح، و هنگام [استراحت] نیم روز که جامه هایتان را کنار می نهید، و پس از نماز عشا؛ [این زمان ها] سه زمان خلوت شماست، بعد از این سه زمان بر شما و آنان گناهی نیست [که بدون اجازه وارد شوند؛ زیرا آنان] همواره نزد شما در رفت و آمدند و با یکدیگر نشست و برخاست دارید. این گونه خدا آیاتش را برای شما بیان می کند، و خدا دانا و حکیم است"
        },
        {
            "chapter": 24,
            "verse": 59,
            "text": "و هنگامی که کودکان شما به مرز بلوغ رسیدند، باید [برای ورود به خلوت خانه شخصی شما] اجازه بگیرند، همان گونه که کسانی که پیش از آنان [به مرز بلوغ رسیده بودند] اجازه می گرفتند. خدا این گونه آیاتش را برای شما بیان می کند؛ و خدا دانا و حکیم است"
        },
        {
            "chapter": 24,
            "verse": 60,
            "text": "و بر زنان از کار افتاده ای که امید ازدواجی ندارند، گناهی نیست که حجاب و روپوش خود را کنار بگذارند، در صورتی که با زیور و آرایش خویش قصد خودآرایی نداشته باشند. و پاکدامنی برای آنان بهتر است؛ و خدا شنوا و داناست"
        },
        {
            "chapter": 24,
            "verse": 61,
            "text": "بر نابینا و لنگ و بیمار و خود شما گناهی نیست که [بدون هیچ اجازه ای از خانه هایی که ذکر می شود، غذا] بخورید: از خانه های خودتان، یا خانه های پدرانتان، یا خانه های مادرانتان یا خانه های برادرانتان، یا خانه های خواهرانتان، یا خانه های عموهایتان، یا خانه های عمّه هایتان، یا خانه های دایی هایتان، یا خانه های خاله هایتان، یا خانه هایی که کلیدهایشان در اختیار شماست، یا خانه های دوستانتان؛ بر شما گناهی نیست که [با دیگر اعضای خانواده خود] دسته جمعی یا جدا جدا غذا بخورید. پس هرگاه به خانه هایی [که ذکر شد] وارد شدید، بر خودتان سلام کنید که درودی است از سوی خدا [درودی] پربرکت و پاکیزه، خدا این گونه آیات را برای شما بیان می کند تا بیندیشید"
        },
        {
            "chapter": 24,
            "verse": 62,
            "text": "مؤمنان فقط آنانند که به خدا و پیامبرش ایمان آورده اند، و هنگامی که بر سر کار مهمی [که طبیعتاً مردم را گرد هم می آورد] با پیامبر باشند تا از او اجازه نگیرند [از نزد او] نمی روند. به راستی کسانی که [برای رفتن] از تو اجازه می گیرند، آنانند که به خدا و پیامبرش ایمان دارند. پس هنگامی که برای برخی از کارهایشان از تو اجازه می خواهند، به هر کدام از آنان که خواستی اجازه بده و از خدا برای آنان آمرزش بخواه؛ زیرا خدا بسیار آمرزنده و مهربان است"
        },
        {
            "chapter": 24,
            "verse": 63,
            "text": "دعوت پیامبر را [به ایمان، عمل صالح و امور اجتماعی] در میان خود مانند دعوت بعضی از شما از بعضی دیگر قرار ندهید، خدا کسانی از شما را که برای [بی اعتنایی به دعوت پیامبر] با پنهان شدن پشت سر دیگران آهسته از نزد او بیرون می روند می شناسد. پس باید کسانی که از فرمانش سرپیچی می کنند، برحذر باشند از اینکه بلایی [در دنیا] یا عذابی دردناک [در آخرت] به ایشان رسد"
        },
        {
            "chapter": 24,
            "verse": 64,
            "text": "آگاه باشید! که آنچه در آسمان ها و زمین است فقط در سیطره مالکیّت و فرمانروایی خداست. به یقین آنچه را که شما [از حالات، اعمال و خواسته ها] بر آن هستید می داند، و روزی را که [برای حسابرسی] به سوی او باز گردانده می شوند، پس آنان را به آنچه انجام داده اند، آگاه می کند و خدا به همه چیز داناست"
        },
        {
            "chapter": 25,
            "verse": 1,
            "text": "همیشه سودمند و با برکت است آنکه فرقان را [که قرآن جدا کننده حق از باطل است] به تدریج بر بنده اش نازل کرد، تا برای جهانیان بیم دهنده باشد"
        },
        {
            "chapter": 25,
            "verse": 2,
            "text": "همان که فرمانروایی آسمان ها و زمین فقط در سیطره اوست و فرزندی برای خود نگرفته است و در فرمانروایی شریکی ندارد و هر چیزی را آفریده و آن را به اندازه قرار داده، اندازه ای درست و دقیق"
        },
        {
            "chapter": 25,
            "verse": 3,
            "text": "و [مشرکان] به جای او معبودانی اختیار کرده اند که چیزی را نمی آفرینند و خود آفریده می شوند، و برای خودشان مالک زیان و سودی نیستند، و قدرت و تسلطی بر مرگ و حیات و برانگیختن پس از مرگ ندارند،"
        },
        {
            "chapter": 25,
            "verse": 4,
            "text": "و کافران گفتند: این [قرآن] چیزی نیست جز دروغی که [پیامبر] آن را از پیش خود ساخته و دیگران او را بر ساختن آن یاری داده اند، بی تردید [با این نسبت ناروا] مرتکب ستمی سنگین و دروغی بزرگ [و تهمتی زشت] شده اند"
        },
        {
            "chapter": 25,
            "verse": 5,
            "text": "و گفتند: افسانه های مکتوب پیشینیان است که نوشتن [از روی] آنها را از [نویسندگان] درخواست کرده است و آن [نوشته] ها هر صبح و شام بر او خوانده می شود [تا حفظ کند و بر ما بخواند و بگوید: این وحی آسمانی است]"
        },
        {
            "chapter": 25,
            "verse": 6,
            "text": "بگو: آن را کسی نازل کرده است که همه نهان ها را در آسمان ها و زمین می داند، همانا او همواره بسیار آمرزنده و مهربان است"
        },
        {
            "chapter": 25,
            "verse": 7,
            "text": "و گفتند: این چه پیامبری است که غذا می خورد و در بازارها راه می رود؟ چرا فرشته ای به سوی او نازل نشده که همراه او بیم دهنده باشد؟"
        },
        {
            "chapter": 25,
            "verse": 8,
            "text": "یا [چرا] گنجی به سوی او افکنده نمی شود؟ یا باغی برای او نمی باشد که از [میوه های] آن بهره مند شود؟ و ستمکاران گفتند: [ای مردم!] شما جز مردی جادو شده را پیروی نمی کنید"
        },
        {
            "chapter": 25,
            "verse": 9,
            "text": "بنگر که چگونه [و برپایه چه امور نامعقولی] اوصافی برای تو بیان کردند، پس [به سبب لجاجت، تکبّر، دشمنی و تعصّب] گمراه شدند و نمی توانند راهی [به سوی حق] بیابند"
        },
        {
            "chapter": 25,
            "verse": 10,
            "text": "همیشه سودمند و بابرکت است آنکه اگر بخواهد بهتر از آن را [در دنیا] برای تو قرار می دهد، بوستان هایی که از زیرِ [درختانِ] آن نهرها جاری باشد، و قصرهایی [استوار و مجلّل] برای تو مقرّر می نماید"
        },
        {
            "chapter": 25,
            "verse": 11,
            "text": "[همه این مطالب و خواسته های نامعقول بهانه است] بلکه آنان قیامت را تکذیب کرده اند [و به این سبب نبوّت تو را باور نمی کنند] و ما برای آنان که قیامت را تکذیب کنند، آتشی سوزان آماده کرده ایم"
        },
        {
            "chapter": 25,
            "verse": 12,
            "text": "که وقتی [آن آتش سوزان] آنان را از مکانی دور ببیند، از آن [نعره] خشم و خروشی هولناک بشنوند،"
        },
        {
            "chapter": 25,
            "verse": 13,
            "text": "و هنگامی که آنان را در حالی که با غل و زنجیر به هم بسته شده اند در مکانی تنگ از آن آتش سوزان بیفکنند، در آنجا فریاد مرگ خواهی سر دهند"
        },
        {
            "chapter": 25,
            "verse": 14,
            "text": "[به آنان می گویند:] امروز یک بار درخواست مرگ نکنید، بلکه بسیار درخواست مرگ کنید"
        },
        {
            "chapter": 25,
            "verse": 15,
            "text": "بگو: آیا این [آتش سوزان] بهتر است یا بهشت جاودانی که به پرهیزکاران وعده داده اند که پاداش و بازگشت گاه آنان است؟"
        },
        {
            "chapter": 25,
            "verse": 16,
            "text": "در آنجا هر چه بخواهند در حالی که جاودانه اند برای آنان فراهم است، این بر عهده پروردگارت وعده ای است درخواست شده [و مورد انتظار اهل ایمان از خدای بخشنده و کریم]"
        },
        {
            "chapter": 25,
            "verse": 17,
            "text": "و [یاد کن] روزی را که آنان را با معبودانی که به جای خدا می پرستیدند، محشور می کند، پس [به آن معبودان] می گوید: آیا شما این بندگان مرا گمراه کردید، یا خودشان راه را گم کردند؟"
        },
        {
            "chapter": 25,
            "verse": 18,
            "text": "پاسخ می دهند: شگفتا! سزاوار ما نبود که در برابر تو دوستان و پیروانی برای [پرستش] خود بگیریم، ولی تو اینان و پدرانشان را [از نعمت ها] برخوردار کردی [و آنان به جای شکر نعمت ها چنان در شهوات غرق شدند] تا آنکه یاد تو را فراموش کردند و گروهی هلاکت یافته شدند"
        },
        {
            "chapter": 25,
            "verse": 19,
            "text": "[خدا می گوید: این معبودان شما] گفته شما را که می گفتید [اینان به جای خدا معبودان ما هستند] تکذیب کردند، اکنون نه می توانید [عذاب را ازخود] دفع کنید، و نه می توانید [برای خود یاور و] یاری بیابید. و هر که از شما [در این دنیا] ستم کند، در قیامت عذابی بزرگ به او می چشانیم"
        },
        {
            "chapter": 25,
            "verse": 20,
            "text": "و ما پیش از تو هیچ یک از پیامبران را نفرستادیم مگر آنکه آنان هم غذا می خوردند و در بازارها راه می رفتند، و ما برخی از شما را [وسیله] آزمایش برخی دیگر قرار دادیم [توانگر را به تهیدست وتهیدست را به توانگر، بیمار را به تندرست و تندرست را به بیمار، پیامبر را به امت و امت را به پیامبر]. آیا [نسبت به اجرای احکام الهی و تکالیف و مسؤولیت ها] شکیبایی می ورزید؟ و پروردگارت همواره [به احوال و اعمال همه] بیناست"
        }
    ]
}
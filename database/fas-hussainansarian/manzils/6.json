{
    "manzils": [
        {
            "chapter": 37,
            "verse": 1,
            "text": "سوگند به صف بستگان [مانند فرشتگان، نمازگزاران و جهادگران] که صفی [منظم و استوار] بسته اند،"
        },
        {
            "chapter": 37,
            "verse": 2,
            "text": "و به بازدارندگان که [انسان را از گناهان] به شدت باز می دارند،"
        },
        {
            "chapter": 37,
            "verse": 3,
            "text": "و به تلاوت کنندگان وحی،"
        },
        {
            "chapter": 37,
            "verse": 4,
            "text": "که بی تردید معبود شما یگانه است،"
        },
        {
            "chapter": 37,
            "verse": 5,
            "text": "پروردگار آسمان ها وزمین وآنچه میان آنهاست، و پروردگار مشرق ها،"
        },
        {
            "chapter": 37,
            "verse": 6,
            "text": "همانا ما آسمان دنیا را به زیور ستارگان آراستیم،"
        },
        {
            "chapter": 37,
            "verse": 7,
            "text": "و آن را از هر شیطان سرکشی حفظ کردیم،"
        },
        {
            "chapter": 37,
            "verse": 8,
            "text": "آنان نمی توانند به سخنان فرشتگان بسیار مکرم و شریف گوش فرا دهند، و [هرگاه به گوش دادن برخیزند] از هر سو [شهاب] به سویشان پرتاب می شود،"
        },
        {
            "chapter": 37,
            "verse": 9,
            "text": "تا با خفت وخواری رانده شوند، وبرای آنان عذابی همیشگی است،"
        },
        {
            "chapter": 37,
            "verse": 10,
            "text": "مگر آنکه شیطانی خبری را [دزدانه و] با سرعت برباید [و فرار کند] که در این صورت گلوله ای آتشین و شکافنده او را دنبال می کند"
        },
        {
            "chapter": 37,
            "verse": 11,
            "text": "پس از منکران معاد بپرس: آیا آفرینش آنان سخت تر و دشوارتر است یا آنچه [مانند فرشتگان، آسمان ها، زمین، کوه ها و...] آفریده ایم؟ [به یقین آفرینش آنان کاری ناچیز است چون] ما آنان را از گِلی چسبنده آفریده ایم،"
        },
        {
            "chapter": 37,
            "verse": 12,
            "text": "بلکه [تو از انکارشان] تعجب می کنی و آنان مسخره می کنند،"
        },
        {
            "chapter": 37,
            "verse": 13,
            "text": "و هنگامی که به آنان تذکر، می دهند متذکّر نمی شوند؛"
        },
        {
            "chapter": 37,
            "verse": 14,
            "text": "و چون معجزه ای را می بینند به شدت مسخره می کنند [و دیگران را هم به مسخره وامی دارند،]"
        },
        {
            "chapter": 37,
            "verse": 15,
            "text": "و می گویند: این جز جادویی آشکار نیست"
        },
        {
            "chapter": 37,
            "verse": 16,
            "text": "[می گویند:] آیا زمانی که ما مُردیم و خاک و استخوان شدیم، حتماً برانگیخته می شویم؟"
        },
        {
            "chapter": 37,
            "verse": 17,
            "text": "و آیا پدران پیشین ما [هم برانگیخته می شوند؟]"
        },
        {
            "chapter": 37,
            "verse": 18,
            "text": "بگو: آری، [برانگیخته می شوید] در حالی که خوار و ناچیز هستید"
        },
        {
            "chapter": 37,
            "verse": 19,
            "text": "جز این نیست که آن یک فریاد عظیم است که [وقتی واقع شود] ناگاه [همه زنده می شوند و حیرت زده منظره قیامت را] می نگرند،"
        },
        {
            "chapter": 37,
            "verse": 20,
            "text": "و می گویند: ای وای بر ما! این روز جزاست"
        },
        {
            "chapter": 37,
            "verse": 21,
            "text": "[آری] این همان روز جدایی [میان حق و باطل] است که همواره آن را انکار می کردید"
        },
        {
            "chapter": 37,
            "verse": 22,
            "text": "[آن گاه ندا رسد:] ستمکاران و هم ردیفان آنان و معبودهایی را که همواره به جای خدا می پرستیدند، گرد آورید"
        },
        {
            "chapter": 37,
            "verse": 23,
            "text": "پس همه را به سوی راه دوزخ راهنمایی کنید"
        },
        {
            "chapter": 37,
            "verse": 24,
            "text": "آنان را نگه دارید که حتماً مورد بازپرسی قرار می گیرند"
        },
        {
            "chapter": 37,
            "verse": 25,
            "text": "[به آنان گویند:] شما را چه شده که یکدیگر را [برای رهایی از عذاب] یاری نمی دهید؟"
        },
        {
            "chapter": 37,
            "verse": 26,
            "text": "[نه اینکه نمی توانند یکدیگر را یاری دهند] بلکه آنان امروز فروتنانه تسلیم [قدرت حق] هستند،"
        },
        {
            "chapter": 37,
            "verse": 27,
            "text": "به یکدیگر رو کرده از هم می پرسند: [این چه وضعی است؟]"
        },
        {
            "chapter": 37,
            "verse": 28,
            "text": "[پس پیروان گمراه به پیشوایان گمراه کننده] می گویند: همانا شما از راه خیرخواهی به سوی ما می آمدید، [ولی کارتان جز فریب و نیرنگ نبود]"
        },
        {
            "chapter": 37,
            "verse": 29,
            "text": "می گویند: [ما را تقصیری نیست] بلکه خود شما اهل ایمان نبودید،"
        },
        {
            "chapter": 37,
            "verse": 30,
            "text": "و ما را بر شما هیچ تسلطی نبود، بلکه شما مردمی طغیان گر و سرکش بودید"
        },
        {
            "chapter": 37,
            "verse": 31,
            "text": "اکنون فرمان عذاب پروردگارمان بر ما محقق و ثابت شد که همه ما چشندگان عذاب خواهیم بود"
        },
        {
            "chapter": 37,
            "verse": 32,
            "text": "[سبک مغزی و تعصّب شما زمینه گمراهی شما شد] پس ما شما را گمراه کردیم؛ زیرا خودمان گمراه بودیم،"
        },
        {
            "chapter": 37,
            "verse": 33,
            "text": "پس بی تردید همه 2آنان در آن روز در عذاب شریک اند،"
        },
        {
            "chapter": 37,
            "verse": 34,
            "text": "ما با مجرمان این گونه رفتار می کنیم؛"
        },
        {
            "chapter": 37,
            "verse": 35,
            "text": "زیرا آنان چنین بودند که هر زمان به آنان می گفتند: معبودی جز خدا نیست، تکبّر می کردند،"
        },
        {
            "chapter": 37,
            "verse": 36,
            "text": "و [همواره] می گفتند: آیا باید به خاطر شاعری دیوانه معبودان خود را رها کنیم؟"
        },
        {
            "chapter": 37,
            "verse": 37,
            "text": "[چنین نیست که می پندارید] بلکه او حق را آورده و پیامبران را تصدیق کرده است"
        },
        {
            "chapter": 37,
            "verse": 38,
            "text": "بی تردید شما [کوردلان] عذاب دردناک را خواهید چشید،"
        },
        {
            "chapter": 37,
            "verse": 39,
            "text": "و جز آنچه که همواره انجام می دادید، پاداش داده نمی شوید،"
        },
        {
            "chapter": 37,
            "verse": 40,
            "text": "جز بندگان خالص شده خدا [که از هر کیفری در امانند،]"
        },
        {
            "chapter": 37,
            "verse": 41,
            "text": "برای آنان رزق و روزی معین و ویژه ای است،"
        },
        {
            "chapter": 37,
            "verse": 42,
            "text": "میوه هایی [گوناگون] در حالی که مورد اکرام خواهند بود،"
        },
        {
            "chapter": 37,
            "verse": 43,
            "text": "در بهشت های پر نعمت،"
        },
        {
            "chapter": 37,
            "verse": 44,
            "text": "در حالی که بر تخت هایی روبه روی یکدیگر [تکیه زده اند،]"
        },
        {
            "chapter": 37,
            "verse": 45,
            "text": "جامی از نوشیدنی زلال و پاک گرداگردشان می گردانند،"
        },
        {
            "chapter": 37,
            "verse": 46,
            "text": "[نوشیدنی] سپید [و درخشنده] و لذت بخش برای نوشندگان،"
        },
        {
            "chapter": 37,
            "verse": 47,
            "text": "نه در آن مایه فساد [جسم و عقل] است، و نه از آن مست و بیهوش می شوند،"
        },
        {
            "chapter": 37,
            "verse": 48,
            "text": "و در کنارشان زنانی هستند که فقط به شوهرانشان عشق می ورزند"
        },
        {
            "chapter": 37,
            "verse": 49,
            "text": "گویا آنان [از سپیدی] تخم شترمرغی هستند که [زیر پر و بال] پوشیده شده اند [و هرگز دست کسی به آنان نرسیده است]"
        },
        {
            "chapter": 37,
            "verse": 50,
            "text": "پس برخی از آنان به برخی دیگر رو کرده از [حال] یکدیگر می پرسند"
        },
        {
            "chapter": 37,
            "verse": 51,
            "text": "گوینده ای از آنان می گوید: همانا من [در دنیا] هم نشینی داشتم"
        },
        {
            "chapter": 37,
            "verse": 52,
            "text": "[که همواره از روی تعجب به من] می گفت: آیا تو از باور دارندگان [رستاخیز و زنده شدن مردگان] هستی؟"
        },
        {
            "chapter": 37,
            "verse": 53,
            "text": "آیا زمانی که ما مردیم و خاک استخوان شدیم، حتماً [زنده می شویم و] پاداشمان می دهند؟"
        },
        {
            "chapter": 37,
            "verse": 54,
            "text": "[سپس به دوستان بهشتی خود] می گوید: آیا شما با من به دوزخ سر می کشید [تا از هم نشینم خبری بگیرید که در کجا و در چه حالی است؟]"
        },
        {
            "chapter": 37,
            "verse": 55,
            "text": "پس خود او به دوزخ سر می کشد و هم نشینش را وسط دوزخ می بیند"
        },
        {
            "chapter": 37,
            "verse": 56,
            "text": "[به او] می گوید: به خدا سوگند نزدیک بود، مرا به هلاکت بیندازی"
        },
        {
            "chapter": 37,
            "verse": 57,
            "text": "و اگر توفیق و رحمت پروردگارم نبود، حتماً از احضارشدگان [در دوزخ] بودم"
        },
        {
            "chapter": 37,
            "verse": 58,
            "text": "[آن گاه به دوستان بهشتی خود می گوید:] آیا ما [برای همیشه در بهشتیم و] هرگز نمی میریم؟"
        },
        {
            "chapter": 37,
            "verse": 59,
            "text": "[و] جز همان مرگ نخستین [که در دنیا سراغمان آمد مرگی دیگر به سراغمان نخواهد آمد] و ما هرگز عذاب نخواهیم شد؟ [شگفتا! چه لطف خاصی از سوی خدا به ما شده است]"
        },
        {
            "chapter": 37,
            "verse": 60,
            "text": "بی تردید این همان کامیابی بزرگ است"
        },
        {
            "chapter": 37,
            "verse": 61,
            "text": "پس باید برای چنین پاداشی عمل کنندگان عمل کنند"
        },
        {
            "chapter": 37,
            "verse": 62,
            "text": "آیا این [بهشت جاودان پر نعمت] برای پذیرایی بهتر است یا درخت زقّوم؟"
        },
        {
            "chapter": 37,
            "verse": 63,
            "text": "ما آن را برای ستمکاران مایه شکنجه و عذاب قرار داده ایم"
        },
        {
            "chapter": 37,
            "verse": 64,
            "text": "آن درختی است که در قعر دوزخ می روید،"
        },
        {
            "chapter": 37,
            "verse": 65,
            "text": "شکوفه هایش مانند سرهای شیاطین [بسیار بدنما و زشت] است"
        },
        {
            "chapter": 37,
            "verse": 66,
            "text": "پس این منکران لجوج حتماً از آن می خورند و شکم ها را از آن پر می کنند"
        },
        {
            "chapter": 37,
            "verse": 67,
            "text": "آن گاه به ناچار روی آن [به عنوان نوشیدنی] مخلوطی از آب بسیار داغ و متعفّن برای آنان خواهد بود"
        },
        {
            "chapter": 37,
            "verse": 68,
            "text": "سپس بازگشتشان حتماً به سوی دوزخ است"
        },
        {
            "chapter": 37,
            "verse": 69,
            "text": "[سزاوار بودنشان در قیامت به این همه عذاب به سبب این است که] آنان پدرانشان را گمراه یافتند،"
        },
        {
            "chapter": 37,
            "verse": 70,
            "text": "و [با اینکه می دانستند گمراهند بدون اندیشه و تأمل] عجولانه از پی آنان می رفتند"
        },
        {
            "chapter": 37,
            "verse": 71,
            "text": "و به راستی پیش از اینان بیشتر پیشینیان گمراه شدند،"
        },
        {
            "chapter": 37,
            "verse": 72,
            "text": "و بی تردید ما در میان آنان بیم دهندگانی فرستادیم"
        },
        {
            "chapter": 37,
            "verse": 73,
            "text": "پس با تأمل بنگر سرانجام بیم داده شدگان چگونه بود؟"
        },
        {
            "chapter": 37,
            "verse": 74,
            "text": "[همه هلاک شدند] جز بندگان خالص شده خدا،"
        },
        {
            "chapter": 37,
            "verse": 75,
            "text": "و نوح ما را ندا کرد [و ما ندایش را اجابت کردیم] پس ما به راستی نیکو اجابت کننده ای هستیم،"
        },
        {
            "chapter": 37,
            "verse": 76,
            "text": "و او و خاندانش را از آن اندوه بزرگ نجادت دادیم"
        },
        {
            "chapter": 37,
            "verse": 77,
            "text": "و تنها ذریه او را [در زمین] باقی گذاشتیم،"
        },
        {
            "chapter": 37,
            "verse": 78,
            "text": "و در میان آیندگان برای او نام نیک به جا گذاشتیم؛"
        },
        {
            "chapter": 37,
            "verse": 79,
            "text": "سلام بر نوح در میان جهانیان"
        },
        {
            "chapter": 37,
            "verse": 80,
            "text": "به راستی ما نیکوکاران را این گونه پاداش می دهیم"
        },
        {
            "chapter": 37,
            "verse": 81,
            "text": "بی تردید او از بندگان مؤمن ما بود"
        },
        {
            "chapter": 37,
            "verse": 82,
            "text": "سپس دیگران را غرق کردیم؛"
        },
        {
            "chapter": 37,
            "verse": 83,
            "text": "و به راستی ابراهیم از پیروان نوح بود،"
        },
        {
            "chapter": 37,
            "verse": 84,
            "text": "هنگامی که با دلی پاک به سوی پروردگارش آمد"
        },
        {
            "chapter": 37,
            "verse": 85,
            "text": "[یاد کن] هنگامی را که به پدر و قومش گفت: چیست آنچه می پرستید؟"
        },
        {
            "chapter": 37,
            "verse": 86,
            "text": "آیا به جای خدا معبودان دروغین را می خواهید"
        },
        {
            "chapter": 37,
            "verse": 87,
            "text": "پس گمانتان به پروردگار جهانیان چیست؟ [که غیر او را می پرستید،]"
        },
        {
            "chapter": 37,
            "verse": 88,
            "text": "[چون از او دعوت کردند که شبانه به مراسم عیدشان برود] نگاهی به ستارگان انداخت،"
        },
        {
            "chapter": 37,
            "verse": 89,
            "text": "و گفت: به راستی من بیمارم"
        },
        {
            "chapter": 37,
            "verse": 90,
            "text": "پس پشت کنان از او روی گرداندند"
        },
        {
            "chapter": 37,
            "verse": 91,
            "text": "او هم مخفیانه به سوی بت هایشان رفت و [از روی ریشخند] گفت: آیا غذا نمی خورید؟"
        },
        {
            "chapter": 37,
            "verse": 92,
            "text": "شما را چه شده که سخن نمی گویید؟"
        },
        {
            "chapter": 37,
            "verse": 93,
            "text": "پس [به آنها روی آورد و] با دست راست ضربه ای کاری بر آنها کوبید [و خردشان کرد]"
        },
        {
            "chapter": 37,
            "verse": 94,
            "text": "مردم با شتاب به سوی او آمدند"
        },
        {
            "chapter": 37,
            "verse": 95,
            "text": "[به آنان] گفت: آیا آنچه را [با دست خود] می تراشید، می پرستید؟"
        },
        {
            "chapter": 37,
            "verse": 96,
            "text": "در حالی که خدا شما را و آنچه را می سازید، آفریده است"
        },
        {
            "chapter": 37,
            "verse": 97,
            "text": "گفتند: برای او بنایی بسازید [که گنجایش آتش فراوانی داشته باشد] پس او را در آتش شعلهور بیندازید"
        },
        {
            "chapter": 37,
            "verse": 98,
            "text": "پس خواستند به او نیرنگی زنند، ولی ما آنان را پست و شکست خورده کردیم"
        },
        {
            "chapter": 37,
            "verse": 99,
            "text": "و [وقتی از این مهلکه جان سالم به در برد] گفت: به راستی من به سوی پروردگارم می روم، و [او] به زودی مرا راهنمایی خواهد کرد"
        },
        {
            "chapter": 37,
            "verse": 100,
            "text": "پروردگارا! مرا فرزندی که از صالحان باشد عطا کن"
        },
        {
            "chapter": 37,
            "verse": 101,
            "text": "پس ما او را به پسری بردبار مژده دادیم"
        },
        {
            "chapter": 37,
            "verse": 102,
            "text": "هنگامی که با او به [مقام] سعی رسید، گفت: پسرکم! همانا من در خواب می بینم که تو را ذبح می کنم، پس با تأمل بنگر رأی تو چیست؟ گفت: پدرم آنچه به آن مأمور شده ای انجام ده اگر خدا بخواهد مرا از شکیبایان خواهی یافت"
        },
        {
            "chapter": 37,
            "verse": 103,
            "text": "پس هنگامی که آن دو تسلیم [خواسته خدا] شدند و ابراهیم، جبین او را به زمین نهاد [تا ذبحش کند]"
        },
        {
            "chapter": 37,
            "verse": 104,
            "text": "و او را ندا دادیم که ای ابراهیم"
        },
        {
            "chapter": 37,
            "verse": 105,
            "text": "خوابت را تحقق دادی [و فرمان پروردگارت را اجرا کردی]، به راستی ما نیکوکاران را این گونه پاداش می دهیم [که نیّت پاک و خالصشان را به جای عمل می پذیریم]"
        },
        {
            "chapter": 37,
            "verse": 106,
            "text": "به یقین این همان آزمایش روشن بود"
        },
        {
            "chapter": 37,
            "verse": 107,
            "text": "و ما اسماعیل را در برابر قربانی بزرگی [از ذبح شدن] رهانیدیم،"
        },
        {
            "chapter": 37,
            "verse": 108,
            "text": "و در میان آیندگان برای او [نام نیک] به جا گذاشتیم"
        },
        {
            "chapter": 37,
            "verse": 109,
            "text": "سلام بر ابراهیم"
        },
        {
            "chapter": 37,
            "verse": 110,
            "text": "[ما] نیکوکاران را این گونه پاداش می دهیم"
        },
        {
            "chapter": 37,
            "verse": 111,
            "text": "بی تردید او از بندگان مؤمن ما بود،"
        },
        {
            "chapter": 37,
            "verse": 112,
            "text": "و ما او را به اسحاق که پیامبری از شایستگان بود مژده دادیم،"
        },
        {
            "chapter": 37,
            "verse": 113,
            "text": "و بر او و بر اسحاق برکت دادیم، و از دودمان آن دو برخی نیکوکارند و برخی آشکارا ستمکار بر خویشند،"
        },
        {
            "chapter": 37,
            "verse": 114,
            "text": "و به راستی ما به موسی و هارون نعمت دادیم،"
        },
        {
            "chapter": 37,
            "verse": 115,
            "text": "و آن دو نفر و قومشان را از اندوه بزرگ نجات بخشیدیم،"
        },
        {
            "chapter": 37,
            "verse": 116,
            "text": "و آنان را یاری دادیم در نتیجه پیروز شدند،"
        },
        {
            "chapter": 37,
            "verse": 117,
            "text": "و هر دو را کتاب بسیار روشنگر عطا کردیم،"
        },
        {
            "chapter": 37,
            "verse": 118,
            "text": "وبه راه راست هدایتشان نمودیم،"
        },
        {
            "chapter": 37,
            "verse": 119,
            "text": "و در میان آیندگان برای هر دو نفر نام نیک به جا گذاشتیم"
        },
        {
            "chapter": 37,
            "verse": 120,
            "text": "سلام بر موسی و هارون"
        },
        {
            "chapter": 37,
            "verse": 121,
            "text": "ما نیکوکاران را این گونه پاداش می دهیم"
        },
        {
            "chapter": 37,
            "verse": 122,
            "text": "بی تردید هر دو از بندگان مؤمن ما بودند،"
        },
        {
            "chapter": 37,
            "verse": 123,
            "text": "و بی تردید الیاس از پیامبران بود"
        },
        {
            "chapter": 37,
            "verse": 124,
            "text": "[یاد کن] هنگامی را که به قومش گفت: آیا [از شرک وطغیان] نمی پرهیزید؟"
        },
        {
            "chapter": 37,
            "verse": 125,
            "text": "آیا بت «بعل» را می پرستید و بهترین آفرینندگان را رها می کنید؟"
        },
        {
            "chapter": 37,
            "verse": 126,
            "text": "خدا را که پروردگار شما و پروردگار پدران پیشین شماست"
        },
        {
            "chapter": 37,
            "verse": 127,
            "text": "پس او را انکار کردند، یقیناً آنان از احضار شدگان [در عذاب] خواهند بود،"
        },
        {
            "chapter": 37,
            "verse": 128,
            "text": "جز بندگان خالص شده خدا [که از هر کیفری در امانند،]"
        },
        {
            "chapter": 37,
            "verse": 129,
            "text": "و در میان آیندگان برای او نام نیک به جا گذاشتیم"
        },
        {
            "chapter": 37,
            "verse": 130,
            "text": "سلام بر آل یاسین"
        },
        {
            "chapter": 37,
            "verse": 131,
            "text": "ما نیکوکاران را این گونه پاداش می دهیم"
        },
        {
            "chapter": 37,
            "verse": 132,
            "text": "بی تردید او از بندگان مؤمن ما بود"
        },
        {
            "chapter": 37,
            "verse": 133,
            "text": "و بی تردید لوط از پیامبران بود"
        },
        {
            "chapter": 37,
            "verse": 134,
            "text": "[یاد کن] هنگامی را که او و همه اهلش را نجات دادیم،"
        },
        {
            "chapter": 37,
            "verse": 135,
            "text": "مگر پیرزنی را که در میان باقی ماندگان [در شهر] بود"
        },
        {
            "chapter": 37,
            "verse": 136,
            "text": "سپس دیگران را هلاک کردیم،"
        },
        {
            "chapter": 37,
            "verse": 137,
            "text": "و شما همواره صبحگاهان [در مسیر سفرهایتان از کنار ویرانه های شهر] آنان گذر می کنید،"
        },
        {
            "chapter": 37,
            "verse": 138,
            "text": "و نیز شبانگاهان، آیا تعقّل نمی کنید؟"
        },
        {
            "chapter": 37,
            "verse": 139,
            "text": "و یونس از پیامبران بود"
        },
        {
            "chapter": 37,
            "verse": 140,
            "text": "[یاد کن] هنگامی را که به سوی آن کشتی پر [از جمعیت و بار] گریخت،"
        },
        {
            "chapter": 37,
            "verse": 141,
            "text": "و با سرنشینان کشتی قرعه انداخت [و قرعه به نامش افتاد] و از مغلوب شدگان شد [و او را به دریا انداختند]"
        },
        {
            "chapter": 37,
            "verse": 142,
            "text": "پس آن ماهی بزرگ او را بلعید، در حالی که سزاوار سرزنش بود"
        },
        {
            "chapter": 37,
            "verse": 143,
            "text": "[و در شکم ماهی به تسبیح خدا مشغول شد که] اگر او از تسبیح کنندگان نبود،"
        },
        {
            "chapter": 37,
            "verse": 144,
            "text": "بی تردید تا روزی که مردم برانگیخته می شوند در شکم ماهی می ماند"
        },
        {
            "chapter": 37,
            "verse": 145,
            "text": "پس او را در حالی که بیمار بود به زمینی خشک و بی گیاه افکندیم"
        },
        {
            "chapter": 37,
            "verse": 146,
            "text": "و بر او گیاهی از نوعی کدو رویاندیم،"
        },
        {
            "chapter": 37,
            "verse": 147,
            "text": "و او را به سوی [قومی] یکصد هزار نفر [ی] یا بیشتر فرستادیم"
        },
        {
            "chapter": 37,
            "verse": 148,
            "text": "پس ایمان آوردند در نتیجه آنان را تا پایان عمرشان [از نعمت ها و مواهب خود] بهره مند کردیم"
        },
        {
            "chapter": 37,
            "verse": 149,
            "text": "[مشرکان سبک مغز می گویند: فرشتگان، دختران خدایند] پس از آنان بپرس که آیا دختران برای پروردگار تو هستند و پسران برای ایشان؟"
        },
        {
            "chapter": 37,
            "verse": 150,
            "text": "یا اینکه ما فرشتگان را دختر آفریدیم و آنان شاهد بودند؟"
        },
        {
            "chapter": 37,
            "verse": 151,
            "text": "آگاه باش! که آنان از بافته های دروغ خود می گویند"
        },
        {
            "chapter": 37,
            "verse": 152,
            "text": "که خدا فرزند آورده! و بی تردید آنان دروغگویند"
        },
        {
            "chapter": 37,
            "verse": 153,
            "text": "آیا دختران را بر پسران ترجیح داده است؟"
        },
        {
            "chapter": 37,
            "verse": 154,
            "text": "شما را چه شده، چگونه حکم می کنید؟"
        },
        {
            "chapter": 37,
            "verse": 155,
            "text": "پس آیا متذکّر [حقایق] نمی شوید؟"
        },
        {
            "chapter": 37,
            "verse": 156,
            "text": "یا شما [بر این ادعای خود] دلیل روشنی دارید؟"
        },
        {
            "chapter": 37,
            "verse": 157,
            "text": "پس اگر راستگویید، کتابتان را [که این سخنان را با تکیه بر آن می گویید، به میان] آورید"
        },
        {
            "chapter": 37,
            "verse": 158,
            "text": "میان خدا و جن، نسب و خویشی قرار دادند، در صورتی که جنیان به خوبی می دانند که [روز قیامت برای حساب و پاداش] احضار خواهند شد"
        },
        {
            "chapter": 37,
            "verse": 159,
            "text": "خدا از آنچه او را به آن توصیف می کنند، منزّه است"
        },
        {
            "chapter": 37,
            "verse": 160,
            "text": "مگر بندگان خالص شده خدا [که او را به آنچه توصیف می کنند شایسته مقام قدس اوست]"
        },
        {
            "chapter": 37,
            "verse": 161,
            "text": "و بی تردید شما و آنچه را می پرستید،"
        },
        {
            "chapter": 37,
            "verse": 162,
            "text": "نمی توانید [مردم را] بر ضد خدا گمراه کنید"
        },
        {
            "chapter": 37,
            "verse": 163,
            "text": "مگر کسانی را که [به اختیار خود به خاطر پذیرفتن وسوسه و اغواگری شما] به دوزخ درآیند،"
        },
        {
            "chapter": 37,
            "verse": 164,
            "text": "و هیچ یک از ما فرشتگان نیست مگر اینکه برای او مقامی معین است"
        },
        {
            "chapter": 37,
            "verse": 165,
            "text": "و همانا ما [برای اجرای فرمان خدا] صف بستگانیم"
        },
        {
            "chapter": 37,
            "verse": 166,
            "text": "و ما خود تسبیح کنندگانیم"
        },
        {
            "chapter": 37,
            "verse": 167,
            "text": "و مشرکان [پیش از بعثت پیامبر] قاطعانه می گفتند"
        },
        {
            "chapter": 37,
            "verse": 168,
            "text": "اگر نزد ما کتابی چون کتاب های آسمانی پیامبران پیشین بود،"
        },
        {
            "chapter": 37,
            "verse": 169,
            "text": "بی تردید از بندگان خالص شده خدا می شدیم"
        },
        {
            "chapter": 37,
            "verse": 170,
            "text": "ولی [هنگامی که قرآن را برای هدایت آنان نازل کردیم] به آن کافر شدند و به زودی [و زر و وبال کفرشان را] خواهند دانست"
        },
        {
            "chapter": 37,
            "verse": 171,
            "text": "و وعده قطعی ما درباره بندگان به رسالت فرستاده شده، از پیش محقق و ثابت گشته است،"
        },
        {
            "chapter": 37,
            "verse": 172,
            "text": "که بی تردید آنان [در همه زمینه ها] یاری شدگانند،"
        },
        {
            "chapter": 37,
            "verse": 173,
            "text": "و مسلماً سپاه ما پیروزند"
        },
        {
            "chapter": 37,
            "verse": 174,
            "text": "پس تا مدتی از آنان روی بگردان"
        },
        {
            "chapter": 37,
            "verse": 175,
            "text": "و آنان را بنگر که به زودی [و زر و وبال گناهانشان را] خواهند دید"
        },
        {
            "chapter": 37,
            "verse": 176,
            "text": "آیا شتاب در آمدن عذاب ما را می خواهند؟"
        },
        {
            "chapter": 37,
            "verse": 177,
            "text": "پس هنگامی که [عذاب ما] به آستانه خانه هایشان نازل شود، بیم شدگان روزگار بدی خواهند داشت،"
        },
        {
            "chapter": 37,
            "verse": 178,
            "text": "و تا مدتی از آنان روی بگردان،"
        },
        {
            "chapter": 37,
            "verse": 179,
            "text": "و [آنان را] بنگر که به زودی [و زر و وبال گناهانشان را] خواهند دید"
        },
        {
            "chapter": 37,
            "verse": 180,
            "text": "پروردگارت که دارای عزت است از آنچه او را به آن توصیف می کنند، منزّه است"
        },
        {
            "chapter": 37,
            "verse": 181,
            "text": "و سلام بر پیامبران"
        },
        {
            "chapter": 37,
            "verse": 182,
            "text": "و همه ستایش ها ویژه خداست که پروردگار جهانیان است"
        },
        {
            "chapter": 38,
            "verse": 1,
            "text": "ص، سوگند به قرآن که مشتمل بر ذکر [حقایق، معارف، مطالب اخلاقی و اجتماعی و احکام حلال و حرام] است"
        },
        {
            "chapter": 38,
            "verse": 2,
            "text": "[اینکه قرآن را نمی پذیرند، برای این نیست که زمینه ای برای پذیرش آن وجود ندارد] بلکه کافران [غرق] در تکبّر [و سرکشی و عداوت] و دشمنی اند"
        },
        {
            "chapter": 38,
            "verse": 3,
            "text": "چه بسیار اقوامی که پیش از آنان هلاک کردیم که [وقت نزول عذاب] فریاد کمک خواهی سر دادند، در حالی که وقت گریز و یافتن پناه گاه نبود؛"
        },
        {
            "chapter": 38,
            "verse": 4,
            "text": "و از اینکه بیم دهنده ای از جنس خودشان به سوی آنان آمده است تعجب کردند، و کافران گفتند: این جادوگری بسیار دروغگوست"
        },
        {
            "chapter": 38,
            "verse": 5,
            "text": "آیا [محمّد] معبودان [گوناگون] را معبودی یگانه قرار داده است؟ به راستی [که منحصر کردن معبودان در یک معبود] چیزی بسیار شگفت است"
        },
        {
            "chapter": 38,
            "verse": 6,
            "text": "سران و اشرافشان روان شدند [و فریاد برداشتند] که بروید و بر پرستش و نگهداری معبودانتان ایستادگی کنید زیرا از این دعوت [به سوی خدای یگانه] ریاست و آقایی بر اراده شده است"
        },
        {
            "chapter": 38,
            "verse": 7,
            "text": "ما این [پرستش معبود یگانه] را در آخرین آیین [که پدرانمان بر آن بودند] نشنیده ایم؛ این جز دروغی ساخته شده نیست"
        },
        {
            "chapter": 38,
            "verse": 8,
            "text": "آیا از میان ما [که دارای ثروت فراوان و مقام و قدرتیم] قرآن، فقط بر او [که فقیری یتیم بیش نیست] نازل شده است؟! [نه، قرآن دروغی ساخته شده نیست] بلکه اینان درباره قرآن من در شک هستند، بلکه هنوز عذاب را نچشیده اند [تا از بیماری شک درآیند و به حقّانیّت آن اقرار کنند و زبان از گستاخی و جسارت ببندند]"
        },
        {
            "chapter": 38,
            "verse": 9,
            "text": "مگر خزانه های رحمت پروردگار توانای شکست ناپذیر و بخشنده ات نزد آنان است [که منصب نبوّت را به هر کس که دلشان خواست ببخشند؟]"
        },
        {
            "chapter": 38,
            "verse": 10,
            "text": "یا مگر مالکیّت و فرمانروایی آسمان ها و زمین و آنچه میان آنهاست، در اختیار آنان است؟ [اگر چنین است] پس [بیایند] از نردبان ها [ی رساننده به این مالکیّت و فرمانروایی] بالا روند [و امور را به دست گیرند و مانع نزول وحی بر محمّد شوند و خود به هر کس که بخواهند وحی کنند]"
        },
        {
            "chapter": 38,
            "verse": 11,
            "text": "اینان لشکری ناچیز و اندک [از احزاب کفر و شرک] اند که در آنجا [که میدان جنگ بدر است] شکست خوردنی هستند"
        },
        {
            "chapter": 38,
            "verse": 12,
            "text": "پیش از اینان نیز قوم نوح و عاد و فرعون که از تمام ابزار حاکمیت برخوردار بودند [پیامبران را] انکار کردند؛"
        },
        {
            "chapter": 38,
            "verse": 13,
            "text": "و نیز قوم ثمود و قوم لوط و اصحاب ایکه همان احزاب کفر و شرک اند،"
        },
        {
            "chapter": 38,
            "verse": 14,
            "text": "که هر یک از اینان پیامبران را انکار کردند، پس عقوبت [من بر آنان] محقق و ثابت شد،"
        },
        {
            "chapter": 38,
            "verse": 15,
            "text": "و اینان [که تو را انکار می کنند] جز یک فریاد مرگبار را که هیچ تأخیری در آن نیست، انتظار نمی کشند،"
        },
        {
            "chapter": 38,
            "verse": 16,
            "text": "و [اینان از روی مسخره] گفتند: پروردگارا! پیش از روز حساب، هر چه زودتر سهم ما را از عذاب به ما بده"
        },
        {
            "chapter": 38,
            "verse": 17,
            "text": "بر آنچه می گویند شکیبا باش، و بنده ما داود را که دارای نیرومندی [در دانش و حکومت] بود یاد کن. او بسیار رجوع کننده [به سوی خدا] بود"
        },
        {
            "chapter": 38,
            "verse": 18,
            "text": "همانا ما کوه ها را مسخّر و رام کردیم که با او در شبان گاه و هنگام برآمدن آفتاب تسبیح می گفتند،"
        },
        {
            "chapter": 38,
            "verse": 19,
            "text": "و پرندگان را [نیز] به طور دسته جمعی [مسخّر و رام کردیم که با او تسبیح می گفتند]، و همه رجوع کننده به سوی خدا بودند،"
        },
        {
            "chapter": 38,
            "verse": 20,
            "text": "و حکومتش را محکم و استوار ساختیم و به او حکمت و منصب داوری عطا کردیم،"
        },
        {
            "chapter": 38,
            "verse": 21,
            "text": "و آیا خبر مهم آن دادخواهان هنگامی که از دیوار بلند نمازخانه او بالا رفتند به تو رسیده است؟"
        },
        {
            "chapter": 38,
            "verse": 22,
            "text": "زمانی که [به طور ناگهانی] بر داود وارد شدند، و او از آنان هراسان شد، گفتند: نترس [ما] دو گروه دادخواه و شاکی هستیم که یکی از ما بر دیگری ستم کرده است؛ بنابراین میان ما به حق داوری کن و [در داوریت] ستم روا مدار، و ما را به راه راست راهنمایی کن"
        },
        {
            "chapter": 38,
            "verse": 23,
            "text": "این برادر من است، نود و نه میش دارد و من یک میش دارم، گفته است: این یکی را هم به من واگذار. و در گفتگو مرا مغلوب ساخت"
        },
        {
            "chapter": 38,
            "verse": 24,
            "text": "گفت: یقیناً او با درخواست افزودن میش تو به میش های خود بر تو ستم روا داشته است، و قطعاً بسیاری از معاشران و شریکان به یکدیگر ستم می کنند، به جز کسانی که ایمان آورده و کارهای شایسته انجام داده اند و اینان اندک اند. و داود دانست که ما او را [در این حادثه] آزموده ایم، در نتیجه از پروردگارش درخواست آمرزش کرد و بی درنگ به حالت خضوع به رو در افتاد و به خدا بازگشت"
        },
        {
            "chapter": 38,
            "verse": 25,
            "text": "و ما او را در این [داوری] آمرزیدیم، بی تردید او نزد ما تقرب و منزلتی بلند و سرانجامی نیکو دارد"
        },
        {
            "chapter": 38,
            "verse": 26,
            "text": "[و گفتیم:] ای داود! همانا تو را در زمین جانشین [و نماینده خود] قرار دادیم؛ پس میان مردم به حق داوری کن و از هوای نفس پیروی مکن که تو را از راه خدا منحرف می کند. بی تردید کسانی که از راه خدا منحرف می شوند، چون روز حساب را فراموش کرده اند، عذابی سخت دارند"
        },
        {
            "chapter": 38,
            "verse": 27,
            "text": "و ما آسمان و زمین و آنچه را که میان آنهاست، بیهوده نیافریده ایم، این پندار کافران است، پس وای بر آنان که کافرند از آتش دوزخ"
        },
        {
            "chapter": 38,
            "verse": 28,
            "text": "آیا کسانی که ایمان آورده و کارهای شایسته انجام داده اند مانند مفسدان در زمین قرار می دهیم یا پرهیزکاران را چون بدکاران؟"
        },
        {
            "chapter": 38,
            "verse": 29,
            "text": "این کتاب پربرکتی است که آن را بر تو نازل کرده ایم تا آیاتش را تدبّر کنند و خردمندان متذکّر شوند"
        },
        {
            "chapter": 38,
            "verse": 30,
            "text": "و سلیمان را به داود بخشیدیم، چه نیکو بنده ای بود به راستی او بسیار رجوع کننده [به خدا] بود"
        },
        {
            "chapter": 38,
            "verse": 31,
            "text": "[یاد کن] هنگامی را که در پایان روز اسب های چابک و تیزرو بر او عرضه کردند"
        },
        {
            "chapter": 38,
            "verse": 32,
            "text": "پس گفت: من دوستی اسبان را بر یاد پروردگارم [که نماز مستحب پایان روز است] اختیار کردم [زیرا می خواهم از آنان در جهاد با دشمن استفاده کنم و همواره به آنها نظر می کرد] تا [خورشید] پشت پرده افق پنهان شد"
        },
        {
            "chapter": 38,
            "verse": 33,
            "text": "[اسب ها چنان توجه او را جلب کرده بودند که گفت:] آنها را به من بازگردانید. پس [برای نوازش آنها] به دست کشیدن به ساق ها و گردن های آنها پرداخت؛"
        },
        {
            "chapter": 38,
            "verse": 34,
            "text": "و به راستی سلیمان را [درباره فرزندش] آزمودیم، و [آزمون این بود که] بر تختش جسدی [بی جان از فرزندش] افکندیم [فرزندی که سلیمان به زنده بودن او بسیار امید داشت]، آن گاه به درگاه خدا رجوع کرد [و همه امورش را به خدا واگذاشت]"
        },
        {
            "chapter": 38,
            "verse": 35,
            "text": "گفت: پروردگارا! مرا بیامرز و حکومتی به من ببخش که بعد از من سزاوار هیچ کس نباشد؛ یقیناً تو بسیار بخشنده ای"
        },
        {
            "chapter": 38,
            "verse": 36,
            "text": "پس باد را برای او مسخّر و رام کردیم که به فرمان او هر جا که می خواست نرم و آرام روان می شد"
        },
        {
            "chapter": 38,
            "verse": 37,
            "text": "و هر بنّا و غواصی از شیاطین را [مسخّر و رام او نمودیم،]"
        },
        {
            "chapter": 38,
            "verse": 38,
            "text": "و دیگر شیاطین را که با غل و زنجیر به هم بسته بودند [در سلطه او درآوردیم تا نتوانند در حکومت او فتنه و آشوب برپا کنند]"
        },
        {
            "chapter": 38,
            "verse": 39,
            "text": "[و به او گفتیم:] این عطای بی حساب ماست، [به هر کس خواهی] بی حساب ببخش و [از هر کس خواهی] دریغ کن"
        },
        {
            "chapter": 38,
            "verse": 40,
            "text": "بی تردید او نزد ما تقرب و منزلتی بلند و سرانجامی نیکو دارد"
        },
        {
            "chapter": 38,
            "verse": 41,
            "text": "و بنده ما ایوب را یاد کن، هنگامی که پروردگارش را ندا داد که شیطان [به سبب رنج و شکنجه ای که دچارش هستم] مرا سرزنش و شماتت می کند [تا از رحمت تو دلسردم کند]"
        },
        {
            "chapter": 38,
            "verse": 42,
            "text": "[به او گفتیم:] با پایت به زمین بکوب، این آبی است برای شسشتو، آبی سرد و آشامیدنی"
        },
        {
            "chapter": 38,
            "verse": 43,
            "text": "و خانواده اش را [که در حادثه ها از دستش رفته بودند] و مانندشان را همراه با آنان به او بخشیدیم تا رحمتی از سوی ما و تذکری برای خردمندان باشد"
        },
        {
            "chapter": 38,
            "verse": 44,
            "text": "و [به او گفتیم: چون سوگند خورده ای که همسرت را برای اینکه تو را در امور معنوی ناراحت کرده بود، صد تازیانه بزنی] با دستت بسته ای ترکه خشک برگیر و همسرت را با آن بزن، و سوگندت را مشکن. بی تردید ما او را شکیبا یافتیم. چه نیکو بنده ای! یقیناً بسیار رجوع کننده به سوی ما بود"
        },
        {
            "chapter": 38,
            "verse": 45,
            "text": "و بندگان ما ابراهیم و اسحاق و یعقوب را یاد کن که دارای قدرت و بصیرت بودند"
        },
        {
            "chapter": 38,
            "verse": 46,
            "text": "ما آنان را با [صفت بسیار پرارزش] یاد کردن سرای آخرت با اخلاصی ویژه خالص ساختیم"
        },
        {
            "chapter": 38,
            "verse": 47,
            "text": "به یقین آنان در پیشگاه ما از برگزیدگان و نیکان اند"
        },
        {
            "chapter": 38,
            "verse": 48,
            "text": "و اسماعیل والیسع وذوالکفل را یاد کن و همه از نیکان اند"
        },
        {
            "chapter": 38,
            "verse": 49,
            "text": "این [سرگذشت های سازنده] یادآوری و پند است؛ و بی تردید برای پرهیزکاران بازگشت گاه نیکویی خواهد بود"
        },
        {
            "chapter": 38,
            "verse": 50,
            "text": "[آن بازگشت گاه] بهشت های جاویدانی است که درهایش را به روی آنان گشوده اند،"
        },
        {
            "chapter": 38,
            "verse": 51,
            "text": "در حالی که در آنجا بر تخت ها تکیه می زنند و میوه های فراوان و نوشیدنی مورد دلخواهشان را در آنجا می طلبند،"
        },
        {
            "chapter": 38,
            "verse": 52,
            "text": "و نزد آنان زنانی است که فقط به شوهرانشان عشق می ورزند، و با شوهرانشان هم سن و سال اند"
        },
        {
            "chapter": 38,
            "verse": 53,
            "text": "[به آنان گویند:] این است آنچه شما را برای روز حساب وعده می دادند"
        },
        {
            "chapter": 38,
            "verse": 54,
            "text": "این بی تردید عطای ماست که برای آن پایانی نیست"
        },
        {
            "chapter": 38,
            "verse": 55,
            "text": "این [همه برای پرهیزکاران است]، و مسلماً برای سرکشان، بدترین بازگشتگاه خواهد بود"
        },
        {
            "chapter": 38,
            "verse": 56,
            "text": "دوزخ که در آن وارد می شوند و چه بد آرامگاهی است"
        },
        {
            "chapter": 38,
            "verse": 57,
            "text": "این آب جوشان و مایع چرکین متعفّن است که باید آن را بچشند،"
        },
        {
            "chapter": 38,
            "verse": 58,
            "text": "و [جز اینها] عذاب های دیگری مانند آن دارند"
        },
        {
            "chapter": 38,
            "verse": 59,
            "text": "[چون پیشوایان کفر به دوزخ درآیند، و پیروانشان را نیز راهی دوزخ کنند ندا رسد:] این گروهی [از پیروان شما] هستند که با فشار و زور با شما وارد دوزخ می شوند. [پیشوایان کفر در پاسخ ندا دهنده گویند:] خوش آمد و گشایشی بر آنان [که پیروان ما بودند] مباد، بی تردید آنان به آتش خواهند سوخت"
        },
        {
            "chapter": 38,
            "verse": 60,
            "text": "[پیروان به پیشوایان] گویند: بلکه بر شما خوش آمد و گشایشی مباد، شما این عذاب را از پیش برای ما فراهم کردید، و چه بد قرارگاهی است"
        },
        {
            "chapter": 38,
            "verse": 61,
            "text": "می گویند: پروردگارا! هر کس این عذاب را از پیش برای ما فراهم آورده است، برای او در آتش عذابی دو چندان بیفزا"
        },
        {
            "chapter": 38,
            "verse": 62,
            "text": "و می گویند: ما را چه شده که [مردان مؤمن و شایسته] ای که از اشرارشان می شمردیم، نمی بینیم"
        },
        {
            "chapter": 38,
            "verse": 63,
            "text": "آیا ما آنان را به ناحق به مسخره گرفتیم [و اکنون در بهشت جای دارند] یا [در دوزخ اند و] دیدگان ما به آنان نمی افتد؟"
        },
        {
            "chapter": 38,
            "verse": 64,
            "text": "این گفتگو و مجادله اهل آتش حتمی و واقع شدنی است"
        },
        {
            "chapter": 38,
            "verse": 65,
            "text": "بگو: من فقط بیم دهنده ام، و هیچ معبودی جز خدای یگانه قهّار نیست"
        },
        {
            "chapter": 38,
            "verse": 66,
            "text": "پروردگار آسمان ها و زمین و آنچه میان آنهاست، توانای شکست ناپذیر و بسیار آمرزنده است"
        },
        {
            "chapter": 38,
            "verse": 67,
            "text": "بگو: این [قرآن من] خبری بزرگ است،"
        },
        {
            "chapter": 38,
            "verse": 68,
            "text": "که شما از آن روی می گردانید"
        },
        {
            "chapter": 38,
            "verse": 69,
            "text": "من از ملأ اعلی هنگامی که [درباره آفرینش آدم] مجادله می کردند، هیچ خبری ندارم"
        },
        {
            "chapter": 38,
            "verse": 70,
            "text": "به من وحی نمی شود جز برای اینکه بیم دهنده ای آشکارم"
        },
        {
            "chapter": 38,
            "verse": 71,
            "text": "[یاد کن] هنگامی را که پروردگارت به فرشتگان گفت: همانا من بشری از گل خواهم آفرید"
        },
        {
            "chapter": 38,
            "verse": 72,
            "text": "پس زمانی که اندامش را درست و نیکو نمودم و از روح خود در او دمیدم، برای او سجده کنید"
        },
        {
            "chapter": 38,
            "verse": 73,
            "text": "پس فرشتگان همه با هم سجده کردند؛"
        },
        {
            "chapter": 38,
            "verse": 74,
            "text": "مگر ابلیس که تکبّر ورزید و از کافران شد"
        },
        {
            "chapter": 38,
            "verse": 75,
            "text": "[خدا] فرمود: ای ابلیس! تو را چه چیزی از سجده کردن بر آنچه که با دستان قدرت خود آفریدم، بازداشت؟ آیا تکبّر کردی یا از بلند مرتبه گانی؟"
        },
        {
            "chapter": 38,
            "verse": 76,
            "text": "گفت: من از او بهترم، مرا از آتش آفریدی و او را از گل ساختی"
        },
        {
            "chapter": 38,
            "verse": 77,
            "text": "[خدا] گفت: از آن [جایگاه] بیرون رو که بی تردید تو رانده شده ای؛"
        },
        {
            "chapter": 38,
            "verse": 78,
            "text": "و حتماً لعنت من تا روز قیامت بر تو باد"
        },
        {
            "chapter": 38,
            "verse": 79,
            "text": "گفت: پروردگارا! مرا تا روزی که مردم برانگیخته می شوند، مهلت ده"
        },
        {
            "chapter": 38,
            "verse": 80,
            "text": "[خدا] گفت: تو از مهلت یافتگانی،"
        },
        {
            "chapter": 38,
            "verse": 81,
            "text": "تا زمانی معین و معلوم"
        },
        {
            "chapter": 38,
            "verse": 82,
            "text": "گفت: به عزتت سوگند همه آنان را گمراه می کنم،"
        },
        {
            "chapter": 38,
            "verse": 83,
            "text": "مگر بندگان خالص شده ات را"
        },
        {
            "chapter": 38,
            "verse": 84,
            "text": "[خدا] گفت: سوگند به حق و فقط حق را می گویم"
        },
        {
            "chapter": 38,
            "verse": 85,
            "text": "که بی تردید دوزخ را از تو و آنان که از تو پیروی کنند، از همگی پر خواهم کرد"
        },
        {
            "chapter": 38,
            "verse": 86,
            "text": "بگو: من برای ابلاغ دین هیچ پاداشی از شما نمی خواهم و از کسانی که چیزی را از نزد خود می سازند [و ادعای باطل می کنند] نیستم"
        },
        {
            "chapter": 38,
            "verse": 87,
            "text": "آن [قرآن را که بر شما می خوانم] جز مایه تذکر و پندی برای جهانیان نیست"
        },
        {
            "chapter": 38,
            "verse": 88,
            "text": "و بی تردید پس از مدتی خبر [صدق حقّانیّت و ظهور عینی آیات و وعده های] آن را خواهید دانست"
        },
        {
            "chapter": 39,
            "verse": 1,
            "text": "[این] کتاب نازل شده از سوی خدای توانای شکست ناپذیر و حکیم است"
        },
        {
            "chapter": 39,
            "verse": 2,
            "text": "بی تردید ما این کتاب را به حقّ و درستی به سوی تو نازل کردیم، پس خدا را در حالی که اعتقاد و ایمان را برای او [از هرگونه شرکی] خالص می کنی، بپرست"
        },
        {
            "chapter": 39,
            "verse": 3,
            "text": "آگاه باشید! که دین خالص ویژه خداست، و آنان که به جای خدا سرپرستان و معبودانی برگزیده اند [و می گویند:] ما آنان را جز برای اینکه ما را هر چه بیشتر به خدا نزدیک کنند، نمی پرستیم. بی تردید خدا میان آنان [و مؤمنان] درباره آنچه که اختلاف می کنند [و آن آیین توحید و شرک است] داوری خواهد کرد؛ قطعاً خدا آن کس را که دروغگو و بسیار ناسپاس است، هدایت نمی کند"
        },
        {
            "chapter": 39,
            "verse": 4,
            "text": "اگر [بر فرض محال] خدا می خواست برای خود فرزندی بگیرد، همانا از میان آفریده هایش آنچه را خودش می خواست برمی گزید [نه اینکه شما برای او انتخاب کنید]؛ منزّه است او [از آنکه برای او فرزندی باشد] اوست خدای یگانه و قهّار"
        },
        {
            "chapter": 39,
            "verse": 5,
            "text": "آسمان ها و زمین را به حق آفرید. شب را به روز درمی پیچید، و روز را به شب درمی پیچید، و خورشید و ماه را [برای بندگانش] مسخّر و رام کرد. هر کدام تا سرآمدی معین روانند. آگاه باشید! او توانای شکست ناپذیر و بسیار آمرزنده است"
        },
        {
            "chapter": 39,
            "verse": 6,
            "text": "شما را از یک تن آفرید، سپس همسرش را از او پدید آورد، و از چهارپایان [شتر و گاو و گوسفند و بز به اعتبار یک نر و یک ماده] هشت زوج آفرید، شما را در شکم های مادرانتان آفرینشی پس از آفرینشی دیگر در میان تاریکی های سه گانه [شکم و رحم و مشیمه] به وجود آورد. این است خدا پروردگار شما که فرمانروایی [مطلق بر همه هستی] ویژه اوست، معبودی جز او نیست، پس چگونه شما را از حق بازمی گردانند؟"
        },
        {
            "chapter": 39,
            "verse": 7,
            "text": "اگر کافر شوید [زیانی به خدا نمی رسانید؛ زیرا] خدا از شما بی نیاز است، و کفر را برای بندگانش نمی پسندد؛ و اگر سپاس گزاری کنید، آن را برای شما می پسندد. و هیچ سنگین باری، بار [گناه] دیگری را برنمی دارد. سپس بازگشت شما به سوی پروردگارتان خواهد بود، و شما را به آنچه انجام می دادید، آگاه خواهد کرد؛ زیرا او به نیّات و اسرار سینه ها داناست"
        },
        {
            "chapter": 39,
            "verse": 8,
            "text": "و چون به انسان آسیبی رسد، پروردگارش را در حال بازگشت به سوی او [برای برطرف شدن آسیبش] می خواند، سپس چون او را [برای رهایی از آن آسیب] نعمتی از جانب خود عطا کند، آن آسیب را که پیش تر برای برطرف شدنش دعا می کرد، فراموش می کند و دوباره برای خدا همتایانی قرار می دهد تا [مردم را] از راه خدا گمراه کند. بگو: اندک زمانی از کفر خود برخوردار باش، بی تردید تو از اهل آتشی"
        },
        {
            "chapter": 39,
            "verse": 9,
            "text": "[آیا چنین انسان کفران کننده ای بهتر است] یا کسی که در ساعات شب به سجده و قیام و عبادتی خالصانه مشغول است، از آخرت می ترسد و به رحمت پروردگارش امید دارد؟ بگو: آیا کسانی که معرفت و دانش دارند و کسانی که بی بهره از معرفت و دانش اند، یکسانند؟ فقط خردمندان متذکّر می شوند"
        },
        {
            "chapter": 39,
            "verse": 10,
            "text": "بگو: ای بندگان مؤمنم! از پروردگارتان پروا کنید. برای کسانی که در این دنیا اعمال شایسته انجام داده اند، پاداش نیکی است و زمین خدا گسترده است [بر شماست از سرزمینی که دچار مضیقه دینی هستید به سرزمینی دیگر مهاجرت کنید]. فقط شکیبایان پاداششان را کامل و بدون حساب دریافت خواهند کرد"
        },
        {
            "chapter": 39,
            "verse": 11,
            "text": "بگو: من مأمورم که خدا را در حالی که ایمان و عبادت را برای او [از هر گونه شرکی] خالص می کنم، بپرستم"
        },
        {
            "chapter": 39,
            "verse": 12,
            "text": "و مأمورم که [در این آیین از] نخستین تسلیم شدگان [به فرمان ها و احکام] او باشم"
        },
        {
            "chapter": 39,
            "verse": 13,
            "text": "بگو: اگر پروردگارم را نافرمانی کنم از عذاب روزی بزرگ می ترسم"
        },
        {
            "chapter": 39,
            "verse": 14,
            "text": "بگو: فقط خدا را در حالی که ایمان و عبادتم را برای او [از هر گونه شرکی] خالص می کنم، می پرستم"
        },
        {
            "chapter": 39,
            "verse": 15,
            "text": "پس شما هم آنچه را می خواهید، به جای او بپرستید. بگو: بی تردید زیانکاران [واقعی] کسانی هستند که روز قیامت سرمایه وجودشان و کسانشان را به تباهی داده باشند؛ آگاه باشید! که آن همان زیان آشکار است"
        },
        {
            "chapter": 39,
            "verse": 16,
            "text": "برای آنان از بالای سرشان و از زیر پایشان سایبان هایی از آتش است، این عذابی است که خدا بندگانش را به آن بیم می دهد. ای بندگانم! از من پروا کنید"
        },
        {
            "chapter": 39,
            "verse": 17,
            "text": "و کسانی که از پرستیدن طاغوت [یعنی بت ها، اربابان کفر و شیطان های سرکش] دوری کردند و به سوی خدا بازگشتند، بر آنان مژده باد؛ پس به بندگانم مژده ده"
        },
        {
            "chapter": 39,
            "verse": 18,
            "text": "آنان که سخن را می شنوند و از بهترینش پیروی می کنند، اینانند کسانی که خدا هدایتشان کرده، و اینان همان خردمندانند"
        },
        {
            "chapter": 39,
            "verse": 19,
            "text": "آیا کسی که فرمان عذاب بر او محقق و ثابت شده [راه گریزی از آن دارد؟] آیا کسی را که در آتش است، تو نجات می دهی؟"
        },
        {
            "chapter": 39,
            "verse": 20,
            "text": "ولی کسانی که از پروردگارشان پروا داشتند، برای آنان غرفه هایی است که از فراز آنها غرفه هایی دیگر بنا شده و از زیر آنها نهرها جاری است. خدا این وعده را داده است؛ خدا خلف وعده نمی کند"
        },
        {
            "chapter": 39,
            "verse": 21,
            "text": "آیا ندانسته ای که خدا از آسمان آبی نازل کرد، پس آن را به صورت چشمه هایی در زمین درآورد، آن گاه به وسیله آن زراعتی را که رنگ هایش گوناگون است، بیرون می آورد، سپس [آن زراعت] خشک می شود، در نتیجه آن را به رنگ زرد بینی، پس آن را ریز ریز و در هم شکسته می کند؛ بی تردید در این [دگرگونی ها] برای خردمندانْ هشدار و عبرتی است"
        },
        {
            "chapter": 39,
            "verse": 22,
            "text": "آیا کسی که خدا سینه اش را برای [پذیرفتن] اسلام گشاده است، و بهره مند از نوری از سوی پروردگار خویش است [مانند کسی است که سینه اش از پذیرفتن اسلام تنگ است؟] پس وای بر آنان که دل هایشان از یاد کردن خدا سخت است، اینان در گمراهی آشکار هستند"
        },
        {
            "chapter": 39,
            "verse": 23,
            "text": "خدا نیکوترین سخن را نازل کرد، کتابی که [آیاتش در نظم، زیبایی، فصاحت، بلاغت و عمق محتوا] شبیه یکدیگر است، مشتمل بر داستان های پندآموز [و امر، نهی، وعده، وعید، حلال و حرام] است؛ از شنیدن آیاتش پوست کسانی که از پروردگارشان می هراسند به هم جمع می شود، آن گاه پوستشان و دلشان به یاد خدا نرم می گردد و آرامش می یابد. این هدایت خداست که هر که را بخواهد به آن راهنمایی می کند؛ و هر که را خدا [به کیفر کفر و عنادش] گمراه کند، او را هیچ هدایت کننده ای نخواهد بود"
        },
        {
            "chapter": 39,
            "verse": 24,
            "text": "آیا کسی که روز قیامت [به خاطر بسته بودن دست هایش می کوشد که] با صورت خود گزند عذاب را دفع کند [مانند کسی است که ایمن از عذاب است؟] به ستمکاران گویند: آنچه را همواره مرتکب می شدید، بچشید"
        },
        {
            "chapter": 39,
            "verse": 25,
            "text": "کسانی [هم] که پیش از آنان بودند [آیات خدا را] تکذیب کردند، پس از آنجا که گمان نمی کردند، عذاب به سویشان آمد"
        },
        {
            "chapter": 39,
            "verse": 26,
            "text": "پس خدا در زندگی دنیا خواری و رسوایی را به آنان چشانید؛ و اگر معرفت و آگاهی داشتند [توجه می کردند که] عذاب آخرت بزرگ تر است"
        },
        {
            "chapter": 39,
            "verse": 27,
            "text": "و ما برای مردم در این قرآن از هر گونه مثل و سرگذشت عبرت آموزی بیان کرده ایم، باشد که متذکّر شوند"
        },
        {
            "chapter": 39,
            "verse": 28,
            "text": "قرآنی است گویا و روشن بدون هر گونه انحراف و کژی، برای اینکه [در سایه تعالیمش از شرک، عصیان و فساد] بپرهیزند"
        },
        {
            "chapter": 39,
            "verse": 29,
            "text": "خدا [برای فهماندن حقیقت توحید و شرک] مثلی زده است: مردی را که اربابانی ناسازگار و بداخلاق در [مالکیّت] او شریک اند، و مردی که فقط برده یک مالک است، آیا این دو برده از جهت فرمان گرفتن و فرمان بردن با هم یکسانند؟ [موحدان که بنده خدای یکتا هستند، دارای زندگی منظم و پاک و آخرتی آبادند، و مشرکان که فرمان بران اربابان گوناگونند، دارای زندگی پریشان و آخرتی خراب اند.] همه ستایش ها ویژه خداست. بلکه بیشترشان [به آثار و منافع بندگی خدا] معرفت و آگاهی ندارند"
        },
        {
            "chapter": 39,
            "verse": 30,
            "text": "بی تردید تو می میری و قطعاً آنان هم می میرند"
        },
        {
            "chapter": 39,
            "verse": 31,
            "text": "سپس شما روز قیامت نزد پروردگارتان [در امر دین] مجادله خواهید کرد [که ما موحدان در دنیا حقّانیّت توحید را ثابت کردیم و بطلان بت پرستی را روشن نمودیم، ولی کبرِ شما مانع از هدایت شما شد]"
        },
        {
            "chapter": 39,
            "verse": 32,
            "text": "پس چه کسی ستمکارتر است از آنکه بر خدا دروغ بندد و سخن راست و درست را چون به سوی او آمد، تکذیب کند؟ آیا دوزخ جایگاهی برای کافران نیست؟"
        },
        {
            "chapter": 39,
            "verse": 33,
            "text": "و آنکه سخن راست و درست آورد و کسانی که آن را باور کردند، اینانند که پرهیزکارانند"
        },
        {
            "chapter": 39,
            "verse": 34,
            "text": "برای آنان نزد پروردگارشان آنچه بخواهند فراهم است؛ این است پاداش نیکوکاران؛"
        },
        {
            "chapter": 39,
            "verse": 35,
            "text": "تا خدا [به رحمتش] زشت ترین اعمالی که انجام دادند از آنان محو کند، و آنان را بر پایه بهترین عملی که همواره انجام می دادند پاداش دهد"
        },
        {
            "chapter": 39,
            "verse": 36,
            "text": "آیا خدا برای بنده اش [در همه امور] کافی نیست؟ و مشرکان [به پندار خود] تو را از کسانی که غیر خدا هستند، می ترسانند و هر که را خدا به کیفر [کفر و عناد] ش گمراه کند، او را هیچ هدایت کننده ای نخواهد بود؛"
        },
        {
            "chapter": 39,
            "verse": 37,
            "text": "و هر که را خدا هدایت کند، او را هیچ گمراه کننده ای نخواهد بود. آیا خدا توانای شکست ناپذیر و صاحب انتقام نیست؟"
        },
        {
            "chapter": 39,
            "verse": 38,
            "text": "اگر از آنان بپرسی: چه کسی آسمان ها و زمین را آفرید؟ بی تردید می گویند: خدا. بگو: پس مرا درباره معبودانی که به جای خدا می پرستید خبر دهید، که اگر خدا آسیبی را برای من بخواهد، آیا آنها می توانند آسیب او را از من برطرف کنند؟ یا اگر رحمتی را برای من بخواهد، آیا می توانند رحمتش را باز دارند؟ بگو: خدا مرا کافی است. توکل کنندگان فقط بر او توکل می کنند"
        },
        {
            "chapter": 39,
            "verse": 39,
            "text": "بگو: ای قوم من! شما بر همین حالت کفر و عنادی که هستید عمل کنید، من نیز [بر پایه ایمان و اخلاصم] عمل می کنم، سپس خواهید دانست،"
        },
        {
            "chapter": 39,
            "verse": 40,
            "text": "که چه کسی را [در دنیا] عذابی خوار کننده بیاید، و [در آخرت هم] عذابی جاودانه بر او فرود آید"
        },
        {
            "chapter": 39,
            "verse": 41,
            "text": "ما این کتاب را برای [هدایت] مردم به حقّ و راستی بر تو نازل کرده ایم؛ پس هر که هدایت یافت، به سود خود هدایت یافته و هر که گمراه شد، فقط به زیان خود گمراه می شود؛ و تو بر آنان نگهبان و کارساز نیستی،"
        },
        {
            "chapter": 39,
            "verse": 42,
            "text": "و خداست که روح [مردم] را هنگام مرگشان به طور کامل می گیرد، و روحی را که [صاحبش] نمرده است نیز به هنگام خوابش [می گیرد]، پس روح کسی که مرگ را بر او حکم کرده نگه می دارد، [و به بدن باز نمی گرداند] و دیگر روح را تا سرآمدی معین باز می فرستد؛ مسلماً در این [واقعیت] برای مردمی که می اندیشند، نشانه هایی [بر قدرت خدا] ست"
        },
        {
            "chapter": 39,
            "verse": 43,
            "text": "[نه اینکه بی خبران، درباره قدرت خدا نمی اندیشند] بلکه به جای خدا [از بتان] شفیعانی برای خود گرفته اند. بگو: آیا [از آنها شفاعت می خواهید] هر چند مالک چیزی [و اختیاردار شفاعتی] نباشند و علم و عقلی نداشته باشند [و پرستندگان خود را نشناسند؟]"
        },
        {
            "chapter": 39,
            "verse": 44,
            "text": "بگو: شفاعت، یکسره ویژه خداست، فرمانروایی آسمان ها و زمین در سیطره اوست، سپس به سوی او بازگردانده می شوید؛"
        },
        {
            "chapter": 39,
            "verse": 45,
            "text": "و هنگامی که خدا به یگانگی یاد می شود [و نامی از معبودانشان به میان نمی آید] دل های کسانی که به آخرت ایمان ندارند، نفرت پیدا می کند و چون یادی از معبودان دیگر به میان می آید، ناگاه مسرور و شاد می شوند"
        },
        {
            "chapter": 39,
            "verse": 46,
            "text": "[وقتی از ایمان آوردنشان ناامید شدی] بگو: خدایا! ای آفریننده آسمان ها و زمین! [ای] دانای نهان و آشکار! تو خود در میان بندگانت بر سر آنچه [از عقاید و عبادات] اختلاف می کردند، داوری خواهی کرد؛"
        },
        {
            "chapter": 39,
            "verse": 47,
            "text": "و اگر برای کسانی که [به آیات خدا] ستم ورزیده اند، همه آنچه در زمین است و مانندش با آن باشد، بی تردید حاضرند آن را برای رهایی خود از عذاب سخت روز قیامت عوض دهند، و از سوی خدا آنچه را که [از عذاب های گوناگون] نمی پنداشتند، آشکار می شود"
        },
        {
            "chapter": 39,
            "verse": 48,
            "text": "و زشتی های آنچه را که مرتکب شده اند برای آنان پدیدار می گردد، و آنچه [از عذاب هایی] که مسخره می کردند، آنان را احاطه خواهد کرد"
        },
        {
            "chapter": 39,
            "verse": 49,
            "text": "پس چون انسان را آسیبی رسد، ما را [برای برطرف کردنش] بخواند، سپس هنگامی که [برای برطرف شدن آسیب] از سوی خود نعمتی به او می دهیم، می گوید: فقط آن را بر پایه دانش و کاردانی خود یافته ام! [چنین نیست که می پندارد] بلکه آن نعمت آزمایشی است [که آیا به خاطر آن سپاس گزاری می کند یا به طغیان برمی خیزد؟] ولی بیشتر آنان [به این واقعیت] معرفت و آگاهی ندارند"
        },
        {
            "chapter": 39,
            "verse": 50,
            "text": "همین [سخن بیهوده و باطل] را کسانی که پیش از آنان بودند، گفتند، ولی آنچه را [از مقام و ثروت همواره] به دست می آوردند، عذاب و هلاکت را از آنان برطرف نکرد"
        },
        {
            "chapter": 39,
            "verse": 51,
            "text": "پس عذاب های آنچه را مرتکب شدند به آنان رسید، و کسانی از این [مردم مکه] که [به آیات ما] ستم ورزیدند، به زودی عذاب های آنچه را که مرتکب شدند به آنان خواهد رسید؛ و آنان عاجزکننده ما نیستند [تا بتوانند از دسترس قدرت ما بیرون روند]"
        },
        {
            "chapter": 39,
            "verse": 52,
            "text": "آیا ندانسته اند که خدا رزق و روزی را برای هر که بخواهد وسعت می دهد یا تنگ می گیرد؟ بی تردید در این [اندازه گیری] برای مردمی که ایمان دارند، نشانه هایی [از حکمت و مصلحت خدا] ست"
        },
        {
            "chapter": 39,
            "verse": 53,
            "text": "بگو: ای بندگان من که [با ارتکاب گناه] بر خود زیاده روی کردید! از رحمت خدا نومید نشوید، یقیناً خدا همه گناهان را می آمرزد؛ زیرا او بسیار آمرزنده و مهربان است؛"
        },
        {
            "chapter": 39,
            "verse": 54,
            "text": "و به سوی پروردگارتان بازگردید و تسلیم [فرمان ها و احکام] او شوید، پیش از آنکه شما را عذاب آید آن گاه یاری نشوید"
        },
        {
            "chapter": 39,
            "verse": 55,
            "text": "و از نیکوترین چیزی که از طرف پروردگارتان به سوی شما نازل شده است پیروی کنید، پیش از آنکه ناگهان و در حالی که بی خبرید، عذاب به شما رسد؛"
        },
        {
            "chapter": 39,
            "verse": 56,
            "text": "تا مبادا آنکه کسی بگوید: دریغ و افسوس بر اهمال کاری و تقصیری که درباره خدا کردم، و بی تردید [نسبت به احکام الهی و آیات ربّانی] از مسخره کنندگان بودم"
        },
        {
            "chapter": 39,
            "verse": 57,
            "text": "یا بگوید: اگر خدا هدایتم می کرد، بی تردید از پرهیزکاران بودم،"
        },
        {
            "chapter": 39,
            "verse": 58,
            "text": "یا چون عذاب را ببیند، بگوید: ای کاش مرا [به دنیا] بازگشتی بود تا از نیکوکاران می شدم"
        },
        {
            "chapter": 39,
            "verse": 59,
            "text": "[ولی به او گویم:] آری، آیاتم به سوی تو آمد، پس تو آنها را انکار کردی و [در پذیرفتنش] تکبّر ورزیدی، و [نسبت به آن] از کافران بودی،"
        },
        {
            "chapter": 39,
            "verse": 60,
            "text": "و روز قیامت کسانی را که بر خدا دروغ بستند می بینی که صورت هایشان سیاه است؛ آیا در دوزخ جایگاهی برای متکبران نیست؟"
        },
        {
            "chapter": 39,
            "verse": 61,
            "text": "و خدا کسانی را که پرهیزکاری پیشه کردند، به سبب اعمالی که مایه رستگاری شان بود نجات می دهد، عذاب به آنان نمی رسد، و اندوهگین هم نمی شوند"
        },
        {
            "chapter": 39,
            "verse": 62,
            "text": "خدا آفریننده هر چیزی است و او بر هر چیزی نگهبان و کارساز است"
        },
        {
            "chapter": 39,
            "verse": 63,
            "text": "کلیدهای آسمان ها و زمیندر مالکیّت اوست، و کسانی که به آیات خدا کفر ورزیدند، هم آنان زیانکارند"
        },
        {
            "chapter": 39,
            "verse": 64,
            "text": "بگو: ای نادانان! آیا به من فرمان می دهید که غیر خدا را بپرستم؟"
        },
        {
            "chapter": 39,
            "verse": 65,
            "text": "بی تردید به تو و به کسانی که پیش از تو بوده اند، وحی شده است که اگر مشرک شوی، همه اعمالت تباه و بی اثر می شود و از زیانکاران خواهی بود"
        },
        {
            "chapter": 39,
            "verse": 66,
            "text": "بلکه فقط خدا را بپرست و از سپاس گزاران باش"
        },
        {
            "chapter": 39,
            "verse": 67,
            "text": "و خدا را آن گونه که سزاوار اوست نشناختند، در حالی که زمین در روز قیامت یکسره در قبضه قدرت اوست، و آسمان ها هم درهم پیچیده به دست اوست؛ منزّه و برتر است از آنچه با او شریک می گیرند"
        },
        {
            "chapter": 39,
            "verse": 68,
            "text": "و در صور دمیده می شود، پس هر که در آسمان ها و زمین است می میرد، مگر کسی را که خدا بخواهد، آن گاه بار دیگر در صور دمیده می شود، ناگاه همه آنان بر پای ایستاده [مات و مبهوت به هر سو] می نگرند [که سرانجام کارشان چه خواهد شد]"
        },
        {
            "chapter": 39,
            "verse": 69,
            "text": "و زمین به نور پروردگارش روشن می شود، و کتاب [اعمال] را می نهند، و پیامبران و گواهان را بیاورند ومیانشان به حقّ وراستی داوری شود، وآنان مورد ستم قرار نمی گیرند؛"
        },
        {
            "chapter": 39,
            "verse": 70,
            "text": "و به هر کسی آنچه را انجام داده است، به طور کامل داده شود و او به کارهایی که انجام می دهند، داناتر است"
        },
        {
            "chapter": 39,
            "verse": 71,
            "text": "و کافران گروه گروه به دوزخ رانده می شوند، چون به دوزخ رسند درهایش گشوده شود و نگهبانانش به آنان گویند: آیا پیامبرانی از جنس خودتان به سویتان نیامدند که آیات پروردگارتان را بر شما بخوانند و شما را به دیدار این روزتان بیم دهند؟ گویند: آری، [آمدند] ولی فرمان عذاب بر کافران محقق و ثابت شدهاست"
        },
        {
            "chapter": 39,
            "verse": 72,
            "text": "[به آنان] گویند: از درهای دوزخ درآیید در حالی که در آن جاودانه اید؛ پس جایگاه متکبران چه بد جایگاهی است؛"
        },
        {
            "chapter": 39,
            "verse": 73,
            "text": "و کسانی که از پروردگارشان پروا کردند گروه گروه به بهشت رانده می شوند، چون به آن رسند در حالی که درهایش از پیش گشوده شده است، نگهبانانش به آنان گویند: سلام بر شما، پاکیزه و نیکو شدید، پس وارد آن شوید که [در آن] جاودانه اید"
        },
        {
            "chapter": 39,
            "verse": 74,
            "text": "می گویند: همه ستایش ها ویژه خداست که درباره ما به وعده اش وفا کرد، و زمین [بهشت] را به ما میراث داد که هر جای از بهشت را بخواهیم، جای خود قرار می دهیم. چه نیکوست پاداش عمل کنندگان"
        },
        {
            "chapter": 39,
            "verse": 75,
            "text": "و فرشتگان را می بینی که پیرامون عرش حلقه زده اند، پروردگارشان را همراه ستایش تسبیح می گویند، و در میان اهل محشر به حق داوری شود، و [پس از پایان کار قیامت] گویند: همه ستایش ها ویژه خداست که پروردگار جهانیان است"
        },
        {
            "chapter": 40,
            "verse": 1,
            "text": "حم"
        },
        {
            "chapter": 40,
            "verse": 2,
            "text": "این کتاب نازل شده از سوی خدای توانای شکست ناپذیر وداناست؛"
        },
        {
            "chapter": 40,
            "verse": 3,
            "text": "که آمرزنده گناه و پذیرنده توبه، سخت کیفر و صاحب نعمت فراوان است. هیچ معبودی جز او نیست. بازگشت فقط به سوی اوست"
        },
        {
            "chapter": 40,
            "verse": 4,
            "text": "تنها کافران در آیات خدا مجادله و ستیزه می کنند [اینان را هیچ شأن و اعتباری نیست]؛ پس مبادا رفت و آمدشان در شهرها [به خاطر قدرت نمایی، تجارت و ثروتمند شدنشان] تو را بفریبد"
        },
        {
            "chapter": 40,
            "verse": 5,
            "text": "پیش از آنان قوم نوح و اقوامی که بعد از آنان بودند [پیامبرانشان را] تکذیب کردند، و هر امتی آهنگ پیامبر خود کردند تا او را دستگیر کنند [و از ابلاغ دین بازش دارند، یا از وطن بیرونش نمایند، یا او را بکشند] و با توسل به باطل برای نابود کردن حق و از میان بردن آن مجادله و ستیزه کردند، پس من هم آنان را [به عذاب] گرفتم، پس [بنگر که] عذاب من چگونه بود"
        },
        {
            "chapter": 40,
            "verse": 6,
            "text": "این گونه فرمان پروردگارت بر کافران محقق و ثابت شد که آنان اهل آتش اند"
        },
        {
            "chapter": 40,
            "verse": 7,
            "text": "فرشتگانی که عرش را حمل می کنند و آنان که پیرامون آن هستند، همراه سپاس و ستایش، پروردگارشان را تسبیح می گویند و به او ایمان دارند و برای اهل ایمان آمرزش می طلبند، [و می گویند:] پروردگارا! از روی رحمت و دانش همه چیز را فرا گرفته ای، پس آنان را که توبه کرده اند و راه تو را پیروی نموده اند بیامرز، و آنان را از عذاب دوزخ نگه دار"
        },
        {
            "chapter": 40,
            "verse": 8,
            "text": "پروردگارا! و آنان را در بهشت های جاودانی که به آنان و به شایستگان از پدران و همسران و فرزندانشان وعده داده ای در آور؛ یقیناً تو توانای شکست ناپذیر و حکیمی؛"
        },
        {
            "chapter": 40,
            "verse": 9,
            "text": "و آنان را از عقوبت ها نگه دار، و هر که را در آن روز از عقوبت ها نگه داری بی تردید او را مورد رحمت قرار داده ای؛ و این همان کامیابی بزرگ است"
        },
        {
            "chapter": 40,
            "verse": 10,
            "text": "کافران را [پس از ورود به دوزخ] ندا می دهند: مسلماً دشمنی و خشم خدا نسبت به شما از دشمنی و خشم خودتان درباره خودتان بیشتر است؛ زیرا دعوت به ایمان می شدید پس کفر می ورزیدید"
        },
        {
            "chapter": 40,
            "verse": 11,
            "text": "می گویند: پروردگارا! دوبار ما را میراندی و دوبار زنده کردی، اکنون به گناهانمان معترفیم، پس آیا راهی برای بیرون آمدن [از دوزخ] هست؟"
        },
        {
            "chapter": 40,
            "verse": 12,
            "text": "این [سختیِ عذاب] به سبب این است که چون خدا به یگانگی [و بدون معبودانتان] خوانده می شد [یگانگی اش] را انکار می کردید، و اگر برای او شریک و همتایی قرار داده می شد، باور می کردید؛ پس [اکنون] داوری، ویژه خدای والامرتبه و بزرگ است"
        },
        {
            "chapter": 40,
            "verse": 13,
            "text": "اوست که نشانه های خود را به شما نشان می دهد، و از آسمان برای شما روزی نازل می کند؛ و فقط کسانی متذکّر می شوند که به سوی خدا باز می گردند"
        },
        {
            "chapter": 40,
            "verse": 14,
            "text": "پس خدا را در حالی که ایمان و عبادت را [از هر گونه شرکی] برای او خالص می کنید، بپرستید گرچه کافران [از روش شما] ناخشنود باشند"
        },
        {
            "chapter": 40,
            "verse": 15,
            "text": "بالا برنده درجات و صاحب عرش است، روح را [که فرشته وحی است] به فرمانش به هر کس از بندگانش که بخواهد القا می کند تا مردم را از روز ملاقات [که روز رستاخیز است] بیم دهد"
        },
        {
            "chapter": 40,
            "verse": 16,
            "text": "روزی که همه آنان آشکار می شوند، [و] چیزی از آنان بر خدا پوشیده نمی ماند. [و ندا آید:] امروز فرمانروایی ویژه کیست؟ ویژه خدای یکتای قهّار است"
        },
        {
            "chapter": 40,
            "verse": 17,
            "text": "امروز هر کس را در برابر آنچه انجام داده است، پاداش می دهند. امروز هیچ ستمی وجود ندارد؛ یقیناً خدا در حسابرسی سریع است"
        },
        {
            "chapter": 40,
            "verse": 18,
            "text": "و آنان را از روز نزدیک بیم ده، آن گاه که [از شدت ترس] جان ها به گلوگاه رسد، در حالی که همه وجودشان پر از غم و اندوه است. برای ستمکاران هیچ دوست مهربانی و شفیعی که شفاعتش پذیرفته شود، وجود ندارد"
        },
        {
            "chapter": 40,
            "verse": 19,
            "text": "[او] چشم هایی را که به خیانت [به نامحرمان] می نگرد و آنچه را سینه ها پنهان می دارند، می داند"
        },
        {
            "chapter": 40,
            "verse": 20,
            "text": "و خدا به حق داوری می کند، و معبودانی را که [مشرکان] به جای او می پرستند [چون از هر جهت ناتوانند] هیچ گونه داوری نمی کنند؛ یقیناً خدا شنوا و بیناست"
        },
        {
            "chapter": 40,
            "verse": 21,
            "text": "آیا در زمین گردش نکردند تا با تأمل بنگرند که سرانجام کسانی که پیش از آنان بودند، چگونه بود؟ آنان از ایشان نیرومندتر بودند، و در زمین آثاری پایدارتر [چون قلعه ها، خانه های استوار و کاخ های بسیار محکم] داشتند، پس خدا آنان را به کیفر گناهانشان [به عذاب] گرفت، و در برابر خدا مدافع و حمایت گری نداشتند"
        },
        {
            "chapter": 40,
            "verse": 22,
            "text": "این [کیفر دردناک] برای این بود که پیامبرانشان همواره دلایل روشن برای آنان می آوردند و آنان [از روی تکبّر و عناد] کفر می ورزیدند، پس خدا هم همه آنان را [به عذابی سخت] گرفت؛ زیرا او توانا و سخت کیفر است؛"
        },
        {
            "chapter": 40,
            "verse": 23,
            "text": "و به راستی موسی را با معجزات خود و برهانی آشکار فرستادیم،"
        },
        {
            "chapter": 40,
            "verse": 24,
            "text": "به سوی فرعون و هامان و قارون، ولی [آنان] گفتند: جادوگری بسیار دروغگوست"
        },
        {
            "chapter": 40,
            "verse": 25,
            "text": "هنگامی که حق را از سوی ما برای آنان آورد، گفتند: پسران کسانی را که با موسی ایمان آورده اند، بکشید، و زنانشان را [برای بیگاری و خدمت] زنده بگذارید. ولی نیرنگ و نقشه کافران جز در بیراهه و گمراهی نیست"
        },
        {
            "chapter": 40,
            "verse": 26,
            "text": "فرعون گفت: مرا بگذارید تا موسی را بکشم و او پروردگارش را [برای نجات خود] بخواند، چون من می ترسم دین شما را تغییر دهد، یا در این سرزمین فساد و تباهی به بار آورد"
        },
        {
            "chapter": 40,
            "verse": 27,
            "text": "و موسی گفت: من از هر متکبر سرکشی که به روز حساب ایمان ندارد به پروردگارم و پروردگار شما پناه می برم"
        },
        {
            "chapter": 40,
            "verse": 28,
            "text": "و مرد مؤمنی از خاندان فرعون که ایمانش را پنهان می داشت، گفت: آیا مردی را می کشید که می گوید: پروردگار من خداست؟ و بی تردید از سوی پروردگارتان برای شما دلایل روشنی آورده است، و اگر دروغگو باشد دروغش به زیان خود اوست، و اگر راستگو باشد برخی از عذاب هایی که به شما وعده می دهد به شما خواهد رسید؛ زیرا خدا کسی را که اسراف کار و بسیار دروغگوست، هدایت نمی کند"
        },
        {
            "chapter": 40,
            "verse": 29,
            "text": "ای قوم من! امروز فرمانروایی و حکومت برای شماست که در این سرزمین پیروز هستید، ولی اگر عذاب خدا به سوی ما آید، چه کسی ما را یاری خواهد داد؟ فرعون گفت: من جز آنچه را [صواب] می بینم [و به آن یقین دارم و آن انکار موسی و کشتن او و تقویت حکومت من است] به شما ارائه نمی کنم، و شما را جز به راه راست هدایت نمی کنم"
        },
        {
            "chapter": 40,
            "verse": 30,
            "text": "و آن مرد مؤمن گفت: ای قوم من! بی تردید من بر شما از روزی مانند روز [عذاب] گروه ها [یی که پیامبران را تکذیب کردند] می ترسم"
        },
        {
            "chapter": 40,
            "verse": 31,
            "text": "چون سرنوشت قوم نوح و عاد و ثمود و کسانی که پس از آنان بودند؛ و خدا ستمی بر بندگان نمی خواهد [این بندگانند که بر خود ستم روا می دارند]"
        },
        {
            "chapter": 40,
            "verse": 32,
            "text": "و ای قوم من! بی تردید من از روزی که مردم یکدیگر را [برای نجات خود از عذاب] ندا می دهند بر شما می ترسم؛"
        },
        {
            "chapter": 40,
            "verse": 33,
            "text": "روزی که [به علت شدت عذاب] پشت کنان از این سو به آن سو فرار می کنید [ولی از هر سو که می روید، برگردانده می شوید و] شما را [در برابر عذاب خدا] هیچ نگه دارنده ای نیست؛ و هر که را خدا [به سبب کبر و عنادش] گمراه کند، او را هیچ هدایت کننده ای نخواهد بود"
        },
        {
            "chapter": 40,
            "verse": 34,
            "text": "بی تردید یوسف پیش از این دلایل روشنی برای شما آورد، ولی شما همواره نسبت به آنچه که آورده بود در تردید بودید، تا زمانی که از دنیا رفت، [پس از مرگ او] گفتید: خدا هرگز بعد از او پیامبری مبعوث نخواهد کرد، این گونه خدا هر اسراف کار تردید کننده ای را گمراه می کند"
        },
        {
            "chapter": 40,
            "verse": 35,
            "text": "کسانی که در آیات خدا بی آنکه دلیلی برای آنان آمده باشد، مجادله و ستیزه می کنند [این عمل زشتشان] نزد خدا و نزد اهل ایمان مایه دشمنی بزرگ است؛ این گونه خدا بر دل هر گردنکش زورگویی، مُهر [تیره بختی] می نهد"
        },
        {
            "chapter": 40,
            "verse": 36,
            "text": "و فرعون گفت: ای هامان! برای من بنایی بسیار بلند بساز شاید به وسایلی برسم،"
        },
        {
            "chapter": 40,
            "verse": 37,
            "text": "وسایل [بالا رفتن به] آسمان ها تا از خدای موسی آگاه شوم [که کیست و کجاست؟!] هر چند موسی را [در گفته هایش درباره خدا] دروغگو می پندارم. و این گونه برای فرعون زشتی کردارش آراسته شد و از راه خدا باز ماند، و نیرنگ و نقشه فرعون جز در زیانکاری و نابودی نبود"
        },
        {
            "chapter": 40,
            "verse": 38,
            "text": "و آن مرد مؤمن گفت: ای قوم من! از من پیروی کنید تا شما را به راه راست هدایت کنم"
        },
        {
            "chapter": 40,
            "verse": 39,
            "text": "ای قوم من! این زندگی دنیا فقط کالایی بی ارزش و زودگذر است، و بی تردید آخرت سرای همیشگی و پایدار است"
        },
        {
            "chapter": 40,
            "verse": 40,
            "text": "هر که بدی کند جز به مانند آن کیفر نیابد، و از مردان یا زنان کسانی که کار شایسته انجام دهند در حالی که مؤمن باشند، آنان در بهشت درآیند و در آن بی حسابْ روزی یابند"
        },
        {
            "chapter": 40,
            "verse": 41,
            "text": "ای قوم من! چرا من شما را به سوی رهایی [از خسران دنیا و آخرت] می خوانم، و شما مرا به آتش می خوانید؟"
        },
        {
            "chapter": 40,
            "verse": 42,
            "text": "مرا می خوانید که به خدای یگانه کافر شوم و بر پایه جهالت و نادانی، و بدون دانش و معرفت که روشنگر حقایق است چیزی را شریک او قرار دهم! و من شما را به توانای شکست ناپذیر و بسیار آمرزنده می خوانم"
        },
        {
            "chapter": 40,
            "verse": 43,
            "text": "ثابت و یقینی است اینکه آنچه مرا به سویش می خوانید برای او در دنیا و آخرت حقّ ادعا [ی الوهیت و ربوبیت] نیست، و اینکه بازگشت ما به سوی خداست، و اینکه اسراف کاران اهل آتش اند"
        },
        {
            "chapter": 40,
            "verse": 44,
            "text": "پس به زودی [درستیِ] آنچه را [که امروز درباره عذاب اسراف کاران] می گویم [و شما باور نمی کنید] متوجّه خواهید شد، و من کارم را به خدا وامی گذارم؛ زیرا خدا به بندگان بیناست"
        },
        {
            "chapter": 40,
            "verse": 45,
            "text": "پس خدا او را از آسیب های آنچه بر ضد او نیرنگ می زدند، نگه داشت و عذاب سختی فرعونیان را احاطه کرد"
        },
        {
            "chapter": 40,
            "verse": 46,
            "text": "[عذابشان] آتش است که صبح و شام بر آن عرضه می شوند، و روزی که قیامت برپا شود [ندا رسد:] فرعونیان را در سخت ترین عذاب در آورید"
        },
        {
            "chapter": 40,
            "verse": 47,
            "text": "و [یاد کن] هنگامی را که در آتش با یکدیگر نزاع و کشمکش می کنند، پس ضعیفان به مستکبران می گویند: ما [در دنیا] پیرو شما بودیم، آیا می توانید بخشی از این آتش را از ما دفع کنید؟"
        },
        {
            "chapter": 40,
            "verse": 48,
            "text": "مستکبران می گویند: هم اکنون همه ما در آتش هستیم، بی تردید خدا [به عدالت و انصاف] میان بندگان داوری کرده است"
        },
        {
            "chapter": 40,
            "verse": 49,
            "text": "و آنان که در آتش اند، به نگهبانان دوزخ می گویند: از پروردگارتان بخواهید که یک روز بخشی از عذاب را از ما سبک کند"
        },
        {
            "chapter": 40,
            "verse": 50,
            "text": "[نگهبانان] می گویند: آیا پیامبرانتان دلایل روشن برای شما نیاوردند؟ می گویند: چرا آوردند. می گویند: پس [هر اندازه که می خواهید خدا را] بخوانید، ولی دعای کافران جز در بیراهه و گمراهی نیست"
        },
        {
            "chapter": 40,
            "verse": 51,
            "text": "بی تردید ما پیامبران خود و مؤمنان را در زندگی دنیا و روزی که گواهان [برای گواهی دادن] به پا ایستند، یاری می کنیم"
        },
        {
            "chapter": 40,
            "verse": 52,
            "text": "همان روزی که عذرخواهی ستمکاران سودشان ندهد و برای آنان لعنت خدا و سرای سخت و بدی است"
        },
        {
            "chapter": 40,
            "verse": 53,
            "text": "محققاً ما به موسی هدایت عطا کردیم و کتاب [تورات] را به بنی اسرائیل به میراث دادیم؛"
        },
        {
            "chapter": 40,
            "verse": 54,
            "text": "کتابی که [سراسر] برای خردمندان مایه هدایت و تذکر است"
        },
        {
            "chapter": 40,
            "verse": 55,
            "text": "پس [چنان که موسی بر آزار بنی اسرائیل شکیبایی ورزید، تو هم بر آزار دشمنان] شکیبا باش، بی تردید وعده خدا حق است، و از میان رفتن [توطئه ها و موانعی که به وسیله دشمنان در راه پیشرفت دعوتت به اسلام برای تو ایجاد شده]، از خدا بخواه، و پروردگارت را شب و صبح همراه با سپاس و ستایش تسبیح گوی"
        },
        {
            "chapter": 40,
            "verse": 56,
            "text": "بی تردید آنان که در آیات خدا بی آنکه دلیلی برای آنان آمده باشد، مجادله و ستیزه می کنند و در سینه هایشان جز کبر و بزرگ نمایی نیست به آن [بزرگی و عزت و سلطنتی که در آرزویش هستند] نمی رسند؛ پس به خدا پناه ببر؛ زیرا او شنوا و بیناست"
        },
        {
            "chapter": 40,
            "verse": 57,
            "text": "همانا آفرینش آسمان ها و زمین از آفرینش انسان مهم تر است، ولی بیشتر مردم [به حقایق] معرفت و آگاهی ندارند"
        },
        {
            "chapter": 40,
            "verse": 58,
            "text": "و بینا و نابینا، یکسان نیستند و [نیز] آنان که ایمان آورده و کارهای شایسته انجام داده اند با [مردم] بدکار برابر نمی باشند. اندکی متذکّر [این حقایق] می شوید"
        },
        {
            "chapter": 40,
            "verse": 59,
            "text": "یقیناً قیامت آمدنی است، هیچ تردیدی در آن نیست، ولی بیشتر مردم [به سبب تکبّر و غرور] ایمان نمی آورند"
        },
        {
            "chapter": 40,
            "verse": 60,
            "text": "و پروردگارتان گفت: مرا بخوانید تا شما را اجابت کنم، آنان که از عبادت من تکبّر ورزند، به زودی خوار و رسوا به دوزخ درآیند"
        },
        {
            "chapter": 40,
            "verse": 61,
            "text": "خداست که شب را برای شما پدید آورد تا در آن بیارامید، و روز را روشن و بینش بخش قرار داد [تا در آن به کارهای لازم بپردازید]؛ بی تردید خدا نسبت به مردم دارای فضل و احسان است، ولی بیشتر مردم سپاس گزاری نمی کنند"
        },
        {
            "chapter": 40,
            "verse": 62,
            "text": "این است خدا پروردگار شما که آفریننده هر چیزی است، هیچ معبودی جز او نیست، پس چگونه [از حق] منصرفتان می کنند؟"
        },
        {
            "chapter": 40,
            "verse": 63,
            "text": "این گونه [که شما منحرف می شوید] آنان که همواره آیات خدا را انکار می کردند، منحرف می شوند"
        },
        {
            "chapter": 40,
            "verse": 64,
            "text": "خداست که زمین را برای شما جایگاه امن و آسایش آفرید، و آسمان را بنایی [محکم و استوار] ساخت، و شما را صورتگری کرد و صورت هایتان را نیکو گردانید، و از چیزهای پاکیزه [ای که با طبیعت شما هماهنگ است] به شما روزی داد. این است خدا پروردگار شما، پربرکت است خدا پروردگار جهانیان"
        },
        {
            "chapter": 40,
            "verse": 65,
            "text": "اوست زنده [بی زوال]، هیچ معبودی جز او نیست، پس او را در حالی که ایمان و عبادت را برای او [از هر گونه شرکی] خالص می کنید، بپرستید. همه ستایش ها ویژه خدا پروردگار جهانیان است"
        },
        {
            "chapter": 40,
            "verse": 66,
            "text": "بگو: من نهی شده ام از اینکه معبودانی که شما به جای خدا می پرستید، بپرستم؛ زیرا از جانب پروردگارم برای من دلایل روشن [بر حقّانیّت توحید] آمده است و مأمورم که فقط تسلیم [فرمان ها و احکام] پروردگار جهانیان باشم"
        },
        {
            "chapter": 40,
            "verse": 67,
            "text": "اوست که شما را از خاک آفرید، سپس از نطفه، آن گاه از علقه، سپس به صورت طفلی [از رحم مادران] بیرون می فرستد، تا به کمال نیرومندی و قوت خود برسید، آن گاه پیر و سالخورده شوید، و برخی از شما پیش از رسیدن به این مراحل قبض روح می شوید، و [برخی زنده می مانید] تا به آن مدتی که معین و مقرّر است برسید، و برای اینکه شما [درباره حق] تعقّل کنید"
        },
        {
            "chapter": 40,
            "verse": 68,
            "text": "اوست که زنده می کند و می میراند، و چون پدید آمدن چیزی را اراده کند، فقط به آن می گوید: باش. پس بی درنگ موجود می شود"
        },
        {
            "chapter": 40,
            "verse": 69,
            "text": "آیا کسانی را که در آیات خدا مجادله و ستیزه می کنند، ننگریستی که چگونه [از حق به باطل] برگردانده می شوند؟"
        },
        {
            "chapter": 40,
            "verse": 70,
            "text": "همانان که قرآن و دینی را که پیامبران خود را به آن فرستادیم، انکار کردند، پس به زودی [نتیجه انکار خود را] خواهند دانست؛"
        },
        {
            "chapter": 40,
            "verse": 71,
            "text": "زمانی که غل ها و زنجیرها [ی آتشین] در گردن هایشان باشد در حالی که به وسیله آنها کشیده شوند،"
        },
        {
            "chapter": 40,
            "verse": 72,
            "text": "در میان آب جوشان، سپس آنان را در آتش افروخته دوزخ می سوزانند"
        },
        {
            "chapter": 40,
            "verse": 73,
            "text": "آن گاه به آنان گویند: معبودانی که [در الوهیت و ربوبیت] شریکان خدا می گرفتید کجایند؟"
        },
        {
            "chapter": 40,
            "verse": 74,
            "text": "[همان معبودانی که] به جای خدا [می پرستیدید]، می گویند: از نظر ما گم و ناپدید شدند، بلکه ما پیش از این چیزی را نمی پرستیدیم. این گونه خدا کافران را گمراه می کند"
        },
        {
            "chapter": 40,
            "verse": 75,
            "text": "این [عذاب ها] برای آن است که به ناحق در زمین شادی و سرمستی می کردید و به سبب آن است که مغرورانه به پایکوبی و خوشحالی می پرداختید"
        },
        {
            "chapter": 40,
            "verse": 76,
            "text": "از درهای دوزخ وارد شوید که در آن جاو دانه اید؛ پس چه بد است اقامت گاه متکبران"
        },
        {
            "chapter": 40,
            "verse": 77,
            "text": "نهایتاً [بر آزار اینان] شکیبا باش، بی تردید وعده خدا حق است. پس اگر بخشی از عذاب هایی را که به آنان وعده می دهیم به تو نشان دهیم، یا تو را پیش از آن از دنیا ببریم [تفاوتی ندارد، در هر صورت] به سوی ما بازگردانده می شوند [و کیفرشان را خواهند دید]"
        },
        {
            "chapter": 40,
            "verse": 78,
            "text": "قطعاً پیش از تو پیامبرانی فرستادیم؛ سرگذشت گروهی از آنان را برای تو حکایت کرده ایم، و سرگذشت برخی را بیان نکرده ایم. هیچ پیامبری را نسزد که جز به اذن خدا معجزه ای بیاورد؛ بنابراین هنگامی که فرمان خدا [به عذاب دشمنان لجوج] برسد، بر پایه حقّ و درستی داوری خواهد شد و آنجاست که اهل باطل زیان خواهند کرد"
        },
        {
            "chapter": 40,
            "verse": 79,
            "text": "خداست که چهارپایان را برای شما پدید آورد تا بر بعضی از آنها سوار شوید، و از [گوشت] بعضی از آنها بخورید؛"
        },
        {
            "chapter": 40,
            "verse": 80,
            "text": "و برای شما در آنها سودهایی است، [آری آنها را آفرید] تا با [سوار شدن بر آنها و حمل بار و بنه خود] به مقصدی که در دل های شماست برسید، و بر آنها و بر کشتی ها حمل می شوید"
        },
        {
            "chapter": 40,
            "verse": 81,
            "text": "و همواره نشانه های [ربوبیت و قدرت] خود را به شما نشان می دهد، پس کدام یک از نشانه های خدا را انکار می کنید؟"
        },
        {
            "chapter": 40,
            "verse": 82,
            "text": "آیا در زمین گردش نکردند تا با تأمل بنگرند که سرانجام کسانی که پیش از آنان بودند [و سرکشی و تکبّر می کردند] چگونه بود؟ همانان که نفراتشان از اینان بیشتر و از ایشان نیرومندتر بودند، و در زمین آثاری پایدارتر [چون قلعه ها و خانه های استوار و کاخ های بسیار محکم] داشتند، ولی نفرات و قدرت و آثاری که همواره به دست می آوردند [چیزی از عذاب خدا را] از آنان دفع نکرد"
        },
        {
            "chapter": 40,
            "verse": 83,
            "text": "هنگامی که پیامبرانشان دلایل روشن برای آنان آوردند، به اندک دانشی که نزد خود داشتند خوشحال بودند [و غیر آن را چیزی به حساب نمی آوردند] ولی عذابی که همواره آن را به مسخره می گرفتند، آنان را احاطه کرد"
        },
        {
            "chapter": 40,
            "verse": 84,
            "text": "پس هنگامی که عذاب سخت ما را دیدند، گفتند: بی تردید به خدا ایمان آوردیم و به معبودانی که با او شریک قرار می دادیم، کافریم"
        },
        {
            "chapter": 40,
            "verse": 85,
            "text": "ولی زمانی که عذاب سخت ما را دیدند، ایمانشان سودی به آنان نداد. سنت خداست که از دیرباز نسبت به بندگانش جاری شده است [که ایمانشان را پس از دیدن عذاب نمی پذیرد] و آنجاست که کافران زیانکار شدند"
        },
        {
            "chapter": 41,
            "verse": 1,
            "text": "حم"
        },
        {
            "chapter": 41,
            "verse": 2,
            "text": "این کتابی است نازل شده از سوی خدا که رحمتش بی اندازه و مهربانی اش همیشگی است"
        },
        {
            "chapter": 41,
            "verse": 3,
            "text": "کتابی است که آیاتش در نهایت روشنی بیان شده است، [به زبانی] فصیح و گویا برای مردمی که اهل معرفت و آگاهی اند؛"
        },
        {
            "chapter": 41,
            "verse": 4,
            "text": "مژده دهنده و بیم دهنده است. ولی بیشتر آنان [از این دریای معارف] روی گرداندند و به گوشِ [جان] نمی شنوند"
        },
        {
            "chapter": 41,
            "verse": 5,
            "text": "و گفتند: دل های ما از [درک] حقایقی که ما را به آن می خوانی در پوشش های سختی است، و در گوش های ما سنگینی است، و میان ما و تو پرده ای وجود دارد، بنابراین تو کار خود را انجام بده و ما هم کار خود را انجام می دهیم"
        },
        {
            "chapter": 41,
            "verse": 6,
            "text": "بگو: من بشری مانند شما هستم، [نه از جنسی دیگر که سخنم را نفهمید] به من وحی می شود که معبود شما فقط معبود یکتاست، پس [با دوری از افراط و تفریط] به سوی او رو کنید، و از او آمرزش بخواهید، و وای بر مشرکان؛"
        },
        {
            "chapter": 41,
            "verse": 7,
            "text": "همانان که زکات نمی دهند و آخرت را انکار می کنند"
        },
        {
            "chapter": 41,
            "verse": 8,
            "text": "بی تردید کسانی که ایمان آورده و کارهای شایسته انجام داده اند، برای آنان پاداشی همیشگی است"
        },
        {
            "chapter": 41,
            "verse": 9,
            "text": "بگو: آیا شما به کسی که زمین را در دو روز آفرید، کفر می ورزید، و برای او همتایانی قرار می دهید؟! [ساحت مقدسش از این پیرایه ها پاک است] آن [توانمندی که زمین را آفرید] پروردگار جهانیان است"
        },
        {
            "chapter": 41,
            "verse": 10,
            "text": "و در روی زمین کوه های استواری پدید آورد، و در آن منافع فراوانی آفرید و رزق [روزی خوارانش] را در آن به مدت چهار دوره [بهار، تابستان، پاییز و زمستان] تقدیر کرد [آن هم] یکسان و به اندازه برای خواهندگان"
        },
        {
            "chapter": 41,
            "verse": 11,
            "text": "آن گاه آهنگ آفرینش آسمان کرد، در حالی که به صورت دود بود، پس به آن و به زمین گفت: خواه یا ناخواه بیایید. آن دو گفتند: فرمانبردار آمدیم"
        },
        {
            "chapter": 41,
            "verse": 12,
            "text": "پس آنها را در دو روز به صورت هفت آسمان به انجام رسانید [و محکم و استوار ساخت]، و در هر آسمانی کار آن را وحی کرد، و آسمان دنیا را با چراغ هایی آرایش دادیم و [از استراق سمع شیطان ها] حفظ کردیم، این است اندازه گیری توانای شکست ناپذیر و دانا"
        },
        {
            "chapter": 41,
            "verse": 13,
            "text": "اگر روی گرداندند، بگو: من شما را از صاعقه ای [مرگبار] چون صاعقه عاد و ثمود بیم می دهم"
        },
        {
            "chapter": 41,
            "verse": 14,
            "text": "هنگامی که پیامبران از پیش رو و پشت سرشان به سوی آنان آمدند [و گفتند:] که جز خدا را نپرستید. گفتند: اگر پروردگار ما می خواست [که ما مؤمن شویم و او را بپرستیم] فرشتگانی نازل می کرد [تا دعوتش را به ما ابلاغ کنند]؛ بنابراین ما به آنچه شما به آن فرستاده شده اید، کافریم"
        },
        {
            "chapter": 41,
            "verse": 15,
            "text": "اما قوم عاد به ناحق در زمین تکبّر کردند و گفتند: نیرومندتر از ما کیست؟ آیا ندانستند خدایی که آنان را آفرید از آنان نیرومندتر است؟ و [به گمان اینکه نیرومندتر از آنان وجود ندارد] همواره آیات ما را انکار می کردند"
        },
        {
            "chapter": 41,
            "verse": 16,
            "text": "سرانجام تندبادی سخت و سرد در روزهایی شوم بر آنان فرستادیم تا در زندگی دنیا عذاب خواری و رسوایی را به آنان بچشانیم، و بی تردید عذاب آخرت رسوا کننده تر است و آنان [در آن روز] یاری نخواهند شد"
        },
        {
            "chapter": 41,
            "verse": 17,
            "text": "و اما ثمودیان، پس آنان را هدایت کردیم، ولی آنان کوردلی را بر هدایت ترجیح دادند، پس به کیفر اعمالی که همواره مرتکب می شدند، بانگ عذاب خوارکننده آنان را فراگرفت؛"
        },
        {
            "chapter": 41,
            "verse": 18,
            "text": "و کسانی را که ایمان آورده و همواره پرهیزکاری می کردند، نجات دادیم"
        },
        {
            "chapter": 41,
            "verse": 19,
            "text": "و [یاد کن] روزی را که دشمنان خدا به سوی آتش گرد آورده می شوند، پس آنان را از حرکت باز می دارند [تا گروه های دیگر به آنان ملحق شوند]"
        },
        {
            "chapter": 41,
            "verse": 20,
            "text": "وقتی به آتش می رسند، گوش و چشم و پوستشان به اعمالی که همواره انجام می دادند، گواهی می دهند"
        },
        {
            "chapter": 41,
            "verse": 21,
            "text": "و آنان به پوستشان می گویند: چرا بر ضد ما گواهی دادید؟ می گویند: همان خدایی که هر موجودی را به سخن آورد، ما را گویا ساخت، و او شما را نخستین بار آفرید و به سوی او بازگردانده می شوید"
        },
        {
            "chapter": 41,
            "verse": 22,
            "text": "و شما [هنگام ارتکاب گناه در دنیا] از اینکه مبادا گوش و چشم و پوستتان بر ضد شما گواهی دهند، پنهان نمی شدید، بلکه گمان کردید که خدا بسیاری از آنچه را که [در خلوت] مرتکب می شدید، نمی داند"
        },
        {
            "chapter": 41,
            "verse": 23,
            "text": "و این گمانتان بود که به پروردگارتان بردید [و همان] شما را هلاک کرد، در نتیجه از زیانکاران شدید"
        },
        {
            "chapter": 41,
            "verse": 24,
            "text": "پس اگر [بر همین حال] ایستادگی کنند، جایگاهشان دوزخ است، و اگر [برای به دست آوردن خشنودی خدا] عذرخواهی کنند، عذرشان مورد پذیرش قرار نخواهد گرفت"
        },
        {
            "chapter": 41,
            "verse": 25,
            "text": "[به خاطر کفر و طغیانشان] برای آنان همنشینانی [مفسد و تبهکار] گماشتیم که لذایذ مادی و شهوانی حال و آینده را در نظرشان زیبا و دلربا جلوه دادند، و فرمان عذاب بر آنان در [زمره] گروه هایی از جن و انس که پیش از آنان گذشتند، محقق و ثابت شد، آنان بی تردید زیانکارند"
        },
        {
            "chapter": 41,
            "verse": 26,
            "text": "کافران گفتند: به این قرآن گوش ندهید و [هنگام قرائتش] سخنان لهو و بیهوده [و سر و صداهای بی معنا] در آن افکنید [تا کسی نشنود!] شاید که پیروز شوید"
        },
        {
            "chapter": 41,
            "verse": 27,
            "text": "به یقین کافران را عذابی سخت می چشانیم، و بی تردید آنان را بر پایه بدترین اعمالی که همواره مرتکب می شدند، کیفر می دهیم"
        },
        {
            "chapter": 41,
            "verse": 28,
            "text": "این است کیفر دشمنان خدا که آتش است، برای آنان در آتش دوزخ سرایی جاودانه و همیشگی است، کیفری است [ویژه و سخت]، برای اینکه همواره آیات ما را انکار می کردند"
        },
        {
            "chapter": 41,
            "verse": 29,
            "text": "و کافران می گویند: پروردگارا! آنان که از گروه جنّ و انس ما را گمراه کردند، به ما نشان بده تا زیر پای خود گذاریم، برای اینکه از پست ترینان شوند"
        },
        {
            "chapter": 41,
            "verse": 30,
            "text": "بی تردید کسانی که گفتند: پروردگار ما خداست؛ سپس [در میدان عمل بر این حقیقت] استقامت ورزیدند، فرشتگان بر آنان نازل می شوند [و می گویند:] مترسید و اندوهگین نباشید و شما را به بهشتی که وعده می دادند، بشارت باد"
        },
        {
            "chapter": 41,
            "verse": 31,
            "text": "ما در زندگی دنیا و آخرت، یاران و دوستان شما هستیم، آنچه دلتان بخواهد، در بهشت برای شما فراهم است، و در آن هر چه را بخواهید، برای شما موجود است"
        },
        {
            "chapter": 41,
            "verse": 32,
            "text": "رزق آماده ای از سوی آمرزنده مهربان است"
        },
        {
            "chapter": 41,
            "verse": 33,
            "text": "و خوش گفتارتر از کسی که به سوی خدا دعوت کند و کار شایسته انجام دهد و گوید: من از تسلیم شدگان [در برابر فرمان ها و احکام خدا] هستم، کیست؟"
        },
        {
            "chapter": 41,
            "verse": 34,
            "text": "نیکی و بدی یکسان نیست. [بدی را] با بهترین شیوه دفع کن؛ [با این برخورد متین و نیک] ناگاه کسی که میان تو و او دشمنی است [چنان شود] که گویی دوستی نزدیک و صمیمی است"
        },
        {
            "chapter": 41,
            "verse": 35,
            "text": "این بهترین شیوه را جز کسانی که [در زمینه خودسازی و تزکیه] پایداری کردند، نمی یابند، و جز کسانی که بهره بزرگی [از ایمان و تقوا] دارند به آن نمی رسند؛"
        },
        {
            "chapter": 41,
            "verse": 36,
            "text": "و اگر وسوسه ای از سوی شیطان تو را تحریک کند [که از این بهترین شیوه دست برداری] به خدا پناه ببر؛ بی تردید او شنوا و داناست"
        },
        {
            "chapter": 41,
            "verse": 37,
            "text": "از نشانه های [ربوبیت و قدرت] او شب و روز و خورشید و ماه است؛ نه برای خورشید سجده کنید و نه برای ماه، برای خدایی که آنان را آفرید، سجده کنید، اگر می خواهید فقط او را بپرستید؛"
        },
        {
            "chapter": 41,
            "verse": 38,
            "text": "و اگر [از پرستش خدای یکتا] تکبّر ورزند، پس [باید بدانند چنین نیست که پرستش کننده ای برای او وجود ندارد،] کسانی که نزد پروردگار تواند [از فرشتگانی که شمار آنان را جز خدا نمی داند] شب و روز برای او تسبیح می گویند و [از تسبیح گویی] ملول و خسته نمی شوند"
        },
        {
            "chapter": 41,
            "verse": 39,
            "text": "و از [دیگر] نشانه های او این است که تو زمین را خشک و بی گیاه می بینی، پس هنگامی که باران بر آن نازل می کنیم، به شدت به جنبش درآید و برآید. بی تردید کسی که زمین مرده را زنده کرد، یقیناً مردگان را زنده می کند؛ زیرا او بر هر کاری تواناست"
        },
        {
            "chapter": 41,
            "verse": 40,
            "text": "مسلماً کسانی که معانی و مفاهیم آیات ما را از جایگاه واقعی اش تغییر می دهند [و به تفسیر و تأویلی نادرست متوسل می شوند] بر ما پوشیده نیستند. آیا کسی را که در آتش می افکنند، بهتر است یا کسی که روز قیامت در حال ایمنی می آید؟ هر چه می خواهید انجام دهید، بی تردید او به آنچه انجام می دهید، بیناست"
        },
        {
            "chapter": 41,
            "verse": 41,
            "text": "کسانی که به این قرآن هنگامی که به سویشان آمد کافر شدند [به عذابی سخت دچار می شوند] بی تردید قرآن کتابی است شکست ناپذیر،"
        },
        {
            "chapter": 41,
            "verse": 42,
            "text": "که هیچ باطلی از پیش رو و پشت سرش به سویش نمی آید، نازل شده از سوی حکیم و ستوده است"
        },
        {
            "chapter": 41,
            "verse": 43,
            "text": "جز آنچه به پیامبران پیش از تو گفته شده است، به تو گفته نمی شود؛ مسلماً پروردگارت صاحب آمرزش ودارای عذابی دردناک است؛"
        },
        {
            "chapter": 41,
            "verse": 44,
            "text": "و اگر آن را قرآنی غیر عربی قرار داده بودیم قطعاً می گفتند: چرا آیاتش در نهایت روشنی بیان نشده است، آیا [قرآنی] غیر عربی [و نامفهوم] برای [مردمی] عرب زبان [و فصیح؟!] بگو: این کتاب برای کسانی که ایمان آورده اند، سراسر هدایت و درمان است، و کسانی که ایمان نمی آورند در گوششان سنگینی است، و آن [با همه روشنی و آشکاری اش] بر آنان پوشیده و نامفهوم است؛ اینانند که [گویی] از جایی دور ندایشان می دهند"
        },
        {
            "chapter": 41,
            "verse": 45,
            "text": "به یقین ما به موسی کتاب عطا کردیم پس در آن اختلاف شد [که از پیشگاه حق آمده یا ساختگی است]، و اگر از سوی پروردگارت فرمانی [بر مهلت یافتنشان] پیشی نگرفته بود، بی تردید میانشان [به نابودی و هلاکت] حکم شده بود؛ و اینان هم [چون قوم موسی] نسبت به قرآن در تردیدی سخت هستند"
        },
        {
            "chapter": 41,
            "verse": 46,
            "text": "کسی که کار شایسته انجام دهد، به سود خود اوست، و کسی که مرتکب زشتی شود به زیان خود اوست، و پروردگارت ستمکار به بندگان نیست"
        },
        {
            "chapter": 41,
            "verse": 47,
            "text": "آگاهی و دانش به قیامت [و اینکه چه زمانی برپا می شود و چه خواهد شد] فقط ویژه اوست؛ و میوه ها از غلاف هایشان بیرون نمی آیند، و هیچ ماده ای حامله نمی شود و وضع حمل نمی کند مگر به دانش او. و روزی که [خدا] مشرکان را ندا می دهد: شریکانی که برای من می پنداشتید، کجایند؟ می گویند: [پس از روشن شدن حقایق بر ما] قاطعانه به تو اعلام می کنیم که هیچ گواهی از میان ما [بر اینکه تو را شریکی هست] وجود ندارد؛"
        },
        {
            "chapter": 41,
            "verse": 48,
            "text": "و آنچه را از پیش [به عنوان شریکان خدا] می پرستیدند از نظرشان گم و ناپدید می شود و یقین می کنند که آنان را هیچ راه گریزی [از عذاب] نیست"
        },
        {
            "chapter": 41,
            "verse": 49,
            "text": "انسان از درخواست خوشی و رفاه خسته نمی شود، واگر آسیبی به او رسد به شدت مأیوس [و] ناامید می شود؛"
        },
        {
            "chapter": 41,
            "verse": 50,
            "text": "و اگر او را از سوی خود پس از آسیبی که به او رسیده خوشی و رفاه بچشانیم قاطعانه می گوید: این [خوشی و رفاه] ویژه من است [و به خاطر لیاقتم به من رسیده است] و گمان نمی کنم که قیامت برپا شود، و [به فرض برپا شدن] اگر به سوی پروردگارم باز گردانده شوم، برای من نزد او پاداشی نیکوتر خواهد بود! ما یقیناً کسانی را که کافر شدند به اعمالی که انجام داده اند، آگاه خواهیم کرد، و قطعاً از عذابی سخت به آنان می چشانیم"
        },
        {
            "chapter": 41,
            "verse": 51,
            "text": "و هنگامی که به انسان نعمت عطا می کنیم [از طاعت و عبادت] روی بر می گرداند و [با کبر و نخوت] از ما دور می شود، و چون آسیبی به او رسد [برای برطرف شدنش] به دعای فراوان و طولانی روی می آورد؛"
        },
        {
            "chapter": 41,
            "verse": 52,
            "text": "بگو: به من خبر دهید: اگر [قرآن] از سوی خدا باشد و سپس شما به آن کافر شوید، چه کسی گمراه تر از آن خواهد بود که در مخالفتی دور [از منطق و صواب] قرار دارد؟"
        },
        {
            "chapter": 41,
            "verse": 53,
            "text": "به زودی نشانه های خود را در کرانه ها و اطراف جهان و در نفوس خودشان به آنان نشان خواهیم داد تا برای آنان روشن شود که بی تردید او حق است. آیا کافی نیست که پروردگارت [با ظاهر کردن حقایق و دلایل] بر همه چیز گواه است [که تنها او آفریننده و بی نیاز است و غیر او مخلوق و از هر جهت نیازمند به اوست]"
        },
        {
            "chapter": 41,
            "verse": 54,
            "text": "آگاه باش! که آنان نسبت به دیدار [قیامت و محاسبه اعمال به وسیله] پروردگارشان در تردیدند. [و] آگاه باش! که یقیناً او به همه چیز [با قدرت و دانش بی نهایتش] احاطه دارد"
        },
        {
            "chapter": 42,
            "verse": 1,
            "text": "حم"
        },
        {
            "chapter": 42,
            "verse": 2,
            "text": "عسق"
        },
        {
            "chapter": 42,
            "verse": 3,
            "text": "این گونه خدای توانای شکست ناپذیر و حکیم به سوی تو و کسانی [از پیامبران] که پیش از تو بودند، وحی می کند"
        },
        {
            "chapter": 42,
            "verse": 4,
            "text": "آنچه در آسمان ها و آنچه در زمین است، فقط در سیطره مالکیّت و فرمانروایی اوست، و او بلند مرتبه و بزرگ است"
        },
        {
            "chapter": 42,
            "verse": 5,
            "text": "نزدیک است آسمان ها از فرازشان [به سبب عظمت وحی] بشکافند و فرشتگان، پروردگارشان را همواره همراه با سپاس و ستایش تسبیح می گویند، و برای کسانی که در زمین هستند، درخواست آمرزش می کنند؛ آگاه باشید! بی تردید خدا بسیار آمرزنده و مهربان است"
        },
        {
            "chapter": 42,
            "verse": 6,
            "text": "و کسانی که غیر خدا را سرپرستان و یاران خود گرفته اند، خدا نگهبان و مراقب بر [اعمال و گفتار] آنان است و تو کارساز و وکیل بر آنان نیستی"
        },
        {
            "chapter": 42,
            "verse": 7,
            "text": "و این گونه قرآنی [به زبان] عربی [فصیح و گویا] به تو وحی کردیم تا [مردمِ] ام القری [شهر مکه] و کسانی را که پیرامون آن هستند، بیم دهی، و آنان را از روز جمع شدن [یعنی روز قیامت] که تردیدی در آن نیست بترسانی، [روزی که] گروهی در بهشت اند و گروهی در آتش سوزان"
        },
        {
            "chapter": 42,
            "verse": 8,
            "text": "اگر خدا می خواست آنان را [از روی جبر بر محور هدایت] امت واحدی قرار می داد، ولی [هدایت اجباری فاقد ارزش است] هر که را بخواهد [در صورتی که ستمکار به آیات خدا نباشد] در رحمت خود در آورد؛ و ستمکاران را هیچ دوست و یاوری [که از عذاب نجاتشان دهد] نیست"
        },
        {
            "chapter": 42,
            "verse": 9,
            "text": "آیا به جای او سرپرستان و معبودانی برای خود گرفته اند؟ در حالی که سرپرست و معبود واقعی خداست، و تنها اوست که مردگان را زنده می کند و فقط اوست که بر هر کاری تواناست؛"
        },
        {
            "chapter": 42,
            "verse": 10,
            "text": "و آنچه را [از امور دین، عقاید و احکام] در آن اختلاف دارید، داوری اش با خداست. این است خدا پروردگار من، بر او توکل کردم و به او باز می گردم"
        },
        {
            "chapter": 42,
            "verse": 11,
            "text": "آفریننده آسمان ها و زمین است. از خودتان برایتان جفت هایی قرار داد، و از چهارپایان هم جفت هایی آفرید. شما را با این [تدبیر حکیمانه] زیاد می کند. هیچ چیزی مانند او نیست و او شنوا و بیناست"
        },
        {
            "chapter": 42,
            "verse": 12,
            "text": "کلیدهای آسمان ها و زمین فقط در سیطره مالکیّت اوست. رزق و روزی را برای هر کس که بخواهد وسعت می دهد و یا تنگ می گیرد. یقیناً او به همه چیز داناست"
        },
        {
            "chapter": 42,
            "verse": 13,
            "text": "از دین آنچه را به نوح سفارش کرده بود، برای شما تشریع کرد و آنچه را به تو وحی کردیم؛ و آنچه ابراهیم و موسی و عیسی را به آن توصیه نمودیم [این است] که دین را برپا دارید و در آن فرقه فرقه و گروه گروه نشوید. بر مشرکان دینی که آنان را به آن می خوانی گران است. خدا هر کس را بخواهد به سوی [این] دین جلب می کند، و هر کس را که به سوی او بازگردد هدایت می کند،"
        },
        {
            "chapter": 42,
            "verse": 14,
            "text": "و [جامعه های دینی در طول تاریخ] فرقه فرقه و گروه گروه نشدند، مگر پس از آنکه [نسبت به حقّانیّت دین به وسیله کتاب های آسمانی] دانش و آگاهی به سویشان آمد، [این پراکندگی و تفرقه به سبب] حسد و دشمنی میان خودشان بود، و اگر از سوی پروردگارت فرمانی [بر مهلت یافتنشان] تا زمان معین پیشی نگرفته بود، بی تردید میانشان [به نابودی و هلاکت] حکم شده بود. و یقیناً کسانی که پس از آنان کتاب آسمانی [قرآن] را به میراث یافتند، نسبت به آن در تردیدی سخت هستند"
        },
        {
            "chapter": 42,
            "verse": 15,
            "text": "پس آنان را [به سوی همان آیینی که به تو وحی شده] دعوت کن، و همان گونه که مأموری [بر این دعوت] استقامت کن، و از هواهای نفسانی آنان پیروی مکن و بگو: به هر کتابی که خدا نازل کرده، ایمان آوردم، و مأمورم که در میان شما به عدالت رفتار کنم؛ خدا پروردگار ما و شماست؛ اعمال ما برای خود ما و اعمال شما برای خود شماست؛ دیگر میان ما و شما [پس از روشن شدن حقایق] هیچ حجت و برهانی نیست؛ خدا ما و شما را [در عرصه قیامت] جمع می کند، و بازگشت [همه] به سوی اوست"
        },
        {
            "chapter": 42,
            "verse": 16,
            "text": "کسانی که درباره خدا پس از آنکه دعوتش [از سوی مردم منصف با تکیه بر عقل و فطرت] اجابت شده مجادله و ستیزه می کنند، دلیلشان [بر ضد حقایق] نزد پروردگارشان باطل است و از سوی خدا خشمی بر آنان است و برای آنان عذابی سخت خواهد بود"
        },
        {
            "chapter": 42,
            "verse": 17,
            "text": "خداست که به حقّ و راستی کتاب و میزان [سنجش حق از باطل] را نازل کرد. و تو چه می دانی، شاید قیامت نزدیک باشد"
        },
        {
            "chapter": 42,
            "verse": 18,
            "text": "کسانی که به آن ایمان ندارند [از روی ریشخند] به آمدنش شتاب دارند، و کسانی که ایمان دارند از آن بیمناکند و می دانند بی تردید قیامت حق است. آگاه باشید! یقیناً کسانی که درباره قیامت همواره تردید می کنند، در گمراهی دور و درازی هستند"
        },
        {
            "chapter": 42,
            "verse": 19,
            "text": "خدا نسبت به بندگانش بسیار مهربان و نیکوکار است، هر که را بخواهد روزی می بخشد و او نیرومند و توانای شکست ناپذیر است"
        },
        {
            "chapter": 42,
            "verse": 20,
            "text": "کسی که زراعت آخرت را بخواهد، بر زراعتش می افزاییم و کسی که زراعت دنیا را بخواهد، اندکی از آن را به او می دهیم، ولی او را در آخرت هیچ بهره و نصیبی نیست"
        },
        {
            "chapter": 42,
            "verse": 21,
            "text": "آیا مشرکان و کافران معبودانی دارند که بی اذن خدا آیینی را برای آنان پایه گذاری کرده اند؟ [در صورتی که پایه گذاری آیین، حق ویژه خداست و کسی را نرسد که از نزد خود آیینی بسازد] اگر فرمان قاطعانه خدا بر مهلت یافتنشان نبود، مسلماً میانشان [به نابودی و هلاکت] حکم می شد؛ و بی تردید برای ستمکاران عذابی دردناک خواهد بود"
        },
        {
            "chapter": 42,
            "verse": 22,
            "text": "ستمکاران را [در قیامت] می بینی که از اعمالی که انجام داده اند، بسیار بیمناکند وهمان را که مرتکب شده اند، بر آنان فرود می آید و کسانی که ایمان آورده و کارهای شایسته انجام داده اند، در باغ های سرسبز بهشت اند، برای آنان هر چه را که بخواهند نزد پروردگارشان فراهم است؛ این همان فضل بزرگ است"
        },
        {
            "chapter": 42,
            "verse": 23,
            "text": "این است چیزی که خدا آن را به بندگانش که ایمان آورده و کارهای شایسته انجام داده اند، مژده می دهد. بگو: از شما [در برابر ابلاغ رسالتم] هیچ پاداشی جز مودّت نزدیکان را [که بنابر روایات بسیار اهل بیت ـ علیهم السلام ـ هستند] را نمی خواهم. و هر کس کار نیکی کند، بر نیکی اش می افزاییم؛ یقیناً خدا بسیار آمرزنده و عطاکننده پاداش فراوان در برابر عمل اندک است"
        },
        {
            "chapter": 42,
            "verse": 24,
            "text": "بلکه [منافقان سبک مغز] می گویند: [در نزول آیه مودت] بر خدا دروغ بسته است! پس اگر خدا بخواهد، بر دل تو مهر می نهد [تا از دروغ بستن باز ایستی، ولی تو از دروغ بستن بر خدا منزهی، این تهمت بزرگ است که این بیماردلان بر تو می بندند]. و خدا باطل را محو می کند و حق را با کلمات استوارش [و سخنان منطقی و مستدلش] پابرجا می سازد؛ یقیناً او به نیّات و اسرار سینه ها داناست"
        },
        {
            "chapter": 42,
            "verse": 25,
            "text": "و اوست که توبه را از بندگانش می پذیرد و از گناهان درمی گذرد و آنچه را انجام می دهید، می داند"
        },
        {
            "chapter": 42,
            "verse": 26,
            "text": "و درخواست کسانی را که ایمان آورده و کارهای شایسته انجام داده اند، اجابت می کند و از فضل و احسانش بر آنان می افزاید؛ و برای کافران عذابی سخت خواهد بود"
        },
        {
            "chapter": 42,
            "verse": 27,
            "text": "و اگر خدا روزی را بر بندگانش وسعت دهد، در زمین سرکشی و ستم کنند، ولی آنچه را بخواهد به اندازه نازل می کند؛ یقیناً او به بندگانش آگاه و بیناست"
        },
        {
            "chapter": 42,
            "verse": 28,
            "text": "و اوست که باران را پس از اینکه [مردم از آمدنش] نومید شدند، نازل می کند و رحمتش را می گستراند، و او سرپرست و یار [واقعی] و ستوده است"
        },
        {
            "chapter": 42,
            "verse": 29,
            "text": "و از نشانه های [ربوبیت و قدرت] او آفرینش آسمان ها و زمین است و [نیز] آنچه از جنبنده میان آن دو پراکنده است، و او هرگاه بخواهد بر جمع کردنشان تواناست"
        },
        {
            "chapter": 42,
            "verse": 30,
            "text": "و هر آسیبی به شما رسد به سبب اعمالی است که مرتکب شده اید، و از بسیاری [از همان اعمال هم] درمی گذرد"
        },
        {
            "chapter": 42,
            "verse": 31,
            "text": "و شما در زمین عاجزکننده [خدا] نیستید [تا بتوانید از دسترس قدرت او بیرون روید] و جز خدا هیچ سرپرست و یاوری برای شما نیست"
        },
        {
            "chapter": 42,
            "verse": 32,
            "text": "از نشانه های او کشتی های کوه آسا در میان دریاست [که به کمک باد در حرکت اند]"
        },
        {
            "chapter": 42,
            "verse": 33,
            "text": "اگر بخواهد باد را فرومی نشاند، در نتیجه کشتی ها به روی آب ساکن و بی حرکت می مانند؛ یقیناً در این واقعیت برای هر شکیبای سپاس گزاری نشانه هایی [بر قدرت و ربوبیت خدا] ست"
        },
        {
            "chapter": 42,
            "verse": 34,
            "text": "یا اگر بخواهد کشتی ها را [با سرنشینانش] به سبب گناهانی که مرتکب شده اند، نابود می کند و از بسیاری [از همان گناهان] می گذرد"
        },
        {
            "chapter": 42,
            "verse": 35,
            "text": "و تا کسانی که درآیات ما مجادله و ستیزه می کنند، بدانند که آنان را [از عرصه قدرت ما] هیچ گریزگاهی نیست"
        },
        {
            "chapter": 42,
            "verse": 36,
            "text": "پس آنچه [از کالا، وسایل و ابزار مادی] به شما داده اند، متاع [اندک و زودگذر] زندگی دنیاست، و آنچه [از بهره و پاداش] نزد خداست، برای کسانی که ایمان آورده اند و بر پروردگارشان توکل می کنند، بهتر و پایدارتر است"
        },
        {
            "chapter": 42,
            "verse": 37,
            "text": "و [همان] کسانی که از گناهان بزرگ و از کارهای زشت دوری می کنند و هنگامی که [به مردم] خشم می گیرند، راه چشم پوشی و گذشت را برمی گزینند؛"
        },
        {
            "chapter": 42,
            "verse": 38,
            "text": "و آنان که دعوت پروردگارشان را اجابت کردند و نماز را برپا داشتند و کارشان در میان خودشان بر پایه مشورت است و از آنچه روزی آنان کرده ایم، انفاق می کنند؛"
        },
        {
            "chapter": 42,
            "verse": 39,
            "text": "و آنان که هرگاه ستمی به آنان رسد [تسلیم ستم و ستمکار نمی شوند، بلکه از دشمن به حکم حق و برابر با قوانین اسلام] انتقام می گیرند؛"
        },
        {
            "chapter": 42,
            "verse": 40,
            "text": "پاداش بدی [چون قتل و زخم زدن و اتلاف مال] مانند همان بدی است؛ ولی هر که بگذرد و [میان خود و طرف مقابلش را] اصلاح نماید. پاداشش بر عهده خداست؛ یقیناً خدا ستمکاران را دوست ندارد"
        },
        {
            "chapter": 42,
            "verse": 41,
            "text": "و کسانی که پس از ستم دیدنشان [به حکم حق و برابر قوانین اسلام] در مقام انتقام برآیند، ایرادی بر آنان نیست [و در شرع مقدس مجوزی وجود ندارد که حق آنان را باطل کنند]"
        },
        {
            "chapter": 42,
            "verse": 42,
            "text": "ایراد و محکومیت فقط متوجه کسانی است که به مردم ستم روا می دارند و به ناحق در زمین سرکشی می کنند، اینانند که برای آنان عذابی دردناک خواهد بود،"
        },
        {
            "chapter": 42,
            "verse": 43,
            "text": "و کسی که [با قدرت داشتن بر انتقام به اختیار خود] شکیبایی ورزد و [از انتقام] گذشت کند، بی تردید این از اموری است که ملازمت بر آن از واجبات است،"
        },
        {
            "chapter": 42,
            "verse": 44,
            "text": "و هر که را خدا [به کیفر کبر و عنادش] گمراه کند، او را پس از خدا هیچ سرپرست و یاوری نخواهد بود؛ و ستمکاران را [روز قیامت] می بینی چون عذاب را ببینند، می گویند: آیا راهی به سوی بازگشت [به دنیا] وجود دارد؟"
        },
        {
            "chapter": 42,
            "verse": 45,
            "text": "و آنان را می بینی که بر آتش عرضه می شوند، [در حالی که از شدت رسوایی سرافکنده اند] زیر چشمی به آن می نگرند. و اهل ایمان می گویند: یقیناً زیانکاران کسانی هستند که روز قیامت سرمایه وجود خود و کسانشان را تباه کرده اند. آگاه باشید! مسلماً ستمکاران در عذابی پایدار و جاودانه اند"
        },
        {
            "chapter": 42,
            "verse": 46,
            "text": "و در برابر خدا برای آنان سرپرستان و یاورانی که یاریشان دهد نخواهد بود؛ و هر که را خدا گمراه کند، او را هیچ راهی [به سوی نجات و سعادت] نیست"
        },
        {
            "chapter": 42,
            "verse": 47,
            "text": "پیش از آنکه روزی فرا رسد که از سوی خدا هیچ بازگشتی برای آن نیست، پروردگارتان را اجابت کنید، آن روز برای شما هیچ پناه گاهی و هیچ راه انکاری [نسبت به اعمالی که مرتکب شده اید] وجود ندارد؛"
        },
        {
            "chapter": 42,
            "verse": 48,
            "text": "پس اگر [از دعوتت] روی برگردانند [اندوهگین مباش] ما تو را بر آنان نگهبان و مراقب نفرستاده ایم [تا آنان را به اجبار در دایره هدایت قرار دهی]، جز رساندن [پیام وحی] بر عهده تو نیست، و هنگامی که ما از سوی خود رحمتی [چون سلامت، امنیت و ثروت] به انسان بچشانیم، به آن سرمست و مغرور می شود، و اگر به سبب گناهانی که مرتکب شده اند آسیبی به آنان رسد [رحمت حق را فراموش می کنند]، بی تردید انسان بسیار ناسپاس است"
        },
        {
            "chapter": 42,
            "verse": 49,
            "text": "مالکیّت و فرمانروایی آسمان ها و زمین فقط در سیطره خداست، هر چه را بخواهد می آفریند، به هر کس بخواهد دختر عطا می کند و به هر کس بخواهد پسر می بخشد؛"
        },
        {
            "chapter": 42,
            "verse": 50,
            "text": "یا پسران و دختران را با هم به آنان می دهد و هر که را بخواهد نازا می کند؛ یقیناً او دانا و تواناست"
        },
        {
            "chapter": 42,
            "verse": 51,
            "text": "هیچ بشری را نسزد که خدا با او سخن گوید، مگر از راه وحی یا از پشت حجاب غیب یا رسولی [چون فرشته] می فرستد؛ پس فرشته به اذن او آنچه را بخواهد وحی می کند؛ یقیناً او بلند مرتبه و حکیم است"
        },
        {
            "chapter": 42,
            "verse": 52,
            "text": "و همان گونه [که بر پیامبران پیشین وحی کردیم] روحی را [چون قرآن] از امر خود به تو وحی کردیم. تو [پیش از این] نمی دانستی کتاب و ایمان چیست؟ ولی آن [کتاب] را نوری قرار دادیم که هر کس از بندگانمان را بخواهیم به وسیله آن هدایت می کنیم؛ بی تردید تو [مردم را] به راهی راست هدایت می نمایی"
        },
        {
            "chapter": 42,
            "verse": 53,
            "text": "راه آن خدایی که آنچه در آسمان ها و آنچه در زمین است، فقط در سیطره مالکیّت و فرمانروایی اوست. آگاه باشید! که همه امور به سوی خدا بازمی گردد"
        },
        {
            "chapter": 43,
            "verse": 1,
            "text": "حم"
        },
        {
            "chapter": 43,
            "verse": 2,
            "text": "سوگند به [این] کتاب روشنگر"
        },
        {
            "chapter": 43,
            "verse": 3,
            "text": "که ما آن را [به زبان] عربی [فصیح و گویا] قرار دادیم تا [در آن] تعقّل کنند؛"
        },
        {
            "chapter": 43,
            "verse": 4,
            "text": "و همانا که آن در امِّ الکتاب [که لوح محفوظ است] نزد ما بلند مرتبه و حکیم است"
        },
        {
            "chapter": 43,
            "verse": 5,
            "text": "آیا برای اینکه شما قومی اسراف کارید، قرآن را از شما دور کنیم و بازگردانیم؟! [نه این کار را نمی کنیم تا بندگانمان از هدایت محروم نشوند]"
        },
        {
            "chapter": 43,
            "verse": 6,
            "text": "و چه بسیار پیامبرانی که در میان پیشینیان [که مردمی اسراف کار بودند] فرستادیم [و به سبب اسرافشان از فرستادن پیامبر دریغ نکردیم؛]"
        },
        {
            "chapter": 43,
            "verse": 7,
            "text": "ولی هیچ پیامبری به سوی آنان نیامد مگر اینکه او را همواره مسخره می کردند"
        },
        {
            "chapter": 43,
            "verse": 8,
            "text": "پس ما نیرومندتر از این اسراف کاران [زمان تو] را هلاک کردیم و سرگذشت پیشینیان [هلاک شده، در سوره های دیگر قرآن] گذشت"
        },
        {
            "chapter": 43,
            "verse": 9,
            "text": "و اگر از آنان بپرسی آسمان ها و زمین را چه کسی آفریده است؟ قطعاً خواهند گفت: آنها را همان توانای شکست ناپذیر و دانا آفرید"
        },
        {
            "chapter": 43,
            "verse": 10,
            "text": "همان که این زمین را محل آرامش شما قرار داد و برای شما در آن، راه ها پدید آورد تا [به اهداف و مقاصدتان] راه یابید"
        },
        {
            "chapter": 43,
            "verse": 11,
            "text": "و آنکه از آسمان آبی به اندازه نازل کرد، پس به وسیله آن سرزمینی مرده را زنده کردیم، [و] همین گونه [درقیامت از گورها] بیرون آورده می شوید؛"
        },
        {
            "chapter": 43,
            "verse": 12,
            "text": "و آنکه همه جفت ها را آفرید، و برای شما از کشتی ها و چهارپایان و آنچه که سوارش می شوید پدید آورد،"
        },
        {
            "chapter": 43,
            "verse": 13,
            "text": "تا بر پشت آنها قرار گیرید، سپس هنگامی که بر آنها سوار می شوید نعمت پروردگارتان را به یاد آورید و بگویید: منزّه [از هر عیب و نقصی] است کسی که این [وسایل سواری] را برای ما مسخّر و رام کرد، در حالی که ما را قدرت مسخّر کردن آنها نبود؛"
        },
        {
            "chapter": 43,
            "verse": 14,
            "text": "و یقیناً ما به سوی پروردگارمان باز می گردیم؛"
        },
        {
            "chapter": 43,
            "verse": 15,
            "text": "و [مشرکان سبک مغز] برای خدا از میان بندگانش قطعه ای و جزیی [به عنوان فرزند که از او جدا شده] قرار دادند؛ قطعاً انسان کفران کننده آشکاری است"
        },
        {
            "chapter": 43,
            "verse": 16,
            "text": "آیا از آنچه خدا می آفریند، دخترانی برای خود برگرفته و شما را به داشتن پسران برگزیده است؟"
        },
        {
            "chapter": 43,
            "verse": 17,
            "text": "و [در صورتی که] چون یکی از آنان را به [ولادت] دختری که شبیه و هم جنس خدا قرار داده مژده دهند در حالی که [دلش] پر از اندوه و خشم است، صورتش سیاه می شود! [چون علاوه بر اینکه دخترداری را دوست ندارد از آن ننگ دارد، اما همین دختر را به عنوان هم جنس و فرزند خدا قلمداد می کند]"
        },
        {
            "chapter": 43,
            "verse": 18,
            "text": "آیا کسی را [شریک خدا قرار داده اند] که در زر و زیور پرورش یافته است و [هنگام] مجادله و بحث بیانش روشن نیست؟"
        },
        {
            "chapter": 43,
            "verse": 19,
            "text": "و فرشتگان را که بندگان [خدای] رحمان اند، به پندار خود جنس ماده قرارداده اند، آیا زمان آفرینش آنان حضور داشتند [که بر ماده بودنشان گواهی می دهند؟] به زودی گواهی آنان [در نامه اعمالشان] نوشته می شود و [درباره آن] مورد بازپرسی قرار خواهند گرفت"
        },
        {
            "chapter": 43,
            "verse": 20,
            "text": "و گفتند: اگر خدا می خواست ما آنان را نمی پرستیدیم. ادعایشان متکی بر هیچ [دلیل] و دانشی نیست [و مایه ای جز جهل و نادانی ندارد]، فقط حدس می زنند و دروغ می بافند؛"
        },
        {
            "chapter": 43,
            "verse": 21,
            "text": "یا مگر ما پیش از قرآن کتابی به آنان داده ایم که [برای اثبات ادعایشان] به آن تمسک می جویند؟"
        },
        {
            "chapter": 43,
            "verse": 22,
            "text": "[نه] بلکه [هیچ دلیلی بر حقّانیّت بت پرستی و شرک خود ندارند، بلکه دلگرمی آنان به آیینشان این است که] گفتند: ما پدرانمان را بر آیینی یافتیم و مسلماً ما هم با پیروی از آثارشان ره یافته ایم"
        },
        {
            "chapter": 43,
            "verse": 23,
            "text": "[پیروی کورکورانه و جاهلانه مخصوص اینان نیست] و به همین گونه پیش از تو در هیچ شهری بیم دهنده ای نفرستادیم، مگر آنکه سران خوشگذران و مست و مغرورش گفتند: ما پدرانمان را بر آیینی یافتیم و ما هم حتماً به آثارشان اقتدا می کنیم"
        },
        {
            "chapter": 43,
            "verse": 24,
            "text": "[بیم دهنده] گفت: آیا هر چند من آیینی هدایت کننده تر از آیینی که پدرانتان را بر آن یافته اید، برایتان بیاورم؟ گفتند: ما به آیینی که به آن فرستاده شده اید، کافریم"
        },
        {
            "chapter": 43,
            "verse": 25,
            "text": "در نتیجه از آنان انتقام گرفتیم. پس با تأمل بنگر سرانجام تکذیب کنندگان چگونه بود"
        },
        {
            "chapter": 43,
            "verse": 26,
            "text": "و [یاد کن] هنگامی را که ابراهیم به پدر و قومش گفت: من بی تردید از آنچه می پرستید، بیزارم"
        },
        {
            "chapter": 43,
            "verse": 27,
            "text": "مگر کسی که مرا آفریده، که یقیناً او مرا هدایت می کند،"
        },
        {
            "chapter": 43,
            "verse": 28,
            "text": "و توحید و یکتاپرستی را در نسل های بعد از خود حقیقتی پایدار قرار داد، باشد که آنان [به سوی توحید] بازگردند؛"
        },
        {
            "chapter": 43,
            "verse": 29,
            "text": "[نه اینکه بازنگشتند و من هم از آنان انتقام نگرفتم] بلکه اینان [که در مکه آلوده به بت پرستی هستند] و پدرانشان را [از انواع نعمت ها] برخوردار کردم تا آنکه حق و فرستاده ای روشنگر [چون قرآن و محمّد] به سویشان آمد؛"
        },
        {
            "chapter": 43,
            "verse": 30,
            "text": "و هنگامی که حق به سویشان آمد، گفتند: این جادوست و ما به آن کافریم،"
        },
        {
            "chapter": 43,
            "verse": 31,
            "text": "و گفتند: این قرآن چرا بر مردمی بزرگ از میان یکی از این دو شهر [مکه و طایف] نازل نشد؟"
        },
        {
            "chapter": 43,
            "verse": 32,
            "text": "آیا آنان هستند که رحمت پروردگارت را تقسیم می کنند؟ ما در زندگی دنیا معیشت آنان را میانشان تقسیم کرده ایم، و برخی را از جهت درجات [فکری و مادی] بر برخی برتری داده ایم تا برخی از آنان برخی دیگر را [در امر معیشت و سایر امور] به خدمت گیرند؛ و رحمت پروردگارت از آنچه آنان جمع می کنند، بهتر است"
        },
        {
            "chapter": 43,
            "verse": 33,
            "text": "و اگر [بهره مندی کفار از انواع نعمت های مادی و تهیدستی مؤمنان، سبب] این نبود که همه مردم [به خاطر ضعف ایمان و ناآگاه بودن به حقایق] بر محور کفر امتی واحد شوند، ما برای خانه های کافران به [خدای] رحمان سقف هایی از نقره قرار می دادیم و نردبان هایی که با آن بر بالای خانه ها برآیند"
        },
        {
            "chapter": 43,
            "verse": 34,
            "text": "و برای خانه هایشان [نیز] درها و تخت هایی [از نقره می ساختیم] که بر آن تکیه زنند،"
        },
        {
            "chapter": 43,
            "verse": 35,
            "text": "و [برای خانه ها و زندگی آنان] زر و زیور [قرار می دادیم]، ولی همه این ها جز کالای اندک زندگی دنیا نیست، و آخرت نزد پروردگارت برای پرهیزکاران است؛"
        },
        {
            "chapter": 43,
            "verse": 36,
            "text": "و هر کس خود را از یاد [خدای] رحمان به کوردلی و حجاب باطن بزند، شیطانی بر او می گماریم که آن شیطان ملازم و دمسازش باشد"
        },
        {
            "chapter": 43,
            "verse": 37,
            "text": "و بی تردید شیطان ها چنین کسانی را از راه خدا باز می دارند، در حالی که [با این گمراهی سخت] گمان می کنند راه یافتگان واقعی آنانند؛"
        },
        {
            "chapter": 43,
            "verse": 38,
            "text": "تا زمانی که [در قیامت] نزد ما آیند [به شیطانش] گوید: ای کاش میان من و تو فاصله و دوری مشرق و مغرب بود، پس بد همنشینی بودی"
        },
        {
            "chapter": 43,
            "verse": 39,
            "text": "و [به آنان گویند: امروز این گفتگو و آرزوی دوری از شیطان] هرگز به شما سودی نمی دهد؛ زیرا [در دنیا] ستم ورزیدید [و] اکنون همه با هم در عذاب مشترک خواهید بود؛"
        },
        {
            "chapter": 43,
            "verse": 40,
            "text": "پس آیا تو می توانی [دعوتت را] به کران بشنوانی، یا کوران و کسانی را که در گمراهی آشکارند هدایت کنی؟"
        },
        {
            "chapter": 43,
            "verse": 41,
            "text": "پس اگر تو را از دنیا ببریم، یقیناً از اینان انتقام خواهیم گرفت،"
        },
        {
            "chapter": 43,
            "verse": 42,
            "text": "یا [اگر از دنیا نبریم] آنچه را از عذاب به آنان وعده کرده ایم به تو نشان خواهیم داد [در هر صورت ما آنان را عذاب می کنیم]، و بی تردید بر آنان چیره و مسلطیم؛"
        },
        {
            "chapter": 43,
            "verse": 43,
            "text": "پس به آنچه بر تو وحی شده تمسک بجوی، یقیناً تو بر راهی راست قرار داری؛"
        },
        {
            "chapter": 43,
            "verse": 44,
            "text": "و مسلماً [این] قرآن برای تو و قوم تو مایه تذکر [و شرف و عزت] است، و سپس [درباره آن] بازخواست خواهید شد"
        },
        {
            "chapter": 43,
            "verse": 45,
            "text": "و از پیامبرانی که پیش از تو فرستاده ایم بپرس که آیا به جای [خدایِ] رحمان معبودانی که پرستش شوند، قرار داده ایم؟"
        },
        {
            "chapter": 43,
            "verse": 46,
            "text": "و به راستی ما موسی را با نشانه های خود به سوی فرعون و سران و اشراف قومش فرستادیم، پس گفت: من فرستاده پروردگار جهانیانم؛"
        },
        {
            "chapter": 43,
            "verse": 47,
            "text": "نهایتاً چون معجزه های ما را برای آنان آورد ناگاه آنان [از روی ریشخند] به آنان می خندیدند"
        },
        {
            "chapter": 43,
            "verse": 48,
            "text": "ما هیچ معجزه ای را به آنان نشان نمی دادیم مگر آنکه از مشابهش بزرگ تر بود، و آنان را به عذاب دنیایی گرفتار کردیم، باشد که بازگردند"
        },
        {
            "chapter": 43,
            "verse": 49,
            "text": "و [وقتی گرفتار شدند] گفتند: ای جادوگر! پروردگارت را بر پایه عهدی که با تو کرده [که اگر ایمان آوریم عذاب را از ما بردارد] برای ما بخوان، که بی تردید ما هدایت خواهیم یافت"
        },
        {
            "chapter": 43,
            "verse": 50,
            "text": "هنگامی که عذاب را از آنان برطرف می کردیم، ناگاه پیمان می شکستند"
        },
        {
            "chapter": 43,
            "verse": 51,
            "text": "و فرعون در میان قومش ندا داد: گفت: ای قوم من! آیا حکومت و پادشاهی مصر ویژه من نیست و این نهرها از زیر [کاخ های] من به فرمان من روان نیستند؟ آیا [عظمت و حشمت من و فقر و تهیدستی موسی را] نمی بینید؟"
        },
        {
            "chapter": 43,
            "verse": 52,
            "text": "مگر نه این است که من از این کسی که خوار و بی مقدار است و نمی تواند روشن و گویا سخن گوید، بهترم؟"
        },
        {
            "chapter": 43,
            "verse": 53,
            "text": "[اگر موسی، عزت، سربلندی، کرامت و شخصیت داشت] پس چرا دستبندهای زرین و طلا بر او آویخته نشده است؟ یا چرا فرشتگانی [برای اثبات نبوتش] همراه او نیامده اند؟"
        },
        {
            "chapter": 43,
            "verse": 54,
            "text": "پس او قومش را سبک مغز شمرد [و آنان را با وسوسه و اغواگری فریفت و خوارشان کرد] در نتیجه از او اطاعت کردند؛ زیرا آنان مردمی فاسق و نافرمان بودند"
        },
        {
            "chapter": 43,
            "verse": 55,
            "text": "چون ما را به خشم آوردند از آنان انتقام گرفتیم، پس همه را غرق کردیم"
        },
        {
            "chapter": 43,
            "verse": 56,
            "text": "در نتیجه آنان را پیشگامان [دوزخیان] و عبرتی برای آیندگان قرار دادیم"
        },
        {
            "chapter": 43,
            "verse": 57,
            "text": "و چون فرزند مریم [در آیات قرآن به نداشتن پدر به عنوان روح خدا و کلمة الله] مثل زده شد، ناگهان قوم [مشرک و بت پرست] تو نسبت به آن به مسخره و خنده فریاد برداشتند،"
        },
        {
            "chapter": 43,
            "verse": 58,
            "text": "و گفتند: آیا معبودان ما بهترند یا او. [ولی] آنان این مقایسه را به عنوان مثل برای تو نزدند مگر از روی جدال بی منطق و ستیزه جویی [تو معبود بودن عیسی را نپذیرفته ای]، بلکه اینان گروهی ستیزه جو [و در جدال باطل بسیار سرسخت] هستند"
        },
        {
            "chapter": 43,
            "verse": 59,
            "text": "او نبود جز بنده ای که به او نعمت [نبوّت و معجزات را] عطا کردیم و وی را برای بنی اسرائیل نشانه ای بزرگ [از قدرت خود] قرار دادیم [تا به وسیله او حق برای آنان روشن شود]"
        },
        {
            "chapter": 43,
            "verse": 60,
            "text": "[ولادت، نبوّت و معجزات عیسی از قدرت ما عجیب نیست] و ما اگر بخواهیم برخی از شما را در زمین فرشتگانی قرار می دهیم که جانشین [صاحب کمالاتی چون خود] باشند"
        },
        {
            "chapter": 43,
            "verse": 61,
            "text": "و عیسی [با ولادتی که ویژه او بود، و با معجزاتی چون شفا دادن کور مادرزاد، علاج بیماری برص، زنده کردن مردگان و دمیدن روح در مجسمه گلی] سبب یقین به قیامت است، پس هرگز در وقوع آن تردید مکنید، و از من پیروی نمایید که این است راه راست"
        },
        {
            "chapter": 43,
            "verse": 62,
            "text": "و شیطان شما را [از راه راست] باز ندارد، بی تردید او برای شما دشمنی آشکار است"
        },
        {
            "chapter": 43,
            "verse": 63,
            "text": "و هنگامی که عیسی دلایل روشن آورد، گفت: به راستی من برای شما حکمت آوردم، و تا برای شما [حکم] برخی [از عقاید و احکام] را که در آن اختلاف می کنید بیان کنم؛ بنابراین از خدا پروا کنید و از من اطاعت نمایید"
        },
        {
            "chapter": 43,
            "verse": 64,
            "text": "بی تردید خدا پروردگار من و پروردگار شماست، پس او را بپرستید که این است راه راست"
        },
        {
            "chapter": 43,
            "verse": 65,
            "text": "از میان امت عیسی گروه هایی [درباره او و دینش] اختلاف کردند [و هر یک چون نسطوریه، ملکانیه، مرقوسیه و شمعونیه به عقیده ای خلاف حق پای بند شدند، و آیینی غیر آیین مسیح را به عنوان آیین مسیح برگزیدند] پس وای بر کسانی که [به آیات خدا] ستم ورزیدند از عذاب روزی دردناک"
        },
        {
            "chapter": 43,
            "verse": 66,
            "text": "آیا جز این انتظاری دارند که ناگاه قیامت در رسد در حالی که نمی فهمند؟"
        },
        {
            "chapter": 43,
            "verse": 67,
            "text": "در آن روز دوستان دشمن یکدیگرند مگر پرهیزکاران"
        },
        {
            "chapter": 43,
            "verse": 68,
            "text": "[خدا آن روز به آنان گوید:] ای بندگان من! امروز نه بیمی بر شماست و نه اندوهگین می شوید؛"
        },
        {
            "chapter": 43,
            "verse": 69,
            "text": "همانان که به آیات ما ایمان آوردند و همواره تسلیم [فرمان ها و احکام] ما بودند"
        },
        {
            "chapter": 43,
            "verse": 70,
            "text": "[ندا آید:] شما و همسرانتان در نهایت خوشحالی و شادمانی به بهشت درآیید؛"
        },
        {
            "chapter": 43,
            "verse": 71,
            "text": "ظرف هایی از طلا [که پر از طعام است] و جام هایی [زرین که پر از شراب طهور است] گرداگرد آنان می گردانند، و در آنجا آنچه دل ها می خواهد و چشم ها از آن لذّت می برد، آماده است، و شما [ای پرهیزکاران!] در آن جاودانه اید"
        },
        {
            "chapter": 43,
            "verse": 72,
            "text": "این بهشتی است که شما به پاداش اعمالی که همواره انجام می دادید، میراث یافتید"
        },
        {
            "chapter": 43,
            "verse": 73,
            "text": "شما را در آنجا میوه هایی فراوان است که از آنها می خورید"
        },
        {
            "chapter": 43,
            "verse": 74,
            "text": "بی تردید گناهکاران در عذاب دوزخ جاودانه اند"
        },
        {
            "chapter": 43,
            "verse": 75,
            "text": "[عذاب را] از آنان سبک نگردانند و آنان در آنجا [از نجات خود] نومیدند،"
        },
        {
            "chapter": 43,
            "verse": 76,
            "text": "و ما بر آنان ستم نکردیم، ولی آنان خود ستمکار بودند،"
        },
        {
            "chapter": 43,
            "verse": 77,
            "text": "و فریاد می زنند: ای مالکِ [دوزخ! بگو:] پروردگارت ما را بمیراند [تا از این عذاب نجات یابیم]. [مالک] می گوید: یقیناً شما ماندنی هستید"
        },
        {
            "chapter": 43,
            "verse": 78,
            "text": "به راستی ما حق را برای شما آوردیم، ولی بیشتر شما حق را خوش نداشتید،"
        },
        {
            "chapter": 43,
            "verse": 79,
            "text": "بلکه آنان کار [توطئه و نیرنگ بر ضد حق] را محکم کردند، پس ما هم کار [عذاب] را بر آنان محکم می کنیم"
        },
        {
            "chapter": 43,
            "verse": 80,
            "text": "آیا آنان گمان می کنند که ما رازشان و سخنان در گوشی آنان را نمی شنویم؟ چرا می شنویم و فرستادگان ما [که فرشتگان نویسنده اعمال اند] نزد آنان حاضرند [و اعمالشان و رازهایشان را] می نویسند"
        },
        {
            "chapter": 43,
            "verse": 81,
            "text": "[به مشرکان سبک مغز] بگو: اگر برای [خدای] رحمان فرزندی بود، من [در این امت] نخستین پرستنده او بودم"
        },
        {
            "chapter": 43,
            "verse": 82,
            "text": "منزّه است پروردگار آسمان ها و زمین، پروردگار عرش از آنچه [درباره او] توصیف می کنند"
        },
        {
            "chapter": 43,
            "verse": 83,
            "text": "آنان را واگذار تا [در گفتار و کردار باطل] فرو روند و [با کالای بی ارزش دنیا] سرگرم بازی شوند تا آن روزشان را که وعده داده می شوند دیدار کنند"
        },
        {
            "chapter": 43,
            "verse": 84,
            "text": "و اوست که در آسمان ها معبود [واقعی] است و در زمین هم معبود [واقعی] است و او حکیم و داناست"
        },
        {
            "chapter": 43,
            "verse": 85,
            "text": "همیشه سودمند و با برکت است کسی که مالکیّت و فرمانروایی آسمان ها و زمین و آنچه میان آنهاست، فقط در سیطره اوست و آگاهی [به همه شؤون] قیامت نزد اوست و به او بازگردانده می شوید"
        },
        {
            "chapter": 43,
            "verse": 86,
            "text": "و کسانی را که به جای خدا می پرستند، اختیار شفاعت ندارند، اختیار شفاعت فقط با کسانی است که [از روی بصیرت] شهادت به حق داده اند و آنان [حقیقت حال کسانی را که می خواهند برای آنان شفاعت کنند] می دانند"
        },
        {
            "chapter": 43,
            "verse": 87,
            "text": "و اگر از آنان بپرسی: چه کسی آنان را آفریده است؟ یقیناً می گویند: خدا. پس چگونه [از حق به باطل] منحرف می شوند؟"
        },
        {
            "chapter": 43,
            "verse": 88,
            "text": "و [چگونه از شکایت پیامبر بی خبرند که] می گوید: پروردگارا! اینان گروهی هستند که ایمان نمی آورند؛"
        },
        {
            "chapter": 43,
            "verse": 89,
            "text": "بنابراین از آنان روی بگردان و سلام جدایی [را به آنان] بگو، پس [سرانجام شقاوت بار خود و نتیجه کفر و عنادشان را] خواهند دانست"
        },
        {
            "chapter": 44,
            "verse": 1,
            "text": "حم"
        },
        {
            "chapter": 44,
            "verse": 2,
            "text": "سوگند به [این] کتاب روشنگر؛"
        },
        {
            "chapter": 44,
            "verse": 3,
            "text": "به راستی ما آن را در شبی پربرکت نازل کردیم؛ زیرا که همواره بیم دهنده بوده ایم؛"
        },
        {
            "chapter": 44,
            "verse": 4,
            "text": "در آن شب هر کار استواری [به اراده خدا] فیصله می یابد"
        },
        {
            "chapter": 44,
            "verse": 5,
            "text": "[نزول قرآن] کاری است [که] از نزد ما [صورت پذیرفته است؛] زیرا ما همواره فرستنده [وحی و پیامبران] بوده ایم"
        },
        {
            "chapter": 44,
            "verse": 6,
            "text": "[همه این واقعیات] به سبب رحمتی از سوی پروردگار توست؛ بی تردید او شنوا وداناست"
        },
        {
            "chapter": 44,
            "verse": 7,
            "text": "[همان] پروردگار آسمان ها و زمین و آنچه میان آنهاست، اگر یقین دارید"
        },
        {
            "chapter": 44,
            "verse": 8,
            "text": "هیچ معبودی جز او نیست، زنده می کند و می میراند، پروردگار شما وپروردگار پدران پیشین شماست"
        },
        {
            "chapter": 44,
            "verse": 9,
            "text": "[نه اینکه یقین ندارند] بلکه آنان در شک اند [و با گفتار و کردارشان با حقایق] بازی می کنند"
        },
        {
            "chapter": 44,
            "verse": 10,
            "text": "پس به انتظار روزی باش که آسمان دودی آشکار بیاورد،"
        },
        {
            "chapter": 44,
            "verse": 11,
            "text": "که همه مردم را فرا می گیرد، این عذابی دردناک است"
        },
        {
            "chapter": 44,
            "verse": 12,
            "text": "[همه می گویند:] پروردگارا! این عذاب را از ما برطرف کن که ما ایمان می آوریم"
        },
        {
            "chapter": 44,
            "verse": 13,
            "text": "[در آن موقعیت سخت] چگونه برای آنان جای پند گرفتن و هوشیاری است و حال آنکه [پیش از این عذاب] پیامبری روشنگر برای آنان آمد [و پند نگرفتند]"
        },
        {
            "chapter": 44,
            "verse": 14,
            "text": "آن گاه از او روی گرداندند و گفتند: تعلیم یافته ای دیوانه است"
        },
        {
            "chapter": 44,
            "verse": 15,
            "text": "مدتی اندک عذاب را برطرف می کنیم، ولی باز شما [به همان عقاید بی پایه و اعمال زشت] برمی گردید"
        },
        {
            "chapter": 44,
            "verse": 16,
            "text": "[ما از آنان انتقام خواهیم گرفت آن] روزی که آنان را با قدرتی بسیار سخت بگیریم؛ زیرا که ما انتقام گیرنده ایم"
        },
        {
            "chapter": 44,
            "verse": 17,
            "text": "و همانا پیش از آنان قوم فرعون را آزمودیم، و پیامبری بزرگوار برای آنان آمد،"
        },
        {
            "chapter": 44,
            "verse": 18,
            "text": "که [به آنان گفت:] بندگان خدا را [که به آزار و شکنجه شما گرفتارند] به من واگذارید؛ زیرا من برای شما فرستاده ای امینم"
        },
        {
            "chapter": 44,
            "verse": 19,
            "text": "و در برابر خدا تکبّر نکنید که من برای شما دلیلی روشن آورده ام"
        },
        {
            "chapter": 44,
            "verse": 20,
            "text": "و من به پروردگارم و پروردگار شما از اینکه مرا سنگسار کنید [یا برانید یا متهم کنید] پناه می برم؛"
        },
        {
            "chapter": 44,
            "verse": 21,
            "text": "و اگر به من ایمان نمی آورید [از آزردن من و باز داشتن مردم از ایمان آوردن] کناره گیری کنید"
        },
        {
            "chapter": 44,
            "verse": 22,
            "text": "[فرعونیان دست از آزردنش برنداشتند و مردم را از ایمان آوردن مانع شدند] پس پروردگارش را خواند که اینان قومی گناهکارند"
        },
        {
            "chapter": 44,
            "verse": 23,
            "text": "[گفتم:] بندگانم را شبانه حرکت ده؛ زیرا شما مورد تعقیب هستید،"
        },
        {
            "chapter": 44,
            "verse": 24,
            "text": "و دریا را با [همان] راه های گشاده [که برای عبور شما باز کردیم] پشت سر بگذار [تا فرعونیان هم در آن درآیند]؛ زیرا آنان سپاهی محکوم به غرق شدن هستند"
        },
        {
            "chapter": 44,
            "verse": 25,
            "text": "چه بسیار بوستان ها و چشمه سارانی که آنان [پس از خود] بر جای گذاشتند،"
        },
        {
            "chapter": 44,
            "verse": 26,
            "text": "و کشتزار و جایگاه های نیکو و باارزش،"
        },
        {
            "chapter": 44,
            "verse": 27,
            "text": "و نعمت هایی که با آسایش و خوشی از آن برخوردار بودند"
        },
        {
            "chapter": 44,
            "verse": 28,
            "text": "[آری، سرانجام کارشان] چنین بود و ما همه آنها را به قومی دیگر به میراث دادیم"
        },
        {
            "chapter": 44,
            "verse": 29,
            "text": "پس نه آسمان برآنان گریست و نه زمین و [هنگام نزول عذاب هم] مهلت نیافتند"
        },
        {
            "chapter": 44,
            "verse": 30,
            "text": "همانا ما بنی اسرائیل را از آن عذاب خوارکننده نجات دادیم"
        },
        {
            "chapter": 44,
            "verse": 31,
            "text": "از فرعون که متکبری سرکش از زمره اسراف کاران بود،"
        },
        {
            "chapter": 44,
            "verse": 32,
            "text": "و آنان را از روی آگاهی بر جهانیان [زمان خودشان] برگزیدیم؛"
        },
        {
            "chapter": 44,
            "verse": 33,
            "text": "و به آنان از آیات و معجزات آنچه را که در آن آزمایشی آشکار بود، عطا کردیم"
        },
        {
            "chapter": 44,
            "verse": 34,
            "text": "اینان [که شرک و کفر سراپای وجودشان را فرا گرفته است] با اصرار [به اهل ایمان] می گویند"
        },
        {
            "chapter": 44,
            "verse": 35,
            "text": "پایان زندگی جز همین مرگ نخستین نیست و ما [پس از این مرگ] برانگیخته نخواهیم شد"
        },
        {
            "chapter": 44,
            "verse": 36,
            "text": "اگر شما [در زمینه زنده شدن مردگان] راستگویید [با درخواست از خدا] پدران ما را [زنده کنید و نزد ما] بیاورید [تا ما به زنده شدن مردگان یقین پیدا کنیم]"
        },
        {
            "chapter": 44,
            "verse": 37,
            "text": "آیا اینان [در قدرت و شوکت] برترند یا قوم تُبَّع، و کسانی که پیش از آنان بودند؟ ما همه آنان را هلاک کردیم؛ زیرا مجرم بودند؛"
        },
        {
            "chapter": 44,
            "verse": 38,
            "text": "و ما آسمان ها و زمین و آنچه را میان آن دو است، به بازی نیافریده ایم؛"
        },
        {
            "chapter": 44,
            "verse": 39,
            "text": "ما آن دو را جز به درستی و راستی به وجود نیاورده ایم، ولی بیشترشان [به حقایق] معرفت و آگاهی ندارند"
        },
        {
            "chapter": 44,
            "verse": 40,
            "text": "بی تردید روز جدایی [حق از باطل، مؤمن از کافر و پاک از ناپاک] وعده گاه همه آنهاست؛"
        },
        {
            "chapter": 44,
            "verse": 41,
            "text": "همان روزی که هیچ دوستی چیزی از عذاب را از دوستش دفع نمی کند، و چون [آلوده به شرک و کفرند] یاری نمی شوند؛"
        },
        {
            "chapter": 44,
            "verse": 42,
            "text": "مگر کسی که خدا او را مورد رحمت قرار داده است؛ زیرا او توانای شکست ناپذیر و مهربان است"
        },
        {
            "chapter": 44,
            "verse": 43,
            "text": "همانا درخت زقّوم،"
        },
        {
            "chapter": 44,
            "verse": 44,
            "text": "خوراک گنهکار است،"
        },
        {
            "chapter": 44,
            "verse": 45,
            "text": "مانند مس گداخته شده در شکم ها می جوشد،"
        },
        {
            "chapter": 44,
            "verse": 46,
            "text": "چون جوشیدن آب جوشان"
        },
        {
            "chapter": 44,
            "verse": 47,
            "text": "[گفته می شود:] این گنهکار را بگیرید و او را به زور به وسط دوزخ بکشانید"
        },
        {
            "chapter": 44,
            "verse": 48,
            "text": "آن گاه از عذاب آب جوشان بر سرش فرو ریزید؛"
        },
        {
            "chapter": 44,
            "verse": 49,
            "text": "[و بگویید:] بچش که تو همان ارجمند و بزرگواری"
        },
        {
            "chapter": 44,
            "verse": 50,
            "text": "به یقین این همان چیزی است که همواره درباره آن تردید می کردید"
        },
        {
            "chapter": 44,
            "verse": 51,
            "text": "مسلماً پرهیزکاران در جایگاه امنی خواهند بود"
        },
        {
            "chapter": 44,
            "verse": 52,
            "text": "در میان بوستان ها و چشمه سارها؛"
        },
        {
            "chapter": 44,
            "verse": 53,
            "text": "لباس هایی از حریر نازک و دیبای ضخیم می پوشند در حالی که برابر هم می نشینند"
        },
        {
            "chapter": 44,
            "verse": 54,
            "text": "[آری سرانجام کار پرهیزکاران] چنین است، و حور العین را به همسری آنان درآوریم،"
        },
        {
            "chapter": 44,
            "verse": 55,
            "text": "در آنجا هر گونه میوه ای را که بخواهند می طلبند و می خورند، در حالی که [از هر جهت] ایمن و آسوده خاطرند؛"
        },
        {
            "chapter": 44,
            "verse": 56,
            "text": "در آنجا مرگ را نمی چشند، مرگ آنان همان مرگی بود که در دنیا چشیدند، و خدا آنان را از عذاب دوزخ مصون می دارد"
        },
        {
            "chapter": 44,
            "verse": 57,
            "text": "[این] فضل و احسانی است از سوی پروردگار تو، [و] این همان کامیابی بزرگ است"
        },
        {
            "chapter": 44,
            "verse": 58,
            "text": "پس جز این نیست که ما [فهم] قرآن را با زبان تو [که زبانی فصیح و گویاست] آسان ساختیم تا آنان متذکّر و هوشیار شوند"
        },
        {
            "chapter": 44,
            "verse": 59,
            "text": "[ولی اگر متذکّر و هوشیار نشدند] پس به انتظار باش که مسلماً آنان هم منتظرند [که سرانجام کار چه خواهد شد؟ سرانجام نصرت و پیروزی خدا برای تو و عذاب دنیا و آخرت برای آنان است]"
        },
        {
            "chapter": 45,
            "verse": 1,
            "text": "حم"
        },
        {
            "chapter": 45,
            "verse": 2,
            "text": "این کتاب نازل شده از سوی خدای توانای شکست ناپذیر وحکیم است"
        },
        {
            "chapter": 45,
            "verse": 3,
            "text": "به یقین در آسمان ها و زمین برای مؤمنان نشانه هایی [بر ربوبیت، حکمت و قدرت خدا] ست؛"
        },
        {
            "chapter": 45,
            "verse": 4,
            "text": "و در آفرینش شما و آنچه از جنبندگان منتشر و پراکنده می کند، برای اهل یقین نشانه هایی [بر ربوبیت، حکمت و قدرت خدا] ست؛"
        },
        {
            "chapter": 45,
            "verse": 5,
            "text": "و در رفت و آمد شب و روز و آنچه را از رزق و روزی [چون باران و برف] از آسمان نازل کرده و به وسیله آن زمین را پس از مردگی اش زنده کرده است، و در گرداندن بادها [از سویی به سویی] برای مردمی که تعقّل می کنند، نشانه هایی است"
        },
        {
            "chapter": 45,
            "verse": 6,
            "text": "این ها آیات خداست که به حقّ و راستی بر تو می خوانیم؛ پس [اگر به این آیات ایمان نیاوردند] به کدام سخن بعد از [سخن] خدا و نشانه هایش ایمان می آورند؟"
        },
        {
            "chapter": 45,
            "verse": 7,
            "text": "وای بر هر دروغگوی گنهکار،"
        },
        {
            "chapter": 45,
            "verse": 8,
            "text": "که آیات خدا را در حالی که بر او می خوانند می شنود، آن گاه از روی سرکشی و تکبّر چنان که گویی آن را نشنیده است [بر کفر، عناد، دشمنی و مخالفتش] پافشاری می کند؛ پس او را به عذابی دردناک بشارت ده"
        },
        {
            "chapter": 45,
            "verse": 9,
            "text": "و هنگامی که به چیزی از آیات ما آگاه می شود، آن را به مسخره گیرد؛ اینانند که برای آنان عذاب خوارکننده ای خواهد بود"
        },
        {
            "chapter": 45,
            "verse": 10,
            "text": "پیش رویشان دوزخ است، و آنچه [از ثروت، مقام، یار و یاور] به دست آورده اند و آنچه را به جای خدا سرپرستان و معبودان خود گرفته اند، چیزی از عذاب را از آنان دفع نمی کند، و برای آنان عذابی بزرگ است"
        },
        {
            "chapter": 45,
            "verse": 11,
            "text": "این [قرآن] سراسر هدایت است؛ و کسانی که به آیات پروردگارشان کافر شدند، آنان را عذابی است از نوع عذابی بسیار سخت و دردناک"
        },
        {
            "chapter": 45,
            "verse": 12,
            "text": "خداست که دریا را برای شما مسخّر و رام کرد تا کشتی ها به فرمانش در آن روان شوند و تا شما [با سفرهای دریایی] از فضل و رزق و روزی اش بهره جویید و تا شما [بر نعمت هایش] سپاس گزاری کنید"
        },
        {
            "chapter": 45,
            "verse": 13,
            "text": "و همه آنچه را در آسمان هاست و آنچه را در زمین است از سوی خود برای شما مسخّر و رام کرد؛ بی تردید در این امور برای مردمی که می اندیشند، نشانه هایی [بر ربوبیت، حکمت و قدرت خدا] ست"
        },
        {
            "chapter": 45,
            "verse": 14,
            "text": "به مؤمنان بگو: از کسانی که به روزهای خدا [چون روز آزمایش بندگان، روز پیروزی اهل ایمان، شکست دشمنان و روز قیامت] امید ندارند، گذشت کنند، تا [خدا] مردمی را [که تهیدست از عقاید پاک و کردار شایسته هستند، در روزی از روزهایش] به خاطر گناهانی که همواره مرتکب می شوند، کیفر دهد"
        },
        {
            "chapter": 45,
            "verse": 15,
            "text": "هرکس کار شایسته ای انجام دهد، به سود خود اوست و هرکس مرتکب بدی شود به زیان خود اوست، سپس به سوی پروردگارتان باز گردانده می شوید"
        },
        {
            "chapter": 45,
            "verse": 16,
            "text": "و همانا ما به بنی اسرائیل کتاب و حکومت و نبوّت عطا کردیم، و از پاکیزه ها به آنان روزی دادیم و آنان را بر جهانیان [روزگار خودشان] برتری بخشیدیم"
        },
        {
            "chapter": 45,
            "verse": 17,
            "text": "و دلایل روشنی [در امر نبوّت و دین] در اختیار آنان قرار دادیم، پس آنان [در امر نبوّت و دین] اختلاف نکردند مگر پس از آنکه [به وسیله وحی] دانش و آگاهی برای آنان آمد، اختلافشان از روی حسادت و برتری جویی در میان خودشان بود؛ بی تردید پروردگارت روز قیامت درباره آنچه همواره در آن اختلاف می کردند میانشان داوری خواهد کرد"
        },
        {
            "chapter": 45,
            "verse": 18,
            "text": "سپس تو را [در امر نبوّت و دین] بر آیینی ویژه و کامل قرار دادیم؛ بنابراین از آن پیروی کن و از هواهای نفسانی کسانی که [به حقایق] معرفت و آگاهی ندارند، پیروی مکن"
        },
        {
            "chapter": 45,
            "verse": 19,
            "text": "آنان در برابر خدا نمی توانند چیزی [از گرفتاری ها و بلاها] را از تو دفع کنند؛ و همانا ستمکاران یار و یاور یکدیگرند و خدا یار و یاور پرهیزکاران است"
        },
        {
            "chapter": 45,
            "verse": 20,
            "text": "این [قرآن و آیین] وسایل بینایی و بصیرت برای مردم و سراسر هدایت و رحمت برای گروهی است که [حقایق را] باور دارند"
        },
        {
            "chapter": 45,
            "verse": 21,
            "text": "آیا کسانی که مرتکب گناهان شدند، گمان دارند آنان را مانند کسانی که ایمان آورده و کارهای شایسته انجام داده اند، قرار می دهیم که زندگی و مرگشان یکسان باشد؟ چه بد داوری می کنند"
        },
        {
            "chapter": 45,
            "verse": 22,
            "text": "خدا آسمان ها و زمین را به حق آفرید، و تا هر کس در برابر اعمالی که انجام داده است، پاداش یابد و آنان مورد ستم قرار نمی گیرند"
        },
        {
            "chapter": 45,
            "verse": 23,
            "text": "پس آیا کسی که معبودش را هوای نفسش قرار داده دیدی؟ و خدا او را از روی علم و آگاهی خود [بر اینکه شایسته هدایت نیست] گمراه کرد، و بر گوش و دلش مُهرِ [تیره بختی] نهاد، و بر چشم [دلش] پرده ای قرار داده است، پس چه کسی است که بعد از خدا او را هدایت کند؟ آیا متذکّر [حقایق] نمی شوید؟"
        },
        {
            "chapter": 45,
            "verse": 24,
            "text": "گفتند: زندگی و حیاتی جز همین زندگی و حیات دنیای ما نیست که [همواره گروهی از ما] می میریم و [گروهی] زندگی می کنیم، و ما را فقط روزگار هلاک می کند. آنان را نسبت به آنچه می گویند یقینی در کار نیست، آنان فقط حدس و گمان می زنند"
        },
        {
            "chapter": 45,
            "verse": 25,
            "text": "چون آیات روشن ما [درباره معاد و زنده شدن مردگان] بر آنان خوانده شود، برهان و دلیلی جز این ندارند که می گویند: اگر شما [در زمینه زنده شدن مردگان] راستگویید [با درخواست از خدا] پدران ما را [زنده کنید و] نزد ما بیاورید [تا به زنده شدن مردگان یقین پیدا کنیم]"
        },
        {
            "chapter": 45,
            "verse": 26,
            "text": "بگو: خدا شما را [ابتدا از لابه لای عناصر مرده برای قرار گرفتن در دنیا] حیات می بخشد، سپس می میراند، آن گاه همه شما را به روز قیامت که هیچ شکی در آن نیست گرد می آورد، ولی بیشتر مردم [به این حقایق] معرفت و آگاهی ندارند"
        },
        {
            "chapter": 45,
            "verse": 27,
            "text": "و مالکیّت و فرمانروایی آسمان ها و زمین فقط در سیطره خداست، و روزی که قیامت برپا شود، آن روز است که اهل باطل زیان خواهند دید،"
        },
        {
            "chapter": 45,
            "verse": 28,
            "text": "و هر امتی را در آن روز به زانو درافتاده می بینی، [آن روز] هر امتی به سوی نامه اعمالش خوانده می شود [و به آنان می گویند:] امروز همان اعمالی که همواره انجام می دادید به شما پاداش می دهند"
        },
        {
            "chapter": 45,
            "verse": 29,
            "text": "این نوشته ماست که بر پایه حقّ و درستی بر ضد شما سخن می گوید؛ زیرا ما آنچه را همواره انجام می دادید، می نوشتیم"
        },
        {
            "chapter": 45,
            "verse": 30,
            "text": "و اما کسانی که ایمان آورده و کارهای شایسته انجام داده اند، پس پروردگارشان آنان را در رحمت خود درآورد؛ این همان کامیابی آشکار است،"
        },
        {
            "chapter": 45,
            "verse": 31,
            "text": "و اما کسانی که کفر ورزیدند [به آنان گفته می شود:] مگر آیات من همواره بر شما خوانده نمی شد؟ ولی شما [نسبت به پذیرش آن] تکبّر ورزیدید و قومی گنهکار بودید"
        },
        {
            "chapter": 45,
            "verse": 32,
            "text": "وچون می گفتند: یقیناً وعده خدا حق است و در وقوع قیامت هیچ شکی نیست، می گفتید: ما نمی دانیم قیامت چیست [و برپا شدنش را گمان نمی بریم] مگر گمانی ضعیف و غیر قابل اعتماد، و نمی توانیم به آن یقین پیدا کنیم"
        },
        {
            "chapter": 45,
            "verse": 33,
            "text": "در آن روز همه اعمال بدی که مرتکب شده اند، برای آنان آشکار می شود و عذابی که همواره آن را مسخره می کردند، آنان را احاطه می کند"
        },
        {
            "chapter": 45,
            "verse": 34,
            "text": "و [به آنان] گویند: امروز شما را از یاد می بریم، همان گونه که شما [در دنیا] دیدار امروزتان را از یاد بردید، و جایگاهتان آتش است و شما را یار و یاوری نخواهد بود"
        },
        {
            "chapter": 45,
            "verse": 35,
            "text": "این [عذاب] برای این است که شما آیات خدا را به مسخره گرفته اید و زندگی دنیا، شما را فریفت؛ پس امروز نه آنان را از آتش بیرون آورند و نه از آنان می خواهند که [برای به دست آوردن خشنودی خدا] عذرخواهی کنند"
        },
        {
            "chapter": 45,
            "verse": 36,
            "text": "نهایتاً همه ستایشها مخصوص خداست که پروردگار آسمان ها و پروردگار زمین و پروردگار جهانیان است؛"
        },
        {
            "chapter": 45,
            "verse": 37,
            "text": "و کبریایی و عظمت در آسمان ها و زمین ویژه اوست، و او توانای شکست ناپذیر و حکیم است"
        },
        {
            "chapter": 46,
            "verse": 1,
            "text": "حم"
        },
        {
            "chapter": 46,
            "verse": 2,
            "text": "این کتاب نازل شده از سوی خدای توانای شکست ناپذیر حکیم است"
        },
        {
            "chapter": 46,
            "verse": 3,
            "text": "ما آسمان ها و زمین و آنچه را میان آن دوست، جز به حقّ و تا سرآمدی معین نیافریدیم، و کافران از آنچه بیمشان داده اند، روی گردانند"
        },
        {
            "chapter": 46,
            "verse": 4,
            "text": "[به مشرکان] بگو: به من خبر دهید [و نشانم دهید] معبودانی که به جای خدا می پرستید چه چیزی از زمین را آفریده اند یا مگر آنان را در آفرینش آسمان ها مشارکتی است؟ اگر راستگو هستید کتابی پیش از این قرآن یا بازمانده ای از دانش استواری [که ادعای شما را تصدیق کند] برای من بیاورید؛"
        },
        {
            "chapter": 46,
            "verse": 5,
            "text": "و چه کسانی گمراه ترند از کسانی که به جای خدا معبودانی را می خوانند که تا روز قیامت پاسخشان را نمی دهند و آنان از خواندنشان بی خبرند؟"
        },
        {
            "chapter": 46,
            "verse": 6,
            "text": "و هنگامی که مردم را [در قیامت] گرد آورند [معبودانشان] با آنان دشمن باشند و پرستش آنان را انکار کنند،"
        },
        {
            "chapter": 46,
            "verse": 7,
            "text": "و چون آیات روشن ما را بر آنان بخوانند، کافران درباره حقّی که به سویشان آمده می گویند: این جادویی آشکار است"
        },
        {
            "chapter": 46,
            "verse": 8,
            "text": "بلکه می گویند: این قرآن را از نزد خود ساخته و به خدا نسبت داده است. بگو: اگر آن را از نزد خود ساخته و به خدا نسبت داده باشم [و خدا بخواهد برای این کار مرا به عذابی سخت گرفتار کند] شما نمی توانید برای من چیزی از عذاب خدا را دفع کنید، خدا به باطلی که در آن فرو می روید [و آن طعنه زدن به قرآن و جادو خواندن آن است] داناتر است، و کافی است که خدا میان من و شما گواه باشد، و او بسیار آمرزنده و مهربان است"
        },
        {
            "chapter": 46,
            "verse": 9,
            "text": "بگو: از میان فرستادگان خدا فرستاده ای نوظهور نیستم [که گفتار و کردارم مخالف گفتار و کردار آنان باشد، بلکه به من هم چون آنان وحی می شود] و نمی دانم با من و شما [در دنیا و آخرت] چه خواهد شد، من فقط از آنچه به من وحی شده پیروی می کنم، و من جز بیم دهنده ای آشکار نیستم"
        },
        {
            "chapter": 46,
            "verse": 10,
            "text": "بگو: به من خبر دهید که اگر این قرآن از ناحیه خدا باشد و شما به آن کفر ورزیده باشید و شاهدی هم از بنی اسرائیل به نظیر آن [که تورات واقعی و تصدیق کننده قرآن است] شهادت داده باشد [که همان طوری که تورات وحی خداست، قرآن هم وحی خداست و] پس [از شهادتش به قرآن] ایمان آورده باشد و شما از ایمان به آن تکبّر ورزیده باشید [آیا گمراه نبوده اید؟] بی تردید خدا گروه ستمکار را هدایت نمی کند"
        },
        {
            "chapter": 46,
            "verse": 11,
            "text": "و کافران درباره مؤمنان گفتند: اگر [آیین محمّد] بهتر [از آیین ما] بود [آنان در پذیرفتنش] بر ما نسبت به آن پیشی نمی گرفتند [بلکه خود ما زودتر از آنان به این کتاب ایمان می آوردیم]. و چون [خودشان به خاطر کبر و عنادشان] به وسیله آن هدایت نیافتند، به زودی خواهند گفت: این یک دروغ قدیمی است"
        },
        {
            "chapter": 46,
            "verse": 12,
            "text": "[چگونه یک دروغ قدیمی است] در حالی که پیش از آن کتاب موسی پیشوا و رحمت بود [و از نزول آن بر پیامبر اسلام خبر داده]، و این قرآن تصدیق کننده [آن] است در حالی که به زبان عربی [فصیح و گویا] ست تا ستمکاران را بیم دهد، و برای نیکوکاران بشارتی باشد"
        },
        {
            "chapter": 46,
            "verse": 13,
            "text": "بی تردید کسانی که گفتند: پروردگار ما الله است، سپس [در میدان عمل بر این حقیقت] استقامت ورزیدند، نه بیمی بر آنان است و نه اندوهگین می شوند"
        },
        {
            "chapter": 46,
            "verse": 14,
            "text": "اینان اهل بهشت اند که به پاداش اعمال شایسته ای که همواره انجام می دادند، در آن جاودانه اند. …"
        },
        {
            "chapter": 46,
            "verse": 15,
            "text": "و انسان را درباره پدر و مادرش به نیکی سفارش کردیم. مادرش او را با تحمل رنج و زحمت باردار شد و با رنج و زحمت او را زایید. و دوران بارداری و باز گرفتنش از شیر سی ماه است، تا زمانی که به رشد و نیرومندی خود و به چهل سالگی برسد، گوید: پروردگارا! به من الهام کن تا نعمتت را که بر من و پدر و مادرم عطا کرده ای سپاس گزارم، و کار شایسته ای که آن را می پسندی انجام دهم و ذریه و نسل مرا برای من صالح و شایسته گردان که من به سوی تو بازگشتم و به یقین از تسلیم شدگان [به فرمان ها و احکام] توام"
        },
        {
            "chapter": 46,
            "verse": 16,
            "text": "اینانند کسانی که ما از آنان بهترین اعمالی که انجام داده اند می پذیریم، و از گناهانشان در زمره اهل بهشت در می گذریم؛ [خدا وعده داد] وعده درست و راست که همواره به آن وعده داده می شدند؛"
        },
        {
            "chapter": 46,
            "verse": 17,
            "text": "و کسی که به پدر و مادرش گفت: اُف بر شما! [من از شما متنفر و دلتنگم]، آیا به من وعده می دهید که [پس از مرگ] زنده خواهم شد، در حالی که پیش از من اقوام بسیاری در گذشتند، [و هیچ کدام از آنان زنده نشدند]. و آن دو همواره [برای بازگشت فرزندشان] از خدا یاری می خواهند [و به فرزندشان می گویند:] وای بر تو ایمان بیاور، بی تردید وعده خدا [درباره سعادت و رستگاری مؤمنان در قیامت و شقاوت و بدبختی کافران] حق است. [ولی او در پاسخشان] می گوید: این [وعده ها] جز افسانه های گذشتگان نیست"
        },
        {
            "chapter": 46,
            "verse": 18,
            "text": "اینانند کسانی که [به خاطر انکار وعده های حق] فرمان عذاب درباره آنان در زمره گروه هایی از جن و انس که پیش از آنان در گذشتند، محقق و ثابت شده است؛ زیرا آنان زیانکار بودند"
        },
        {
            "chapter": 46,
            "verse": 19,
            "text": "برای هر کدام [از گروه مؤمنان و کافران] بر پایه اعمالی که انجام داده اند درجاتی است [که در آن قرار می گیرند]، و تا خدا اعمالشان را به طور کامل به آنان بدهد؛ و آنان مورد ستم قرار نمی گیرند"
        },
        {
            "chapter": 46,
            "verse": 20,
            "text": "و روزی که کافران را بر آتش عرضه کنند [به آنان گویند:] نعمت های پاکیزه خود را [که می توانست وسیله آبادی آخرتتان باشد] در زندگی دنیایتان مصرف کردید و [همانجا] از آن برخوردار شدید؛ بنابراین امروز به سبب اینکه به ناحق در زمین تکبّر می ورزیدید و در برابر اینکه همواره نافرمانی می کردید با عذاب خفّت بار کیفر می یابید"
        },
        {
            "chapter": 46,
            "verse": 21,
            "text": "و [سرگذشت هود] برادر قوم عاد را یاد کن، هنگامی که قومش را در سرزمین احقاف بیم داد، و بی تردید بیم دهندگانی پیش از او و پس از او [در آن سرزمین] گذشته بودند که فقط خدا را بپرستید؛ زیرا من بر شما از عذاب روزی بزرگ می ترسم"
        },
        {
            "chapter": 46,
            "verse": 22,
            "text": "گفتند: آیا آمده ای تا ما را از [پرستش] معبودانمان بر گردانی، پس اگر راستگویی عذابی که ما را تهدید می کنی بیاور"
        },
        {
            "chapter": 46,
            "verse": 23,
            "text": "گفت: آگاهی [به کیفیت عذاب و زمان آمدنش] فقط نزد خداست، و من آیینی را که به آن فرستاده شده ام به شما ابلاغ می کنم، ولی من شما را گروهی می دانم که همواره نادانی می کنید"
        },
        {
            "chapter": 46,
            "verse": 24,
            "text": "پس هنگامی که عذاب را [در پهنه فضا] به صورت ابری گسترده دیدند که به سوی درّه ها و آبگیرهایشان روی آورده، گفتند: این ابری باران زا برای ماست. [هود گفت: نه] بلکه این همان چیزی است که آن را به شتاب خواستید، بادی است که در آن عذابی دردناک است؛"
        },
        {
            "chapter": 46,
            "verse": 25,
            "text": "[چنان بادی است که] همه چیز را به فرمان پروردگارش در هم می کوبد و نابود می کند. پس آنان [به سبب آن عذاب] چنان شدند که جز خانه هایشان دیده نمی شد. این گونه مردم گناهکار را کیفر می دهیم"
        },
        {
            "chapter": 46,
            "verse": 26,
            "text": "همانا ما به آنان در اموری قدرت و تمکن داده بودیم که شما را در آن امور چنان قدرت و نیرویی نداده ایم، و برای آنان گوش و چشم و دل قرار داده بودیم، ولی گوش و چشم و دلشان چیزی از عذاب را از آنان برطرف نکرد؛ زیرا همواره [با داشتن آن ابزار تشخیص] آیات ما را انکار می کردند، و سرانجام عذابی که همواره آن را مسخره می کردند، آنان را احاطه کرد"
        },
        {
            "chapter": 46,
            "verse": 27,
            "text": "و به راستی ما [اهل] آبادی هایی را که پیرامون شما [اهل مکه] بودند [به کیفر طغیانشان] هلاک کردیم و آیات خود را به صورت های گوناگون [برای آنان] بیان داشتیم، باشد که برگردند"
        },
        {
            "chapter": 46,
            "verse": 28,
            "text": "پس چرا معبودانی که به جای خدا انتخاب کردند به گمان اینکه آنان را به خدا نزدیک کند، آنان را [هنگام نزول عذاب] یاری نکردند بلکه [گم شده] از دستشان رفتند، و این بود [سرانجام و نتیجه] دروغشان و آنچه را همواره افترا می زدند"
        },
        {
            "chapter": 46,
            "verse": 29,
            "text": "و [یاد کن] هنگامی که گروهی از جن را به سوی تو متوجه کردیم که قرآن را بشنوند، پس وقتی که نزد قرائت آن حاضر شدند، گفتند: [برای شنیدن قرآن] خاموش باشید. پس چون قرائت پایان یافت به سوی قومشان در حالی که گفتند: بیم دهنده بودند، بازگشتند. شنیدیم که"
        },
        {
            "chapter": 46,
            "verse": 30,
            "text": "ای قوم ما! به راستی ما کتابی را شنیدیم که پس از موسی نازل شده است، تصدیق کننده همه کتاب های پیش از خود است، به سوی حق و به سوی راه راست هدایت می کند"
        },
        {
            "chapter": 46,
            "verse": 31,
            "text": "ای قوم ما! دعوت کننده [به سوی] خدا [پیامبر اسلام] را اجابت کنید و به او ایمان آورید تا خدا برخی از گناهانتان را بیامرزد و از عذابی دردناک پناهتان دهد؛"
        },
        {
            "chapter": 46,
            "verse": 32,
            "text": "و آنان که دعوت کننده خدا را اجابت نکنند نمی توانند [خدا را] در زمین عاجز کنند [تا از دسترس قدرت او بیرون روند] و آنان را در برابر خدا یاورانی نیست [که عذاب را از آنان دفع کند]، اینان در گمراهی آشکاری هستند"
        },
        {
            "chapter": 46,
            "verse": 33,
            "text": "آیا ندانسته اند خدایی که آسمان ها و زمین را آفرید و از آفرینش آنها درمانده و خسته نشد، قدرت دارد که مردگان را زنده کند؟ آری، او بر هر کاری تواناست؛"
        },
        {
            "chapter": 46,
            "verse": 34,
            "text": "و روزی که کافران را بر آتش عرضه می کنند [از آنان می پرسند:] آیا این حق نیست؟ می گویند: آری! سوگند به پروردگارمان حق است، [پرسش کننده] می گوید: پس این عذاب را برای آنکه همواره کفر می ورزیدید، بچشید"
        },
        {
            "chapter": 46,
            "verse": 35,
            "text": "پس صبر کن همان گونه که پیامبران اولوالعزم صبر کردند، و برای آنان در [نزول عذاب] شتاب مکن، روزی که آنان آنچه را که وعده داده می شوند ببینند، گویی فقط ساعتی از یک روز [در دنیا] درنگ داشتند؛ [این قرآن] ابلاغی است برای همه؛ پس آیا جز مردم نافرمان هلاک می شوند؟"
        },
        {
            "chapter": 47,
            "verse": 1,
            "text": "آنان که کفر ورزیدند و [مردم را] از راه خدا باز داشتند خدا اعمالشان را باطل و تباهساخت؛"
        },
        {
            "chapter": 47,
            "verse": 2,
            "text": "و کسانی که ایمان آورده و کارهای شایسته انجام داده اند و به آنچه بر محمّد نازل شده که از سوی پروردگارشان حق است گرویدند، خدا گناهانشان را از آنان محو کرد و حالشان را اصلاح نمود"
        },
        {
            "chapter": 47,
            "verse": 3,
            "text": "این به سبب آن است که کافران از باطل پیروی کردند، و مؤمنان از حق که از سوی پروردگار آنان است، پیروی نمودند. این گونه خدا برای مردم اوصافشان را بیان می کند"
        },
        {
            "chapter": 47,
            "verse": 4,
            "text": "پس هنگامی که [در میدان جنگ] با کافران روبرو شدید، گردن هایشان را به شدت بزنید تا آن گاه که بسیاری از آنان را با سختی و غلظت از پای درآورید، در این هنگام [از دشمن اسیر بگیرید و] آنان را محکم ببندید، [پس از اسیر گرفتن] یا بر آنان منت نهید [و آزادشان کنید]، یا از آنان [در برابر آزاد کردنشان] فدیه و عوض بگیرید تا آنجا که جنگ بارهای سنگینش را بر زمین نهد. این است [فرمان خدا]؛ و اگر خدا می خواست [خود بدون فرمان جنگ] از آنان انتقام می گرفت [ولی به جنگ فرمان داد] تا برخی از شما را به وسیله برخی دیگر بیازماید، و کسانی که در راه خدا به شهادت رسیده اند، خدا هرگز اعمالشان را باطل و تباه نمی کند"
        },
        {
            "chapter": 47,
            "verse": 5,
            "text": "[خدا] آنان را به زودی [به سرمنزل خوشبختی و کرامت] هدایت می کند و حالشان را اصلاح می نماید؛"
        },
        {
            "chapter": 47,
            "verse": 6,
            "text": "و آنان را در بهشتی که در دنیا به آنان شناسانده در می آورد"
        },
        {
            "chapter": 47,
            "verse": 7,
            "text": "ای مؤمنان! اگر خدا را یاری کنید، خدا هم شما را یاری می کند و گام هایتان را محکم و استوار می سازد؛"
        },
        {
            "chapter": 47,
            "verse": 8,
            "text": "و بر کافران هلاکت و نابودی باد و [خدا] اعمالشان را باطل و تباه ساخت"
        },
        {
            "chapter": 47,
            "verse": 9,
            "text": "این برای آن است که آنان آنچه را خدا نازل کرده است خوش نداشتند، پس خدا هم اعمالشان را تباه و بی اثر کرد"
        },
        {
            "chapter": 47,
            "verse": 10,
            "text": "آیا در زمین گردش نکردند تا با تأمل بنگرند که سرانجام کسانی که پیش از آنان بودند، چگونه بود؟ خدا آنان را درهم کوبید و نابود کرد و نیز برای این کافران همانند آنان [عذابی قطعی و ثابت] است"
        },
        {
            "chapter": 47,
            "verse": 11,
            "text": "این [پیروزی مؤمنان و نابودی کافران] به سبب این است که خدا سرپرست و یاور کسانی است که ایمان آورده اند، و کافران را سرپرست و یاری نیست"
        },
        {
            "chapter": 47,
            "verse": 12,
            "text": "بی تردید خدا کسانی را که ایمان آورده و کارهای شایسته انجام داده اند، در بهشت هایی کهاز زیرِ [درختانِ] آن نهرها جاری است در می آورد، و در حالی که کافران همواره سرگرم بهره گیری از [کالا و لذت های زودگذر] دنیایند و می خورند، همان گونه که چهارپایان می خورند و جایگاهشان آتش است"
        },
        {
            "chapter": 47,
            "verse": 13,
            "text": "چه بسیار آبادی هایی که [اهلش] از [اهل] آبادی تو که تو را بیرون کرده اند نیرومندتر بودند، ما آنان را هلاک کردیم و یاوری [در برابر عذاب] برای آنان نبود"
        },
        {
            "chapter": 47,
            "verse": 14,
            "text": "آیا کسانی که بر دلیل روشنی از پروردگار خویش اند، مانند کسانی هستند که عمل زشتشان برای آنان آراسته شده و از هواهای نفسانی خود پیروی کرده اند؟"
        },
        {
            "chapter": 47,
            "verse": 15,
            "text": "صفت بهشتی که به پرهیزکاران وعده داده شده [چنین است:] در آن نهرهایی است از آبی که مزه و رنگش برنگشته و نهرهایی از شیر که طعمش دگرگون نشده و نهرهایی از شراب که برای نوشندگان مایه لذت است و نهرهایی از عسل خالص است، و در آن از هر گونه میوه ای برای آنان فراهم است، و نیز آمرزشی از سوی پروردگارشان [ویژه آنان است. آیا اینان] مانند کسانی هستند که در آتش همیشگی و جاودانه اند، واز آبی جوشان به آنان می نوشانند که روده هایشان را متلاشی می کند؟"
        },
        {
            "chapter": 47,
            "verse": 16,
            "text": "گروهی از آنان [که منافق اند در ظاهر به گفتارت] گوش می دهند، ولی هنگامی که از نزد تو بیرون روند به کسانی که آگاهی و معرفت به آنان داده شده [از روی مسخره] می گویند: هم اکنون چه گفت؟ [ما که گفته او را نفهمیدیم.] آنان کسانی هستند که خدا بر دل هایشان مهر [تیره بختی] نهاده واز هواهای نفسانی خود پیروی کرده اند،"
        },
        {
            "chapter": 47,
            "verse": 17,
            "text": "و کسانی که هدایت یافته اند خدا بر هدایتشان افزوده و پرهیزکاری و تقوایشان را به آنان عطا کرده است؛"
        },
        {
            "chapter": 47,
            "verse": 18,
            "text": "پس آیا [منافقان و منکران] جز این را انتظار می برند که ناگاه قیامت بر آنان فرا رسد؟ [در حالی که هم اکنون نشانه هایش آمده است]، پس هنگامی که قیامت بر آنان فرا رسد، متذکّر شدن و هوشیاری شان از کجا و چگونه به آنان سود بخشد؟"
        },
        {
            "chapter": 47,
            "verse": 19,
            "text": "پس بدان که هیچ معبودی جز خدا نیست [بنابراین بر معرفت و آگاهیت نسبتِ به حق استوار باش]؛ و از میان رفتن [توطئه ها و موانعی که به وسیله دشمنان در راه پیشرفت دعوتت به اسلام] برای تو و مردان و زنان با ایمان ایجاد شده از خدا بخواه، و برای زنان و مردان مؤمن طلب آمرزش کن و خدا محل رفت و بازگشت شماو قرارگاهتان را می داند"
        },
        {
            "chapter": 47,
            "verse": 20,
            "text": "مؤمنان می گویند: چرا سوره ای [در رابطه با فرمان جهاد] نازل نمی شود؟ ولی هنگامی که سوره ای محکم و بی شبهه نازل می شود و در آن از جهاد سخن به میان آمده است، آنان را که در دل هایشان بیماری است، می بینی مانند کسی که در بیهوشی مرگ افتاده، به تو می نگرند و سزاوارشان هم [به سبب بیماردلی] همین حالت است"
        },
        {
            "chapter": 47,
            "verse": 21,
            "text": "[ولی] فرمانبرداری [از خدا و پیامبر] و سخن پسندیده و نیک [نه اظهار کراهت و ناخشنودی از جهاد] برای آنان شایسته تر است. پس اگر هنگامی که فرمان جهاد قطعی و مسلم شود با خدا از سر صدق و راستی درآیند، بی تردید برای آنان بهتر است"
        },
        {
            "chapter": 47,
            "verse": 22,
            "text": "پس اگر [از خدا و پیامبر] روی گردان شوید آیا از شما جز این انتظار می رود که در زمین فساد کنید و [بر سر مال و منال دنیا] قطع رحم نمایید؟"
        },
        {
            "chapter": 47,
            "verse": 23,
            "text": "آنان [که روی گردانند] کسانی هستند که خدا لعنتشان کرده و گوش [دل] شان را کر و چشم [بصیرت] شان را کور کرده است"
        },
        {
            "chapter": 47,
            "verse": 24,
            "text": "آیا در قرآن نمی اندیشند [تاحقایق را بفهمند] یا بر دل هایشان قفل هایی قرار دارد؟"
        },
        {
            "chapter": 47,
            "verse": 25,
            "text": "بی تردید کسانی که پس از روشن شدن هدایت برای آنان [به همان عقاید باطل و کردار ناپسندشان] برگشتند [و دست از قرآن و پیامبر برداشتند] شیطان زشتی هایشان را در نظرشان آراست و آنان را در آرزوهای دور و دراز انداخت"
        },
        {
            "chapter": 47,
            "verse": 26,
            "text": "این به سبب آن است که آنان به کسانی [چون مشرکان و کافران] که نازل شدن وحی را خوش نداشتند، گفتند: [ما] در بعضی از امور [که بر ضد مؤمنان است] از شما اطاعت خواهیم کرد. در حالی که خدا اسرارشان را می داند"
        },
        {
            "chapter": 47,
            "verse": 27,
            "text": "پس حال و وضعشان زمانی که فرشتگان جانشان را می گیرند در حالی که بر صورت و پشتشان [تازیانه عذاب] می زنند، چگونه خواهد بود؟"
        },
        {
            "chapter": 47,
            "verse": 28,
            "text": "این عذاب برای این است که آنان از آنچه خدا را به خشم آورده پیروی کردند، و خشنودی او را خوش نداشتند در نتیجه اعمالشان را تباه و بی اثر کرد"
        },
        {
            "chapter": 47,
            "verse": 29,
            "text": "بلکه کسانی که در دل هایشان بیماری است، گمان کردند که خدا کینه هایشان را آشکار نخواهد کرد"
        },
        {
            "chapter": 47,
            "verse": 30,
            "text": "و اگر بخواهیم یقیناً آنان را به تو نشان می دهیم تا آنان را از روی نشانه هایشان بشناسی، و بی تردید آنان را از شیوه سخن گفتن خواهی شناخت؛ و خدا کارهای شما را می داند"
        },
        {
            "chapter": 47,
            "verse": 31,
            "text": "به یقین ما شما را امتحان می کنیم تا مجاهدان از شما و صابران را مشخص نماییم، و اخبار شما را نیز [که اعمال و اسرار شماست] می آزماییم [تا صدق و کذب شما را در همه امور معلوم بداریم]"
        },
        {
            "chapter": 47,
            "verse": 32,
            "text": "مسلماً آنان که کفر ورزیدند و [مردم را] از راه خدا باز داشتند و پس از آنکه هدایت برای آنان روشن شد با پیامبر به شدت دشمنی نمودند، هرگز هیچ زیانی به خدا نمی رسانند و خدا به زودی اعمالشان را تباه و بی اثر می کند"
        },
        {
            "chapter": 47,
            "verse": 33,
            "text": "ای اهل ایمان! خدا را اطاعت کنید و پیامبر را اطاعت کنید و اعمالتان را [با تخلف از دستورها خدا و پیامبر، شرک، نفاق، منت گذاری و ریا] باطل مکنید"
        },
        {
            "chapter": 47,
            "verse": 34,
            "text": "مسلماً کسانی که کافر شدند و [مردم را] از راه خدا باز داشتند، سپس در حال کفر از دنیا رفتند، هرگز خدا آنان را نمی آمرزد"
        },
        {
            "chapter": 47,
            "verse": 35,
            "text": "پس [با توجه به یاری و کارسازی خدا] سست نشوید و [کافران و مشرکان را] به آشتی و صلحی [که برای شما خفّت بار است] دعوت نکنید، در حالی که شما برتر هستید و خدا با شماست و هرگز از [ثواب و پاداش] اعمالتان نمی کاهد"
        },
        {
            "chapter": 47,
            "verse": 36,
            "text": "زندگی دنیا فقط بازی و سرگرمی است، اگر ایمان بیاورید و پرهیزکاری کنید، خدا پاداش هایتان را می دهد و از شما نمی خواهد [که] اموالتان را [در راه خدا انفاق کنید؛]"
        },
        {
            "chapter": 47,
            "verse": 37,
            "text": "اگر همه اموال شما را بخواهد و بر شما اصرار ورزد، بخل می کنید و [سبب می شود که] کینه های درونی شما را بیرون بریزد [و آن زمان است که گمراه می شوید]"
        },
        {
            "chapter": 47,
            "verse": 38,
            "text": "آگاه باشید! شما همان مردمی هستید که برای انفاق در راه خدا دعوت می شوید، پس برخی از شما بخل می ورزند، و هر که بخل پیشه کند، فقط نسبت به [سعادت و خوشبختی] خود بخیل است، و خدا [از انفاق و صدقات شما] بی نیاز است، و شمایید که نیازمند هستید؛ و اگر [از فرمان های او] روی بگردانید به جای شما گروه دیگری را می آورد که مانند شما [روی گردان، سست عقیده و بخیل] نخواهند بود"
        },
        {
            "chapter": 48,
            "verse": 1,
            "text": "به راستی ما برای تو پیروزی آشکاری فراهم آوردیم؛"
        },
        {
            "chapter": 48,
            "verse": 2,
            "text": "تا خدا [با این پیروزی آشکار] آنچه را [به وسیله دشمنان از توطئه ها و موانع و مشکلات در راه پیشرفت دعوتت به اسلام] در گذشته پیش آمده و آینده پیش خواهد آمد از میان بردارد، و نعمتش را بر تو کامل کند، و به راهی راست راهنمایی ات نماید؛"
        },
        {
            "chapter": 48,
            "verse": 3,
            "text": "و خدا تو را به نصرتی توانمندانه و شکست ناپذیر یاری دهد"
        },
        {
            "chapter": 48,
            "verse": 4,
            "text": "اوست که آرامش را در دل های مؤمنان نازل کرد، تا ایمانی بر ایمانشان بیفزاید. و سپاهیان آسمان و زمین فقط در سیطره مالکیّت و فرمانروایی خداست؛ و خدا همواره دانا و حکیم است"
        },
        {
            "chapter": 48,
            "verse": 5,
            "text": "تا مردان و زنان مؤمن را در بهشت هایی درآورد که از زیرِ [درختانِ] آن نهرها جاری است در حالی که در آن جاودانه اند، و گناهانشان را از آنان محو کند، و این [سرانجام نیک] نزد خدا کامیابی بزرگ است"
        },
        {
            "chapter": 48,
            "verse": 6,
            "text": "و مردان و زنان منافق و مردان و زنان مشرک را که به خدا گمان بد می برند عذاب کند؛ پیشامد بد زمانه فقط بر خودشان باد. خدا بر آنان خشم گرفته، و لعنتشان کرده است و دوزخ را برای آنان آماده نموده و بد بازگشت گاهی است"
        },
        {
            "chapter": 48,
            "verse": 7,
            "text": "سپاهیان آسمان ها و زمین فقط در سیطره مالکیّت و فرمانروایی خداست؛ و خدا همواره توانای شکست ناپذیر و حکیم است"
        },
        {
            "chapter": 48,
            "verse": 8,
            "text": "ما تو را گواه [بر اعمال امت] و مژده رسان و بیم دهنده فرستادیم؛"
        },
        {
            "chapter": 48,
            "verse": 9,
            "text": "تا [همه شما مردم] به خدا و پیامبرش ایمان آورید و او را یاری دهید و بزرگش بشمارید و بامداد و شام گاه تسبیحش گویید"
        },
        {
            "chapter": 48,
            "verse": 10,
            "text": "به یقین کسانی که با تو بیعت می کنند، جز این نیست که با خدا بیعت می کنند؛ قدرت خدا بالاتر از همه قدرتهاست. پس کسی که پیمان می شکند فقط به زیان خود می شکند، و کسی که به پیمانی که با خدا بسته است وفا کند، خدا به زودی پاداشی بزرگ به او می دهد"
        },
        {
            "chapter": 48,
            "verse": 11,
            "text": "کسانی از بادیه نشینان که از جنگ [با دشمن] تخلف کردند به زودی [از روی بهانه جویی] به تو می گویند: اموال و خانواده مان ما را به خود مشغول کردند [به این سبب نتوانستیم به جنگ آییم]؛ پس برای ما آمرزش بخواه. با زبان هایشان چیزی می گویند که در دل هایشان نیست. بگو: اگر خدا زیانی یا سودی را برای شما بخواهد چه کسی می تواند در برابر خدا از شما دفاع کند؟ بلکه خدا همواره به آنچه انجام می دهید، آگاه است"
        },
        {
            "chapter": 48,
            "verse": 12,
            "text": "[تخلف شما از جنگ، ربطی به اموال و خانواده تان نداشت] بلکه پنداشتید پیامبر و مؤمنان هرگز به کسان خود باز نمی گردند، و این پندار باطل در دل هایتان آراسته شد، و گمان بد بردید [که خدا پیامبر و مؤمنان را یاری نخواهد کرد] و شما [به سبب این پندار باطل و گمان بد] قومی نابودشدنی هستید"
        },
        {
            "chapter": 48,
            "verse": 13,
            "text": "و هر کس به خدا و پیامبرش ایمان نیاورد [زیانی به خدا و پیامبر نمی رساند]، ما برای کافران آتشی سوزان آماده کرده ایم"
        },
        {
            "chapter": 48,
            "verse": 14,
            "text": "و مالکیّت و فرمانروایی آسمان ها و زمین فقط در سیطره خداست، هر کس را بخواهد می آمرزد و هر کس را بخواهد عذاب می کند؛ و خدا همواره بسیار آمرزنده و مهربان است"
        },
        {
            "chapter": 48,
            "verse": 15,
            "text": "هنگامی که شما برای به دست آوردن غنایمی روانه [میدان جنگی] می شوید، متخلفان [از جنگ حدیبیه] به زودی خواهند گفت: بگذارید ما هم به دنبال شما بیاییم. [این سبک مغزان سودجو] می خواهند وعده خدا را [که به مؤمنان وعده پیروزی و غنیمت داد و به منافقان وعده محرومیت از غنیمت و رحمت داده است] تغییر دهند. بگو: هرگز دنبال ما نخواهید آمد؛ این گونه خدا پیش از این [درباره شما] فرموده است. اما [این گروه بی شرم] به زودی خواهند گفت: شما نسبت به ما حسد می ورزید، [چنین نیست] بلکه آنان جز اندکی نمی فهمند"
        },
        {
            "chapter": 48,
            "verse": 16,
            "text": "به متخلفانِ بادیه نشین بگو: به زودی به سوی گروهی سرسخت و نیرومند دعوت خواهید شد که با آنان بجنگید، یا آنکه اسلام آورند؛ پس اگر اطاعت کنید خدا پاداش نیکی به شما خواهد داد، و اگر روی برگردانید، همان گونه که پیش از این روی گرداندید، شما را به عذابی دردناک عذاب خواهد کرد"
        },
        {
            "chapter": 48,
            "verse": 17,
            "text": "بر نابینا و لنگ و بیمار [اگر در جنگ شرکت نکنند] گناهی نیست. و کسی که از خدا و پیامبرش اطاعت کند، او را در بهشت هایی درآورد که از زیرِ [درختانِ] آن نهرها جاری است، و هر کس روی بگرداند او را به عذابی دردناک عذاب می کند"
        },
        {
            "chapter": 48,
            "verse": 18,
            "text": "یقیناً خدا از مؤمنان هنگامی که زیر آن درخت [که در منطقه حدیبیه بود] با تو بیعت می کردند خشنود شد، و خدا آنچه را [از خلوص نیّت و پاکی قصد] در دل هایشان بود می دانست، در نتیجه آرامش را بر آنان نازل کرد، و پیروزی نزدیکی را [که پیروزی در خیبر بود] به آنان پاداش داد"
        },
        {
            "chapter": 48,
            "verse": 19,
            "text": "[و پاداش دیگر] غنیمت های فراوانی است که آن را به دست می آورید؛ و خدا همواره توانای شکست ناپذیر و حکیم است"
        },
        {
            "chapter": 48,
            "verse": 20,
            "text": "خدا غنیمت های فراوانی را در آینده به شما وعده داده است که به دست می آورید، و این یک غنیمت را [که فتح خیبر است] برای شما پیش انداخت، و دست های [تجاوز و ستم] مردم را از شما باز داشت تا این [پیروزی ها] برای مؤمنان نشانه ای [از حقّانیّت دین و یاری خدا] باشد و تا شما را به راهی راست هدایت کند"
        },
        {
            "chapter": 48,
            "verse": 21,
            "text": "و [غنیمت ها و پیروزی های] دیگر [ی هست] که شما تا کنون بر آنها دست نیافته اید، بی تردید خدا بر آنها احاطه دارد [و به آسانی می تواند در دسترس شما قرار دهد]؛ و خدا همواره بر هر کاری تواناست"
        },
        {
            "chapter": 48,
            "verse": 22,
            "text": "اگر کافران با شما بجنگند حتماً پشت کنان می گریزند، آن گاه سرپرست و یاوری [که از آنان دفاع کند] نمی یابند"
        },
        {
            "chapter": 48,
            "verse": 23,
            "text": "خدا روشی ثابت و قطعی مقرّر کرده است که از پیش [بر پیروزی مؤمنان و شکست کافران] جاری بوده است، و هرگز برای روش خدا تغییر و تبدیلی نخواهی یافت"
        },
        {
            "chapter": 48,
            "verse": 24,
            "text": "و اوست که پس از آنکه شما را [بی جنگ و خونریزی] بر دشمن پیروز و مسلط کرد، دست های آنان را از [جنگ با] شما و دست های شما را از [جنگ با] آنان در دل مکه [که منطقه حدیبیه است] باز داشت؛ و خدا همواره به آنچه انجام می دهید بیناست"
        },
        {
            "chapter": 48,
            "verse": 25,
            "text": "آنان کسانی هستند که کفر ورزیدند و شما را از [ورود به] مسجدالحرام باز داشتند و نیز نگذاشتند قربانی هایی که با خود آورده بودید به محل قربانی اش برسد، و اگر مردان و زنان مؤمن ناشناسی در میان مکه نبودند، تا جنگ شما سبب کشته شدن آن بی گناهان شود و در نتیجه امر ناملایم و مکروهی [چون دیه] گریبان شما را بگیرد [شما را از جنگ باز نمی داشتیم، ولی بازداشتیم] تا خدا هرکه را [مانند مردان و زنان مومنی که برای شما ناشناخته بودند] بخواهد در رحمتش درآورد. [و] اگر مؤمنان از کافران جدا بودند یقیناً کافران [از اهل مکه] را به عذابی دردناک عذاب می کردیم"
        },
        {
            "chapter": 48,
            "verse": 26,
            "text": "[یاد کن] هنگامی را که کافران [پس از قرارداد صلح حدیبیه] دل هایشان را از تعصّب و خشم شدید جاهلی آکنده کردند، پس خدا هم آرامشش را بر پیامبرش و مؤمنان نازل کرد و روح تقوا را [که حقیقت و جان توحید است] ملازم آنان نمود، و آنان به [روح تقوا] سزاوارتر و شایسته آن بودند؛ و خدا همواره به هر چیز داناست"
        },
        {
            "chapter": 48,
            "verse": 27,
            "text": "بی تردید خدا رؤیای پیامبرش را به حق و درستی تحقق داد [که در رؤیا وعده داده بود] شما قطعاً در حال امن و امنیت در حالی که سرهایتان را تراشیده و موی [یا ناخن] کوتاه کرده اید و بیمی ندارید، وارد مسجدالحرام خواهید شد. خدا آنچه را که شما نمی دانستید [که وعده ورود به مسجدالحرام در سال آینده است] دانست و پیش از آن پیروزی نزدیکی [که صلح حدیبیه بود برای شما] قرارداد"
        },
        {
            "chapter": 48,
            "verse": 28,
            "text": "اوست که پیامبرش را با هدایت و دین حق فرستاد تا آن را بر همه ادیان پیروز کند، و کافی است که خدا [بر وقوع این حقیقت] گواه باشد"
        },
        {
            "chapter": 48,
            "verse": 29,
            "text": "محمّد، فرستاده خداست و کسانی که با او هستند بر کافران سرسخت و در میان خودشان با یکدیگر مهربانند، همواره آنان را در رکوع و سجود می بینی که پیوسته فضل و خشنودی خدا را می طلبند؛ نشانه آنان در چهره شان از اثر سجود پیداست، این است توصیف آنان در تورات، و اما توصیفشان در انجیل این است که وجودشان چون زراعتی است که جوانه های خود را رویانده پس تقویتش کرده تا ستبر و ضخیم شده، و در نتیجه بر ساقه هایش [محکم و استوار] ایستاده است، به طوری که دهقانان را [از رشد و انبوهی خود] به تعجب می آورد تا خدا به وسیله [انبوهی و نیرومندی] مؤمنان، کافران را به خشم آورد. [و] خدا به کسانی از آنان که ایمان آورده و کارهای شایسته انجام داده اند، آمرزش و پاداشی بزرگ وعده داده است"
        },
        {
            "chapter": 49,
            "verse": 1,
            "text": "ای اهل ایمان! بر خدا و پیامبرش [در هیچ امری از امور دین و دنیا و آخرت] پیشی مگیرید و از خدا پروا کنید که خدا شنوا و داناست"
        },
        {
            "chapter": 49,
            "verse": 2,
            "text": "ای مؤمنان! صدایتان را بلندتر از صدای پیامبر نکنید، و آن گونه که با یکدیگر بلند سخن می گویید با او بلند سخن نگویید، مبادا آنکه اعمالتان تباه و بی اثر شود و شما تباهی آن را درک نکنید"
        },
        {
            "chapter": 49,
            "verse": 3,
            "text": "بی تردید کسانی که صدایشان را نزد رسول خدا پایین می آورند، همانان هستند که خدا دل هایشان را برای پرهیزکاری امتحان کرده، آنان را آمرزش و پاداشی بزرگ است"
        },
        {
            "chapter": 49,
            "verse": 4,
            "text": "یقیناً کسانی که تو را از پشت اطاق ها صدا می کنند، بیشترشان معرفت و آگاهی [به حرمت و عظمت تو] ندارند"
        },
        {
            "chapter": 49,
            "verse": 5,
            "text": "و اگر آنان صبر می کردند تا به سویشان بیرون آیی، یقیناً برای آنان بهتر بود، و خدا بسیار آمرزنده و مهربان است"
        },
        {
            "chapter": 49,
            "verse": 6,
            "text": "ای اهل ایمان! اگر فاسقی خبری برایتان آورد، خبرش را بررسی و تحقیق کنید تا مبادا از روی ناآگاهی، گروهی را آسیب و گزند رسانید و بر کرده خود پشیمان شوید"
        },
        {
            "chapter": 49,
            "verse": 7,
            "text": "و بدانید که پیامبر خدا در میان شماست [و بر شما واجب است در همه امور از او پیروی کنید]، اگر او در بسیاری از کارها از شما پیروی کند، قطعاً دچار گرفتاری و زحمت می شوید، ولی خدا ایمان را محبوب شما قرار داد و آن را در دل هایتان بیاراست، و کفر و بدکاری و نافرمانی را ناخوشایند شما ساخت، اینان [که دارای این ویژگی ها هستند] هدایت یافته اند"
        },
        {
            "chapter": 49,
            "verse": 8,
            "text": "[این محبت و ناخوشایندی نسبت به حق و باطل] عطیه و نعمتی از سوی خداست؛ و خدا دانا و حکیم است"
        },
        {
            "chapter": 49,
            "verse": 9,
            "text": "و اگر دو گروه از مؤمنان با یکدیگر بجنگند میان آنها صلح و آشتی برقرار کنید، و اگر یکی از آن دو گروه بر دیگری تجاوز کند، با آن گروهی که تجاوز می کند، بجنگید تا به حکم خدا باز گردد. پس اگر بازگشت، میانشان به عدالت و انصاف، صلح و آشتی برقرار کنید؛ و همواره دادگری را پیشه سازید که خدا دادگران را دوست دارد"
        },
        {
            "chapter": 49,
            "verse": 10,
            "text": "جز این نیست که همه مؤمنان با هم برادرند؛ بنابراین [در همه نزاع ها و اختلافات] میان برادرانتان صلح و آشتی برقرار کنید، و از خدا پروا نمایید که مورد رحمت قرار گیرید"
        },
        {
            "chapter": 49,
            "verse": 11,
            "text": "ای اهل ایمان! نباید گروهی گروه دیگر را مسخره کنند، شاید مسخره شده ها از مسخره کنندگان بهتر باشند، ونباید زنانی زنان دیگر را [مسخره کنند] شاید مسخره شده ها از مسخره کنندگان بهتر باشند، و از یکدیگر عیب جویی نکنید و با لقب های زشت و ناپسند یکدیگر را صدا نزنید؛ بد نشانه و علامتی است اینکه انسانی را پس از ایمان آوردنش به لقب زشت علامت گذاری کنند. و کسانی که [از این امور ناهنجار و زشت] توبه نکنند، خود ستمکارند"
        },
        {
            "chapter": 49,
            "verse": 12,
            "text": "ای اهل ایمان! از بسیاری از گمان ها [در حقّ مردم] بپرهیزید؛ زیرا برخی از گمان ها گناه است، و [در اموری که مردم پنهان ماندنش را خواهانند] تفحص و پی جویی نکنید، و از یکدیگر غیبت ننمایید، آیا یکی از شما دوست دارد که گوشت برادر مرده اش را بخورد؟ بی تردید [از این کار] نفرت دارید، و از خدا پروا کنید که خدا بسیار توبه پذیر و مهربان است"
        },
        {
            "chapter": 49,
            "verse": 13,
            "text": "ای مردم! ما شما را از یک مرد و زن آفریدیم و ملت ها و قبیله ها قرار دادیم تا یکدیگر را بشناسید. بی تردید گرامی ترین شما نزد خدا پرهیزکارترین شماست. یقیناً خدا دانا و آگاه است"
        },
        {
            "chapter": 49,
            "verse": 14,
            "text": "بادیه نشینان گفتند: ما [از عمق قلب] ایمان آوردیم. بگو: ایمان نیاورده اید، بلکه بگویید: اسلام آورده ایم؛ زیرا هنوز ایمان در دل هایتان وارد نشده است. و اگر خدا و پیامبرش را اطاعت کنید، چیزی از اعمالتان را نمی کاهد؛ زیرا خدا بسیار آمرزنده و مهربان است"
        },
        {
            "chapter": 49,
            "verse": 15,
            "text": "مؤمنان فقط کسانی اند که به خدا و پیامبرش ایمان آورده اند، آن گاه [در حقّانیّت آنچه به آن ایمان آورده اند] شک ننموده و با اموال و جان هایشان در راه خدا جهاد کرده اند؛ اینان [در گفتار و کردار] اهل صدق و راستی اند"
        },
        {
            "chapter": 49,
            "verse": 16,
            "text": "بگو: آیا خدا را از دین خود [به خیال اینکه آگاه نیست] خبر می دهید [که از عمق قلب ایمان آورده اید؟!] در حالی که خدا آنچه را در آسمان ها و آنچه را در زمین است می داند، و خدا به همه چیز داناست"
        },
        {
            "chapter": 49,
            "verse": 17,
            "text": "از اینکه اسلام آورده اند بر تو منت می گذارند؛ بگو: اگر [در ادعای مؤمن بودن] راستگویید، بر من از اسلام آوردن خود منت نگذارید، بلکه خداست که با هدایت شما به ایمان بر شما منت دارد"
        },
        {
            "chapter": 49,
            "verse": 18,
            "text": "یقیناً خدا نهان آسمان ها و زمین را می داند و خدا به آنچه انجام می دهید، بیناست"
        }
    ]
}
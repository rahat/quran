{
    "maqras": [
        {
            "chapter": 18,
            "verse": 17,
            "text": "Va xurşedro meʙinī, ki cun tulu' mekunad, az çoniʙi rost ʙa ƣor moil meşavad va cun ƣuruʙ mekunad, az ʙolojaşon ʙa çoniʙi cap meguzarad va onho dar sahnai ƣor ʙarohat xoʙand (ja'ne dar vaqti tulu' va ƣuruʙ onhoro garmii oftoʙ azijat namedod). Va in hama az nişonavu mu'çizahoi Alloh ast. Har kiro Alloh hidojat kunad, hidojat joftaast va har kiro gumroh sozad, hargiz korsozu rohnamoe ʙaroi ū naxohī joft"
        },
        {
            "chapter": 18,
            "verse": 18,
            "text": "Mepindoştī ej ʙinanda, ki Ashoʙi Kahf ʙedorand, hol on ki voqean dar xoʙ ʙudand va Mo onhoro dar hole, ki xoʙ ʙudand ʙa dasti rostu dasti cap megardonidem, to zamin çismi ononro naxūrad va sagaşon ʙar ostonai ƣor du dasti xeş daroz karda ʙud. Agar az holi onho ogoh meşudī, alʙatta gurezon ʙozmegaştī va az onho saxt metarsidī"
        },
        {
            "chapter": 18,
            "verse": 19,
            "text": "Hamcunin ʙedoraşon kardem, to ʙo jakdigar guftugū kunand. Jake az onho pursid: «Cand vaqt ast, ki oromidaed?» Guftand: «Jak rūz jo nime az rūz oromidaem». Guftand: «Parvardigoraton ʙehtar donad, ki cand vaqt oromidaed. Jakero az xud ʙo in pulaton ʙa şahr ʙifiristed, to ʙingarad, ki ƣizoi pokiza kadom ast va az on ʙarojaton rūzijatonro ʙijovarad. Va ʙojad ki ʙo huşjorī (ehtijot) raftor kunad, to kase ʙa şumo ogohī najoʙad"
        },
        {
            "chapter": 18,
            "verse": 20,
            "text": "Zero agar şumoro qavmaton ʙijoʙand, sangsor xohand kard jo ʙa dini xeş darovarand. Va agar cunin şavad, to aʙad rastagor naxohed şud"
        },
        {
            "chapter": 18,
            "verse": 21,
            "text": "Bad-in son mardumro ʙa holaşon ogoh kardem, to ʙidonand, ki va'dai Alloh (ja'ne, zinda gardonidan ʙa'di mironidan) rost ast va haroina, dar vuqu'i qijomat şuʙhae nest. On goh dar ʙorai onho ʙo jakdigar ʙa guftugū pardoxtand va guftand: «Bar ƣori onho ʙinoe ʙisozed, Parvardigoraşon az holaşon ogohtar ast». Va onon, ki ʙar amraşon ƣoliʙtar şuda ʙudand, guftand: «Alʙatta, ʙar ƣoraşon masçide mesozem»"
        },
        {
            "chapter": 18,
            "verse": 22,
            "text": "Ba'ze az ahli kitoʙ xohand guft: «Se tan ʙudand va cahorumaşon sagaşon ʙud» va megūjand: «Panç tan ʙudand va şaşuminaşon sagaşon ʙud, ʙa xajolu gumon va ƣoiʙona» va megūjand: «Haft tan ʙudand va haştuminaşon sagaşon ʙud». Bigū ej Rasul: «Parvardigori man ʙa adadi onho donotar ast va şumori onhoro çuz andak kasoni digare namedonand». Va tu dar ʙorai Ashoʙi Kahf ʙo ahli kitoʙ çuz ʙa zohir muçodala makun va kasero dar ʙoraaşon az ahli kitoʙ mapurs"
        },
        {
            "chapter": 18,
            "verse": 23,
            "text": "Dar ʙorai heç cize magū, ki man fardo onro ançom mediham"
        },
        {
            "chapter": 18,
            "verse": 24,
            "text": "magar in ki ʙigūjī agar Alloh ʙixohad onro ançom mediham. Va cun faromūş kunī, Parvardigoratro ʙa jod or. va ʙigū: «Şojad Parvardigori man maro az nazdiktarin (durusttarin) roh hidojat kunad»"
        },
        {
            "chapter": 18,
            "verse": 25,
            "text": "Va onon dar ƣori xud sesad sol oromidand va nūh sol ʙa on afzudaand"
        },
        {
            "chapter": 18,
            "verse": 26,
            "text": "Bigū ej Rasul: «Alloh donotar ast, ki cand sol oramidand. Ilmi ƣajʙi osmonhovu zamin az oni Ūst. cī qadar ʙinostu cī qadar şunavost! Cuz Ū korsoze nadorand va kasero dar farmon va hukmhoi xud (ilmi ƣajʙ) şariknasozad»"
        },
        {
            "chapter": 18,
            "verse": 27,
            "text": "Ej Pajomʙar, ʙar tu har cī az kitoʙi Parvardigorat vahj şudaast, tilovat kun. Suxani Ūro taƣjirdihandae nest. Va tu çuz Ū, hargiz panohgohe namejoʙī"
        },
        {
            "chapter": 18,
            "verse": 28,
            "text": "Ej Pajomʙar, saʙr kun hamroh ʙo kasone (joroni faqirat), ki har suʙhu şom Parvardigoraşonro mexonand va xuşnudii Ūro meçūjand. Va naʙojad caşmoni tu ʙaroi joftani zeʙu zinnathoi zindagii in dunjo az inho ʙa sūji kuffor gardad. Va az on ki dilaşro az zikri xud ƣofilu ʙexaʙar soxtaem va az pai havoi nafsi xud meravad va dar korhojaş isrof mevarzad, pajravī makun"
        },
        {
            "chapter": 18,
            "verse": 29,
            "text": "Ej Pajomʙar, ʙa on ƣofilon ʙigū: «In suxani haq az çoniʙi Parvardigori şumost. Har kī ʙixohad, imon ʙijovarad va har kī ʙixohad, kofir şavad». Mo ʙaroi kofiron otaşe omoda kardaem, ki on az har taraf onhoro dar ʙar megirad va cun ʙa istiƣosa (dodxohī) oʙ xohand az taşnagī, az oʙe cun misi gudoxta ʙixūronandaşon, ki az harorataş cehraho kaʙoʙ meşavad, cī oʙi ʙade va cī oromgohi ʙadest"
        },
        {
            "chapter": 18,
            "verse": 30,
            "text": "Kasone, ki ʙa Allohu rasulaş imon ovardaand va korhoi şoista kardaand, alʙatta Mo podoşi nekūkoronro ʙarʙod namekunem"
        },
        {
            "chapter": 18,
            "verse": 31,
            "text": "Barojaşon ʙihişthoe çovid ast. Az zeri qasrho va manzilhojaşon rūdhoi şirin çorist. Bihiştijonro ʙa dastʙandhoi zarrine meorojand va çomahoi saʙze az mato'i naxi nozuk va mato'i aʙreşim mepūşand va dar on ço ʙar taxtho takja mezanand. Cī podoşi nekūe va cī oromgohi nekūest in çannat"
        }
    ]
}
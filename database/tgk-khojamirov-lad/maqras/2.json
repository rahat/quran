{
    "maqras": [
        {
            "chapter": 2,
            "verse": 26,
            "text": "Hamono Alloh az haq şarm nadorad, ki cizero xotirrason kunad, garcande kam jo zijod ʙoşad, ʙa monandi paşşa va ʙolotar az on, masal ʙizanad; ammo onhoe, ki imon ovardaand, medonand, ki in masal rost va az Parvardigoraşon ast; va ammo onhoe, ki kofirand, masxara mekunand va megūjand: \"Alloh ʙa on masal cī ciz xostaast?\" Alloh ʙa onho çavoʙ medihad, ki murod az in imtihon ast. Bajni mū'min va kofirro çudo mekunad va ʙa saʙaʙi vaj ʙisjorero gumroh mekunad va ʙa saʙaʙi vaj ʙisjorero hidojat mekunad. Va Alloh kasero zulm namekunad va kasero az rohi haq ʙoz namedorad, ʙa çuz fosiqone (ʙadkorone), ki az to'ati Parvardigoraşon xoriç meşavand"
        },
        {
            "chapter": 2,
            "verse": 27,
            "text": "Kasone, ki pajmoni Allohro pas az ʙastani on meşikanand va on ciro, ki Alloh ʙa pajvastani on (nazdikī kardan ʙa xeşovandon) farmon doda, meʙurand va dar zamin fasod mekunand, zijonkoronand"
        },
        {
            "chapter": 2,
            "verse": 28,
            "text": "Ej muşrikon cī guna Allohro inkor mekuned va ʙa U şarik meored, dar hole ki murda ʙuded va Ū şumoro zinda soxt, ʙoz şumoro memironad va dar qaʙr qaror medihad va rūzi qijomat şumoro zinda mekunad va on goh ʙaroi hisoʙu çazo ʙa nazdi Ū ʙozmegarded"
        },
        {
            "chapter": 2,
            "verse": 29,
            "text": "Ūst, ki hamai cizhoero, ki dar rūi zamin ast, ʙarojaton ʙijofarid, to ki şumo az on manfiat ʙared va on goh ʙa ofaridani osmon pardoxt va har haft osmonro ʙijofarid va Ū az har cize ogoh ast"
        },
        {
            "chapter": 2,
            "verse": 30,
            "text": "Va Ej Pajomʙar, ʙa jod or, cun Parvardigorat ʙa fariştagon guft: «Man dar zamin xalifae meofaram», guftand: Parvardigoro, moro ogoh va ʙajon kun, hikmat dar xalq şudani onon cist, ki onho dar rūi zamin fasod kunand va sitamgarona va duşmanona xuni nohaq rezonand va hol on ki mo Turo sitoiş mekunem va tasʙeh megūem va ʙa ʙuzurgī jod mekunem?». Guft:«Man on donam, ki şumo namedoned»"
        },
        {
            "chapter": 2,
            "verse": 31,
            "text": "Va omūzonid ʙa Odam hamai nomhoro. Sipas onhoro ʙa fariştagon arza kard. Va guft: «Agar rost megūed, Manro ʙa nomhoi inho xaʙar Dihed»"
        },
        {
            "chapter": 2,
            "verse": 32,
            "text": "Fariştagon guftand: «Turo ʙa pokī jod mekunem. Moro heç doniş nest, magar on ci Tu ʙa mo omūzonidaī. Ba durustī, ki Tu dono va ʙo hikmat hastī! »"
        },
        {
            "chapter": 2,
            "verse": 33,
            "text": "Alloh guft: «Ej Odam, onhoro az nomhoe, ki az donistani on oçiz mondand, ogoh kun! » Cun az on nomho ogahaşon kard, Alloh ʙa maloikaho guft: «Ojo ʙa şumo naguftam, ki Man pinhoni osmonhovu zaminro medonam va ʙar on cī oşkor mekuned va pinhon medoşted, ogaham? »"
        },
        {
            "chapter": 2,
            "verse": 34,
            "text": "Va cun ʙa fariştagon guftem: «Odamro saçda kuned!», hama saçda kardand, çuz Iʙlis, ki rūj gardond va xudsarona xudro az inson ʙolo donist. Va ū az zumrai inkorkunandagon va nofarmonravojoni Alloh gardid va kofir şud"
        },
        {
            "chapter": 2,
            "verse": 35,
            "text": "Va guftem: \" Ej Odam, xud va hamsarat (Havo) dar ʙihişt çoj gired. Va har cī xohed, va har ço, ki xohed, az samaroti on ʙaa xuşī ʙixūred. Va ʙa in daraxt nazdik maşaved, ki ʙa gurūhi sitamkoron daroed"
        },
        {
            "chapter": 2,
            "verse": 36,
            "text": "Pas şajton harduro ʙa xatogī andoxt - ja'ne, az vasvasai şajton firefta şuda, az on daraxti man'şuda ʙixurdand - va on du nafar (Odam va Havvo (alajhima-s-salom)-ro az ʙihişte, ki dar on ʙudand, ʙerun rond. Guftem: «Furud oed, ʙa'ze az şumo duşmani ʙa'zei digar xohed ʙud (ja'ne Odam, Havo va şajton) Ba qarorgohu çoi ʙarxurdorii şumo to rūzi qijomat dar zamin ʙoşad va ʙaroi şumo dar zamin to muddate oromgoh va ʙahramandī ast»"
        },
        {
            "chapter": 2,
            "verse": 37,
            "text": "Ba Odam az Parvardigoraş cand kalimae ta'lim girift. Pas Alloh tavʙai ūro paziruft, zero ʙa tahqiq tavʙapazir va mehruʙon ast"
        },
        {
            "chapter": 2,
            "verse": 38,
            "text": "Guftem: «Hama az ʙihişt furud oed: pas agar az çoniʙi Man rohnamoī ʙarojaton omad va kasone, ki hidojati Maro pajravī kunand, ʙaroi onho dar oxirat heç tarse nest va onho ƣamgin namegardand.»"
        },
        {
            "chapter": 2,
            "verse": 39,
            "text": "Va kasone, ki inkor kunand va ojothoi Moro durūƣ ʙarorand, xud axli çahannamand va çovidona dar on ço xohand ʙud"
        },
        {
            "chapter": 2,
            "verse": 40,
            "text": "Ej ʙani Isroil, ne'matero, ki ʙa şumo arzonī doştam, ʙa jod ʙijovared va şukri Maro ʙa ço ovared. Va ʙa ahdi Man vafo kuned, to ʙa ahdaton vafo kunam. Va az Man ʙitarsed"
        },
        {
            "chapter": 2,
            "verse": 41,
            "text": "Ej ʙani Isroil, ʙa on ci ki nozil kardaam kitoʙi şumoro tasdiq mekunad, imon ʙijovared va az naxustin kasone, ki inkoraş mekunand, maʙoşed. Va ojoti Manro ʙa ʙahoi andak nafurūşed va az Man ʙitarsed! Va tanho ʙa to'ati Man amal namoed va az nofarmonii Man dur isted"
        },
        {
            "chapter": 2,
            "verse": 42,
            "text": "Va haqro, ki ʙarojaton ʙajon kardam ʙa ʙotil majomezed va ʙo on ki haqiqatro ravşan medoned, az sifati rasuli Alloh sallallohu alajhi va sallam, ki dar kitoʙaton zikr şudaast, pinhonaş makuned"
        },
        {
            "chapter": 2,
            "verse": 43,
            "text": "(Va dar dini islom doxil şaved) va namozro (ʙa tariqe, ki Rasuli Alloh sallallohu alajhi va sallam guzoştaast), ʙarpoj dored va zakoti farziro ʙidihed va ʙo ruku'kunandagon, (ki az ummati Muhammad sallallohu alajhi va sallam meʙoşand,) rukū' kuned"
        }
    ]
}
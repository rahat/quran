{
    "maqras": [
        {
            "chapter": 9,
            "verse": 111,
            "text": "Alloh az mū'minon çonhovu molhojaşonro xarid, to ʙihişt ʙaroi onon ʙoşad. Dar rohi Alloh çang mekunand, cī ʙikuşand jo kuşta şavand, va'dae, ki Alloh dar Tavrotu Inçil va Qur'on doda ast ʙa haq ʙar ūhdai Ūst. Va cī kase ʙehtar az Alloh ʙa ahdi xud vafo xohad kard? Ba in xaridu furūxt, ki kardaed, şod ʙoşed, - ej mū'minon, - ki komjoʙii ʙuzurgest"
        },
        {
            "chapter": 9,
            "verse": 112,
            "text": "Az sifathoe, ki ʙarojaşon ʙaşorat ʙa çannat doda şudaast: tavʙakunandagonand, parastandagonand, şukrguzoronand, rūzadoronand, rukū'kunandagonand, saçdakunandagonand, amrkunandagon ʙa ma'ruf va man'kunandagon az munkarand va nigohdorandagoni hududi Allohand! Va (ej Pajomʙar), mū'minonero, ki doroi in guna sifathojand muƶda ʙideh"
        },
        {
            "chapter": 9,
            "verse": 113,
            "text": "Naʙojad Pajomʙar (Muhammad sallallohu alajhi va sallam) va kasone, ki imon ovardaand, ʙaroi muşrikon, pas az on ki donistand, ki ʙa çahannam meravand, talaʙi ʙaxşoiş kunand, harcand az xeşovandon ʙoşand ham. Zero Alloh hukm kardaast, ki gunohoni muşrikonro nameomurzad"
        },
        {
            "chapter": 9,
            "verse": 114,
            "text": "Baxşoiş xostani Iʙrohim ʙaroi padaraş naʙud, magar az rūi va'dahoe, ki ʙa ū doda ʙud. Va cun ʙaroi ū oşkor şud, ki padaraş duşmani Alloh ast, az ū ʙezorī çust va ʙarojaş tarki omurzişi gunoh kard. Zero Iʙrohim ʙisjor xudotarsu ʙurdʙor ʙud"
        },
        {
            "chapter": 9,
            "verse": 115,
            "text": "Alloh qavmero, ki hidojat kardaast, gumroh namekunad, to zamone ki on ciro ʙojad az on ʙiparhezand, ʙarojaşon ravşan namojad. Dar haqiqat, Alloh ʙar har cize donost"
        },
        {
            "chapter": 9,
            "verse": 116,
            "text": "Farmonravoii osmonhovu zamin az oni Alloh ast! Ū dar ofariniş va tadʙir va parastiş va şariataş kasero şarik nagiriftaast. Zinda mekunadu memironad va şumoro çuz Alloh dūstdore nest, ki sarparastiaton kunad va madadgore nest, ki ʙar duşmanaton şumoro ƣoliʙ gardonad"
        },
        {
            "chapter": 9,
            "verse": 117,
            "text": "Alloh ʙa pajomʙaraş tavfiqaşro arzonī kard va muhoçirin va ansorro ʙa tavʙa kardan muşarraf soxt, ki dar ƣazvai Taʙuk dar garmii saxt dar maşaqqatu taşnagī pajravii ū kardand, ʙa'd az on ki qariʙ ʙud, ki dili gurūhe az onon ʙeço şavad va şak kunad dar dinaş va az çang ʙigardad. Tavʙaaşonro paziruft, zero ʙa onho raufu (muşfiqu) mehruʙon ast"
        },
        {
            "chapter": 9,
            "verse": 118,
            "text": "Va niz Alloh paziruft tavʙai on se tan (az ansoriho)-ro, ki az çang xonanişinī karda ʙudand, to on goh ki zamin ʙo hamai kuşodagijaş ʙar onho tang şud va çon dar tanaşon nameƣunçid (ʙa saʙaʙi aqiʙnişiniaşon az çang) va xud donistand, ki çuz Alloh heç panohgohe nadorand, ki ʙa on rūj ovarand. Pas, Alloh tavʙai ononro paziruft, to ʙa Ū ʙozojand, ki tavʙapaziru mehruʙon ast"
        },
        {
            "chapter": 9,
            "verse": 119,
            "text": "Ej kasone, ki imon ʙa Alloh va rasuli Ū ovardaed, az Alloh ʙitarsed, farmudahojaşro ʙaço ored va az man'kardaşudahojaş ʙozisted va ʙo rosgūjon ʙoşed"
        },
        {
            "chapter": 9,
            "verse": 120,
            "text": "Axli Madina va araʙhoi ʙodijanişini atrofi onro nasazad, ki az hamrohī ʙo pajomʙari Alloh qafokaşī namojand va naʙojad, ki az Ū ʙa xud (ja'ne, az Ū guzaşta ʙa hifzi çoni xud ʙoşand) pardozand. Zero dar rohi Alloh heç taşnagī va rançe ʙar onho narasad va jo ʙa gurusnagī ducor naşavand, jo qadame ʙarnadorand, ki kofironro xaşmgin sozad, jo ʙa duşman dastʙurde nazanand, magar on ki amali solehe ʙarojaşon navişta şavad, ki Alloh podoşi nekūkoronro noʙud namesozad"
        },
        {
            "chapter": 9,
            "verse": 121,
            "text": "Va heç xarçero, xoh kam xoh zijod namekunand va heç sarzaminero nameguzarand, magar ʙarojaşon navişta meşavad, to ki Alloh nekūtarini on ci ki mekardand, ʙa onon podoş dihad"
        }
    ]
}
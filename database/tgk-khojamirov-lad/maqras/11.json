{
    "maqras": [
        {
            "chapter": 2,
            "verse": 177,
            "text": "Nazdi Alloh nekī on nest, ki dar namoz rūi xud ʙa çoniʙi maşriqu maƣriʙ kuned, ʙalki nekukor kasest, ki ʙa Allohi jagona, ki şariku monand nadorad va rūzi qijomat va fariştagon va kitoʙi Alloh va pajomʙaron imon ovarad. Va moli xudro, ʙo on ki dūstaş dorad, ʙa raƣʙati xud ʙa xeşovandonu jatimon va darmondagonu musofiron va gadojonu ƣulomon ʙuʙaxşad. Va namoz ʙiguzorad va zakoti farzşudaro ʙidihad. Va niz kasone hastand, ki cun ahde meʙandand, ʙa on vafo mekunand. Va onon, ki dar tangdastivu ʙemorī va hangomi çang saʙr mekunand, inho rostgūjon va parhezgoronand"
        },
        {
            "chapter": 2,
            "verse": 178,
            "text": "Ej kasone, ki imon ovardaed, (dar ʙorai kuştagone, ki qasdan kuşta şudaand) ʙar şumo qasos muqarrar şud: ozod dar ʙaroʙari ozod va ʙanda dar ʙaroʙari ʙanda va zan dar ʙaroʙari zan. Pas har kas, ki az çoniʙi ʙarodari xud afv gardad, ʙojad, ki ʙo xuşnudī az pai adoi xunʙaho ravad va onro ʙa tarze nekū ʙeta'xiru nuqson ʙa ū pardozad. In hukm saʙukivu rahmest az çoniʙi Parvardigoraton. Pas kase, ki ʙa'di avf kardanaş va hunʙahoro giriftanaş, qotilro kuşad, ʙaroi ū azoʙi dardovar va otaşest dar oxirat"
        },
        {
            "chapter": 2,
            "verse": 179,
            "text": "Va ej xiradmandon, şumoro dar qasos kardan zindagist. Bojad ki ʙitarsed va parhezgor şaved"
        },
        {
            "chapter": 2,
            "verse": 180,
            "text": "Alloh farz gardonid, har vaqte ki ʙar jake az şumo nişonahoi marg faro rasad va mole ʙar çoj guzorad, muqarrar şud, ki dar ʙorai padaru modar va xeşovandon az rūi insof vasijat kunad. Pas tark nakunad dar vasijataş faqirro va ʙidihad sarvatmandro . Va in şoistai parhezgoron ast"
        },
        {
            "chapter": 2,
            "verse": 181,
            "text": "Pas har kas, ki on vasijati majitro ʙişnavad va on goh digargunaş sozad, gunohaş ʙar on kasest, ki onro digargun soxtaast. Hamono Alloh meşunavad vasijati şumoro va medonad on ciro, ki maxfī medored dar dil; (ʙa majl kardan sui haq va adl jo zulmu halokī)"
        },
        {
            "chapter": 2,
            "verse": 182,
            "text": "Gar kase donad, ki vasijatkunandae dar vasijati xud dur ast az haq, xoh qasdan ʙoşad jo sahvan va nasihat kunad vasijatkunandaro ʙa adl va ū nasihatro qaʙul nakunad, pas agar islohe mijoni onon pardozad, ʙa taƣjir dodani vasijat to muvofiqi şari'at şavad murtakiʙi gunohe naşudaast. Ba durustī Alloh omurzandai mehruʙon ast"
        },
        {
            "chapter": 2,
            "verse": 183,
            "text": "Ej kasone, imon ovardaed, rūza doştan ʙar şumo farz şud, hamcunon ki ʙar kasoni peş az şumo ʙuda, farz şuda ʙud. Bojad ki az Parvardigoraton ʙitarsed, va ʙajni xudaton va gunohojaton qal'ae az to'atu iʙodati Ū qaror dihed"
        },
        {
            "chapter": 2,
            "verse": 184,
            "text": "Rūzhoi ʙaşumor rūza doştanaş ʙar şumo farz şudaast. Har kas, ki az şumo ʙemor jo dar safar ʙoşad va rūzadorī ʙa ū vazninī kunad, pas rūzaaşro ʙixūrad ʙa hamon adade, ki rūzaaşro xūrd az rūzhoi digar rūza ʙidorad. Va onon, ki tavonoii rūzaro nadorand, monandi pirsolon, ʙemorone, ki umedi şiforo nadorand har rūzro ʙa ta'om dodani miskine ʙozxarand, ja'ne fidja ʙidihand. Va har kī ʙa ixtijor dar on ʙijafzojad, ʙarojaş ʙehtar ast. Va rūza ʙarojaton ʙehtar ast, garcande ʙo maşaqqat ʙoşad az fidja dodan, agar şumo manzalati ʙuzurgii rūzaro dar nazdi Allohi ta'olo medonisted"
        },
        {
            "chapter": 2,
            "verse": 185,
            "text": "Mohi Ramazon on ast, ki dar vaj Qur'on hamcun rahnamo ʙaroi mardum va suxanoni ravşan az hidojat va çudokunandai haqqu ʙotil furud ovarda şud. Pas har kas, ki az şumo in mohro darjoʙad, ʙojad ki dar rūzhoi on moh rūza ʙidorad. Va har kas, ki ʙemor jo dar safar ʙoşad, ʙaroi ū ruxsat ast rūza nadorad, ʙa'd az on ʙaroi vaj ʙa şumorai on ci favt şud, az rūzhoi digar rūza doştanaş lozim ast. Alloh dar şari'ati xud ʙaroi şumo osoniro mexohad va ʙa şumo duşvorī va maşaqqatro namexohad va mexohad, ki iddaro komil sozed. Va dar idi Ramazon pas az adoi rūza Allohro ʙo takʙir jod kuned va ʙar hidojatjoftanaton Ūro ʙuzurg dored va ʙar tavfiqe, ki ʙa şumo arzonī namudaast, şukrguzor ʙoşed"
        },
        {
            "chapter": 2,
            "verse": 186,
            "text": "Ej Muhammad, cun ʙandagoni Man dar ʙorai Man az tu ʙipursand, Man ʙa onho nazdikam va ʙa nidoi kase, ki Manro ʙixonad, çavoʙ mediham. Pas Manro dar on ci ki onhoro farmudaam va az on ci ki onhoro man' namudaam, ito'at kunand. Va ʙa Man imon orand. Boşad, ki rohi oʙodii dinu dunjoaşonro darjoʙand"
        },
        {
            "chapter": 2,
            "verse": 187,
            "text": "Alloh dar şaʙhoi mohi Ramazon ʙarojaton hamʙistarī ʙo hamsaronatonro muʙoh gardonid. Onho pūşiş va hifzi şumojand va şumo niz pūşiş va hifzi onho hasted. Alloh medonist, ki şumo ʙo nafsi xud xijonat mevarzed, ʙo muxolifati haromkardai Alloh dar şaʙhoi Ramazon ʙo hamʙistarī kardanaton ʙo hamsaron, pas tavʙai şumoro paziruft va şumoro afv kard va amrro ʙa şumo vase' gardonid. Aknun ʙo onho hamʙistar şaved va on ciro ki Alloh ʙar şumo muqaddar gardonidaast, talaʙ kuned (az farzand) va ʙixūredu ʙijoşomed to ravşanii suʙh dar torikii şaʙ oşkor şavad. Va rūzaro to furū raftani oftoʙ ʙa şaʙ ʙirasoned. Va cun dar masçid ʙa e'tikof nişasted, ʙo hamsaron hamʙistar naşaved. In hudud farmoni Alloh ast, ʙa on nazdik maşaved. Alloh ojot va ahkomi xudro incunin ʙajon mekunad, ʙoşad, ki ʙa parhezgorī ʙirasand"
        },
        {
            "chapter": 2,
            "verse": 188,
            "text": "Molhoi jakdigarro ʙa nohaq (ʙa monandi qasami ʙar durūƣ, ʙa zūrī giriftan, duzdī, pora...) maxūred va amvoli xudro ʙa rişvat ʙa hokimon madihed, to ʙad-on saʙaʙ molhoi gurūhi digarro ʙa nohaq ʙixūred. Va şumo xud harom ʙudani inro medoned"
        }
    ]
}
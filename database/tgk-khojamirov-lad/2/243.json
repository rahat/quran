{
    "chapter": 2,
    "verse": 243,
    "text": "Ej Rasul, ojo in qissai açiʙro, ki ʙaroi guzaştagoni şumo peş omad, naşunidaī? On goh, ki vaʙo (ʙemorii sirojatkunanda va pahnşavanda) sarzamini onhoro faro girift, onho hazoron nafar ʙudand, ʙaroi in ki az dasti marg firor kunand, az sarzamini xud ʙerun raftand, ammo firor onhoro naçot nadod va natavonist, cizero ki az vuqu'i on metarsidand, az onho dur namojad. Va Alloh ʙar xilofi maqsudaşon ʙo onho ʙarxūrd kard va hamaro halok gardond. Ba'd az muddate Alloh onhoro ʙa saʙaʙi fazl va ehsoni xud zinda gardonid, to in ki umri xudro davom dihand va iʙrat girifta ʙo tavʙa ʙozgardand. Va onho meʙoist şukri ne'mathoi Ilohiro ʙaço ovarand, vale ʙeştaraşon dar ançomi farizai şukrguzorī kūtohī varzidand"
}
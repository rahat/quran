{
    "chapter": 2,
    "verse": 165,
    "text": "Bo vuçudi in dalelhoi ravşan ʙa'ze az mardum ʙo Alloh şarikone ixtijor mekunand va onhoro ʙo ta'zimu to'at cunon dūst medorand, ki gūjo Allohand. Hol on ki ta'zimu to'at çuz ʙaroi Alloh ʙa kase jo cize sazovor nest. Vale onon, ki imon ovardaand, qavitarand dar dūstii Alloh az dūstii kofiron ʙar ma'ʙudoni xud. Zero mū'minon hamai muhaʙʙatro xolis az ʙaroi Alloh medorand va muşrikon dar muhaʙʙat şarik qaror medihand. Onon, ki nafsi xudro ʙo şirk zulm kardaand va agar azoʙi oxiratro muşohida mekardand, medonistand, ki tanho Alloh doroi hamai quvvat ast va Ū saxt azoʙkunandaast. On goh ʙa çuz Alloh kasero ma'ʙud namegiriftand va nazdik nameşudand"
}
{
    "juzs": [
        {
            "chapter": 4,
            "verse": 148,
            "text": "Alloh ʙaland kardani ovozro ʙa ʙadgūī (ʙa monandi; daşnom, ʙūhton va tūhmat...) dūst nadorad, magar az on kas, ki ʙa ū sitame şuda ʙoşad, ( ja'ne agar mazlum dar haqqi zolim suxanhoi ʙad gūjad, çoiz ast,) (ʙa şarte, ki az had naguzaronad) va Alloh şunavo ast, tamomi suxanhoi neku ʙadi şumoro meşunavad va donost, ki nijathoi şumoro medonad"
        },
        {
            "chapter": 4,
            "verse": 149,
            "text": "Ej mū'minon, agar kori nekro (sadaqa jo suxanhoi xuʙ) oşkoro jo pinhonī ançom dihed, jo az kase, ki nisʙat ʙa çism va çon jo amvolaton va oʙrūjaton ʙadī ravo doştaast, caşm ʙipūşed va ūro ʙuʙaxşed, hamono Alloh dar rūzi qijomat meʙaxşad gunohoni şumoro va Ū ʙa hama kor tavonost"
        },
        {
            "chapter": 4,
            "verse": 150,
            "text": "Ba durustī, kasone hastand, ki ʙa Alloh va pajomʙaraş kofir meşavand (az jahudu nasoro) va mexohand mijoni Allohu pajomʙaronaş çudoī andozand va megūjand, ki ʙa'zero mepazirem va ʙa'zero namepazirem va mexohand dar in mijona rohe girand ʙaroi gumrohiaşon"
        },
        {
            "chapter": 4,
            "verse": 151,
            "text": "Inho dar haqiqat kofironand va mo ʙaroi kofiron azoʙi xorkunanda omoda soxtaem. Hamon tavr ki onho az imon ovardan ʙa Alloh rūj gardondand, takaʙʙur varzidand"
        },
        {
            "chapter": 4,
            "verse": 152,
            "text": "Va kasone, ki ʙa jagonagii Alloh va pajomʙaronaş imon ovardand va mijoni heç kadom az pajomʙaronaş farqe nameguzorand, ʙalki ʙa hamaaşon imon ovardand, podoşaşonro Alloh xohad dod va Alloh omūrzandai gunohoni cunin ʙandagon ast va mehruʙon ast, ki ononro ʙa rohi rost hidojat mekunad"
        },
        {
            "chapter": 4,
            "verse": 153,
            "text": "Ahli kitoʙ (jahudijon) az tu mexohand (ej Muhammad (sallallohu alajhi va sallam), ki ʙarojaşon Qur'on jakʙora nozil şavad, (on tavr ki Tavrot va Inçil jakʙora nozil şudaand, to in ki ʙa rost ʙudani pajomʙarii tu dalolat kunad.) Onho (jahudijoni qavmi Mūso) az Mūso ʙuzurgtar az inro talaʙ kardand va guftand: «Allohro oşkor ʙa mo nişon deh». Ba saʙaʙi in suxani kufromezaşon soiqai azoʙ (otaşak) onhoro halok kard. Va pas az on ki mū'çizahoe ʙarojaşon omada ʙud, gusolaero ma'ʙudi xud giriftand va Mo onhoro ʙaxşidem va Mūsoro huççati oşkore dodem"
        },
        {
            "chapter": 4,
            "verse": 154,
            "text": "Va ʙa xotiri pajmone, ki ʙo onho ʙasta ʙudem, kūhi Turro ʙar ʙoloi saraşon ʙardoştem va guftem: «Saçdakunon (ja'ne, sarhojatonro furū andoxta) az on dari Bajtudmuqaddas doxil şaved va dar rūzi şanʙe az had maguzared, (ja'ne mohī nadored)». Va az onho pajmoni saxt giriftem, vale pajmonro şikastand"
        },
        {
            "chapter": 4,
            "verse": 155,
            "text": "Pas ʙa saʙaʙi pajmon şikastanaşon va kofir şudanaşon ʙa ojoti Alloh va ʙa nohaq kuştani pajomʙaron va in ki guftand: «Dilhoi mo ʙastaast va ʙolojaş pardaest», Alloh ʙar dilhojaşon mūhr nihodaast va çuz kame az onon imon nameovarand"
        },
        {
            "chapter": 4,
            "verse": 156,
            "text": "Va niz ʙa saʙaʙi kufraşon va on tūhmati ʙuzurg, ki ʙa Marjam zadand (ja'ne, ūro ʙa zinokorī tūhmat kardand, hol on ki ū pokdoman ʙud)"
        },
        {
            "chapter": 4,
            "verse": 157,
            "text": "Va niz ʙa on saʙaʙ, ki guftand: «Mo Maseh (Iso alajhissalom), pisari Marjam, pajomʙari Allohro kuştem». Va hol on, ki onon Masehro nakuştand va ʙar dor naovextand, ʙalki in amr ʙarojaşon monand şud (ja'ne, onon şaxsero ʙa monandi Iso kuştand), hamono ki dar ʙorai ū ixtilof mekardand (jahudu nasoro), xud dar şakku şuʙha ʙudand va ʙa on ʙovarī nadoştand. Tanho pajravi gumoni xud ʙudand va Isoro dar voqe' nakuştaand"
        },
        {
            "chapter": 4,
            "verse": 158,
            "text": "ʙalki Alloh ūro (Isoro ʙo ʙadanaş va rūhaş) ʙa nazdi xud ʙolo ʙurd, ki Alloh pirūzmand ast dar mulkaş va sohiʙi tadʙir ast dar hukmhojaş"
        },
        {
            "chapter": 4,
            "verse": 159,
            "text": "Va heç jak az ahli kitoʙ nest, magar ki peş az margi (Iso alajhissalom) ʙa Ū imon ovarad va Iso dar rūzi qijomat ʙa imonaşon guvohī xohad dod ojo imonaşon muvofiqi şari'at ʙud jo na"
        },
        {
            "chapter": 4,
            "verse": 160,
            "text": "pas ʙa saʙaʙi zulmu sitame, ki az çoniʙi jahudiho sar zad, harom gardondem ʙarojaşon cizhoi pokizaro, ki peş az on ʙarojaşon halol ʙud. Va niz ʙa saʙaʙi man' kardanaşon mardumoni ʙisjorro az rohi Alloh"
        },
        {
            "chapter": 4,
            "verse": 161,
            "text": "Va niz ʙa saʙaʙi sudxurihojaşon, hol on ki dar Tavrot az on man' karda şuda ʙudand va ʙa saʙaʙi hurdanaşon molhoi mardumro ʙa nohaq (ʙo rohi riʙo va zijodaxurī). Va mo ʙaroi kofironi jahud azoʙi dardovare muhajjo kardaem"
        },
        {
            "chapter": 4,
            "verse": 162,
            "text": "Vale onone, ki soʙitqadamand dar ilm az axli kitoʙ va on mū'minonero, ki ʙa on cī ʙar tu Qur'on va ʙa on cī peş az tu nozil şuda, (ʙa Tavrotu Inçil) imon dorand va namozro dar vaqtaş meguzorand va zakoti molhojaşonro medihand va ʙovarī dorand ʙa Allohu rūzi qijomat, açri ʙuzurge xohem dod"
        },
        {
            "chapter": 4,
            "verse": 163,
            "text": "Mo ʙa tu (ej Muhammad (sallallohu alajhi va sallam) vahj firistodem, hamcunon ki ʙa Nūh va pajomʙaroni ʙa'd az ū vahj firistodem va ʙa Iʙrohimu Ismoil va Ishoqu Ja'quʙ va naʙeragoni Ja'quʙ va Iso va Ajuʙ va Junus va Horun va Sulajmon (alajhimussalom) vahj firistodem va ʙa Dovud Zaʙurro dodem"
        },
        {
            "chapter": 4,
            "verse": 164,
            "text": "Va pajomʙarone, ki peş az in qissahojaşonro ʙaroi tu guftaem dar Qur'on va on, ki qissahojaşonro ʙaroi tu naguftaem. Va Alloh ʙo Mūso (alajhissalom) suxan guft, suxan guftani ʙevosita"
        },
        {
            "chapter": 4,
            "verse": 165,
            "text": "Pajomʙarone, ki muƶdadihanda va tarsonanda ʙudand, to ʙa'd az pajomʙaron dalel va huççate ʙaroi mardum ʙar Alloh ʙoqī namonad. Va Alloh ƣoliʙ ast dar mulkaş va dar tadʙiraş ʙo hikmat ast"
        },
        {
            "chapter": 4,
            "verse": 166,
            "text": "Vale Alloh ʙa on ci ʙar tu nozil kardaast (Qur'onro), şahodat medihad, ki onro ʙa ilmi xud nozil kardaast va fariştagon niz şahodat medihand (ʙa haq ʙudani Qur'on) va kofī ast, ki Alloh guvoh ʙoşad"
        },
        {
            "chapter": 4,
            "verse": 167,
            "text": "Hamono kasone, ki kofir şudand (inkor kardand sifathoi Muhammad (sallallohu alajhi va sallam)-ro) va man' kardand mardumonro az rohi Alloh, saxt ʙa gumrohī aftodaand"
        },
        {
            "chapter": 4,
            "verse": 168,
            "text": "Hamono kasone, ki kofir şudand va zulmu sitam kardand, hargiz Alloh nameomūrzad ononro va nişon nadihad ʙa onon rohi haqro"
        },
        {
            "chapter": 4,
            "verse": 169,
            "text": "magar rohi dūzax, ki aʙadiand dar on hameşa! Va in kor ʙa Alloh oson ast"
        },
        {
            "chapter": 4,
            "verse": 170,
            "text": "Ej mardum! In pajomʙar (Muhammad (sallallohu alajhi va sallam)) haq va haqiqatro az çoniʙi Parvardigoraton ʙaroi şumo ovardaast, pas ʙa ū imon ʙijovared va ūro pajravī namoed, ki imon ovardan ʙehtar ʙoşad ʙaroi şumo. Va agar ʙar kufri xud davomat karded zarari xudi şumost, zero Alloh ʙa şumo va imonaton ehtijoç nadorad. Hamono on ci dar osmonho va zamin ast, az oni Alloh ast. Va Ū dono ast ʙa guftoru kirdori şumo va medonad ci kase sazovori hidojat jo gumrohī ast"
        },
        {
            "chapter": 4,
            "verse": 171,
            "text": "Ej ahli kitoʙ! Dar dini xud az had naguzared va dar ʙorai Alloh çuz haq cizi digare nagued va ʙa Alloh hamsar va farzand qaror madihed, hamono Isoi Maseh pisari Marjam firistodai Alloh ast, Alloh ūro ʙa haq firistod va ūro ʙa hamon kalimae xalq namud, ki onro ʙo vositai Çaʙrail ʙa sūi Marjam firistod va on iʙorat ʙud az farmudai xudaş \"Kun\", (Bişav), pas şud. Va rūhe ast, ki Alloh ofaridaast, pas ʙa Alloh va pajomʙaraş imon ʙijovared va nagūed: \"Alloh segona ast\". Bozisted az guftani in suxan, ki ʙaroi şumo ʙehtar ast, hamono Alloh faqat ma'ʙudi jagona ast. Pok ast, az in ki farzande doşta ʙoşad. On ci dar osmonho va zamin ast, az oni Ūst. Va Ū tadʙiri kori osmonho va zaminro ʙasandaast. Az hama ciz ʙenijoz ast va hama ʙa Ū nijozmandand, pas cī guna Ū doroi farzande ast"
        },
        {
            "chapter": 4,
            "verse": 172,
            "text": "Isoi Maseh hargiz az on ki jake az ʙandagoni Alloh ʙoşad, nafrat nadoşt va maloikahoi muqarraʙ niz az in nafrat nadorand. Har kī az parastişi (iʙodati) Alloh nafrat kunad va takaʙʙurona sarkaşī kunad, ʙidonad, ki Alloh hama (nafratkunandagon, mutakaʙʙiron va ʙandagoni mu'min)-ro dar nazdi xud çam' xohad soxt, to dar ʙajni onon hukmi sazovore kunad. Va har kiro dar ʙaroʙari amalaş çazoi munosiʙ xohad dod"
        },
        {
            "chapter": 4,
            "verse": 173,
            "text": "Ammo onon, ki imon ovardaand ʙa jagonagii Alloh va korhoi nek kardaand, haqqi Alloh va haqqi ʙandagonro ʙa ço ovardand, Alloh açraşonro ʙa purragī xohad dod va az ʙuzurgii xud ʙar onon xohad afzud. Ammo kasonero, ki iʙovu sarkaşī kardaand, ʙa azoʙe dardovar azoʙ xohad kard va ʙaroi xud çuz ma'ʙudi ʙarhaq heç dūste namejoʙand, ki ononro az azoʙi Alloh ʙirahonad va heç joridihandae ham namejoʙand, ki az onon tarafdorī kunad"
        },
        {
            "chapter": 4,
            "verse": 174,
            "text": "Ej mardum, dar haqiqat ʙaroi şumo az çoniʙi Parvardigoraton huççate omad va ʙaroi şumo nuri oşkore nozil kardaem, (ki on nur, Qur'oni ʙuzurgest, ki ulumi guzaştagon va ojandagonro dar ʙar dorad. Pas mardum agar dar zeri anvori Qur'on rohaşonro najoʙand, dar torikī va ʙadʙaxtii ʙuzurge ƣūta xohand zad)"
        },
        {
            "chapter": 4,
            "verse": 175,
            "text": "Ammo ononro, ki ʙa jagonagī va tamomi sifathoi Alloh imon ovardaand va ʙa Ū e'timod va tavassul çūstaand, ʙa ostoni fazlu rahmati xeş medarovarad (ja'ne, ʙa sūi nekiho muvaffaq megardonad va az ʙadiho ʙoz medorad) va ʙa rohi rost (ilmu amal va donistani haq) hidojat mekunad"
        },
        {
            "chapter": 4,
            "verse": 176,
            "text": "Az tu (ej Muhammad (sallallohu alajhi va sallam)) fatvo mexohand, ʙiguj, ki Alloh dar ʙorai kalola ʙarojaton fatvo medihad: har goh marde, ki farzand jo padare nadoşta ʙoşad, ʙimirad va ūro xohari hamtanie jo xohari az padar doşta ʙoşad, ʙa on xohar nisfi merosi ū merasad. Agar xohare ʙimirad va on xoharro niz farzand jo padare naʙoşad, ʙarodari hamtanī jo ʙarodare, ki az padar meʙoşad az ū meros meʙarad. Agar az şaxsi mutavaffo xoharon du kas, jo ʙeştar ʙoqī ʙimonad az se du hissai doroiro meros meʙarand. Va agar jakcand ʙarodaru xohar ʙudand, har mard ʙaroʙari du zan haq megirad. Alloh ʙaroi şumo taqsimi meros va hukmi kalolaro ʙajon mekunad, to gumroh naşaved va Alloh donandai tamomi korhoi guzaşta va ojanda ast"
        },
        {
            "chapter": 5,
            "verse": 1,
            "text": "Ej kasone, ki imon ovardaed, ʙa ahdho va qarordodho ki mijoni ʙandagon va Parvardigor va Pajomʙar va çami'i mū'minonand ʙasted, vafo kuned. Halol gardonid hajvonoti cahorpo (şutur, gov, gūsfand va ohu...) ro. Ƣajri onhoe ki, az in pas ʙarojaton gufta meşavad va on ciro, ki dar holi ihrom sajd mekuned, halol maşumored. Ba durustī Alloh on ci mexohad, hukm mekunad"
        },
        {
            "chapter": 5,
            "verse": 2,
            "text": "Ej kasone, ki imon ovardaed, nişonahoi Allohro on korhoe, ki dar holati ihrom jo dar Makka harom ast halol nadoned va na çang kardan dar mohhoi harom va na qurʙonihoi ʙenişon va na nişondor va na kasonero, ki qasdi omadan ʙa xonai Allohro (Ka'ʙa) dorand va az pai talaʙi rūzī va xuşnudii Parvardigoraşon hastand.. Va cun az ihrom ʙaroi haç jo umra ʙerun omaded (ihromro az tan ʙarovared), şikor kuned. Va duşmanī ʙo qavme, ki şumoro az Masçidulharom ʙozdoştand, vodoraton nasozad, ki az haddi xeş taçovuz kuned va az onon intiqom ʙigired. Va dar nekūkorī va taqvo hamkorī namoed, na dar gunohu taçovuz. Va az Alloh ʙitarsed, ki Ū ʙa saxtī azoʙ mekunad"
        },
        {
            "chapter": 5,
            "verse": 3,
            "text": "Harom şud ʙar şumo xūrdani hajvoni xudmurda va xuni zaʙh va gūşti xuk va har hajvone, ki ʙa hangomi kuştanaş nomi digare çuz Allohro ʙar ū ʙigūjand va on cī nafasgirşuda murda ʙoşad jo ʙa sang zada ʙoşand jo az ʙolo daraftoda ʙoşad jo az şox zadani hajvoni digare ʙimirad jo darrandagon az on xūrda ʙoşand, magar on ki peş az murdanaş sar ʙurida ʙoşed. Va niz har cī ʙaroi ʙuton sar ʙurida şavad va on cī ʙa vasilai tirhoi qimor qismat kuned, ki in kor xud nofarmonist. Imrūz (ja'ne rūzi Arafa) kofiron az ʙozgaşti şumo az dini xeş noumed şudaand. Az onon matarsed, az Man ʙitarsed. Imrūz dini şumoro ʙo Qur'onu sunnat ʙa kamol rasonidam va ne'mati xud ʙar şumo tamom kardam va Islomro hamcun din ʙaroi şumo intixoʙ namudam. Pas har kī dar gurusnagī nocor monad, ʙe on ki qasdi gunoh doşta ʙoşad ja'ne, gurusnagī maçʙuraş sozad, ki az murdor jo on cī dar in ojat ʙarşumurda va harom şudaast, ʙixūrad, dar surate, ki tanho ʙaroi hifzi hajot ʙoşad, ʙidonad, ki Alloh ʙaxşanda va mehruʙon ast va xūrdani xudmurda, xuk va cizhoi man'şuda va haromro dar in hol ʙaroi ū muʙoh kard"
        },
        {
            "chapter": 5,
            "verse": 4,
            "text": "Az tu ej Pajomʙar mepursand, ki cī cizhoe ʙar onho halol şudaast? Bigu: Cizhoi pokiza har on cize ast, ki dar on foida jo lazzate ʙoşad va zijone ʙaroi ʙadan va aql nadoşta ʙoşad ʙar şumo halol şuda va niz xurdani sajdi parrandagon va on hajvone, ki ʙa on sajd kardan omūxtaed, cun çonvaroni şikorii ta'lim dodaşuda va sagoni şikorī, har goh onhoro ʙa on tavre, ki Parvardigoraton ʙaroi şumo omūzonidaast, ta'lim doda ʙoşed, az on sajd, ki ʙarojaton megirand va nigoh medorand, ʙixūred va nomi Allohro ʙar on ʙixoned va az Alloh ʙitarsed, ki rūzi qijomat nazdik ast va Ū ta'olo zud ʙa hisoʙ rasandaast"
        },
        {
            "chapter": 5,
            "verse": 5,
            "text": "Imrūz cizhoi pokiza ʙaroi şumo halol şudaast. Ta'omi ahli Kitoʙ ʙar şumo halol ast va ta'omi şumo niz ʙar onho halol ast. Va niz izdivoç ʙo zanoni porso va pokdomani mū'mina va zanoni porso va pokdomani ahli kitoʙ (jahudu nasoro) har goh mahraşonro ʙipardozed, qasdaton az in izdivoç poqdomanī ʙoşad, na ʙa qasdi zinokorī va na pinhonī dūst giriftan, ʙar şumo haloland. Va har kas, ki ʙa Allohu pajomʙaraş va ʙa dini Islom kofir şavad, amalaş noʙud şavad va dar oxirat az zijonkoron va ʙadʙaxton xohad ʙud"
        },
        {
            "chapter": 5,
            "verse": 6,
            "text": "Ej kasone, ki imon ovardaed, cun ʙaroi xondani namoz ʙarxested, rūj va dasthojatonro to orinç ʙişūed va sari xudro mash kaşed, pojhojatonro to ʙandi po (ʙuçilak) ʙişūed. Va agar çunuʙ (oluda) ʙuded, xudro pok sozed (ja'ne, tamomi ʙadanro ʙişūed.) Va agar ʙemor jo dar safar ʙuded jo az çoi qazoi hoçat omada ʙuded, jo ʙo zanon (hamsaroni xud) nazdikī karda ʙuded va oʙ najofted, ʙo xoki pok va har on cize, ki az çinsi zamin ʙoşad tajammum kuned va rūju dasthojatonro ʙo on mash kuned. Alloh namexohad şumo dar ranç va maşaqqat afted, ʙalki mexohad, ki şumoro pokiza sozad va ne'mataşro ʙar şumo tamom kunad, ʙoşad, ki şukrguzor şaved, to ʙa maqomhoi ʙaland va olī ʙirased"
        },
        {
            "chapter": 5,
            "verse": 7,
            "text": "Ba jod ovared ne'matero (ja'ne dinī va dunjavī), ki Alloh ʙa şumo dodaast va pajmonero (ja'ne, ito'ati Alloh va pajomʙar), ki ʙo şumo ʙastaast, ʙa on hangom, ki gufted, şunidem ojathoi Qur'onro va farmonʙardorī kardem tamomi qonunhoi dinro. Va dar hama holat az Alloh ʙitarsed, ki Alloh ʙa on cī dar dilho meguzarad, ogoh ast"
        },
        {
            "chapter": 5,
            "verse": 8,
            "text": "Ej kasone, ki imon ovardaed, ʙaroi Alloh, haq guftanro ʙar poj dored va ʙa adl guvohī dihed. Duşmanī ʙo gurūhi digar vodoraton nakunad, ki ʙeadolatī kuned ja'ne, hamon tavr ki ʙa zijoni duşmani xud guvohī medihed ʙa naf'i ū niz guvohī dihed. Garcī kofir ham ʙoşad voçiʙ ast dar mavridi ū adolat peşa kuned. Adolat varzed, ki ʙa taqvo nazdiktar ast (ja'ne, agar adolat ʙoşad, pas taqvo meşavad) va az Alloh ʙitarsed, ki Ū ʙa har kore, ki mekuned, ogoh ast, pas şumoro muvofiqi amalhojaton, ham dar in dunjo va ham dar oxirat çazo medihad"
        },
        {
            "chapter": 5,
            "verse": 9,
            "text": "Alloh ʙa kasone, ki imon ovardaand (ʙa Ū va kitoʙho va pajomʙaronaş va rūzi qijomat) va korhoi nekū kardaand, va'dai omūrziş va muzdi ʙuzurge dodaast, ki çuz Alloh onro kase namedonad"
        },
        {
            "chapter": 5,
            "verse": 10,
            "text": "Va onon, ki kofir şudaand va ojoti moro durūƣ ʙarovardaand, ahli çahannamand"
        },
        {
            "chapter": 5,
            "verse": 11,
            "text": "Ej kasone, ki imon ovardaed, az ne'mate, ki Alloh ʙa şumo ʙaxşidaast, jod kuned: On goh, ki gurūhe (ʙani Nazir) qasdi on kardand, to ʙar şumo dast ʙardorand (ja'ne, ʙa ʙoloi sari Pajomʙar sallallohu alajhi va sallam sangi osijoro cappa kunand), va Alloh dasti ononro az şumo ʙozdoşt. Az Alloh ʙitarsed. Va mū'minon ʙar Alloh tavakkal mekunand"
        },
        {
            "chapter": 5,
            "verse": 12,
            "text": "Va ʙa durustī Parvardigor az ʙani Isroil pajmon girift va az mijoni onon duvozdah sardor ta'in kard. Va Alloh guft: «Agar namoz ʙixoned va zakoti molatonro ʙa muhtoçon ʙidihed va ʙa pajomʙaroni man imon ʙijovared va joriaşon kuned va ʙa Alloh qarzi nek ʙidihed, man ʙo şumojam (ja'ne, şumoro jorī va kūmak mekunam). Badihojatonro dur mekunam va şumoro ʙa ʙihişthoe doxil mekunam, ki dar on çūjʙorho ravon ʙoşad. Va har kas az şumo, ki az on pas kofir şavad, rohi rostro gum kardaast»"
        },
        {
            "chapter": 5,
            "verse": 13,
            "text": "Pas ʙa xotiri in ki pajmonaşonro şikastand, onhoro la'nat kardem (az rahmatamon dur kardem) va dilhojaşonro saxt gardondem, ki suxani haqro qaʙul namekard. Suxanro az çojgohaş tahrif va taʙdil mekunand, (ja'ne, ma'noero, ki Alloh va pajomʙaraş az suxane dar nazar dorand, digargun karda va ma'noi digare ʙar on medihand.) Va qismi ʙisjorero az on ciro ki ʙar on pand doda şuda ʙudand dar Tavrot, faromūş kardand. Va tu hameşa xijonatero az onho nisʙat ʙa Alloh va mardum meʙinī, ƣajr az te'dodi andake az onon, ki ʙa pajmoni ʙo Alloh ʙastaaşon vafo kardand. Pas, az onho ʙa saʙaʙi on ozorhoe, ki ʙa tu merasonand, darguzar va ononro ʙuʙaxş, hamono Parvardigor nekūkoronro dūst dorad"
        },
        {
            "chapter": 5,
            "verse": 14,
            "text": "Va az kasone, ki guftand, ki mo nasronī hastem, ahdu pajmon giriftem az onon dar tavhid (itoati Parvardigori jakka va jagona) va pajravii pajomʙaraşon. Pas qismate az ahdero, ki ʙa onho doda ʙudem, faromūş kardand va Mo niz mijoni onho to rūzi qijomat kinavu duşmanī afkandem. Ba zudī Alloh ononro az korhoe, ki mekunand, dar oxirat ogoh xohad soxt"
        },
        {
            "chapter": 5,
            "verse": 15,
            "text": "Ej axli kitoʙ, pajomʙari Mo (Muhammad sallallohu alajhi va sallam) nazdi şumo omad, to ʙisjore az kitoʙi Allohro, ki az mardumi oddī va ʙesavod pinhon medoşted, (sifathoi Pajomʙar sallallohu alajhi va sallam, ojati raçm va monandi inro) ʙarojaton ʙajon kunad va az ʙajoni ʙisjor cizhoe, ki hikmate dar on nest, sarfi nazar kunad va darguzarad, hamono az çoniʙi Alloh nure (Islom) va kitoʙe sarehu oşkor (Qur'on) ʙar şumo nozil şudaast, ki ʙa vositai on torikii ʙesavodī ʙa nuri ilmu doniş ravşan meşavad"
        },
        {
            "chapter": 5,
            "verse": 16,
            "text": "To Alloh ʙa on har kasro, ki dar paji xuşnudii Ūst, ʙa rohhoi salomat (Islom) hidojat kunad va ʙo farmoni xud az torikii kufr va ʙid'at ʙa rūşnoii imon va sunnat ʙuʙarad va ononro ʙa rohi rost (Islom) hidojat va rahnamoī kunad"
        },
        {
            "chapter": 5,
            "verse": 17,
            "text": "Ba tahqiq, kasone ki megujand (az nasoro): \"Alloh Maseh pisari Marjam ast\", kofir şudand. Bigū: \"Agar Alloh ʙixohad Maseh pisari Marjam va modaraş va hamai kasonero, ki dar rūi zamin hastand, halok kunad, ci kase metavonad dar muqoʙili Alloh kore ʙikunad\"? Va farmonravoii osmonho va zamin va on ci ʙajni osmonho va zamin ast, az oni Alloh ast. Har ci ʙixohad, meofarinad. (Agar ʙixohad az modar va padar meofarinad, hamon tavre, ki tamomi insonhoro ofaridaast va agar ʙixohad faqat az padar meofarinad, monandi Havo, ki ʙiduni modar ofarida şudaast va agar ʙixohad az modar meofarinad, monandi Iso alajhissalom. Va agar ʙixohad ʙiduni padar va modar meofarinad, monandi Odam alajhissalom. Pas nav'i ofariniş ʙa Parvardigori muta'ol va xosti Ū voʙastagī dorad.) Binoʙar in Parvardigor ʙar har cize tavonost"
        },
        {
            "chapter": 5,
            "verse": 18,
            "text": "Jahudijon va masehijon guftand, ki mo pisaroni Alloh va dūstoni ū hastem. Biguj: ej Pajomʙar «Pas caro şumoro ʙa xotiri gunohonaton azoʙ mekunad? Balki şumo insonhoe az çumlai ofaridaşudagon hasted». Har kasro, ki ʙixohad ʙa rahmataş meomūrzad va har kasro, ki ʙixohad, ʙa adlaş azoʙ mekunad va az oni Alloh ast farmonravoii osmonhovu zamin va on cī dar mijoni onhost va ʙozgaşti hama ʙa sūi Ūst"
        },
        {
            "chapter": 5,
            "verse": 19,
            "text": "Ej ahli kitoʙ, (jahudiho) firistodai Mo (Muhammad sallallohu alajhi va sallam) dar davrone, ki pajomʙaron cand muddate firistodaşuda naʙudand, maʙ'us şud, to haqro ʙar şumo oşkor kunad va nagūed, ki muƶdadihanda va ʙimdihandae ʙar mo firistoda naşudaast. Inak, on muƶdadihanda ʙa savoʙi dunjo va oxirat va ʙimdihanda az azoʙi dunjo va oxirat omadaast va Alloh ʙar har ciz tavonost va hamai cizho dar muqoʙili qudrati Ū taslim hastand"
        },
        {
            "chapter": 5,
            "verse": 20,
            "text": "Va on hangom, ki Mūso ʙa qavmi xud guft: «Ej qavmi man, ne'matero, ki Alloh ʙar şumo arzonī doştaast, jod kuned, ki az mijoni şumo pajomʙaron pajdo kard va şohone az şumo ʙa saltanat rasonid (ʙa'd az on, ki xud dar zeri mulki Fir'avn ʙuded) va ʙa şumo cizhoe dod, ki ʙa heç jak az mardumi çahon (-i zamoni xudaton) nadodaast"
        },
        {
            "chapter": 5,
            "verse": 21,
            "text": "Ej qavmi man, ʙa zamini muqaddase (pok, ja'ne Bajtulmuqaddas), ki Alloh ʙarojaton muqarrar kardaast, doxil şaved va aqiʙ magarded, ki dar dunjo va oxirat zijon meʙined"
        },
        {
            "chapter": 5,
            "verse": 22,
            "text": "Guftand: «Ej Mūso, dar on ço (zamini muqaddas) mardume hastand zūrmandu ʙoquvvatand va mo ʙa on sarzamin hargiz doxil nameşavem, to on goh, ki on qavm ʙerun şavand. Agar onon az on sarzamin ʙerun şavand, ʙa on doxil şavem»"
        },
        {
            "chapter": 5,
            "verse": 23,
            "text": "Du marde az onon, ki parhezgorī peşa doştand va Alloh ne'mataşon ato karda ʙud, guftand: «Az in darvoza ʙar onon doxil şaved. Va cun ʙa şahr daromaded, şumo pirūz xohed şud. Va ʙar Alloh tavakkal kuned, agar az mū'minon hasted"
        },
        {
            "chapter": 5,
            "verse": 24,
            "text": "Guftand: «Ej Mūso, to vaqte ki onon dar on çojand, hargiz ʙa on şahr doxil naxohem şud. Mo in ço menişinem, tu va Parvardigorat ʙiravedu ʙiçanged»"
        },
        {
            "chapter": 5,
            "verse": 25,
            "text": "Cun Mūso (alajhissalom) sarkaşii ononro did, guft: «Parvardigoro, man tanho moliki nafsi xeş va ʙarodaram hastam. Va mo tavonoii çangi ononro nadorem va nametavonem ononro ʙo zurī ʙa majdon ʙarem. Mijoni mo va in mardumi fosiqu nofarmon çudoī ʙijandoz». (Va in dalolat menamojad, ki suxan va kirdori onon az gunohhoi kaʙira ast)"
        },
        {
            "chapter": 5,
            "verse": 26,
            "text": "(Parvardigor duoi Mūsoro qaʙul kard va guft): «Doxil şudan ʙa on sarzamini muqaddas ʙa muddati cihil sol ʙarojaşon (ʙaroi jahudon) harom şud va dar on ʙijoʙon sargardon xohand mond va rohe namejoʙand ʙaroi osoiş. Pas ʙaroi in nofarmononi fosiq andūhgin maʙoş!»"
        },
        {
            "chapter": 5,
            "verse": 27,
            "text": "Va qissai rostini du pisari Odam (Qoʙil va Hoʙil) - ro ʙarojaşon ʙixon. On goh, ki qurʙonie (ja'ne amale, ki ʙa Alloh nazdik mekunad) kardand, az jakeaşon (Hoʙil) qaʙul karda şud, zero ū parhezgor ʙud va az digare (Qoʙil) qaʙul karda naşud, zero ū parhezgor naʙud. Guft Qoʙil az rūi hasad va kina: «Turo mekuşam. Guft Hoʙil: Alloh qurʙonii parhezgoronro qaʙul mekunad"
        },
        {
            "chapter": 5,
            "verse": 28,
            "text": "(Hoʙil guft ʙa ʙarodaraş): Agar tu ʙaroi kuştani man dast daroz kunī, man ʙa tu dast daroz namekunam, ki turo ʙikuşam. In az rūi tars nest, ʙalki man az Alloh, ki Parvardigori çahonijon ast, metarsam"
        },
        {
            "chapter": 5,
            "verse": 29,
            "text": "Mexoham, ki tu ham gunohi maro va ham gunohi xudro, ʙa sūi Parvardigor ʙiʙarī, to az dūzaxijon gardī, ki in ast podoşi sitamkoron"
        },
        {
            "chapter": 5,
            "verse": 30,
            "text": "Havoi nafsi (Qoʙil) ūro ʙa kuştani ʙarodar vodoşt va ūro kuşt va az çumlai on zijonkorone gardid, ki oxirataşonro ʙa in dunjo furūxtand"
        },
        {
            "chapter": 5,
            "verse": 31,
            "text": "(Ba'd az on, ki Qoʙil ʙarodaraşro kuşt, nadonist çasadi ʙarodaraşro ci kor kunad). Pas Alloh zoƣero firistod, to zaminro ʙikovad va ʙa ū nişon ʙidihad, ki cī guna çasadi ʙarodari xudro dafn sozad. Guft: «Voj ʙar man, natavonam monandi in zoƣ ʙoşam va çasadi ʙarodaramro dafn kunam». Pas ū az gurūhi puşajmon şudagon gaşt"
        },
        {
            "chapter": 5,
            "verse": 32,
            "text": "Ba saʙaʙi in hodisa hukm kardem ʙani Isroilro, ki har kī ʙikuşad kasero ʙa ƣajri ivazi kase jo ʙegunoh dar rūi zamin, cunon ast, ki hamai mardumro kuşta ʙoşad. Va har kas, ki saʙaʙi zindagonii kase şud ja'ne, az kuştani cunin şaxsi ʙegunoh xuddorī kard, pas gujo, ki zinda soxtaast tamomi mardumonro. Va ʙa tahqiq pajomʙaroni Mo hamroh ʙo dalelhoi ravşan ʙar onho(ʙani Isroil) firistoda şudand. Boz ham ʙisjore az onho hamcunon ʙar rūi zamin az haddi xeş taçovuz mekardand"
        },
        {
            "chapter": 5,
            "verse": 33,
            "text": "Hamono çazoi kasone, ki ʙo Alloh va pajomʙaronaş çang mekunand va dar zamin ʙa fasod mekūşand, ja'ne rohzanī mekunand on ast, ki kuşta şavand jo ʙa dor kaşida şavand jo dasthovu pojhojaşon jake az capu jake az rost ʙurida şavad jo az sarzamini xud ʙadarƣa şavand. In ʙaroi xor va şarmanda şudanaşon dar in çahon ast va dar oxirat niz ʙa azoʙi saxt giriftor xohand şud"
        },
        {
            "chapter": 5,
            "verse": 34,
            "text": "Magar, kasone ki peş az on ki şumo onhoro dastgir kuned, tavʙa kunand. Parvardigor onhoro meomūrzad. Pas ʙidoned, ki Alloh omūrzanda va mehruʙon ast"
        },
        {
            "chapter": 5,
            "verse": 35,
            "text": "Ej kasone, ki ʙa Alloh va rasuli Ū imon ovardaed va ʙa şariati Ū amal kardaed az Alloh ʙitarsed va ʙa toataş nazdikī çūed va ʙa rizogii Ū amal namoed va dar rohaş çihod kuned, to ki rastagor garded"
        },
        {
            "chapter": 5,
            "verse": 36,
            "text": "Onon, ki ʙa jagonagii Parvardigor va şariati Ū kofir şudaand, agar hamai on cī dar rūi zamin ast va monandi on az oni onho ʙoşad va ʙixohand xudro ʙo on az azoʙi rūzi qijomat ʙozxarand, az onho pazirufta naşavad zero vaqti ʙozxaridani xud az azoʙ az ʙajn rafta va ʙa azoʙi dardovar giriftor şavand"
        },
        {
            "chapter": 5,
            "verse": 37,
            "text": "(Kofiron) mexohand, ki az otaş ʙerun ojand, dar hole ki ʙerun omada nametavonand va azoʙaşon aʙadī ast"
        },
        {
            "chapter": 5,
            "verse": 38,
            "text": "Dasti mardi duzd va zani duzdro ʙa çazoi kore, ki kardaand, to ʙandi dast ʙiʙured. In uquʙatest az çoniʙi Alloh ʙaroi duzd va digaron, to az duzdī ʙargardand. Va Alloh pirūzmandu hakim ast"
        },
        {
            "chapter": 5,
            "verse": 39,
            "text": "Har kas pas az kirdori nopisandaş (ja'ne ʙa'd az duzdī kardanaş) tavʙa kunad va ʙa saloh ojad, Alloh tavʙai ūro mepazirad .Ba durustī Alloh omūrzanda va mehruʙon ast"
        },
        {
            "chapter": 5,
            "verse": 40,
            "text": "Ojo nadonistaj ej Pajomʙar, ki farmonravoii osmonhovu zamin az oni Alloh ast, har kiro ʙixohad, azoʙ mekunad va har kiro ʙixohad, meomūrzad va Alloh ʙar har kore tavonost"
        },
        {
            "chapter": 5,
            "verse": 41,
            "text": "Ej Pajomʙar ƣamgin nakunad turo kirdori onon, ki ʙa kufr meşitoʙand. Ci onhoe, ki ʙa zaʙon guftand, ki imon ovardem va ʙa dil imon najovardand va cī on jahudon, ki gūş meandozand, to durūƣ ʙandand va ʙaroi gurūhe digar, ki xud nazdi tu nameojand, suxancinī mekunand va suxani Allohro digargun mesozand va megūjand: «Agar şumoro (Muhammad) incunin guft, (ki muvofiqi on ci ki mo onro taƣjir dodaem az hukmhoi Tavrot) ʙipazired va agar ʙo on muxolif ojad, az qaʙul va amal kardani vaj durī çūed!» Va har kasro, ki Alloh azoʙi ūro ʙixohad, tu ūro az qahri Alloh rahoī naxohī dod. Inho kasone, hastand, (ja'ne jahudu munofiqon) ki Alloh naxostaast, ki dilhojaşonro az palidii kufr pok gardonad. Ononro dar dunjo xorī va dar oxirat azoʙi dardnok ast"
        },
        {
            "chapter": 5,
            "verse": 42,
            "text": "Inho jahudijon şunavandagoni durūƣand, xurandagoni haromand. Pas agar nazdi tu omadand, mijonaşon hukm kun jo az onho rūj gardon va agar rūj gardonī, heç ʙa tu zijone narasonand. Va agar mijonaşon hukm kunī, ʙa adolat hukm kun, ki alʙatta Alloh adolatpeşagonro dūst dorad"
        },
        {
            "chapter": 5,
            "verse": 43,
            "text": "Cī guna turo dar ʙajni hud hokim qaror medihand, dar hole ki Tavrot, ki darʙargirandai hukmi Alloh ast, dar nazdi onhost? Sipas az hukmi tu rūj megardonand. Va kasone ki in korhoro mekunand, mū'min nestand"
        },
        {
            "chapter": 5,
            "verse": 44,
            "text": "Ba durustī Mo Tavrotro, (ʙa Mūso pisari Imron alajhissalotu vassalom) nozil kardem, ki dar on rahnamoī ast, ki ʙa sūi haq hidojat mekunad va dar on ravşanie hast, ki torikihoi çaholat şakku şuʙha va şahvathoro ravşan mekunad. Pajomʙarone, ki itoatkunandai farmoni Parvardigor ʙudand, ʙinoʙar on ʙaroi jahud hukm kardand va niz parhezgoronu donişmandon, ki ʙa hifzi kitoʙi Alloh (Tavrot) ma'mur ʙudand va ʙar on guvohī dodand, inho kasone ʙudand, ki dar mijoni jahudijon ʙar asosi Tavrot hukm mekunand va xud ʙa on amal doştand va onro ʙa digaron ta'lim medodand , pas Parvardigor farmud: Az mardum matarsed, az Man ʙitarsed va ojoti maro ʙa ʙahoi andak mafurūşed. Va har kī muvofiqi ojote, ki Alloh nozil kardaast, hukm nakunad, kofir ast"
        },
        {
            "chapter": 5,
            "verse": 45,
            "text": "Va dar Tavrot ʙar onon muqarrar doştem, (ja'ne farz kardem), ki şaxs dar ʙaroʙari şaxs va caşm dar ʙaroʙari caşm va ʙinī dar ʙaroʙari ʙinī va gūş dar ʙaroʙari gūş va dandon dar ʙaroʙari dandon va har zaxmero qasosest. Va har kī az qasos darguzarad, gunohaşro kaforae (tovone) xohad ʙud. Va har kī ʙa on cī Alloh nozil kardaast, dar qasos va ƣajri on hukm nakunad, pas ū az sitamkoron ast"
        },
        {
            "chapter": 5,
            "verse": 46,
            "text": "Va az pai onho Iso pisari Marjamro firistodem, ki tasdiqkunandai Tavrote ʙud, ki peş az ū firistoda ʙudem va Inçilro, ʙa ū dodem, ki dar on hidojatest, ki ʙa rohi haq da'vat menamojad va nurest, ki haqro az ʙotil çudo megardonad va tasdiqkunandai Tavrotest, ki peş az on nozil karda şudaast va ʙar sihatii on guvohī medihad va ʙo on muvofiq ast va ʙaroi parhezgoron, hidojat va pandest"
        },
        {
            "chapter": 5,
            "verse": 47,
            "text": "Va ʙojad, ki ahli Inçil muvofiqi on cī Alloh dar on kitoʙ nozil kardaast, hukm kunand. Zero har kas ʙa on cī ki Alloh nozil kardaast, hukm nakunad, az fosiqon ast"
        },
        {
            "chapter": 5,
            "verse": 48,
            "text": "Va in kitoʙro (ej Muhammad) ʙa rostī ʙar tu nozil kardem va har on ci dar on ast haq ast, tasdiqkunanda va hukmkunanda ʙar kitoʙhoest, ki peş az on ʙudaand. Va ʙajon medorad on ci az on kitoʙho, ki taƣjir doda şudand. Pas, muvofiqi on cī Alloh nozil kardaast, dar mijonaşon (jahudijon) hukm kun va az paji xohişhojaşon marav, to on ciro ki az haq ʙar tu nozil şudaast, voguzorī. Baroi har gurūhe az şumo şari'at va ravişe nihodem. Va agar Alloh mexost, hamai şumoro jak ummat mesoxt. Vale xost dar on cī ʙar şumo arzonī doştaast, ʙijozmojadaton, to farmonʙardori şumo az nofarmonʙardor ma'lum gardad. Pas ʙo amal kardanaton ʙa Qur'on ʙa sūi nekiho ʙişitoʙed. Bozgaştani hamai şumo ʙa sūi Alloh ast, to az on cī dar on ixtilof mekarded, ogohaton sozad"
        },
        {
            "chapter": 5,
            "verse": 49,
            "text": "Va ej Pajomʙar, mijoni jahudijon ʙar muvofiqi on cī ki Alloh nozil kardaast, hukm kun va az xostahojaşon pajravī makun va az onho ʙiparhez, ki maʙodo ʙifireʙandat, to az ʙa'ze az cizhoe, ki Alloh ʙar tu nozil kardaast, rūj ʙigardonī. Va agar az hukmi tu rūj gardondand, ʙidon, ki Alloh mexohad ononro zudtar ʙa podoşi ʙa'ze gunohhonaşon dar dunjo azoʙ kunad va haroina ʙisjore az mardumi jahud az toati Parvardigoraşon sarkaşand"
        },
        {
            "chapter": 5,
            "verse": 50,
            "text": "Ojo in jahudijon hukmi çohilijatro mexohand? Va ʙaroi qavme, ki mu'taqidand va ʙovar dorand, ki hukmi Parvardigor haq ast, ci kase ʙehtar az Alloh hukm menamojad"
        },
        {
            "chapter": 5,
            "verse": 51,
            "text": "Ej kasone, ki imon ovardaed, jahud va nasororo ʙa dūstī nagired. Onon xud dūstoni jakdigarand va jakdigarro jorī mekunand va ʙar ziddi digaron jakdast va jakporca meşavand. har kas, ki az şumo eşonro dūst girad, dar zumrai onhost. Hamono Alloh sitamgoronro hidojat namekunad"
        },
        {
            "chapter": 5,
            "verse": 52,
            "text": "Parvardigor xaʙar medihad az holi munofiqone, ki dar dil maraze dorand, meʙinī, ki ʙa sūhʙati jahudon meşitoʙand, megūjand: «Metarsem, ki ʙa mo oseʙe ʙirasad». Nazdik ast, Parvardigor pirūzie ʙijovarad jo az çoniʙi xud kore kunad, pas on goh az on cī dar nafshojaşon pinhon doşta ʙudand, puşajmon şavand"
        },
        {
            "chapter": 5,
            "verse": 53,
            "text": "Va onhoe, ki imon ovardaand, (ja'ne, mū'minon dar holi munofiqon dar ta'aççuʙ monda ʙa jakdigar) megūjand: «Ojo inho hamon kasoneand, ki ʙa Alloh savgandhoi saxt mexūrdand, ki ʙo şumo xohand ʙud?», amalhojaşon, ki dar dunjo ʙa ço ovardand ʙa saʙaʙi gumoni ʙadaşon ʙar islomu musalmonon ʙotil gardid, pas xud dar zumrai zijonkoron daromadand"
        },
        {
            "chapter": 5,
            "verse": 54,
            "text": "Ej kasone, ki imon ovardaed, har kī az şumo az dinaş ʙozgardad, pas, ʙa zudī Alloh mardumero ʙijovarad novoʙasta vaj jahudī jo nasronī jo digar ʙoşad, ki onhoro dūst ʙidorad va onho niz Ūro dūst dorand. Dar ʙaroʙari mū'minon furūtanand va dar ʙaroʙari kofiron nerumandand, dar rohi Alloh ʙo molu çon va guftoru kirdoraşon çihod mekunand va az malomati heç malomatgare nameharosand. In fazli Allohst, ʙa har kas, ki xohad, medihad va Parvardigor faroxne'matu donost"
        },
        {
            "chapter": 5,
            "verse": 55,
            "text": "Tanho Alloh va pajomʙari Ū va mū'minon dūsti şumo hastand, kasone, ki namozro ʙo xuşū' ʙarpo medorand va zakoti farziro ado menamojand va dar ʙaroʙari Alloh furūtan hastand"
        },
        {
            "chapter": 5,
            "verse": 56,
            "text": "Va har kī Alloh va pajomʙari Ū va mū'minonro dūsti xud girift, pas ʙegumon hizʙ va gurūhi Alloh pirūz ast"
        },
        {
            "chapter": 5,
            "verse": 57,
            "text": "Ej mū'minon kasonero, ki dini şumoro ʙo tamasxūr va ʙozī giriftaand, az kasone, ki ʙa onho peş az şumo kitoʙ doda şud va kofironro dūst magired va agar mū'min hasted az Alloh ʙitarsed. Zero imone, ki dar vuçudi mū'minon ast, içoʙ mekunad, to dūstii eşonro tark namojand va az dari duşmanī ʙo onho darojand"
        },
        {
            "chapter": 5,
            "verse": 58,
            "text": "Va cun ʙongi namoz kuned, on namozro jahudu nasoro va kofiron masxaravu ʙozī megirand, zero mardume hastand, ki ʙa saʙaʙi nodonii xud nameandeşand"
        },
        {
            "chapter": 5,
            "verse": 59,
            "text": "Bigu ej rasul, ʙa on masxarakunandagoni axli kitoʙ: «Ej ahli kitoʙ, ojo intiqomi şumo çuz in cizi digare hast, ki mo ʙa Alloh va on cī ʙar mo nozil şuda va on cī peş az in nozil şudaast, imon ovardaem. Va ʙidoned, ki ʙeştari şumo fosiq hasted. (Ja'ne, az to'ati Ilohī ʙerun rafta va ʙar irtikoʙi gunoh çur'at kardaed»)"
        },
        {
            "chapter": 5,
            "verse": 60,
            "text": "Bigū: «Ojo şumoro az kasone, ki dar nazdi Alloh çazoe ʙadtar az in dorand, xaʙar ʙidiham, ki şumo moro ʙad-on muttaham namudaed, hol on ki on sifot dar şumo mavçud meʙoşad: Onho kasone hastand, ki Alloh onhoro la'nat karda va ʙar onho xaşm girifta va ʙa'zero majmunu xuk gardonidaast va parastandagoni toƣutand. Onhoro ʙadtarin çojgoh ast va az rohi rost gumgaştatarinand"
        },
        {
            "chapter": 5,
            "verse": 61,
            "text": "Va cun munofiqon nazdi şumo omadand, guftand, ki imon ovardem va hol on ki ʙo kufr doxil şudand va ʙa hamon kufr xoriç gaştand va onho da'vo dorand, ki mū'min hastand, Alloh ʙa on cī pinhon medorand, ogohtar ast"
        },
        {
            "chapter": 5,
            "verse": 62,
            "text": "Meʙinī ʙisjore az onhoro (jahudonro), ki ʙa gunohu ʙedodī va dar xūrdani moli harom az jakdigar tez meşitoʙand. Voqean kori ʙisjor ʙadero ançom medihand"
        },
        {
            "chapter": 5,
            "verse": 63,
            "text": "Az cī rūj peşvojon va donişmandonhojaşon ononro az guftori ʙad va haromxoragī ʙoznamedorand. Dar haqiqat ci ʙadī ast, ki onon ançom medihand"
        },
        {
            "chapter": 5,
            "verse": 64,
            "text": "(Parvardigor pajomʙaraşro az aqidai ʙadi jahudon va on ci mijoni xud pinhon medoştand, xaʙar medihad): Jahudijon guftand, ki Parvardigor dastʙasta ast (ja'ne, Parvardigor ʙaxil ast. Va in voqea zamone ʙud, ki ʙa onho xuşkī va qahtī rasida ʙud). Dasthoi xudaşon ʙasta ʙod! Va ʙa on suxan, ki guftand, mal'un gaştand. Ja'ne, Parvardigor onhoro az rahmati xud ʙerun kard. Va amr cunin tavr nest, ki onho ʙar Alloh suxani durūƣ meʙofand, ʙalki dasthoi Alloh kuşoda ast. Ba har son, ki ʙixohad, rūzī medihad. Va on cī ʙar tu az çoniʙi Parvardigorat nozil şudaast, ʙa saʙaʙi ʙuxlu hasadaşon dar tuƣjon va kufri ʙeştaraşon xohad afzud. Mo to rūzi qijomat mijonaşon duşmanivu kina afkandaem. Har goh, ki ʙa saʙaʙi vajronii nijataşon va fasodkoriaşon ʙar muqoʙili musalmonon otaşi çangro afrūxtand, Alloh xomūşaş soxt. Va onon dar rūi zamin ʙa fasod mekūşand va Alloh mufsidonro dūst nadorad"
        },
        {
            "chapter": 5,
            "verse": 65,
            "text": "Va agar ahli Kitoʙ imon ʙa Alloh va rasulaş ʙijovarand va parhezgorī kunand (ja'ne, farmudahojaşro ʙa ço orand va az on ci man' kardaast, dur ʙiistand), gunohonaşonro xohem noʙud kard va onhoro ʙa ʙihişthoi purne'mat doxil xohem kard"
        },
        {
            "chapter": 5,
            "verse": 66,
            "text": "Va agar Tavrot va Inçil va on ciro, ki az çoniʙi Alloh ʙar onho nozil şuda, (Qur'onro) ʙarpoj dorand, az ʙoloi saru zeri pojaşon rūzī ʙixurand (ja'ne rizqhoi onho farovon gardad). Ba'ze az onho mardume mijonarav hastand va ʙar haq ustuvorand va ʙisjoriaşon ʙadkirdorand va az rohi haq gumrohand"
        },
        {
            "chapter": 5,
            "verse": 67,
            "text": "Ej Pajomʙar, on ciro az Parvardigorat ʙar tu nozil şudaast, ʙa mardum ʙirason. Agar cunin nakunī va cizero az on pinhon kunī, amri risolati Ūro ado nakardaī. Alloh turo az mardum hifz mekunad va ʙar duşmanonat pirūz megardonad va vazifai tu rasonidani haq ast ʙa sūi mardum. Ba durustī Alloh mardumi kofirro hidojat namekunad"
        },
        {
            "chapter": 5,
            "verse": 68,
            "text": "Bigū: «Ej ahli kitoʙ, şumo ʙar cize nested, (ja'ne ʙa Qur'on, Muhammad, pajomʙari xud va kitoʙaton imon naovardaed) to on goh, ki Tavrot va Inçil va on ciro az çoniʙi Parvardigoraton ʙar şumo nozil şudaast, ʙarpoj dored». On cī az çoniʙi Parvardigorat ʙar tu nozil şudaast, ʙar tuƣjon va kufri ʙeştaraşon ʙijafzojad. Pas ʙar in mardumi kofir ƣamgin maʙoş"
        },
        {
            "chapter": 5,
            "verse": 69,
            "text": "Alʙatta, az mijoni onon, ki imon ovardaand (ja'ne, musalmonon) va jahudijon va soʙiin va nasoro, (pajravoni Iso alajhissalom) har kī ʙa Alloh va rūzi qijomat imon doşta ʙoşad va kori şoista kunad, az ahvoli rūzi qijomat ʙime ʙar onho nest va on ci ki dar dunjo tark namudand, ʙar on gamgin nameşavand"
        },
        {
            "chapter": 5,
            "verse": 70,
            "text": "Ba durustī Mo az ʙani Isroil pajmoni mahkam giriftem, to ʙa Alloh imon ʙijovarand va pajomʙaronro ʙa sūi onho firistodem. Har goh ki pajomʙare cize meguft, ki ʙo xohişi nafsaşon muvofiq naʙud, gurūhero durūƣ meʙarovardand va gurūhero mekuştand"
        },
        {
            "chapter": 5,
            "verse": 71,
            "text": "Va pindoştand, ki heç azoʙe naxohad ʙud. Pas az didani haq kūr va az şunidani on kar şudand. On goh Alloh tavʙaaşon ʙipaziruft. Boz ʙisjore az onho kūru kar şudand. Va Alloh ʙa on cī mekunand ʙino ast"
        },
        {
            "chapter": 5,
            "verse": 72,
            "text": "Parvardigori muta'ol qasam jod mekunad kasone, ki guftand: Ba tahqiq, ki Alloh hamon Maseh pisari Marjam ast, kofir şudand. Maseh (alajhissalom da'voi ʙotili onhoro rad karda) guft: «Ej ʙani Isroil, Allohro, Parvardigori man va Parvardigori xudro ʙiparasted». Zero har kas, ki ʙaroi Parvardigor (Iso jo kase digarro) şarike qaror dihad, hamono Alloh ʙihiştro ʙar ū harom kunad va çojgohi ū otaş ast va sitamkoronro joridihandae nest, ki az azoʙi Parvardigor onhoro raho kunad"
        },
        {
            "chapter": 5,
            "verse": 73,
            "text": "Hamono onon, ki guftand: «Allohi ʙarhaq savvumini se ast», kofir şudand. Dar hole, ki heç ma'ʙude ʙarhaq çuz Alloh nest. Agar az on cī megūjand, ʙoznaistand, ʙa onone ki dar aqidai kofiraşon meistand, azoʙi dardovar xohad rasid"
        },
        {
            "chapter": 5,
            "verse": 74,
            "text": "(Sipas Parvardigor onhoro ʙa tavʙa kardan az on cī az onho sar zada da'vat kard va ʙajon namud): Ojo ʙa dargohi Alloh tavʙa namekunand va az Ū omūrziş namexohand? Alloh omūrzanda va mehruʙon ast"
        },
        {
            "chapter": 5,
            "verse": 75,
            "text": "(Sipas haqiqati Maseh va modaraşro, ki haq va oşkor ʙud, ʙajon kard va farmud): Maseh pisari Marjam, çuz pajomʙare naʙud, ki pajomʙarone peş az ū ʙudaand va modaraş zani rostgūj ʙud, ki har du ƣizo mexūrdand. Bingar, ki cī guna ojotro ʙarojaşon ʙajon mekunem, sipas ʙingar, ki cī guna az haq rūj megardonand"
        },
        {
            "chapter": 5,
            "verse": 76,
            "text": "Ej Pajomʙar, ʙa kofiron ʙigū: «Ojo çuz Alloh ma'ʙudi digarero, ki ʙaroi şumo moliki heç foida va zijone nest heç foida va zijone ʙaroi şumo namerasonad, meparasted va hol on, ki Alloh ʙa guftori ʙandagonaş şunavo va ʙa kirdoraşon donost?»"
        },
        {
            "chapter": 5,
            "verse": 77,
            "text": "(Ej Pajomʙar ʙa nasoro) ʙigū: «Ej ahli kitoʙ, ʙa nohaq dar dini xeş ƣuluv (zijodaravī) makuned dar on ci ki az şaxsijati Maseh e'tiqod dored va az xohişhoi on mardume, ki peş gumroh şuda ʙudand va mardumi ʙisjorero gumroh kardand va xud az rohi rost kaçravī kardaand, pajravī makuned»"
        },
        {
            "chapter": 5,
            "verse": 78,
            "text": "(Parvardigor xaʙar medihad, ki Ū kofironro az rahmataş mahrum karda guftaast): Onon, ki az ʙani Isroil kofir şudand, ʙa zaʙoni Dovud va Iso iʙni Marjam la'nat şudand va in la'nat podoşi isjon va taçovuzaşon ʙud"
        },
        {
            "chapter": 5,
            "verse": 79,
            "text": "Inho, jahudijon gunohi oşkor mekardand va ʙa kardani on rozī ʙudand va az kori zişte, ki mekardand, jakdigarro manʹ namekardand va haroina ʙadkorī mekardand. Ba in saʙaʙ sazovori la'nati Parvardigor gaştand"
        },
        {
            "chapter": 5,
            "verse": 80,
            "text": "Bisjore az jahudijonro meʙinī, ki ʙo kofiron (ja'ne, ʙo muşrikoni Makka, ki ʙar ziddi Pajomʙar sallallohu alajhi va sallam ʙa çang ʙaromadand) dūstī mevarzand. Bad ast, on cī peştar ʙaroi xud firistodand. Xaşmi Alloh ʙar onhost va rūzi qijomat dar azoʙi çovidonaand"
        },
        {
            "chapter": 5,
            "verse": 81,
            "text": "Va agar on jahudijone ki muşrikonro dastijorī kardand ʙa Alloh va pajomʙar (Muhammad sallallohu alajhi va sallam) va on cī ʙar ū nozil şuda, (Qur'on) imon ovarda ʙudand, kofironro dūst namegiriftand, vale ʙeştaraşon fosiqonand. (Ja'ne, az to'ati Alloh va rasulaş ʙerunand)"
        }
    ]
}
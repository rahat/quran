{
    "chapter": [
        {
            "chapter": 15,
            "verse": 1,
            "text": "Alif, Lom, Ro. In ojoti kitoʙi Ilohī nozil şudaast ʙar Muhammad sallallohu alajhi va sallam va Qur'onest, ki ojathojaş ravşan ast va ʙajonkunandai haq ast"
        },
        {
            "chapter": 15,
            "verse": 2,
            "text": "Borho, kofiron orzu mekunand dar dūzax, ki ej koş dar dunjo musalmon meʙudand"
        },
        {
            "chapter": 15,
            "verse": 3,
            "text": "Ej Pajomʙar, kofironro ʙiguzor, to ʙixūrand dar dunjo va ʙahravar şavand va orzuhojaşon onhoro ƣofil sozad az imonu to'at ʙa zudī natiçai a'molaşonro xohand donist"
        },
        {
            "chapter": 15,
            "verse": 4,
            "text": "Ej Rasul, az ʙaroi tasdiq nakardani pajomʙarii tu furud omadani azoʙro talaʙ kardand, vale Mo heç şahrero halok nakardaem, magar on ki ʙaroi halokiaşon muddati muajjane doştaast"
        },
        {
            "chapter": 15,
            "verse": 5,
            "text": "Heç ummate az açali xeş na peş meaftad va na pas memonad"
        },
        {
            "chapter": 15,
            "verse": 6,
            "text": "Va (ʙa Muhammad sallallohu alajhi va sallam masxaraomezona) guftand: «Ej marde, ki Qur'on ʙa tu nozil şuda, haqqo, ki tu devonai! (Ba muçarradi suxani tu mo az pajravii padaronamon rūj ʙarnametoʙem)"
        },
        {
            "chapter": 15,
            "verse": 7,
            "text": "Agar rost megūī, caro fariştagonro ʙaroi mo nameovarī, to guvohī dihand, ki Alloh turo ʙa pajomʙarī firistodaast"
        },
        {
            "chapter": 15,
            "verse": 8,
            "text": "(Va Alloh dar çavoʙaşon mefarmojad): Mo fariştagonro nozil namekunem, çuz ʙa haq va agar ʙa on imon najovarand dar on hangom digar mūhlataşon nadihand va favran azoʙi Ilohī gireʙongiraşon megardad"
        },
        {
            "chapter": 15,
            "verse": 9,
            "text": "Hamono Mo Qur'onro (ʙa Muhammad sallallohu alajhi va sallam) xud nozil kardaem va qat'an xud nigahʙonaş hastem, (ki dar on cize na kam karda meşavad va na zijod)"
        },
        {
            "chapter": 15,
            "verse": 10,
            "text": "Va ʙa tahqiq Mo rasuloni xudro peş az tu, - ej Muhammad, - ʙa mijoni qavmhoi peşin firistodaem"
        },
        {
            "chapter": 15,
            "verse": 11,
            "text": "Heç pajomʙare ʙar onho firistoda naşud, magar ki masxaraaş mekardand. (Pas, hamincunin muşrikon ʙo tu kardand, on guna ki ʙo pajomʙaroni peşina karda şud)"
        },
        {
            "chapter": 15,
            "verse": 12,
            "text": "In guna on istehzoro ʙa dilhoi gunahkoron doxil megardonem"
        },
        {
            "chapter": 15,
            "verse": 13,
            "text": "Ba on Qur'on imon nameovarand va şevai qavmhoi peşina doimī cunin ʙudaast"
        },
        {
            "chapter": 15,
            "verse": 14,
            "text": "Agar ʙaroi kofironi Makka az osmon dare ʙikuşoem, ki az on ʙolo ravand, hatto muşohida kunand on ci ki dar osmon mavçud hast az açoiʙoti mulki Alloh, haroina imon naovardand"
        },
        {
            "chapter": 15,
            "verse": 15,
            "text": "Alʙatta, gūjand: «Mo caşmʙandī şudaem, ʙalki mo mardume çoduzada hastem!»"
        },
        {
            "chapter": 15,
            "verse": 16,
            "text": "Va haroina, dar osmoni dunjo ʙurçhoe ofaridem ʙaroi sitoragon va osmonro ʙo sitoragon ʙaroi ʙinandagonaşon ʙijorostem, to andeşa kunand va pand ʙigirand"
        },
        {
            "chapter": 15,
            "verse": 17,
            "text": "Va osmonro az har şajtoni raçime ki az rahmati Alloh mahrum ast, hifz kardem"
        },
        {
            "chapter": 15,
            "verse": 18,
            "text": "Magar on şajtone, ki duzdona gūş medod va şihoʙe (otaşporae) ravşan dar paji vaj aftad"
        },
        {
            "chapter": 15,
            "verse": 19,
            "text": "Va zaminro vase' kardem va dar on kūhhoi azime partoftem. Va ʙaroi ehtijoçi ʙandagon az har cize sançida dar on rūjonidem"
        },
        {
            "chapter": 15,
            "verse": 20,
            "text": "Va dar on ço ʙaroi şumo asʙoʙi zindagī qaror dodem va niz kasonero, ki şumo rūzidihandai onho nested, az xodimonu corpoho"
        },
        {
            "chapter": 15,
            "verse": 21,
            "text": "Har ci hast, xazinahoi on nazdi Most va Mo çuz ʙa andozae muajjan onro furū namefiristem"
        },
        {
            "chapter": 15,
            "verse": 22,
            "text": "Va ʙodhoi ʙordorkunanda aʙrhoro firistodem va az pasi on az osmon oʙe nozil kardem ʙaroi nūşokii şumo va zaminaton va corpojonaton va şumoro ʙo on seroʙ soxtem va şumo xazinadori on nested"
        },
        {
            "chapter": 15,
            "verse": 23,
            "text": "Alʙatta, Mo hastem, ki zinda mekunem va çamii xaloiqro memironem va ʙa'd az hama ʙoqī memonem"
        },
        {
            "chapter": 15,
            "verse": 24,
            "text": "Va ʙa tahqiq medonem holi kasonero, ki az şumo az in peş raftaand az murdaho va kuştaşudaho va medonem holi kasone, ki ʙoqī mondaand dar hajot jo ʙa'd ʙa dunjo meojand"
        },
        {
            "chapter": 15,
            "verse": 25,
            "text": "Va hamono Parvardigori tu hamaro az avval to oxir ʙaroi hisoʙu çazo zinda karda, çam' megardonad, zero Ūst hakimu dono cize az Ū pinhon namemonad"
        },
        {
            "chapter": 15,
            "verse": 26,
            "text": "Mo odamiro az gili xuşk, az loji sijohi ʙūjgirifta ofaridem"
        },
        {
            "chapter": 15,
            "verse": 27,
            "text": "Va çinro peş az on az otaşi sūzandai ʙedud ofarida ʙudem"
        },
        {
            "chapter": 15,
            "verse": 28,
            "text": "Va ʙa jod or ej Pajomʙar hangome, ki Parvardigorat ʙa fariştagon guft: «Hamono man az gili xuşkida, az gili sijohi ʙūjnok insonero meofarinam"
        },
        {
            "chapter": 15,
            "verse": 29,
            "text": "Pas, cun ūro rost kunam va az rūhi Xud dar on ʙidamam, dar ʙaroʙari ū ʙa saçda ʙijafted»"
        },
        {
            "chapter": 15,
            "verse": 30,
            "text": "Pas, fariştagon hamagī saçda kardand"
        },
        {
            "chapter": 15,
            "verse": 31,
            "text": "magar Iʙlis, ki sarkaşī kard, ki ʙo saçdakunandagon ʙoşad"
        },
        {
            "chapter": 15,
            "verse": 32,
            "text": "Alloh ʙa Iʙlis guft: «Ej Iʙlis, caro tu az saçdakunandagon naʙudī?»"
        },
        {
            "chapter": 15,
            "verse": 33,
            "text": "Iʙlis kiʙr va hasadi xudro zohir karda guft: «Man ʙaroi ʙaşare, ki az gili xuşk, az loji sijohi mutaƣajir ofaridaī, saçda namekunam»"
        },
        {
            "chapter": 15,
            "verse": 34,
            "text": "Alloh guft: «Az on çannat ʙerun şav, ki tu rondaşuda hastī"
        },
        {
            "chapter": 15,
            "verse": 35,
            "text": "Ba durustī, to rūzi qijomat la'nati Alloh ʙar tust!»"
        },
        {
            "chapter": 15,
            "verse": 36,
            "text": "Iʙlis guft: \"Ej Parvardigori man, maro to rūze, ki duʙora zinda meşavand, mūhlat deh\" (va on rūzi qijomat ast)"
        },
        {
            "chapter": 15,
            "verse": 37,
            "text": "Alloh guft: «Tu ʙa jaqin dar şumori mūhlatjoftagonī"
        },
        {
            "chapter": 15,
            "verse": 38,
            "text": "to on rūze, ki vaqtaş ma'lum ast»"
        },
        {
            "chapter": 15,
            "verse": 39,
            "text": "Iʙlis guft: «Ej Parvardigori man, cun maro noumed va gumroh kardī, dar rūi zamin ʙaroi farzandoni Odam ʙadihoro dar nazaraşon ʙijorojam va hamaro gumroh kunam"
        },
        {
            "chapter": 15,
            "verse": 40,
            "text": "magar onho, ki ʙandagoni ʙoixlosi Tu ʙoşand»"
        },
        {
            "chapter": 15,
            "verse": 41,
            "text": "Alloh guft: «Rohi ixlos, rohi rostest, ki ʙa Man merasad"
        },
        {
            "chapter": 15,
            "verse": 42,
            "text": "Turo ʙar ʙandagoni Man ƣoliʙijate nest, magar ƣalaʙai tu ʙar on gumrohone, ki turo pajravī kunand va rizoijati turo az rizoijati Man ʙartar donand"
        },
        {
            "chapter": 15,
            "verse": 43,
            "text": "Va ʙa durustī, çahannam mi'odi Iʙlis va hamai pajravoni vaj ast"
        },
        {
            "chapter": 15,
            "verse": 44,
            "text": "Çahannam haft dar dorad va har dar az digare pojontar ast ʙaroi har dar gurūhe az onon mu'ajjan şudaand"
        },
        {
            "chapter": 15,
            "verse": 45,
            "text": "Parhezgoron dar ʙustonhovu caşmaho ʙoşand"
        },
        {
            "chapter": 15,
            "verse": 46,
            "text": "Ba salomat va xotirçam'ī ʙa on doxil şaved"
        },
        {
            "chapter": 15,
            "verse": 47,
            "text": "Har kinaero az dilaşon ʙerun mekaşem, hama ʙarodarona, ʙar taxtho rū ʙa rūi ham menişinand"
        },
        {
            "chapter": 15,
            "verse": 48,
            "text": "Heç rançe dar on ço ʙa onho namerasad va az on ço ʙerun nagardand va çovidona dar onço ʙimonand"
        },
        {
            "chapter": 15,
            "verse": 49,
            "text": "Ej Pajomʙar, ʙa ʙandagonam xaʙar deh, ki man omurzandavu mehruʙonam ʙaroi mū'minoni tavʙakor"
        },
        {
            "chapter": 15,
            "verse": 50,
            "text": "Va azoʙi Man, azoʙi dardovar ast, ʙaroi kasone, ki az gunohi xud tavʙa namekunand"
        },
        {
            "chapter": 15,
            "verse": 51,
            "text": "Va ej Pajomʙar, onhoro az mehmononi Iʙrohim xaʙardor kun"
        },
        {
            "chapter": 15,
            "verse": 52,
            "text": "On goh ki fariştagon ʙar ū doxil şudand va guftand: «Salom!» (Iʙrohim niz çavoʙi salom guft va ʙarojaşon taom peşkaş namud, vale onho naxūrdand va Iʙrohim) guft: «Mo az şumo metarsem!»"
        },
        {
            "chapter": 15,
            "verse": 53,
            "text": "Fariştagon guftand: «Matars, (ej Iʙrohim) mo turo ʙa pisari donoe muƶda medihem»"
        },
        {
            "chapter": 15,
            "verse": 54,
            "text": "(Iʙrohim ʙa taaççuʙ) guft: «Ojo maro muƶda medihed, ʙo on ki pir şudaam va hamsaram niz pir ast. Ba cī ciz muƶdaam medihed?»"
        },
        {
            "chapter": 15,
            "verse": 55,
            "text": "Guftand: «Mo turo ʙa rostī muƶda dodaem, pas az noumedon maʙoş!»"
        },
        {
            "chapter": 15,
            "verse": 56,
            "text": "(Iʙrohim) guft: «Ba çuz gumrohon kist, ki az rahmati Parvardigoraş noumed şavad?»"
        },
        {
            "chapter": 15,
            "verse": 57,
            "text": "Guft: «Ej firistodagon, cī kori muhime dored?»"
        },
        {
            "chapter": 15,
            "verse": 58,
            "text": "Fariştagon guftand: «Mo ʙa sūi qavmi gunahkoron firistoda şudaem va hamaro noʙud mekunem"
        },
        {
            "chapter": 15,
            "verse": 59,
            "text": "magar xonadoni Lutro, ki hamaaşonro naçot medihem"
        },
        {
            "chapter": 15,
            "verse": 60,
            "text": "magar hamsaraşro, ki muqarrar namudaem, ki az ʙoqimondagon dar azoʙ ʙoşad»"
        },
        {
            "chapter": 15,
            "verse": 61,
            "text": "Cun fariştagon nazdi xonadoni Lut omadand"
        },
        {
            "chapter": 15,
            "verse": 62,
            "text": "Lut ʙarojaşon guft: «Şumo gurūhi noşinosed»"
        },
        {
            "chapter": 15,
            "verse": 63,
            "text": "(Fariştagon) guftand matars: «Balki, ʙaroi tu on cizero (azoʙero), ki dar on şak mekardand, ovardaem"
        },
        {
            "chapter": 15,
            "verse": 64,
            "text": "Mo turo xaʙari rost ovardaem va mo rostgūjonem, ki Alloh qavmi turo halokkunandaast"
        },
        {
            "chapter": 15,
            "verse": 65,
            "text": "Cun qisme az şaʙ ʙigzarad, xonadoni xudro va mū'minonro ʙerun ʙiʙar va xud az paji onho rav va onho peş-peşi tu va naʙojad heç jak az şumo ʙa aqiʙ ʙingarad. Va har ço, ki Alloh farmonaton dod, zud ʙiraved, to dar amon ʙimoned"
        },
        {
            "chapter": 15,
            "verse": 66,
            "text": "Va ʙaroi Lut hodisaro hikojat kardem, ki cun suʙh faro rasad, hamai onho noʙud va reşakan xohand şud"
        },
        {
            "chapter": 15,
            "verse": 67,
            "text": "Va Ahli şahr az didani mehmonon (fariştagon) şodikunon omadand"
        },
        {
            "chapter": 15,
            "verse": 68,
            "text": "Lut ʙarojaşon guft: «Inho mehmononi manand, maro rasvo makuned"
        },
        {
            "chapter": 15,
            "verse": 69,
            "text": "Az Alloh ʙitarsed va maro şarmsor masozed»"
        },
        {
            "chapter": 15,
            "verse": 70,
            "text": "Qavmi Lut guftand: «Magar turo az mehmondorī va panoh dodani mardum man' nakarda ʙudem?»"
        },
        {
            "chapter": 15,
            "verse": 71,
            "text": "Lut ʙarojaşon guft: «Agar qasde ʙaroi izdivoç va ʙarovardani xohişoti şahvonī dored, inho, zanhojaton duxtaroni man hastand nikoh kuned»"
        },
        {
            "chapter": 15,
            "verse": 72,
            "text": "Ej Pajomʙar, ʙa çoni tu savgand, ki onho dar mastii şahvat va çaholati xeş sargaşta ʙudand"
        },
        {
            "chapter": 15,
            "verse": 73,
            "text": "Cun ʙa vaqti tulūi oftoʙ, ononro na'rai saxte (sadoi vahşatnoke) furū girift va noʙudaşon kard"
        },
        {
            "chapter": 15,
            "verse": 74,
            "text": "Pas, on şahrro zeru zaʙar kardem va ʙo sangporahoe az sang hamaaşonro sangʙoron kardem"
        },
        {
            "chapter": 15,
            "verse": 75,
            "text": "Ba durustī, dar in iʙrathost ʙaroi iʙratgirandagon"
        },
        {
            "chapter": 15,
            "verse": 76,
            "text": "Va on şahr aknun dar sari rohi musofiron ast, ki doim dar raftu omadanaşon onro meʙinand"
        },
        {
            "chapter": 15,
            "verse": 77,
            "text": "Ba durustī, dar in kor (dar halok kardani Mo onhoro) nişonai ʙuzurge ʙaroi mū'minon ast"
        },
        {
            "chapter": 15,
            "verse": 78,
            "text": "Va mardumi Ajka niz sitamkor ʙudand"
        },
        {
            "chapter": 15,
            "verse": 79,
            "text": "Pas az onon intiqom giriftem va har dui onon (sarzamini qavmi Lut va Ajka) dar sari rohi namojon hastand"
        },
        {
            "chapter": 15,
            "verse": 80,
            "text": "Ba durustī, mardumi Hiçr niz pajomʙaronro ʙa durūƣ nisʙat dodand"
        },
        {
            "chapter": 15,
            "verse": 81,
            "text": "Ojoti Xeşro ʙar onon (qavmi Soleh) rasonidem, vale az on rūj gardonidand"
        },
        {
            "chapter": 15,
            "verse": 82,
            "text": "Xonahoi xudro, az kūhho metaroşidand va xotirçam' ʙudand"
        },
        {
            "chapter": 15,
            "verse": 83,
            "text": "Pas, suʙhgohon farjod va sadoi margʙore eşonro faro girift"
        },
        {
            "chapter": 15,
            "verse": 84,
            "text": "Cize, ki kasʙ karda ʙudand az çam'ovarii mol va soxtani qasrho az onon daf'i ʙalo nakard"
        },
        {
            "chapter": 15,
            "verse": 85,
            "text": "Osmonhovu zamin va on ciro, ki mijoni onhost, çuz ʙa haq najofaridaem. Va ʙeşak, qijomat, hatman, faro merasad. Pas, ej Pajomʙar, az ʙeodoʙihoi eşon guzaşt kun, guzaşti neke va ʙuzurgvorona va hakimona ʙa da'vati xud idoma ʙideh va dar ʙaroʙari azijat va ozori kuffor, ʙurdʙor ʙoş"
        },
        {
            "chapter": 15,
            "verse": 86,
            "text": "Haroina, Parvardigori tu ofarinandavu dono ast cize ʙar Ū pinhon namemonad"
        },
        {
            "chapter": 15,
            "verse": 87,
            "text": "Va ʙa rostī, ki Mo saʙ'-ul-masonī va Qur'oni ʙuzurgro ʙa tu ej Pajomʙar, dodaem"
        },
        {
            "chapter": 15,
            "verse": 88,
            "text": "Agar ʙa'ze az kofironro ʙa cize ʙahravar soxtaem, tu ʙa on nigoh makun. Va ƣami on kofironro maxūr, ki caro ʙa tu imon nameovarand. Va dar ʙaroʙari mū'minon xoksor ʙoş"
        },
        {
            "chapter": 15,
            "verse": 89,
            "text": "Va ʙa kofiron ʙigū: «Hamono man ʙimdihandai oşkoram»"
        },
        {
            "chapter": 15,
            "verse": 90,
            "text": "Furud xohem ovard azoʙro hamcunone, ki ʙar taqsimkunandagon nozil kardem"
        },
        {
            "chapter": 15,
            "verse": 91,
            "text": "Kasone, ki Qur'onro ʙa qismho taqsim karda ʙudand"
        },
        {
            "chapter": 15,
            "verse": 92,
            "text": "Ba Parvardigorat savgand, ki hamaro, hatman dar rūzi qijomat az on ci ki onho dar kitoʙi Alloh ajʙu nuqson va tahrifu taʙdil dodaand, suol mekunem"
        },
        {
            "chapter": 15,
            "verse": 93,
            "text": "ʙa xotiri korhoe, ki mekardand"
        },
        {
            "chapter": 15,
            "verse": 94,
            "text": "Pas, oşkoro kun on ciro, ki ʙa on farmon doda meşavī va az muşrikon rūj ʙigardon"
        },
        {
            "chapter": 15,
            "verse": 95,
            "text": "Mo makru azijat va ozori masxarakunandagonro az tu ʙozmedorem"
        },
        {
            "chapter": 15,
            "verse": 96,
            "text": "kasone, ki ma'ʙudi digarro hamroh ʙa Ū qaror medihand, dar ojandai nazdik haqiqatro xohand donist"
        },
        {
            "chapter": 15,
            "verse": 97,
            "text": "Va ʙa rostī, medonem, ki tu az on ci ki megūjand, diltang meşavī va az istehzo, tahqir va lafzhoi şirkoludaşon dilat ʙa dard meojad"
        },
        {
            "chapter": 15,
            "verse": 98,
            "text": "Pas, ʙa pokī jod kun Parvardigoratro hangomi farogirii ƣamu andūh va az zumrai saçdakunandagon (namozguzoron) ʙoş"
        },
        {
            "chapter": 15,
            "verse": 99,
            "text": "Va davomat kun dar parastişi Parvardigorat, to hangome ki marg ʙa suroƣat meojad"
        }
    ]
}
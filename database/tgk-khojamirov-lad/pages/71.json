{
    "pages": [
        {
            "chapter": 3,
            "verse": 158,
            "text": "Va agar ʙimired dar çoi xoʙaton jo kuşta şaved dar majdoni çang, alʙatta dar peşgohi Alloh çam' meşaved. Pas hamaatonro tiʙqi amalaton çazo medihad"
        },
        {
            "chapter": 3,
            "verse": 159,
            "text": "Ba saʙaʙi rahmati Alloh ast, ki ej Pajomʙar tu ʙo onho incunin xuşxūju mehruʙon hastī. Agar duruştxūvu saxtdil meʙudī, az girdi tu parokanda meşudand. Pas onhoro az on cize ki dar çangi Uhud kardand, ʙuʙaxşoj va ʙaroi onho az Alloh omūrziş ʙixoh va dar korho ʙo onho maşvarat (maslihat) kun va cun qasdi kore kunī ʙa'di maslihat, ʙar Alloh tavakkal kun, ki Alloh tavakkalkunandagonro dūst dorad"
        },
        {
            "chapter": 3,
            "verse": 160,
            "text": "Agar Alloh şumoro jorī kunad, heç kas ʙar şumo ƣalaʙa naxohad kard. Va agar şumoro xor kunad, cī kase az on pas joriaton xohad kard? Pas mū'minon, ʙojad ki ʙar Alloh tavakkal kunand"
        },
        {
            "chapter": 3,
            "verse": 161,
            "text": "Va az Pajomʙar hargiz xijonat nameojad. Va har kī ʙa cize xijonat kunad, onro dar rūzi qijomat ʙo xud ovarad, to şarmanda şavad. Sipas çazoi amali har kas ʙa purragī doda xohad şud va ʙar kase sitame naşavad"
        },
        {
            "chapter": 3,
            "verse": 162,
            "text": "Ojo on kas, ki ʙa rohi xuşnudii Alloh meravad va korhoero ançom medihad, ki xuşnudii Vajro dar paj dorad, monandi kasest, ki murtakiʙi gunoh meşavad va Parvardigoraşro xaşmgin mekunad va makoni ū çahannam ast va ʙad çoe ast"
        },
        {
            "chapter": 3,
            "verse": 163,
            "text": "In du gurūhro (ashoʙi çannat va ashoʙi çahannam) nazdi Alloh daraçahoest gunogun; ʙaroi çannatijon rozigii Alloh va manzalathoi olī va ʙaroi dūzaxijon xaşmi Alloh va çuqurihoi torik. Ū ʙa korhojaşon ʙino va ogoh ast, heç ciz az Ū pūşida nest"
        },
        {
            "chapter": 3,
            "verse": 164,
            "text": "Alloh ʙar mu'minon on goh ne'mate ato farmud, ki az xudaşon ʙa sūi xudaşon Pajomʙare ravon kard, to ojoti Qur'onaşro ʙar onho ʙixonad va az şirk onhoro pok sozad va kitoʙu sunnatro ʙijomūzad, harcand onon peş az omadani in Rasul dar gumrohii oşkore ʙudand"
        },
        {
            "chapter": 3,
            "verse": 165,
            "text": "Va on hangom, ki musiʙate ʙa şumo dar çangi Uhud rasid, ki şumo ʙa muşrikon zarʙa zaded va du ʙaroʙari onhoro şikast doded. Şumo haftod nafar az ʙuzurgonaşonro dar çangi Badr kuşted va haftod nafarro ʙa asir girifted, gufted: Az kuço in musiʙat ʙa mo rasid va mo cī guna şikast xūrdem? Bigu: On az çoniʙi xudaton ast va az pajdo kardani ixtilof va nofarmonii şumost. Hamono Alloh ʙar har cize tavonost. Pas az gumoni ʙad nisʙat ʙa Alloh ʙiparhezed, zero Ū ʙar jorī kardanaton tavono ast"
        }
    ]
}
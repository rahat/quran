{
    "pages": [
        {
            "chapter": 6,
            "verse": 60,
            "text": "Va Ūst, ki şumoro şaʙ hangomi xoʙ rūhatonro megirad ci gunae ki dar vaqti marg memironad va har cī dar rūz kardaed, medonad, on goh ʙomdodon rūhatonro ʙa çismhojaton ʙargardonda şumoro zinda (ʙedor) mesozad, to on hangom, ki muddati muajjani umraton dar dunjo ʙa pojon rasad. Sipas ʙozgaştaton ʙa nazdi Ūst va şumoro dar rūzi qijomat az on cī kardaed, ogoh mesozad, sipas muvofiqi on çazojaton medihad"
        },
        {
            "chapter": 6,
            "verse": 61,
            "text": "Va Ūst ƣoliʙ ʙoloi ʙandagonaş va hama ciz ʙaroi Ū sar furūorandaand va mefiristonad ʙa şumo fariştagoni nigahʙonro, ki menavisand a'moli şumoro to dami marg va cun açalaş rasid, qaʙzi rūhi ū kunand fariştagoni Mo (ja'ne Malakulmavt va jovaronaş) va fariştagon dar in ʙoʙat ʙe heç kūtohivu guzaşte çoni ū ʙigirand"
        },
        {
            "chapter": 6,
            "verse": 62,
            "text": "Sipas ʙozgardonida şavand murdagon ʙa sūi Allohaşon, ki haq ast. Bidon, ki hukm, hukmi Ūst dar rūzi qijomat va Ū ʙa zudī hisoʙu kitoʙ kunanda ast"
        },
        {
            "chapter": 6,
            "verse": 63,
            "text": "Bigū (ej Pajomʙar ʙa muşrikon): «cī kase şumoro az vahşathoi xuşkī vaqte, ki dar ʙijoʙon memoned va dar darjo vaqte, ki ʙa kiştī savor meşavedu rohro gum mekuned naçot medihad? Munoçot mekuned ʙa çoniʙi Ū ʙa zorī va du'ohoi pinhoni megūed: agar naçot dihad Alloh moro az in rançu mehnatu ʙalo, hamono az siposguzoron xohem ʙud»"
        },
        {
            "chapter": 6,
            "verse": 64,
            "text": "Bigū (ej Pajomʙar ʙa on muşrikon): «Alloh ast, ki şumoro az on halokatho va az har andūhe merahonad, ʙoz ham şumo ʙa Ū şirk meovared»"
        },
        {
            "chapter": 6,
            "verse": 65,
            "text": "Bigū (ej Pajomʙar): «Ū qodir ʙar on hast, ki az ʙoloi saraton azoʙe cun tūfonu şamol jo az zeri pojhojaton zaminçunʙī va furū ʙurdan ʙar şumo ʙifiristad jo şumoro gurūh-gurūh dar ham afkanad va xaşmu kinai gurūhero ʙa gurūhi digar ʙicaşonad». Bingar, ki ojotro cī guna gunogun ʙajon mekunem. Boşad, ki ʙa fahm darjoʙand in Qur'onro va az on pand girand"
        },
        {
            "chapter": 6,
            "verse": 66,
            "text": "Qavmi tu Qur'onro durūƣ meşumorand, dar hole ki suxanest ʙarhaq va rost. Bigū (ej Pajomʙar): «Man nestam şumoro nigahʙon»"
        },
        {
            "chapter": 6,
            "verse": 67,
            "text": "Ba zudī xohed donist ej muşrikon, ki ʙaroi har xaʙare vaqtu soati muajjan ast"
        },
        {
            "chapter": 6,
            "verse": 68,
            "text": "Va cun ʙuʙinī ej Pajomʙar on muşrikonro, ki dar ojoti Mo az rūi masxara guftugū mekunand, az onho rūj gardon, to ʙa suxane çuz on pardozand. Va agar şajton turo ʙa faromūşī afkanad, cun ʙa jodat omad, ʙo on mardumi sitamkor ki Qur'onro masxara mekunand, manişin"
        }
    ]
}
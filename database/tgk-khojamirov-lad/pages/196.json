{
    "pages": [
        {
            "chapter": 9,
            "verse": 55,
            "text": "Doroivu farzandoni munofiqon turo ej Pajomʙar, ʙa hajrat naandozad. Ba durustī, ki Alloh mexohad ʙa onho dar in dunjo ʙo maşaqqatu musiʙatho dar molu farzandonaşon azoʙaşon kunad va çonaşon dar hole ʙerun ojad, ki kofir ʙoşand"
        },
        {
            "chapter": 9,
            "verse": 56,
            "text": "Munofiqon ʙa Alloh savgandi durūƣ mexūrand, ki az dini şumojand va hol on ki az dini şumo nestand, valekin onho gurūhe hastand, ki metarsand aqidai kufraşonro ʙaroi şumo zohir kunand"
        },
        {
            "chapter": 9,
            "verse": 57,
            "text": "Agar inho munofiqon panohgoh jo ƣor, jo daromadgohe mejoftand, ki naçotaşon dihad, az şumo şitoʙon ʙa on ço rūj meovardand"
        },
        {
            "chapter": 9,
            "verse": 58,
            "text": "Ba'ze az munofiqon turo dar taqsimi sadaqot ʙa zulm muttaham mekunand, agar az on sadaqot ʙa onho ʙisjor dihand, xuşnud meşavand va agar ʙisjor nadihand, xaşm megirand"
        },
        {
            "chapter": 9,
            "verse": 59,
            "text": "Agar onon, ki turo dar taqsimoti sadaqot ajʙdor mekunand, ʙa on ci Allohu pajomʙaraş ʙa onon dodaast, xuşnud ʙoşand va ʙigūjand: «Alloh moro ʙas ast va Allohu pajomʙaraş moro az fazli xud ʙenasiʙ naxohand guzoşt va mo ʙa Alloh raƣʙat mekunem?», in ʙarojaşon ʙehtar va foidaovar ʙud"
        },
        {
            "chapter": 9,
            "verse": 60,
            "text": "Sadaqot (zakoti farzī) ʙaroi faqirone, ki cizero az mulk sohiʙ nestand va ʙaroi miskinone, ki dar zindagī ehtijoçmandand va ʙaroi korguzoroni çam'ovarii zakot ast. Va niz ʙaroi onhoe, ki dilhojaşon moil karda meşavad ʙa Islom va ʙaroi ozod kardani ƣulomonu qarzdoron va xarç dar rohi Alloh (ja'ne, çihod) va musofironi mūhtoç va on hukm farizaest az çoniʙi Alloh. Va Alloh ʙa maslihati ʙandagonaş dono va dar ta'in kardani farizai zakot hakim ast"
        },
        {
            "chapter": 9,
            "verse": 61,
            "text": "Ba'ze az munofiqon Pajomʙarro meozorandu megūjand, ki ū ʙa suxani har kas gūş medihad va ʙovar medorad. Bigū ej Pajomʙar: «Muhammad ʙaroi şumo şunavandai suxani xajr ast. Ba Alloh imon dorad va mū'minonro dar suxanonaşon ʙovar dorad va rahmatest ʙaroi onhoe, ki imon ovardaand. Va onon, ki rasuli Allohro ʙa har nav'e az ozorho ʙijozorand, ʙa şikançae dardovar giriftor xohand şud"
        }
    ]
}
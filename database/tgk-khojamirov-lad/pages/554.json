{
    "pages": [
        {
            "chapter": 62,
            "verse": 9,
            "text": "Ej kasone, ki ʙa Alloh va rasulaş imon ovardaed va ʙa şari'ati Ū amal kardaed, cun azoni namozi rūzi çum'a gufta şavad, ʙa sūi zikri Alloh ʙa gūş kardani xutʙa va adoi namoz ʙişitoʙed va xaridu furūşro va tamomi korhoe, ki şumoro az on maşƣul mesozad, tark kuned. Agar ʙidoned, in dasturoti farmudaşuda ʙarojaton ʙehtar ast"
        },
        {
            "chapter": 62,
            "verse": 10,
            "text": "Pas cun xutʙaro şunided va namoz ʙa oxir rasid, az paji rizqu rūzī dar zamin parokanda şaved va az rizqi Alloh talaʙ kuned va Allohro ʙo dilu zaʙon va dar hama hol ʙisjor jod kuned, ʙoşad, ki dar dunjovu oxirat rastagor şaved"
        },
        {
            "chapter": 62,
            "verse": 11,
            "text": "Va cun tiçorate jo ʙozie ʙinand, ʙa'ze az musalmonon parokanda meşavand va ʙa çoniʙi on meravand va turo ej Pajomʙar ʙar minʙar istoda raho kunand? Bigū: «On cī dar nazdi Alloh az podoşi ʙuzurg ast az ʙozivu tiçorat ʙehtar ast». Va Alloh ʙehtarini rūzidihandagon ast, pas az Ū talaʙi rizqu rūzī kuned va ʙo to'ati Ū madad çūed az xajri dunjovu oxirat"
        },
        {
            "chapter": 63,
            "verse": 1,
            "text": "Cun munofiqon nazdi tu ojand, (ʙo zaʙonaşon) gūjand: «Şahodat (guvohī) medihem, ki tu harojina, pajomʙari Alloh hastī». Alʙatta, Alloh medonad, ki tu pajomʙaraş hastī va Alloh şahodat medihad, ki harojina, munofiqon durūƣgūjand (on cī ʙarojat zohir kardaand ʙo zaʙonaşon, vale dar dil kufrro pinhon doştaand)"
        },
        {
            "chapter": 63,
            "verse": 2,
            "text": "(Munofiqon) savgandhoi xudro sipar soxtand, (to xudaşonro az azoʙ nigoh dorand) va (mardumro) az rohi Alloh ʙozdoştand va dar haqiqat cī ʙad ast, on cī onho mekunand"
        },
        {
            "chapter": 63,
            "verse": 3,
            "text": "In ʙa on saʙaʙ ast, ki harojina, onho (zohiran ʙa zaʙon) imon ovardand, sipas (ʙotinan dar dil) kofir şudand. (Ba saʙaʙi kufraşon) Alloh ʙar dilhojaşon mūhr nihod, pas onon darnamejoʙand (on ciro ki salohijataşon dar on ast)"
        },
        {
            "chapter": 63,
            "verse": 4,
            "text": "Va cun onhoro ʙuʙinī, turo az (tanu haj'ati) ʙadani onho xuş meojad va agar suxan ʙigūjand, (az fasohati zaʙonaşon) ʙa suxanaşon gūş medihī (va hol on ki dilhojaşon az imon xolī ast). Gūjo, ki harojina, onho (aqlaşon dar ilmi nofe' va fahmişi haq, monandi) cūʙhoe hastand ʙa devor takja doda. (Az saʙaʙi donistani haqiqati holi xeş va ʙuzdilī va tarsu harose, ki dar dilaşon çoj giriftaast,) har ovozero ʙa zijoni xud mepindorand. Onho (ʙaroi tu va mū'minon) duşmani (aşaddii haqiqī) hastand. Az onho hazar kun. Alloh onhoro ʙikuşad, (ja'ne, Alloh onhoro xor va az rahmataş mahrum gardonad)! cī guna (az haq) kaçrav meşavand (ʙa sūi kufru nifoq)"
        }
    ]
}
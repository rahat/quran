{
    "pages": [
        {
            "chapter": 4,
            "verse": 114,
            "text": "Dar ʙisjore az maşvarathoi pinhoniaşon foidae nest, magar dar suxani onon, ki ʙa sadaqa dodan jo ʙa kori pisandida va jo ʙa oştiçūī mijoni mardum farmon medihand. Va har kase, ki ʙaroi xuşnudii Alloh cunin kunad, ʙaroi ū muzdi ʙuzurge xohem dod"
        },
        {
            "chapter": 4,
            "verse": 115,
            "text": "Har ki pas az oşkor şudani rohi hidojat ʙo Pajomʙar Muhammad (sallallohu alajhi va sallam) muxolifat varzad va pajravii rohi mū'minon nakunad, guzorem ūro ʙa on rohe, ki ixtijor kardaast va ūro ʙa nekī va huşʙaxtī tavfiq nadihem, ʙalki ʙa çahannam ūro afkanem. Va çahannam sarançomi ʙadest"
        },
        {
            "chapter": 4,
            "verse": 116,
            "text": "Alloh kasero, ki ʙaroi Ū şarike qaror dihad, nameomūrzad va ʙijomūrzad ƣajri şirkro ʙaroi har kī xohad. Va har kas, ki dar iʙodataş ʙaroi Alloh şarike qaror dihad, saxt dar gumrohī aftodast. (Ja'ne az rohi haq dur şudaast)"
        },
        {
            "chapter": 4,
            "verse": 117,
            "text": "Nameparastand ƣajri Alloh magar ʙuthoero, ki na foida merasonand va na zarar va ʙa onho nomhoi duxtarona meguzoştand (misli; Lot, Uzzo, Manot va gajra) va nameparastand gajri Alloh, magar şajtoni sarkaşro"
        },
        {
            "chapter": 4,
            "verse": 118,
            "text": "ki Alloh ūro la'nat kardaast. Va (şajton) guft: Az ʙandagonat (ham dar guftor va kirdor) nasiʙae muajjane ʙarmegiram"
        },
        {
            "chapter": 4,
            "verse": 119,
            "text": "Va alʙatta, onhoro az rohi rost gumroh mekunam va orzuhoi ʙotil dar dilaşon meandozam va ʙa onon farmon mediham, to gūşhoi corpojonro ʙişikofand. Va ʙa onon farmon mediham, to xilqati Allohro digargun sozand (ja'ne, dar ʙadan xol kūʙand, qoş cinand va ƣajra...). Va har kas, ki ʙa çoi Alloh şajtonro dūsti xud girad, zijoni oşkore kardaast"
        },
        {
            "chapter": 4,
            "verse": 120,
            "text": "Şajton ʙa onho va'dai durūƣ medihad va ʙa orzuho fireʙ medihad ( ja'ne, umrat daroz ast, dunjoro sohiʙ şav..) va şajton onhoro çuz ʙa fireʙ ʙa digar cize va'da nadihad"
        },
        {
            "chapter": 4,
            "verse": 121,
            "text": "In gūruh, ki ito'ati şajton namudand, çojaşon dūzax ast va dar on ço rohi gureze naxohand joft"
        }
    ]
}
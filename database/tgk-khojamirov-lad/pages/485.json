{
    "pages": [
        {
            "chapter": 42,
            "verse": 16,
            "text": "Va kasone, ki dar ʙorai dini Alloh ʙo huççathoi ʙotil ʙo Muhammad sallallohu alajhi va sallam çidol mekunand, to peşi imoni mardumro ʙigirand, pas az on ki gurūhe az mardumi oqilu dono da'vati ūro içoʙat kardaand, nazdi Parvardigoraşon huççathojaşon nociz va ʙotil ast. Bar onhost xaşmi Alloh dar dunjo va niz ʙar onhost azoʙi saxt dar oxirat. Va on otaşi dūzax ast"
        },
        {
            "chapter": 42,
            "verse": 17,
            "text": "Alloh on Zotest, ki kitoʙi Qur'on va kitoʙhoi peşinaro ʙarhaq va niz tarozui adlro furud ovardaast, to ʙajni mardum ʙa insof hukm namojad. Va tu cī medonī? Şojad qijomat nazdik ʙoşad"
        },
        {
            "chapter": 42,
            "verse": 18,
            "text": "Onon, ki az rūi ʙe imonī va sarkaşī ʙa qijomat ʙovar nadorand, omadani onro ʙa şitoʙ metalaʙand va onon, ki imon ovardaand, az omadani on tarsonand va medonand, ki on qijomat, alʙatta, haq ast va heç şakke dar vuqu'i on nest. Ogoh ʙoş, kasone, ki dar ʙorai qijomat çidol mekunand, dar gumrohii duru daroze az haq hastand"
        },
        {
            "chapter": 42,
            "verse": 19,
            "text": "Alloh ʙo ʙandagonaş mehruʙon ast. Har kiro ʙixohad, rizqu rūzī medihad. Pas muvofiqi hikmataş jakero dar rizq farox va digarero tang megardonad. Va Ū tavono doroi qudrat va quvvati ʙuzurg ast va dar intiqomi duşmanonaş pirūzmand ast"
        },
        {
            "chapter": 42,
            "verse": 20,
            "text": "Har kas ʙo koru kirdori xeş savoʙu podoşi kişti oxiratro ʙixohad, haqqi Parvardigoraşro ado namojad va dar rohi da'vat ʙa sūi din nafaqa kunad ʙa kiştaaş az dah to hafsad ʙaroʙar savoʙ meafzoem va har kas kişti dunjoro ʙixohad, ʙahraaşro ʙa ū ato mekunem, vale ū dar oxirat heç ʙahrae nadorad"
        },
        {
            "chapter": 42,
            "verse": 21,
            "text": "Ojo muşrikon ma'ʙudone, dorand, ki ʙe ruxsati Alloh dine ʙarojaşon muqarrar doştaand?! Va agar kalimai fasl (ja'ne, qazo va qadari ilohī ʙa der partoftani azoʙaşon dar dunjo) nameʙud, haroina, mijonaşon azoʙ ʙa tavri oçil dar hamin dunjo ʙar peşvojoni şirk hukm meşud va alʙatta, rūzi qijomat ʙaroi sitamkoron azoʙi dardovarest"
        },
        {
            "chapter": 42,
            "verse": 22,
            "text": "Ej Rasul, dar rūzi qijomat sitamkoronro meʙinī, ki az on cī ʙa dast ovardaand dar dunjo, az amalhoi ʙadi xud, tarsonand. Va alʙatta, xohu noxoh, cī ʙitarsand va cī natarsand ʙa çazoi xud xohand rasid. Vale onho, ki imon ovardaand va korhoi şoista kardaand, dar ʙoƣhoi ʙihiştand. Har cī ʙixohand, nazdi Parvardigoraşon faroham hast. Va in fazlu ʙaxşoişi ʙuzurgest, ki heç caşme onro nadida va heç gūş onro naşunida va ʙa xajoli heç insone naguzaştaast"
        }
    ]
}
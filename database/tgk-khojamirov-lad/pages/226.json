{
    "pages": [
        {
            "chapter": 11,
            "verse": 38,
            "text": "Nūh kiştī mesoxt va har ʙor, ki ʙuzurgoni qavmaş ʙar ū meguzaştand, masxaraaş mekardand. Meguft: Agar şumo moro dar dunjo masxara mekuned, ʙa zudī mo ham monandi şumo dar oxirat masxaraaton xohem kard"
        },
        {
            "chapter": 11,
            "verse": 39,
            "text": "Ba zudī xohed donist, ki dar dunjo ʙar sari cī kase azoʙe meojad, ki xoraş sozad va azoʙi hameşagī dar oxirat ʙar vaj furud ojad"
        },
        {
            "chapter": 11,
            "verse": 40,
            "text": "Cun farmoni Mo ʙa haloki onho darrasid va tanūr çūşid, guftem: Az har çinse du tan (naru moda) va niz xonadoni xudro dar kiştī savor kun, ƣajri on kase, ki farmoni haloki onho peş sodir şudaast va niz hamroh gir onhoero, ki ʙar tu imon ovardaand. va çuz andake ʙa ū imon najovarda ʙudand"
        },
        {
            "chapter": 11,
            "verse": 41,
            "text": "Va Nūh ʙaroi kasone, ki az ahli imon ʙo hamrohii ū ʙudand, guft: Bar on kiştī savor şaved, ki ravon şudanaş va istodanaş ʙa nomi Alloh ast. Zero Parvardigori man omurzandaast tavʙakunandagonro va mehruʙon ast ʙa ʙandagonaş"
        },
        {
            "chapter": 11,
            "verse": 42,
            "text": "Va kiştī ononro dar mijoni mavçhoe, ki ʙaland meşud, cun kūh meʙurd. Va Nūh pisaraşro, ki dar gūşae istoda ʙud, nido dod: Ej pisarakam, ʙo mo savor şav va ʙo kofiron maʙoş, ki ƣarq xohī şud"
        },
        {
            "chapter": 11,
            "verse": 43,
            "text": "(Pisari Nūh) guft: man ʙa kūhe, panoh xoham ʙurd, ki maro az oʙ nigoh dorad. (Nūh) guft: Imrūz heç nigahdorandae az azoʙi Alloh nest, magar kasero, ki Alloh ʙar ū rahm ovarad. Nogahon mavçi ʙalande mijoni on duro faro girift va ū az ƣarqşudagon gardid"
        },
        {
            "chapter": 11,
            "verse": 44,
            "text": "Va gufta şud: Ej zamin, oʙi xud furū ʙar va ej osmon, az ʙoridan ʙozist. Oʙ furū şud va kor ʙa pojon omad va kiştī ʙar kūhi Cudij qaror girift va nido omad az çoniʙi Alloh, ki halokat ʙod ʙar mardumi sitamkor"
        },
        {
            "chapter": 11,
            "verse": 45,
            "text": "Va Nūh Parvardigoraşro nido dod: Ej Parvardigori man, pisaram az xonadoni man ʙud va va'dai Tu haq ast va nerūmandtarini xukmkunandagon Tu hastī"
        }
    ]
}
{
    "pages": [
        {
            "chapter": 21,
            "verse": 73,
            "text": "Va hama Iʙrohimu Ishoq va Ja'quʙro peşvojone soxtem, ki ʙa amri Mo hidojat mekardand. Va ançom dodani korhoi nek va ʙarpoj doştani namoz va dodani zakotro ʙa onho vahj kardem va hama parastandai Mo ʙudand"
        },
        {
            "chapter": 21,
            "verse": 74,
            "text": "Va ʙa Lut hukmu ilm dodem va ūro az dehae (Sadum), ki mardumaş korhoi palid mekardand, naçotaş ʙaxşidem. Haroina, ʙa saʙaʙi ançom dodani korhoi nopok va munkar onho mardumi ʙadu fosiq ʙudand"
        },
        {
            "chapter": 21,
            "verse": 75,
            "text": "Lutro dar rahmati xeş doxil kardem, ki alʙatta, ū az şoistagon ʙud"
        },
        {
            "chapter": 21,
            "verse": 76,
            "text": "Va Nūhro jod kun ej Rasul, ki peş az tu va peş az Iʙrohimu Lut, Moro nido kard. Pas, duoi ūro qaʙul kardem va ū va xonadonaşro az rançi ʙuzurg naçot dodem"
        },
        {
            "chapter": 21,
            "verse": 77,
            "text": "Va ūro ʙar mardume, ki ojoti Moro durūƣ meʙarovardand, pirūzī dodem. Hamono onon mardumi ʙad ʙudand, pas Mo hamaro ƣarq soxtem"
        },
        {
            "chapter": 21,
            "verse": 78,
            "text": "Va Dovudu Sulajmonro jod kun ej Rasul, on goh ki dar ʙorai kiştzore dovarī kardand, ki gūsfandoni qavme şaʙona ʙa kiştzori digare daromada dar on ço carida kiştzoraşro talaf dodand. Va Mo şohidi dovarii onho ʙudem. Pas Dovud hukm kard: gūsfandone, ki kiştzorro talaf dodaand, ʙa sohiʙi zamin doda şavad. Ammo Sulajmon hukmi durust kard, ki sohiʙoni gūsfandon, gusfandonro ʙa sohiʙi kiştzor medihad va az nasli on va paşmi on va az şiri on istifoda meʙarad, to ʙaroʙar şudani qimati kişt, ʙa'd az on sohiʙoni gūsfandon gūsfandonro megirand"
        },
        {
            "chapter": 21,
            "verse": 79,
            "text": "Va in şevai dovariro ʙa Sulajmon omūxtem va har jakero hukmu ilme dodem va kūhhoro mute'i Dovud gardonidem, ki onho va parrandagon ʙo ū (Dovud) tasʙeh meguftand va in hamaro Mo kardem"
        },
        {
            "chapter": 21,
            "verse": 80,
            "text": "Va ʙa ū omūxtem, to ʙarojaton zireh ʙisozad. To şumoro ʙa hangomi çangidanaton hifz kunad. Pas, ojo ne'matero, ki Alloh taolo ʙa şumo arzonī kard ʙa vositai ʙandaaş Dovud alajhissalom, şukrkunanda hasted"
        },
        {
            "chapter": 21,
            "verse": 81,
            "text": "Va ʙaroi Sulajmon tundʙodro farmonʙardor kardem, ki ʙa amri ū ʙa sūji sarzamini (Şom), ki ʙarakataş doda ʙudem, harakat mekard. Va mo ʙa har cize ogohem"
        }
    ]
}
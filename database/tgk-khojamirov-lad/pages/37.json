{
    "pages": [
        {
            "chapter": 2,
            "verse": 231,
            "text": "Va cun zanonro taloq doded va ʙa pojoni iddai xud nazdik şudand, pas jo onhoro ʙa xuʙī nigoh dored va jo ʙa xuʙī raho kuned va hargiz onhoro ʙaroi ozor va zijon rasondan nigoh nadored, to az had taçovuz kuned va har kase cunin kunad, ʙar xud sitam kardaast. Va ojot va farmudahoi Allohro ʙa tamasxur va ʙozī nagired, zero dar in koraton az halol guzaşta voridi harom meşaved. Va ne'mathoi Allohro şukr kuned va on ci az Kitoʙ va Sunnat ʙaroi şumo nozil kardaast va şumoro ʙa on pand medihad, ʙa jod ovared va az Alloh ʙitarsed va ʙidoned, ki Alloh ʙar har cize donost"
        },
        {
            "chapter": 2,
            "verse": 232,
            "text": "Va cun zanonro taloq doded va ʙa pojoni iddai xud rasidand, onhoro az in, ki ʙa şavharoni (qaʙlii) xud izdivoç kunand man' nakuned. (Ja'ne şavharaş xost ʙo ū izdivoç kunad va zan ham muvofiqat kunad, ʙaroi sarparasti zan az tarafi padar va ƣajra çoiz nest, ki ʙa saʙaʙi xaşmgin ʙudan ʙar şavhar zanro az izdivoç ʙo ū man' kunand.) In hamon cize ast, ki har kas az şumo, ki ʙa Alloh va rūzi oxirat imon doşta ʙoşad, ʙa on pand doda meşavad. On ʙarojaton poktar va ʙehtar ast. Va Alloh medonad dar ci hast nekʙaxtii şumo va şumo onro namedoned"
        },
        {
            "chapter": 2,
            "verse": 233,
            "text": "Modaron ʙojad farzandoni xudro du soli komil şir dihand, in ʙaroi kase ast, ki mexohad muddati şir dodanro komil kunad. Va ʙar kase, ki farzand ʙaroi ū tavallud şudaast, (padar) lozim ast xūrok va pūşoki modaronro ʙa tavri şoista (ja'ne tiʙqi şari'at va urfijat) faroham kunad, zero Alloh heç kasro çuz ʙa andozai toqataş vazifador namekunad. Heç modar naʙojad ʙa xotiri farzandaş zijon ʙuʙinad va heç padare niz naʙojad ʙa xotiri farzandaş zijon ʙuʙinad. Va ʙar vorisi farzand cunin ciz (nafaqa) lozim ast. Va agar padar va modar ʙo rizojat va maşvarati hamdigar xostand farzandro az şir çudo kunand, gunohe ʙar onho nest va agar xosted dojai şirdihie ʙaroi farzandoni xud ʙigired, gunohe ʙar şumo nest, ʙa şarte, in ki on ciro ki ahd karded, pardoxt kuned va az Alloh ʙitarsed va ʙidoned, ki Alloh ʙa on ci mekuned, donost"
        }
    ]
}
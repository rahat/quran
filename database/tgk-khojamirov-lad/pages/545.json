{
    "pages": [
        {
            "chapter": 58,
            "verse": 22,
            "text": "Gūruhero, ki ʙa Alloh va rūzi qijomat imon meovarand naxohī joft, ki dūstī kunand ʙo kasone, ki ʙo Alloh va pajomʙari Ū muxolifat varzidand. Agar ci onho padaronaşon jo farzandonaşon jo ʙarodaronaşon jo digar xeşovandonaşon ʙoşand ham. Inho hastand, ki Alloh dar dilhojaşon imonro andoxtaast va onhoro ʙo fajze az tarafi xud tavono gardonidaast va onhoro ʙa çannathoe medarorad, ki az zeri qasrho va daraxtoni onho darjoho ravon ast va çovidona dar on ço memonand. Parvardigor az onho xuşnud ast va onho (niz) az Ū xuşnud hastand. Inho laşkaron va dūstoni Allohand, ogoh ʙoş, ki laşkaroni Alloh, haroina dar dunjovu oxirat naçotjoftagonand"
        },
        {
            "chapter": 59,
            "verse": 1,
            "text": "Allohro ʙa pokī jod kard har cī dar osmonhovu har cī dar zamin ast. Va Ūst pirūzmand dar mulkaş va hakim ast dar andoza, tadʙir va san'ataş, ki aşjoro dar mavze'i munosiʙi onho qaror medihad"
        },
        {
            "chapter": 59,
            "verse": 2,
            "text": "Ūst on Allohe, ki dar naxustin girdihamoī (az çazirai Araʙ ʙa sarzamini Şom) kofironi ahli kitoʙro, ki (onho jahudoni ʙani Nazir ʙudand), az xonahojaşon ʙerun rond va şumo (ej musalmonon) gumon nameʙurded, ki ʙo in quvvatu tavonoiaşon xoru zalil şuda ʙerun ravand. Va onho gumon ʙurdand, ki qal'ahojaşon ʙozdorandai onho hast, az azoʙi Alloh. Pas Alloh az sūe omad, ki gumonaşro namekardand, (ja'ne, ʙar onho azoʙ ovard) va dar dilaşon tars afkand, cunon ki xonahoi xudro ʙo dasti xud va ʙo dasti mū'minon vajron mekardand. Pas, ej sohiʙxiradmandon iʙrat ʙigired az on ci ʙa onho rux dod"
        },
        {
            "chapter": 59,
            "verse": 3,
            "text": "Va agar Alloh tarki dijorro ʙar onho muqarrar nakarda ʙud, dar dunjo ʙa azoʙi qatl va asirī giriftoraşon mekard va ʙarojaşon dar oxirat azoʙi otaşi dūzax ast"
        }
    ]
}
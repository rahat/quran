{
    "pages": [
        {
            "chapter": 11,
            "verse": 13,
            "text": "Jo on ki megūjand (in muşrikoni ahli Makka, ki Muhammad) az xud ʙarmeʙofad va ʙa durūƣ ʙa Alloh nisʙataş mekunad. Bigū ʙarojaşon: Agar rost megūed, çuz Alloh har kiro, ki tavoned, ʙa jorī ʙitalaʙed va dah sura monandi on ʙa ham ʙarʙofta ʙijovared"
        },
        {
            "chapter": 11,
            "verse": 14,
            "text": "Bigū ej Muhammad, ʙaroi inho muşrikon, pas agar şumoro içoʙat nakardand, (ʙa ovardani dah sura monandi on ʙa ham ʙarʙofta) ʙidoned, ki Qur'on ʙa ilmi Alloh nozil şuda va niz heç ma'ʙude ʙarhaq çuz Ū nest. Pas, ojo şumo musalmon (farmonʙardori Alloh) hasted"
        },
        {
            "chapter": 11,
            "verse": 15,
            "text": "Onon, ki (dar maqsadaşon tanho) zindagivu zinnati in dunjoro ʙixohand, pas hamai muzdi kirdoraşonro dar in çahon purra medihem va dar on nuqsone nameʙinand"
        },
        {
            "chapter": 11,
            "verse": 16,
            "text": "Inho kasone hastand, ki dar oxirat çuz otaş nasiʙe nadorand va har cī dar dunjo kardaand, ʙekor karda şavad va har cī ʙa çoj ovardaand, durūƣ ast"
        },
        {
            "chapter": 11,
            "verse": 17,
            "text": "Ojo on kas, ki az çoniʙi Parvardigori xeş daleli ravşane dorad va dunʙoli vaj guvohe az çoniʙi Parvardigori ū meojad (va on Çaʙrail jo Muhammad alajhimussalom ast) va peş az Qur'on ham kitoʙi Mūso, ki xud peşvovu rahmate ʙudaast, ʙa on guvohī dodaast va ʙo on kas, ki dalele nadorad, ʙaroʙar ast? Onho ʙa on kitoʙi Qur'on imon meovarand. Va har kī az gurūhho ʙa Qur'on kofir şavad, çojgohaş dar otaş ast. Dar furud omadani Qur'on şak makun, ej Rasul, ki haq ast va az çoniʙi Parvardigorat omadaast. Vale ʙeşari mardum imon nameovarand va ʙa on cī farmuda şudaast, amal namekunand! (Va in rohnamudi om ʙaroi ummati Muhammad sallallohu alajhi va sallam ast)"
        },
        {
            "chapter": 11,
            "verse": 18,
            "text": "Cī kas sitamkortar az on kasest, ki ʙa Alloh durūƣ meʙandad? Onho ʙa peşi Parvardigoraşon rūzi qijomat ovarda meşavand, pas az amalhojaşon mepursad va şohidon guvohī xohand dod, ki inho kasone hastand, ki ʙar Parvardigoraşon durūƣ meʙastaand. (Alloh mefarmojad:) La'nati Alloh ʙar sitamkoron ʙod"
        },
        {
            "chapter": 11,
            "verse": 19,
            "text": "On sitamkorone, ki mardumro az rohi Alloh ʙozmedorand va onro kaç va nodurust nişon medihand va onon kofironand, ʙa oxirat imon nadorand"
        }
    ]
}
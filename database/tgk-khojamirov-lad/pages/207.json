{
    "pages": [
        {
            "chapter": 9,
            "verse": 123,
            "text": "Ej kasone, ki ʙa Alloh va rasuli Ū imon ovardaed, ʙo kofirone, ki nazdiki şumojand, çang kuned, to dar şumo şiddatu duruştī joʙand va ʙidoned, ki Alloh ʙo madad kardan va nusrat dodanaş ʙo parhezgoron ast"
        },
        {
            "chapter": 9,
            "verse": 124,
            "text": "Va cun surae nozil şavad, ʙa'ze (az munofiqon ʙa qasdi inkor va tamasxur) mepursand: «In sura imoni kadomi jake az şumoro afzudaast?» Onon, ki imon ovardaand, ʙa imonaşon afzuda şavad va xud şodmonī mekunand ʙa on ci ki Alloh ʙarojaşon imonu jaqin arzonī namudast"
        },
        {
            "chapter": 9,
            "verse": 125,
            "text": "Ammo onon, ki dar dilhojaşon (az nifoqu şak) ʙemoriest, çuz palidie ʙar palidiaşon najafzud va hamcunon kofir ʙimurdand"
        },
        {
            "chapter": 9,
            "verse": 126,
            "text": "Ojo munofiqon nameʙinand, ki dar har sol jak jo du ʙor mavridi ozmoiş qaror megirand? Vale na tavʙa mekunand va na pand megirand"
        },
        {
            "chapter": 9,
            "verse": 127,
            "text": "Va cun surae nozil şavad az Qur'on va dar on zikri ajʙi munofiqon ast ʙa'ze ʙa ʙa'ze digar nigoh mekunand va ʙa'd az on megūjand: \"Ojo kase az mū'minon şumoro meʙinad?». Va agar kase onhoro naʙinad az nazdi rasul ʙarxosta, ʙozmegaştand, zero ki tahammuli şunidani ojotro nadorand va qiroati sura, ki dar on zikri ajʙi onhost, ʙa gūşaşon nadaromad. Alloh dilhojaşonro az imon munsarif soxta (ʙargardonda), zero onho mardume nofahmand"
        },
        {
            "chapter": 9,
            "verse": 128,
            "text": "Alʙatta, pajomʙare az xudi şumo ʙar şumo firistoda şud, ki şumo vajro meşinosed, har on ci şumoro ranç medihad, ʙar ū garon meojad. Bar hidojati şumo ʙisjor haris ast va ʙo mū'minon muşfiqu mehruʙon ast"
        },
        {
            "chapter": 9,
            "verse": 129,
            "text": "Agar muşrikon va munofiqon az imon ovardan ʙa tu rūj gardonand, ʙigū ʙarojaşon: «Alloh ʙaroi man kofist, ma'ʙude çuz Ū nest, ʙar Ū tavakkal kardam va hamai amramro ʙa Ū taslim namudam va nusratdihanda va madadgori man ast va Ūst Parvardigori Arşi ʙuzurg"
        }
    ]
}
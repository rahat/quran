{
    "pages": [
        {
            "chapter": 11,
            "verse": 46,
            "text": "Alloh guft: Ej Nūh, haroina, ū az xonadoni tu nest (ja'ne, ū az çumlai kasone nest, ki onhoro naçot medihem), alʙatta, pursidani tu naçoti pisaratro amali soleh nest, zero pisaraş kofir ʙud. Pas tu Maro az cize suol makun, ki turo donişi on nest! Ba durustī ki pand mediham turo, ki az mardumi nodon naʙoşī. (Ja'ne tu xud ʙar haloki kofiron duo mekardī, ʙa'd az on naçoti kofironro suol mekunī)"
        },
        {
            "chapter": 11,
            "verse": 47,
            "text": "Nūh guft: Ej Parvardigori man, panoh meʙaram ʙa Tu, az on ki az Tu on ciro ʙipursam, ki maro donişi on nest! Va agar maro najomurzī va ʙa man rahm nanamoī, az zijonkardagon xoham ʙud"
        },
        {
            "chapter": 11,
            "verse": 48,
            "text": "Gufta şud: Ej Nūh, haroina, ʙa salomat va ʙarakote, ki ʙar tuvu onho, ki hamrohi tuand, arzonī doştaem, furud oj az kiştī. Va ummathoe hastand az zurrijoti hamrohoni tu, ki onhoro az ne'mathoi dunjo ʙarxurdor mesozem, on goh merasad onhoro azoʙi dardovari Mo dar oxirat"
        },
        {
            "chapter": 11,
            "verse": 49,
            "text": "Alloh ʙaroi Rasulaş Muhammad sallallohu alajhi va sallam megūjad: Inho az xaʙarhoi ƣajʙ hastand, ki ʙar tu vahj mekunem. Peş az in na tu va na qavmat onhoro namedonisted. Pas saʙr kun, ʙar durūƣ ʙarovardani qavmat turo va azijat dodanaşon turo, ʙa durustī ki Mo turo nusrat xohem dod, zero oqiʙati nek az oni parhezgoron ast"
        },
        {
            "chapter": 11,
            "verse": 50,
            "text": "Va ʙar qavmi Od ʙarodaraşon Hudro firistodem. Guft ʙarojaşon: Ej qavmi man, Allohi ʙarhaqro ʙiparasted, şumoro heç ma'ʙudi ʙarhaqe çuz Ū nest, pas xolis Ūro iʙodat kuned va nested şumo dar iʙodati ʙuton magar durūƣsozone"
        },
        {
            "chapter": 11,
            "verse": 51,
            "text": "Ej qavmi man, on ci ki man şumoro ʙa on da'vat menamojam az xolis iʙodat kardan ʙaroi Alloh va tark kardani iʙodati ʙutparastī, az şumo muzde nametalaʙam. Muzdi man tanho ʙo on kasest, ki maro ofaridaast. Caro az rūi xirad nameandeşed"
        },
        {
            "chapter": 11,
            "verse": 52,
            "text": "Va ej qavmi man, az Parvardigoraton omurziş ʙixohed, on goh ʙa sūi Ū ʙo tavʙa ʙozgarded, to ʙoronro paj dar paj ʙar şumo furū rezad va ʙar nerūjaton ʙijafzojad! Va cun gunahkoron az da'vati man rūj ʙarmatoʙed"
        },
        {
            "chapter": 11,
            "verse": 53,
            "text": "Guftand: Ej Hud, tu ʙaroi mo daleli ravşane najovardaī va mo ʙa guftori tu iʙodati ma'ʙudoni xeşro tark namekunem va ʙa tu imon nameovarem"
        }
    ]
}
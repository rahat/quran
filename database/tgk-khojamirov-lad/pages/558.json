{
    "pages": [
        {
            "chapter": 65,
            "verse": 1,
            "text": "Ej Pajomʙar, agar tu va mū'minon mexohed, ki zanonatonro taloq dihed, pas taloq dihed zanhoro dar avvali iddaaşon. Va şumori iddaro nigah dored, to ʙidoned vaqti ʙozgaştanro, agar ʙixohed onhoro ʙozgardoned. Va az Allohi jakto, Parvardigoraton ʙitarsed. Va onhoro az xonahojaşon, ki zindagī mekardand, to komil şudani iddai xud ʙerun nakuned: Va az xona tanho ʙerun naravand, magar on ki ʙa oşkoro kori zişte (zino) kunand. Inho ahkomi Alloh hastand, ki ʙaroi ʙandagon amr kardaast va har kī az on taçovuz kunad, pas hamono ʙa xud sitam karda xudro mavridi halok qaror dodaast. Tu cī donī (ej taloqşuda), şojad Alloh ʙa'd az in taloq amrero padid ovarad, ki tu namedonistī va ū turo ʙozgardonad"
        },
        {
            "chapter": 65,
            "verse": 2,
            "text": "Pas, vaqte ki iddai zanhoi taloqşuda ʙud şavad, pas ʙa vaçhi nekū nigohaşon dored jo ʙa vaçhi nekū az onho çudo şaved. Va dar hardu holat ham, alʙatta guvoh gired du musalmoni sohiʙtaqvoro. Va (ej şohidon) xolis ʙaroi Alloh guvohiro ado kuned, na ʙaroi cizi digar. In hukmi Alloh ast, pand doda meşavad ʙa on har kiro, ki imon dorad ʙa Allohu rūzī qijomat. Va har kī az Alloh ʙitarsad, pas amrhoi Ūro ʙa çoj orad va az man' kardahojaş parhez kunad, Alloh rohi naçotu xalosiro az tamomi ƣamu andūh ʙarojaş pajdo kunad"
        },
        {
            "chapter": 65,
            "verse": 3,
            "text": "Va az çoe, ki gumonaşro nadorad, saʙaʙhoi ʙa dast ovardani rizqu rūziro ʙa ū oson megardonad. Va har kī ʙa Alloh tavakkal kunad, Alloh ūro kofist dar ançomi tamomi korho. Haroina, Alloh kori xudro ʙa içro merasonad. Hamono Alloh ʙaroi har ciz (ja'ne az saxtiho va osudaholiho) jak andozavu miqdori muajjanro muqarrar kardaast"
        },
        {
            "chapter": 65,
            "verse": 4,
            "text": "Va zanhoe, ki ʙa saʙaʙi kalonsoliaşon az didani hajz noumed şudand, agar dar şuʙha aftoded, ki idaaşon ci qadar ʙoşad? Pas ʙidoned, ki iddaaşon guzaştani se moh ast. Va zanhoe, ki ʙa sinni hajz didan narasidaand, iddai onho niz se moh ast. Va iddai zanhoi homilador, vaz'i haml (tavallud) ast. Va har ki az Alloh ʙitarsad va hukmhoi Ūro ʙa çoj orad, Alloh koraşro dar dunjovu oxirat oson xohad kard"
        },
        {
            "chapter": 65,
            "verse": 5,
            "text": "In hama on ci zikr şud az ahkomi taloq va idda, farmoni Alloh ast, ki ʙar şumo (ej odamon) nozil kardaast, to ʙa on amal kuned. Va har ki az Alloh ʙitarsad, az gunohho parhez kunad va farzhoro ʙa çoj orad, gunohaşro az ū dur mekunad va ūro dar oxirat podoşi ʙuzurge (çannat) medihad"
        }
    ]
}
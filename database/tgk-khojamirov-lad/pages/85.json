{
    "pages": [
        {
            "chapter": 4,
            "verse": 38,
            "text": "Va kasone, ki molhojaşonro ʙaroi on xajr kunand, ki mardum onhoro ʙuʙinand va sitoiş kunand va onhoro ta'zim namojand va xajr va ʙaxşişi onho az ixlos va imoni ʙa Alloh va umed ʙa podoşi Ū sarcaşma nagiriftaast, pas in rohi şajton va kori ūst, ki gurūhi xudro ʙa sūi on da'vat mekunad, to az ahli çahannam şavad. Va har kas, ki şajton hamrohi ū ʙoşad, ʙisjor hamroh va hamdami ʙade ast, zero mexohad vajro halok kunad"
        },
        {
            "chapter": 4,
            "verse": 39,
            "text": "Ci cize onhoro ducori saxtī va duşvorī megardonad, agar ʙa Alloh va rūzi qijomat imon ovarand va az molhoe, ki Alloh ʙa onho ʙaxşidaast, ʙiʙaxşojand, pas ham imon va ixlos doşta ʙoşand? Va Alloh ʙa tamomi holathoi onho ogoh ast"
        },
        {
            "chapter": 4,
            "verse": 40,
            "text": "Ba ta'kid Alloh ʙa mikdori zarrae sitam namekunad va agar nekie ʙoşad, onro cand ʙaroʙar zijod menamojad va az tarafi xud podoşi ʙuzurg medihad"
        },
        {
            "chapter": 4,
            "verse": 41,
            "text": "Pas ci guna xohad ʙud, on goh ki az har ummate guvohe ʙijovarem va Turo (ej Muhammad sallallohu alajhi va sallam) ʙa unvoni guvoh ʙar qavmhoi guzaşta ʙijovarem"
        },
        {
            "chapter": 4,
            "verse": 42,
            "text": "Dar on rūz onon, ki ʙa Alloh va pajomʙaraş kufr varzida va az pajomʙaraş nofarmonī kardand, dūst dorand va orzu mekunand, ki koş zamin onhoro furū meʙurd va taʙdil ʙa xok megaştand va noʙud meşudand. Va heç suxanero az Alloh pinhon namedorand, ʙalki ʙa hamai korhoe, ki kardaand, nazdi Alloh e'tirof mekunand va zaʙon va dast va pojhojaşon az korhoe, ki kardaand, guvohī medihand"
        },
        {
            "chapter": 4,
            "verse": 43,
            "text": "Ej kasone, ki imon ovarded! Dar hole ki mast hasted, dar namoz naisted, to vaqte ki ʙidoned ci megūed va dar hole, ki çunuʙ hasted, dar namoz naisted va ʙa makonhoe (masçidhoe), ki namoz guzorida meşavad, nazdik maşaved, magar kasone az şumo, ki mexohand az jake az darhoi masçid vorid şuda va az dari digare xoriç şavand, (ja'ne, rohguzar ʙoşed), to vaqte ki tahorat ʙargired va agar ʙemor ʙoşed jo dar musofirat ʙuded jo jake az şumo az qazoi hoçat omad, jo ʙo zanon omeziş karded va oʙ najofted, tajammum kuned, pas rūj va dasthojatonro mash kuned. (Alloh tajammumro ʙaroi ʙemor ʙa tavri mutlaq, xoh oʙ vuçud doşta ʙoşad jo na, çoiz qaror dod. Illati çoiz ʙudani tajamum ʙaroi dardmand ʙemorī ast, ki az istifodai oʙ, ʙemoriaş ʙeştar meşavad. Tajammumro dar safar niz çoiz qaror dodaast, zero gumon meravad, ki dar safar oʙ joft naşavad. Va hamcunin har goh inson ʙa saʙaʙi qazoi hoçat jo omeziş ʙo zanon nopok şud, agar oʙro najoft, ʙarojaş çoiz ast tajammum kunad, xoh dar safar ʙoşad jo na, hamon tavr ki umumi ojat ʙar in matlaʙ dalolat mekunad). Hamono Alloh avfkunanda va omūrzanda ast"
        },
        {
            "chapter": 4,
            "verse": 44,
            "text": "Magar nameʙinī kasonero, ki ʙahrae az kitoʙ doda şudaand (ja'ne, jahudoni Madina), ki gumrohiro mexarand va mexohand şumo ham (ej mū'minon) gumroh şaved?! Pas onho ʙenihojat ʙa gumroh kardani şumo maşƣul hastand va taloşi xudro dar in roh sarf mekunand"
        }
    ]
}
{
    "pages": [
        {
            "chapter": 21,
            "verse": 102,
            "text": "Inho hatto sadoi otaşi dūzaxro nameşunavand va dar ʙihişt, ki har ci ki dilxohaşon ast, muhajjost va dar on ço çovidonand"
        },
        {
            "chapter": 21,
            "verse": 103,
            "text": "Rūzi qijomat on vahşati ʙuzurg ƣamginaşon nakunad va fariştagon ʙa didoraşon ojand ʙaşorat dihand, ki in hamon rūzest, ki ʙa şumo savoʙhoi ʙisjor va'da doda ʙudand"
        },
        {
            "chapter": 21,
            "verse": 104,
            "text": "Rūze, ki osmonro cun sahifai navişta dar ham peconem. Va cunon ki naxustin ʙor ʙijofaridem, onro az sar ʙozgardonem. In va'daest, ki ʙarovardanaş ʙar ūhdai Most, alʙatta, Mo cunon xohem kard"
        },
        {
            "chapter": 21,
            "verse": 105,
            "text": "Va ʙa rostī dar Zaʙur (kitoʙhoi nozil şuda) naviştaem, pas az on ki dar Lavhi Mahfuz navişta şud, ki hamono zaminro ʙandagoni solihi man ʙa irs meʙarand"
        },
        {
            "chapter": 21,
            "verse": 106,
            "text": "Va dar in kitoʙ taʙliƣest (daleli kofī) ʙaroi iʙodatkunandagon"
        },
        {
            "chapter": 21,
            "verse": 107,
            "text": "Va nafiristodem turo ej Rasul, çuz on ki ʙa mardumi çahon rahmate arzonī dorem. Pas, kase imon ovard ʙa tu nekʙaxt gaşt va naçot joft va kase, ki imon naovard noumed gaşt va zijon did"
        },
        {
            "chapter": 21,
            "verse": 108,
            "text": "Bigū: «Hamono ʙa man vahj şuda, ki ma'ʙudi şumo, ki sazovori iʙodat ast Allohi jaktost, ojo ʙa on taslim meşaved?» Pas, taslim şaved va dar iʙodataş sar furū ored"
        },
        {
            "chapter": 21,
            "verse": 109,
            "text": "Pas agar onho az Islom rūj gardonidand, ʙigū: «Şumoro xaʙar dodam, to hama dar ogohī ʙaroʙar ʙoşed. Va man namedonam, on ci şumoro ʙa azoʙe va'da doda meşaved, nazdik ast jo dur"
        },
        {
            "chapter": 21,
            "verse": 110,
            "text": "Hamono Ūst, ki medonad har suxanero, ki ʙa ovozi ʙaland gūed jo dar dil pinhon dored va ʙa on muhosaʙa karda meşaved"
        },
        {
            "chapter": 21,
            "verse": 111,
            "text": "Va namedonam şojad in ta'xiri azoʙ ozmoişe ʙaroi şumo va ʙahramandī, to muddate ʙoşad, ki kufraton zijod gardad va ʙa azoʙi ʙuzurg ducor garded"
        },
        {
            "chapter": 21,
            "verse": 112,
            "text": "(Pajomʙar sallallohu alajhi va sallam) guft: «Ej Parvardigori man, ʙajni man va ʙajni kase, ki maro durūƣ ʙarovard ʙa haq dovarī kun. Va Parvardigori mo Allohi mehruʙon ast, ki az Ū madad pursida meşavad dar ʙaroʙari on ci şumo ʙajon mekuned»"
        }
    ]
}
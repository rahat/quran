{
    "pages": [
        {
            "chapter": 9,
            "verse": 37,
            "text": "Hamono ʙa ta'xir andoxtani muşrikon mohhoi harom va taƣjiru taʙdil dodani çojhoi onho, jak zijodatiest dar kufr ki ʙo on kofiron gumroh gardonida meşavand; on mohro jak sol halol meşumurdand va onro soli digar harom meşumurdand, to ʙo şumorai on ci ki Alloh harom soxtaast, muvofiqat kunand. Pas, cizero halol sozand, ki Alloh harom soxtaast. Kirdorhoi ʙadaşon ʙaroi onho orosta karda şudaast. Va Alloh qavmi kofironro ʙa sūi haq hidojat namekunad"
        },
        {
            "chapter": 9,
            "verse": 38,
            "text": "Ej kasone, ki imon ʙa Alloh va rasuli Ū ovardaed, caro hangome ʙa şumo gūjand, ki dar rohi Alloh ʙaroi çangi duşmanonaton şitoʙon ʙerun oed, tanʙalī karda az xonahojaton ʙerun nameoed? Ojo ʙa çoi zindagii çovidonai oxirat ʙa zindagii dunjo rozī şudaed? Hamono kajfu safoi in dunjoi guzaranda dar ʙaroʙari ne'mathoi çovidonai oxirat çuz andake nest"
        },
        {
            "chapter": 9,
            "verse": 39,
            "text": "Ej mū'minon, cun ʙa çang safarʙar naşaved, Alloh şumoro ʙa şikançai dardnoke azoʙ mekunad va qavmi digarero ʙa çoi şumo ivaz mekunad va har goh ʙa onon gufta şavad, ki ʙa çang ʙaroed, onon ʙa çang meʙarojand va itoati Allohu rasulaş mekunand va agar az majdoni çang aqiʙnişinī karded ʙa Alloh zijone namerasoned, cunki Alloh ʙa şumo nijozmand nest, ʙalki şumo ʙa Ū nijozmanded. Va Ū ʙe madadi şumo ham din va pajomʙaraşro nusrat xohad dod, zero ki Ū ʙar har kore tavonost"
        },
        {
            "chapter": 9,
            "verse": 40,
            "text": "Ej joroni Pajomʙar, agar Pajomʙarro şumo jorivu nusrat nadihed cī sud? Hamono Alloh nusrat dodaast ūro, on goh ki ʙerun kardand ūro kofironi qurajş az Makka va hamrohaş kasi duvvum (ja'ne, Aʙuʙakri Siddiq razijallohu anhu) ʙud. Cun in du kas (Pajomʙar va Aʙuʙakr) dar ƣor ʙudand, on goh Pajomʙar (sallalohu alajhi va sallam), ki ʙa jori xud meguft: \"Ƣam maxūr, Alloh ʙo most\". Pas, firistod Alloh oromişi xudro ʙa Pajomʙar va nusratu quvvat dod ūro ʙa laşkarhoe, ki nadidand onhoro (ja'ne, fariştagon) va pasttaru furūtar soxt suxani kofironro va suxani Alloh suxanest ʙaland. Va Alloh pirūzmand ast dar mulkaş va durustkor ast dar tamomi korhojaş"
        }
    ]
}
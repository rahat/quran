{
    "pages": [
        {
            "chapter": 17,
            "verse": 8,
            "text": "Şojad Parvardigoraton ʙar şumo (ej ʙanī Isroil) rahmat ovarad, agar az gunoh tavʙa kuned. Va agar ʙa ma'sijatu gunahkorī ʙozgarded, ʙozmegardem ʙaroi azoʙ kardanaton dar in çahon va çahannamro zindoni kofiron soxtaem"
        },
        {
            "chapter": 17,
            "verse": 9,
            "text": "Hamono in Qur'one, ki ʙar ʙandai Mo Muhammad (sallallohu alajhi va sallam) furud ovardem mardumro ʙo rohe hidojat mekunad, ki on ustuvortar ast va ʙa mū'minone, ki korhoi şoista mekunand, muƶda medihad, ki onon podoşi ʙuzurge dorand"
        },
        {
            "chapter": 17,
            "verse": 10,
            "text": "Va alʙatta, ʙaroi kasone, ki ʙa oxirat imon nameovarand, azoʙi dardovare (va on dūzax ast) muhajjo kardaem"
        },
        {
            "chapter": 17,
            "verse": 11,
            "text": "Va odamī goho az ƣazaʙ ʙar çoni xud jo farzand, jo molaş duoi ʙad metalaʙad, ci tavre ki duoi xajr mekunad. Agar Alloh on duojaşro qaʙul kunad, halok meşavad, vale ʙa fazlu rahmataş içoʙat namekunad. Va odamī taʙiatan ʙar xursandiju saxtī ʙesaʙru şitoʙkor ast"
        },
        {
            "chapter": 17,
            "verse": 12,
            "text": "Va şaʙu rūzro du nişona qaror dodem. Nişonai şaʙro torikī gardonidem va nişonai rūzro ravşanī, to ʙa talaʙi rizqe, ki Parvardigoraton muqarrar doştaast, ʙarxezed va şumori solhovu hisoʙro ʙidoned. Agar Alloh oftoʙu mahtoʙro ʙa hole, ki xalq karda ʙud meguzoşt, şaʙro az rūz şinoxta nameşud va na vaqti rūza va haç donista meşud va na vaqti rohatu damgirī va mo har cizro ʙa tafsil ʙajon kardaem"
        },
        {
            "chapter": 17,
            "verse": 13,
            "text": "Kirdori neku ʙadi har insonero cun tavqe ʙa gardanaş ovextaem. Va dar rūzi qijomat ʙaroi ū nomai (amalaşro) kuşoda ʙerun ovarem, to dar on ʙingarad"
        },
        {
            "chapter": 17,
            "verse": 14,
            "text": "Dar on rūz ʙa ū gufta meşavad: «Bixon nomai a'molhoe, ki dar dunjo karda ʙudī. Imrūz tu xud ʙaroi hisoʙ kardani amalhojat ʙasandaī!»"
        },
        {
            "chapter": 17,
            "verse": 15,
            "text": "Har ki rohi haqro darjoʙad sipas on rohi haqro pajravī namojad foidai on tanho ʙar xudi ū merasad va har ki az rohi haq gumroh gardad va rohi zalolatro pajravī namojad, zijoni on tanho ʙar xudi ū ʙozmegardad va heç kas ʙori gunohoni digarero ʙar xud naʙardorad va Mo heç qavmero azoʙ namekunem to on goh ki pajomʙare ʙifiristem"
        },
        {
            "chapter": 17,
            "verse": 16,
            "text": "Cun ʙixohem dehaero halok kunem, ʙa sarkaşoni on ço mefarmoem, to dar on ço nofarmonī kunand va on goh azoʙ ʙar onho voçiʙ gardad va on deharo noʙud sozem"
        },
        {
            "chapter": 17,
            "verse": 17,
            "text": "Ba'd az Nūh ci ʙisjor mardumero, ki imon naovardand, halok kardem. Va ʙasandaast, ki Parvardigori tu az gunohoni ʙandagonaş ogoh va ʙa onho ʙinost"
        }
    ]
}
{
    "pages": [
        {
            "chapter": 4,
            "verse": 75,
            "text": "Va cist şumoro ej mū'minon, ki dar rohi Alloh va ʙaroi naçoti ʙecoragon az mardon va zanon va kūdakon çang namekuned. Onon ki dar zulmu sitami duşmanon ducor şudaand va onhoro digar corae nest ʙa çuz az Parvardigoraşon, du'o karda megūjand : \"Ej Parvardigori mo! Moro az in şahr (Makka) va sarzamine, ki sokinoni on sitamgarand, ʙerun ovar va az çoniʙi xudat ʙaroi mo sarparast va joridihandae qaror ʙideh"
        },
        {
            "chapter": 4,
            "verse": 76,
            "text": "Kasone, ki imon ovardaand dar rohi Alloh meçangand va kasone, ki kufr varzida dar rohi zulmu fasod meçangand, pas (ej mū'minon) ʙo ahli kufr va şirk, ki joroni şajtonand, ʙiçanged, hamono makri şajton hameşa za'if ast"
        },
        {
            "chapter": 4,
            "verse": 77,
            "text": "Ojo nameʙinī kasonero, ki peş az amri ʙa çihod ʙo onho gufta şud: \"Az çangi duşmanonaton (muşrikon) dast ʙardored va namozi farzşudaro ʙarpo dored va az molhojaton (zakot) ʙidihed\". Pas hangome ki çang ʙar onon voçiʙ şud, dar in hangom gurūhe az onho az mardum metarsidand, hamon guna ki az Alloh tars doştand, jo ʙeştar az on metarsidand va guftand: \"Parvardigoro! Caro çangro ʙar mo voçiʙ kardī? Ci meşud agar ʙar mo mūhlati ʙeştare medodī? \"Bigu: \"Mato'i dunjo nociz ast va oxirat ʙaroi kase, ki parhezgor ʙoşad, ʙehtar ast va Parvardigori Tu xurdtarin sitame ʙar şumo ravo namedorad, agarcande miqdori riştai ʙorike, ki ʙar pūsti xurmo ast"
        },
        {
            "chapter": 4,
            "verse": 78,
            "text": "Har kuço ʙoşed, marg şumoro dar har zamon va makone darmejoʙad. Agar ci dar qasrhoi mahkam va manzilhoi ʙalande ʙoşed. Va zamone, ki az nekī az farovonii mol va farzandon va salomatī ʙarxūrdor ʙoşand, megūjand: In az çoniʙi Alloh ast. Va agar musiʙat va muşkilie ʙar onho ʙirasad va ducori faqr va ʙemorī va az dast dodani farzandon va dūston gardand, megūjand: Ej Muhammad (sallallohu alajhi va sallam)! in ʙa saʙaʙi cize ast, ki tu peşi mo ovardaī. Bigū: \"Hama az çoniʙi Alloh ast\". In mardumro ci şudaast, ki heç suxanero namefahmand va ʙa fahmidani on nazdik ham nameşavand"
        },
        {
            "chapter": 4,
            "verse": 79,
            "text": "Va agar dar dunjo va din ʙa tu nekī va xuʙī ʙirasad, az çoniʙi Alloh ast va Alloh onro ʙa tu arzonī doşta va saʙaʙhoi onro ʙarojat oson namudaast. Va ʙadī va ʙaloe, ki dar din va dunjo ʙa tu merasad, az çoniʙi xudat meʙoşad va mo turo ʙa unvoni pajomʙarī ʙaroi mardum firistodem va kofī ast, ki Alloh guvoh ʙoşad"
        }
    ]
}
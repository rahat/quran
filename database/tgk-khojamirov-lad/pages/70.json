{
    "pages": [
        {
            "chapter": 3,
            "verse": 154,
            "text": "Va pas az ƣame, ki ʙa şumo rasida ʙud, oromişro ʙar şumo furud ovard, ʙa gunae, ki xoʙi saʙuke gurūhe az şumoro faro girift. Va in gurūh mū'minon ʙudand. Ammo gurūhi digar, kasone ʙudand, ki faqat dar fikri xudaşon ʙudand, ʙa xotiri in ki munofiq ʙudand jo in ki imonaşon za'if ʙud, ʙino ʙar in xoʙe, ki digaronro faro girifta ʙud, ʙa onho narasid. Va guftand: Mo az pirūzī ʙahrae nadorem, pas nisʙat ʙa Parvardigor va Pajomʙaraş gumoni ʙad ʙurdand va tasavvur kardand, ki Alloh Pajomʙarro jorī namedihad. Bigū: Hama kor az oni Alloh ast. Munofiqon dar dili xud cizhoero pinhon medorand, ki onro ʙaroi tu oşkor namekunand. Megūjand: Agar ʙo mo dar in amr ʙo rozigī maşvarate meşud, dar inço kuşta nameşudem. Bigu: Agar dar xonahojaton ham meʙuded, haroina kasone ki ʙar onho kuşta şudan muqaddar şuda ʙud ʙa mahalli kuşta şudani xud ʙerun meomadand. Va to Alloh on ciro az nifoq jo za'fi imon dar dilhojaton dored, ʙijozmoid, to dilhojatonro az vasvasahoi şajton, ki dar on asar guzoştaast, xolis va pok gardonad. Va Alloh ʙa on ci dar dilhost, ogoh ast"
        },
        {
            "chapter": 3,
            "verse": 155,
            "text": "Az mijoni şumo onon, ki dar rūzi muqoʙalai on du gurūh (mū'minon va muşrikon), dar çangi Uhud gurextand, ʙa saʙaʙi ʙa'ze az amalhoi ʙadaşon şajton onhoro ʙa xato afkanda ʙud. Inak Alloh afvaşon kard, ki Ū omūrzandai gunohi osijon ast va halim ast, şitoʙ namekunad dar azoʙi osijon"
        },
        {
            "chapter": 3,
            "verse": 156,
            "text": "Ej kasone, ki ʙa Allohu Rasulaş imon ovardaed, monandi on kofirone, ki ʙa Parvardigoraşon ʙovarī nadorand, maʙoşed, ki dar ʙorai ʙarodaroni xud, ki ʙa safar ʙaroi darjofti rizq jo ʙa çang rafta ʙudand va favtidand jo kuşta şudand, meguftand: «Agar nazdi mo monda ʙudand, namemurdand, jo kuşta nameşudand». Alloh in gumonro cun hasrate dar dili onho nihod. Ammo mū'minon hamono medonand, ki in hama ʙa taqdiri Alloh ast, pas Alloh dilhojaşonro hidojat mekunad va musiʙathoro ʙaroi onon saʙuk mekunad. Va Alloh ast, ki zinda mekunad kasero, ki ʙaroi ū hajot muqarrar şuda ʙoşad garcande musofir jo muçohid ʙoşad va memironad kasero, ki hajotaş ʙa oxir rasida ʙoşad garcande dar xonaaş ʙoşad va Ūst, ki hamai korhoi şumoro meʙinad"
        },
        {
            "chapter": 3,
            "verse": 157,
            "text": "Ej mū'minon, agar dar rohi Alloh kuşta şaved, jo dar vaqti çang ʙimired, Alloh gunohojatonro meʙaxşad va komjoʙ meşaved ʙa ʙihişti sarsaʙz. Omūrziş va rahmati Alloh ʙehtar ast az on cī dar in çahon cam' meovared"
        }
    ]
}
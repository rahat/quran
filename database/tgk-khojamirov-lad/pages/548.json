{
    "pages": [
        {
            "chapter": 59,
            "verse": 17,
            "text": "Pas oqiʙati kori har dui onho (ja'ne, şajton va insoni kofir) on şud, ki hardu ʙa otaş aftand va çovidona dar on ʙoşand. Va in ast çazoi sitamkoron"
        },
        {
            "chapter": 59,
            "verse": 18,
            "text": "Ej kasone, ki ʙa Alloh va rasulaş imon ovardaed va ʙa şari'ati Ū amal kardaed, az Alloh ʙo ʙa ço ovardani amrhojaş va dur ʙudan az man'kardahojaş, ʙitarsed. Va har kas ʙojad ʙingarad, ki ʙaroi fardo rūzi qijomat cī firistodaast. Az Alloh ʙitarsed, dar har farmudaho va man'kardahojaş, ki haroina, Alloh ʙa korhoe, ki mekuned, ogoh ast va cize az a'moli şumo ʙar Vaj pūşida nest"
        },
        {
            "chapter": 59,
            "verse": 19,
            "text": "Va ej mū'minon, az on kasone maʙoşed, ki Allohro faromūş kardand va farmonhojaşro tark kardand va Alloh niz cunon kard, ki nasiʙai neki xudro, ki az azoʙi rūzi qijomat naçotaşon medod, faromūş kunand. Onho fosiqonand. (ja'ne, az to'ati Alloh va rasulaş ʙerunraftagonand)"
        },
        {
            "chapter": 59,
            "verse": 20,
            "text": "Ahli dūzax va ahli ʙihişt dar martaʙai xud ʙo ham ʙaroʙar nestand. Ahli ʙihişt xud komjoʙşudagonand va az hama noxuşiho naçotjoftagonand"
        },
        {
            "chapter": 59,
            "verse": 21,
            "text": "Agar in Qur'onro ʙar kūhe az kūhho nozil mekardem, az va'davu va'idhoe, ki dar on Qur'on ast, kūh ʙo saxtī va mahkamiaş az xavfi Alloh onro xoksor va az ham poşida medidī. Va in misolhoest, ki ʙaroi mardum meovarem, şojad dar qudrati Alloh va ʙuzurgiaş ʙiandeşand"
        },
        {
            "chapter": 59,
            "verse": 22,
            "text": "Ūst Allohi jagona, ki heç ma'ʙudi ʙarhaq çuz Ū nest. Donoi nihonu oşkor, medonad on ci ƣoiʙu hozir ast va ʙa ahli imon ʙaxşojandavu mehruʙon ast"
        },
        {
            "chapter": 59,
            "verse": 23,
            "text": "Ūst Allohi jagona, ki heç ma'ʙudi ʙarhaq çuz Ū nest, podşohi çami'i aşjoho ast, nihojat pok ast, salomat ast (az har ajʙu nuqs), eminiʙaxş ast, ki pajomʙaronaşro ʙa vositai mū'çizoti ravşan tasdiq menamojad, nigahʙon ast, ʙar hamai a'moli xalqaş, pirūzmand ast, ki hargiz maƣluʙ nameşavad, çaʙʙor ast, ki ƣalaʙai Ūro kase toʙ ovarda nametavonad va hamai ofaridaho dar ʙaroʙari Ū furūtanand, ʙuzurgvor ast, ki doroi kiʙrijo va azamat ast. Pok ast Alloh az on ci muşrikon ʙaroi Ū dar iʙodat va sifot va ofarinişi Ū şarik qaror medihand"
        },
        {
            "chapter": 59,
            "verse": 24,
            "text": "Ūst Allohe, ki ofaridgori hamai maxluqot ast, eçodkunandai hamai aşjo ast va suratʙaxş ast, ci guna xohad tasvir mekunad ʙaroi Ū nomhoi nekū ast. Har cī dar osmonho va zamin ast, tasʙehgūji Ū hastand va Ū pirūzmand ast ʙar duşmanonaş va hakim ast dar tadʙiri umuri xalqaş"
        }
    ]
}
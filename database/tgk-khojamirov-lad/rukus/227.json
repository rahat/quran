{
    "rukus": [
        {
            "chapter": 16,
            "verse": 26,
            "text": "Dar haqiqat peş az muşrikon axli kuffor niz ʙar pajomʙaronaşon va ʙaroi rad kardani on ci az da'vati haq ovarda ʙudand, hilavu najranghoro ʙa kor ʙurdand. Pas, farmoni Alloh darrasid va on ʙinohojaşonro az poja vajron soxt va saqf az ʙoloi saraşon furū aftod va azoʙi Alloh az çoe, ki fikraşro namekardand, ʙa onon rasid, ʙalki gumoni on doştand, ki komilan dar amonand"
        },
        {
            "chapter": 16,
            "verse": 27,
            "text": "Pas, dar rūzi qijomat xoraşon mesozad va mefarmojad: «Butone, ki şariki Man mexonded va ʙar sari onho ʙo jakdigar ixtilof mekarded, aknun kuçojand to ki az şumo azoʙro dur kunand?» Donişmandoni mū'minon megūjand: «Ba rostī, imrūz nasiʙi kofiron xorivu ranç ast!»"
        },
        {
            "chapter": 16,
            "verse": 28,
            "text": "Kasone hastand, ki ʙar xud sitam ravo doştaand dar holi kufraşon, cun fariştagon çonaşonro ʙisitonand, sari taslim furud orand va gūjand: «Mo heç kori ʙade (şirke) namekardem». Fariştagon ʙarojaşon gūjand: Ore, Alloh az korhoe, ki mekarded, ogoh ast va ʙar on amalhojaton çazojaton xohad dod"
        },
        {
            "chapter": 16,
            "verse": 29,
            "text": "Sipas az darhoi çahannam doxil şaved, dar hole ki dar on ço çovidona xohed ʙud. Ci ʙad ast çojgohi mutakaʙʙiron"
        },
        {
            "chapter": 16,
            "verse": 30,
            "text": "Va az parhezgorone, ki az Alloh metarsand, pursand: «Parvardigori şumo ʙar Muhammad sallallohu alajhi va sallam cī ciz nozil kardaast», megūjand: «Xajr va xuʙī, ki ʙaroi nekūkoron dar hamin dunjo nekī ast va saroi oxirat ʙehtar xohad ʙud va ci xuʙ ast saroi parhezgoron»"
        },
        {
            "chapter": 16,
            "verse": 31,
            "text": "Ba ʙoƣhoi ʙihişt, ki ʙa on vorid meşavand, çujʙorhoe dar zeri daraxtoni on ravon ast, dar on ço har cī ʙixohand, xohand doşt. Alloh incunin ʙa parhezgoron podoş medihad"
        },
        {
            "chapter": 16,
            "verse": 32,
            "text": "Onon, ki fariştagon dar hole çonaşonro megirand, ki ʙar taqvoi Alloh pojdor ʙudand, megūjand: «Salom ʙar şumo! Ba podoşi korhoe, ki mekardaed, ʙa ʙihişt daroed»"
        },
        {
            "chapter": 16,
            "verse": 33,
            "text": "Ojo muntazirand, ki fariştagon nazdaşon ʙijojand va dar holi kufraşon çonaşonro ʙigirand, jo farmoni Parvardigorat faro rasad va ʙa azoʙ halokaşon sozad? Gurūhe niz, ki peş az onho ʙudand, cunin mekardand, pas Alloh halokaşon kard va Alloh ʙa onon sitam nakard, ʙalki onon xud ʙa xud sitam mekardand"
        },
        {
            "chapter": 16,
            "verse": 34,
            "text": "Pas, ʙa çazoi kirdori ʙadaşon rasidand va hamon cizhoero, ki ʙa masxara megiriftand, (ja'ne azoʙ) ʙar saraşon omad"
        }
    ]
}
{
    "rukus": [
        {
            "chapter": 7,
            "verse": 40,
            "text": "Hamono darhoi osmon ʙar rūi kasone, ki ojoti Moro durūƣ şumoridaand va az onho sarkaşī kardaand, hargiz kuşoda naxohad şud va ʙa ʙihişt doxil naxohand şud, to on goh, ki şutur az sūroxi sūzan ʙigzarad. Va muçrimonro incunin çazo medihem"
        },
        {
            "chapter": 7,
            "verse": 41,
            "text": "Bistare az otaşi çahannam dar zer va pūşişe az otaşi çahannam ʙar rūj dorand. Va sitamkoronro incunin çazo medihem"
        },
        {
            "chapter": 7,
            "verse": 42,
            "text": "Ba heç kas çuz andozai tavonu toqataş taklif (vazifador) namekunem. Onon, ki imon ovardaand va korhoi nekū kardaand, ahli ʙihiştand va dar on ço çovidonand"
        },
        {
            "chapter": 7,
            "verse": 43,
            "text": "Va har guna kinaero az dilaşon ʙarmekanem. Çūjʙorho dar zeri pojaşon çorist. Gūjand: «Sipos Allohro, ki moro ʙa in rohi rost rahʙarī karda va agar moro rahʙarī nakarda ʙud, rohi xeş namejoftem. Rasuloni Parvardigori mo ʙa dini haq omadand. Va on goh ʙihiştijonro nido dihand, ki ʙa podoşi korhoe, ki mekarded, in ʙihiştro ʙa şumo dodaand!»"
        },
        {
            "chapter": 7,
            "verse": 44,
            "text": "Bihiştijon dūzaxijonro ovoz dihand, ki mo ʙa haqiqat joftem on savoʙi amalhoe, ki Parvardigoramon ʙa mo va'da doda ʙud, ojo şumo niz ʙa haqiqat joftaed on iqoʙi amalhoe, ki Parvardigoraton va'da doda ʙud? Gūjand: «Ore». On goh nidodihandae dar mijonaşon sado dihad, ki la'nati Alloh ʙar kofiron ʙod"
        },
        {
            "chapter": 7,
            "verse": 45,
            "text": "On kofiron xud va digaronro az rohi Alloh ʙoz medorand va onro kaçravī mepindorand (ja'ne, mexostand, ki ʙo şuʙhaho rohi haqro ʙotil sozand) va ʙa qijomat imon nadorand"
        },
        {
            "chapter": 7,
            "verse": 46,
            "text": "Va mijoni ʙihiştijon va dūzaxijon devorest (on A'rof ast) va ʙar A'rof mardone hastand, ki har jak az ahli ʙihişt va dūzaxro ʙa simojaşon meşinosand va axli ʙihiştro ovoz medihand, ki salom ʙar şumo ʙod. Inho harcand umedi ʙihişt dorand, vale hanūz ʙa on doxil naşudaand"
        },
        {
            "chapter": 7,
            "verse": 47,
            "text": "Cun a'rofijon caşm ʙa çoniʙi dūzaxijon gardonand, gūjand: «Ej Parvardigori mo, moro dar şumori sitamkoron qaror madeh!»"
        }
    ]
}
{
    "rukus": [
        {
            "chapter": 11,
            "verse": 110,
            "text": "Va hamono ʙa Mūso (alajhissalom) kitoʙi Tavrot dodem. Dar on kitoʙ ixtilof şud, (ja'ne, ʙa'zeho ʙa on imon ovardand va ʙa'zeaşon onro inkor kardand). Agar nameʙud suxane, ki peş sodir şuda az çoniʙi Parvardigorat, hatman mijonaşon dovarī meşud. Va onho (jahud va kuffori qavmat) alʙatta, dar on kitoʙ (ja'ne, Qur'on) saxt dar şuʙhaand"
        },
        {
            "chapter": 11,
            "verse": 111,
            "text": "Va qasam, ki alʙatta, Parvardigori tu (ej Pajomʙar) çazoi a'moli hamaro ʙa purragī xohad dod va hamono Alloh ʙa har korhoe, ki mekunand, ogoh ast"
        },
        {
            "chapter": 11,
            "verse": 112,
            "text": "Pas ustuvoru soʙitqadam ʙoş ej Pajomʙar (sallallohu alajhi va sallam), hamcunon ki amr şudaī. Va niz onhoe, ki tavʙa kardaand, hamrohi tu ʙojad cunin kunand va az had naguzared! Hamono Alloh ʙa kirdori şumo ʙinost"
        },
        {
            "chapter": 11,
            "verse": 113,
            "text": "Va ʙa sitamkoron majl nakuned, ki azoʙi otaşi dūzax şumoro ʙirasad. Şumoro çuz Alloh heç dūste nest va kase joriaton nakunad"
        },
        {
            "chapter": 11,
            "verse": 114,
            "text": "Va namoz ʙiguzor (ej Pajomʙar) dar oƣozu ançomi rūz va cand soate az şaʙ. hamono, nekiho (namozhoi pançgona) ʙadihoro az mijon meʙarand. In pandest ʙaroi pandpaziron"
        },
        {
            "chapter": 11,
            "verse": 115,
            "text": "Saʙr kun (ej Pajomʙar) ʙa ʙarpoj doştani namoz va ʙar ozoru maşaqqatho, hamono Alloh muzdi nekūkoronro zoe' (ʙarʙod) namesozad"
        },
        {
            "chapter": 11,
            "verse": 116,
            "text": "Pas, caro az mardumi on asrhoe, ki peş az şumo ʙudand, ahli xirad naşudand, ki az fasod dar zamin man' kunand, magar şumorai andake az onho, ki naçot dodem. Va sitamgaron cizero pajravī kardand, ki ʙa on osudagī doda şudand va ʙa lazzathoi dunjo maşƣul şudand va ʙo in koraşon gunahkor ʙudand va noʙud şudand"
        },
        {
            "chapter": 11,
            "verse": 117,
            "text": "Parvardigori tu (ej Pajomʙar) heç dehotero, ki mardumaş nekūkor ʙoşand va az fasodu sitam parhezgor ʙoşand, ʙa sitam halok naxohad soxt"
        },
        {
            "chapter": 11,
            "verse": 118,
            "text": "Va agar xosta ʙud Parvardigori tu, megardond hamai mardumonro jak millat (ja'ne, dar dini Islom), lekin Alloh inro naxost, ʙaroi hamin hameşa mardum dar din muxtalifand; (va dar in hama hikmatest)"
        },
        {
            "chapter": 11,
            "verse": 119,
            "text": "magar onhoe, ki imon ovardand ʙa Allohu rasulaş va dar rohi haq hameşa muttafiqand Parvardigorat ʙar onho rahmat karda va onhoro ʙaroi hikmati gunogune (ja'ne, gurūhe nekʙaxt va gurūhe ʙadʙaxt, gurūhe dar ʙihişt va gurūhe dar dūzax) ʙijofaridaast. Va suxani Parvardigori tu ʙar in muqarrar (lozim va tamom) şuda, ki alʙatta, çahannamro az hamai çinnu ins pur mekunam"
        },
        {
            "chapter": 11,
            "verse": 120,
            "text": "Har xaʙare az axʙori pajomʙaronro ʙarojat (ej Pajomʙar) hikojat mekunem, to dili turo soʙitu orom gardonem. Va dar in sura ʙar tu suxani haq (murod az suxani haq qissahoest, ki peştar dar in sura zikr şudaand) va ʙaroi mū'minon mav'izavu pand va jodovarī omadaast"
        },
        {
            "chapter": 11,
            "verse": 121,
            "text": "Va ʙigū (ej Pajomʙar), ʙa kasone, ki imon nameovarand: «Şumo ʙa har tavre, ki xohed, amal kuned, mo niz amal mekunem"
        },
        {
            "chapter": 11,
            "verse": 122,
            "text": "Va şumo intizorī ʙikaşed oqiʙati kori moro, mo niz muntazir meʙoşem oqiʙati kori şumoro"
        },
        {
            "chapter": 11,
            "verse": 123,
            "text": "Va az oni Alloh ast ilmi ƣajʙi osmonhovu zamin va ʙa sūi Ū hamai korho ʙozgardonda meşavad rūzi qijomat. (Ej Pajomʙar) Ūro ʙiparast va ʙar Ū tavakkal kun, ki Parvardigori tu az on cī ʙa çoj meovared (az amalhoi neku ʙadaton, ki muvofiqi on şumoro çazo medihad), ƣofil nest"
        }
    ]
}
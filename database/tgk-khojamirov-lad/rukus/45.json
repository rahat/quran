{
    "rukus": [
        {
            "chapter": 3,
            "verse": 31,
            "text": "Ej Pajomʙar ʙigu: Agar dūstdori Alloh ʙoşed, pas pajravii man kuned va ʙo zohiru ʙotinaton ʙa man imon ored, to Ū niz şumoro dūst ʙidorad va gunohonatonro ʙijomūrzad, ki omūrzanda va mehruʙon ast! (In ojat cunin mefarmojad, ki şaxsone, ki da'voi muhaʙʙati Alloh mekunand, vale az amru nahji Pajomʙar Muhammad sallallohu alajhi va sallam pajravī namekunand, pas in guna kason dar da'voi xud durūƣgū hastand)"
        },
        {
            "chapter": 3,
            "verse": 32,
            "text": "Ej Pajomʙar ʙigū: Ito'ati Alloh kuned ʙo pajravī kardani kitoʙaş va ito'ati pajomʙar kuned ʙo pajravii sunnataş. Pas agar rūj ʙargardondand, hamono Alloh kofironro dūst nadorad"
        },
        {
            "chapter": 3,
            "verse": 33,
            "text": "Hamono Alloh, Odamu Nuh va xonadoni Iʙrohimro ʙar çahonijon ʙartarī dod va onhoro ʙehtarini ahli zamonaşon gardonid"
        },
        {
            "chapter": 3,
            "verse": 34,
            "text": "Onho farzandoni poke ʙudand dar tavhidu ixlos. Ba'ze az nasli ʙa'ze digar pajdo şudaand. Va Alloh şunavo ast ʙa guftori ʙandagonaş va donost ʙa kirdoraşon va muvofiqi a'molaşon podoşaşon xohad dod"
        },
        {
            "chapter": 3,
            "verse": 35,
            "text": "Ba jod or ej Rasul, qissai zani Imron va duxtaraş Marjam va Iso alajhissalomro; to in ki tu rad namoī kasonero, ki da'vo kardaand, ki Iso Alloh ast jo farzandi Alloh ast. Cun guft zani Imron: Ej Parvardigori man, on ci ki dar şikam doram, ʙaroi Tu nazr kardam, In nazrro az man ʙipazir, ki Tu tanho şunavoī ʙa du'oi man va donoī ʙa nijati man"
        },
        {
            "chapter": 3,
            "verse": 36,
            "text": "Cun farzandi xeşro ʙa dunjo ovard, guft: «Ej Parvardigori man, hamono man duxtar ʙa dunjo ovardaam va nazr kardam to on ciro, ki dar şikam doram, xodimi iʙodatgohi tu qaror diham va Alloh ʙa on cī ki ū tavallud karda ʙud, donotar ast. Alloh qalʙi ūro taskin dod va nazraşro paziruft va farmud, ki pisar monandi duxtar nest. (Va modari Marjam guft:) Uro Marjam nom nihodam. Ū va farzandonaşro az şajtoni raçim dar panohi Tu mesuporam"
        },
        {
            "chapter": 3,
            "verse": 37,
            "text": "Pas Parvardigoraş du'ojaşro qaʙul kard va on duxtarro ʙa nekī az ū paziruft va ʙa tarze pisandida parvarişaş dod va Zakarijo alajhissalomro ʙa sarparastii ū voʙasta kard. Va har vaqt, ki Zakarijo ʙa mehroʙ nazdi ū meraft, peşi ū xūrdanī mejoft. Meguft: Ej Marjam, inho ʙaroi tu az kuço merasad? Marjam meguft: Az çoniʙi Alloh; zero Ū har kasro, ki ʙixohad, az ʙandagonaş ʙehisoʙ rūzī medihad"
        },
        {
            "chapter": 3,
            "verse": 38,
            "text": "Dar on ço, ki Zakarijo alajhissalom in holatro did va mehruʙonii Allohro nisʙat ʙa Marjam muşohida kard, az Alloh xost, to ūro farzande ʙidihad. In dar hole ʙud, ki ū az doştani farzand noumed şuda ʙud. Pas guft: \"Parvardigoro! Az çoniʙi xud farzandi nekū ʙaroi man ato farmo! Hamono Tu şunavandai du'o hastī"
        },
        {
            "chapter": 3,
            "verse": 39,
            "text": "Pas, Zakarijo alajhissalom dar hole, ki dar iʙodatgoh ʙa namoz istoda ʙud, fariştagon ūro nido dodand, ki Alloh turo ʙa Jahjo muƶda medihad, ki tasdiqkunandai kalimai Alloh ast va ū Jahjo alajhissalom peşvo va az pajomʙaroni ʙuzurgvor ast va az gunoh va majl ʙa zanon dur ast. Va pajomʙare az çumlai solehon ast"
        },
        {
            "chapter": 3,
            "verse": 40,
            "text": "(Zakarijo alajhissalom ʙo ta'aççuʙ çavoʙ dod:) Parvardigoro! Bo vuçudi in du mone', ja'ne pirī va nazoidani hamsaram, az ci rohe man sohiʙi farzand meşavam?!\" Farmud: Incunin Alloh har ci ʙixohad az korhoi açiʙ ʙar xilofi odatho ançom medihad"
        },
        {
            "chapter": 3,
            "verse": 41,
            "text": "Guft (Zakarijo alajhissalom:) «Ej Parvardigori man, ʙaroi man nişonae padidor kun, ki dalolat kunad ʙa farzanddorşavii man, to şod şavam». Guft: «Nişoni tu in ast, ki se rūz ʙo mardum suxan nagūī, magar ʙa işora-holo in ki sihatu salomat hastī va Parvardigoratro xele ham zijodtar jod kun va dar şaʙongohu ʙomdod ʙaroi Ū namoz xon"
        }
    ]
}
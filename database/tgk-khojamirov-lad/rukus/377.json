{
    "rukus": [
        {
            "chapter": 35,
            "verse": 8,
            "text": "Ojo on ki kirdori ʙadaş dar nazaraş orosta şuda, pas onro nek va zeʙo meʙinad, monandi mū'mini şoistakor ast? Pas, oxirat azoʙi saxtest va ʙaroi kasone, ki imon ovardaand va korhoi şoista kardaand, omurziş az gunohhojaşon va savoʙi ʙuzurgest. Va on çannat ast. Alloh, ʙa tahqiq, har kiro ʙixohad ʙeroh gardonad, gumroh mekunad va har kiro ʙixohad hidojat kunad, hidojat mekunad. Naʙojad ki çoni tu ʙa xotiri onho ducori ƣamu andūh şavad. Alʙatta, Alloh ʙa korhoi ʙade, ki mekunand, ogoh ast va ʙa ʙadtarin çazo giriftoraşon mekunad"
        },
        {
            "chapter": 35,
            "verse": 9,
            "text": "Va Alloh ast, on Zote, ki ʙodhoro firistod, to aʙrhoro ʙarangezand. Pas, mo on aʙrhoro ʙa sarzaminhoi murda meronem va zamini murdaro ʙo vasilai on zinda mekunem. Zinda gaştan dar rūzi qijomat niz cunin ast"
        },
        {
            "chapter": 35,
            "verse": 10,
            "text": "Har kī xohoni izzat ast, az Alloh talaʙ namojad va ʙidonad, ki izzat hama az oni Alloh ast va çuz ʙo itoat va pajravī az Ū ʙa dast nameojad. Suxani xuşu pok misli tilovati Qur'on va tasʙeh va zikri Alloh ʙa sūi Ū ʙolo meravad va kirdori nek ast, ki onro ʙolo meʙarad. Va ʙaroi on muşrikho, ki az rūi makr ʙa fasodkorī mepardozand, azoʙi saxtest va makraşon niz az mijon meravad"
        },
        {
            "chapter": 35,
            "verse": 11,
            "text": "Va Alloh şumoro az xok va sipas az nutfa ʙijofarid. On goh çufthoi jakdigaraton qaror dod. Heç zane homila nameşavad va tavallud namekunad, magar ʙa ilmi Ū. Va heç solxūrdae umre ʙa ū doda nameşavad va az umri kase cize kam namegardad, çuz on ki hama dar kitoʙi Lavhi Mahfuz navişta şudaast. Va ʙeşak, in korho ʙar Alloh oson ast"
        },
        {
            "chapter": 35,
            "verse": 12,
            "text": "In du ʙahr ʙaroʙar nestand: jake oʙaş şirinu guvorost va jake şūru talx. Az hardu gūşti (mohī) toza mexūred va az onho cizhoe ʙaroi oroişi tani xeş (az durru marçon) ʙerun mekaşed va meʙinī kiştihoro ʙaroi joftani rizqu rūzī va ƣanimat, ki oʙro meşikofand va peş maravand, to şumo az fazli Alloh rizqu rūzī talaʙed va ʙoşad, ki sipostuzor ʙoşed"
        },
        {
            "chapter": 35,
            "verse": 13,
            "text": "Alloh az şaʙ kam mekunadu ʙa rūz meafzojad va az rūz kam mekunadu ʙa şaʙ meafzojad va oftoʙu mohro rom kard. Har jake to zamone muajjan dar harakatand. In ast Alloh, Parvardigori şumo. Farmonravoī az oni Ūst. Cizhoero, ki ƣajri Ū ma'ʙudi xeş mexoned, moliki pūsti mijoni donai xurmoe ham nestand"
        },
        {
            "chapter": 35,
            "verse": 14,
            "text": "Ej mardum, agar on ma'ʙudoni ʙotilro ʙixoned, sadojatonro nameşunavand va agar ʙişnavand, çavoʙaton namegūjand va dar rūzi qijomat şirk ovardanatonro inkor mekunand va heç kas monandi Alloh turo ogohu ʙoxaʙar nasozad"
        }
    ]
}
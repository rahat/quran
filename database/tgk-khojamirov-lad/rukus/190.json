{
    "rukus": [
        {
            "chapter": 11,
            "verse": 84,
            "text": "Va ʙar qaʙilai Madjan ʙarodaraşon Şu'ajʙ (alajhissalom)-ro firistodem. Guft: «Ej qavmi man, Allohi jaktoro ʙiparasted, şumoro heç ma'ʙudi ʙarhaqe çuz Ū nest! Va dar pajmonavu tarozu haqqi mardumro kam makuned! Hamono, şumoro dar ne'mat va osudagī meʙinam. Va ʙa saʙaʙi kam kardanaton dar pajmonavu tarozu az rūze, ki azoʙaş şumoro faro girad, metarsam"
        },
        {
            "chapter": 11,
            "verse": 85,
            "text": "Va ej qavmi man, pajmonavu tarozuro az rūi adl purra va komilan ado kuned va ʙa mardum cizhojaşonro kam madihed va cun taʙahkoron dar zamin fasod makuned"
        },
        {
            "chapter": 11,
            "verse": 86,
            "text": "Agar imon doşta ʙoşed, on cī Alloh az moli haloli xud ʙoqī meguzorad ʙa saʙaʙi vafo kardanaton ʙar pajmonavu tarozu ʙarojaton ʙehtar ast az harom va kamʙudihoe, ki az tarozu mezaned. Va man ʙar şumo nigahʙon nestam"
        },
        {
            "chapter": 11,
            "verse": 87,
            "text": "Guftand: «Ej Şu'ajʙ, ojo namozat ʙa tu farmon medihad, ki mo on ʙuthoero ki padaronamon meparastidand, tark kunem jo dar amvoli xud oncunon ki xud mexohem, tasarruf nakunem? Ba rostī tu mardi ʙurdʙoru xiradmand hastī (lek az in suxan maqsadaşon istehzo ʙud va meguftand, ki tu ʙeaql hastī)"
        },
        {
            "chapter": 11,
            "verse": 88,
            "text": "Guft (Şu'ajʙ): Ej qavmi man, cī megūed, agar ʙaroi man az çoniʙi Parvardigoram huççate ʙoşad ʙaroi tasdiqi on ci ki şumoro da'vat mekunam va Ū maro az sūi xud rizqi halolu pok ato karda ʙoşad? Ojo metavonam ʙa xilofi dasturoti Ū amal kunam? Va namexoham şumoro az cize man' kunam va xudam murtakiʙi on şavam. Man to on ço ki metavonam çuz isloh cizero namexoham. Tavfiqi man tanho ʙa fazli Alloh ast. Ba Ū tavakkal kardaam, ʙa dargohi Ū ruj meovaram"
        },
        {
            "chapter": 11,
            "verse": 89,
            "text": "Va ej qavmi man! Duşmanii man şumoro ʙa on naʙarad, ki ʙa şumo on ci ʙirasad, ki ʙa qavmi Nūh jo qavmi Hud jo qavmi Soleh rasid; va qavmi Lut az şumo dur nest"
        },
        {
            "chapter": 11,
            "verse": 90,
            "text": "Az Parvardigoraton omurzişi gunohonatonro ʙixohed. Ba dargohaş tavʙa kuned, ki alʙatta, Parvardigori man mehruʙonu dūstdoranda ast tavʙakunandagonro"
        },
        {
            "chapter": 11,
            "verse": 91,
            "text": "Guftand: Ej Şu'ajʙ, ʙisjore az cizhoero, ki megūī, namefahmem, turo dar mijoni xud notavon meʙinem, agar ʙa xotiri qaʙilaat naʙud, sangsorat karda turo mekuştem va tu nazdi mo arziş va ehtirome nadorī"
        },
        {
            "chapter": 11,
            "verse": 92,
            "text": "Guft (Şu'ajʙ): Ej qavmi man, ojo qaʙilai man dar nazdi şumo az Allohi ʙarhaq ʙolotaru giromitar ast? Ojo Allohro puşti sar qaror medihed va az Ū nametarsed va qudratu izzati Vajro ʙuzurg namedored? Hol on ki Parvardigori man ʙar har kore, ki mekuned, onro ihota dorad. Hamai amalhoi ʙandagonaşro medonad va muvofiqi on çazo medihad"
        },
        {
            "chapter": 11,
            "verse": 93,
            "text": "Va ej qavmi man, şumo hamcunon, ki hasted, ʙa kori xeş maşƣul ʙoşed va man ham ʙa kori xeş maşƣul meşavam. Ba zudī xohed donist, ki azoʙi rasvokunanda ʙa cī kase merasad va xohed donist, ki cī kase durūƣgūj hast. Muntazir ʙimoned, hamono man niz ʙo şumo muntazir memonam"
        },
        {
            "chapter": 11,
            "verse": 94,
            "text": "Va cun zamoni azoʙi Mo ʙar haloki onho faro rasid, Şu'ajʙ va kasonero, ki ʙa ū imon ovarda ʙudand, ʙa rahmati xeş naçot dodem. Va sitamkoronro na'rai vahşatangezi azoʙ faro girift va dar xonahoi xeş ʙa zonu aftoda, murdand"
        },
        {
            "chapter": 11,
            "verse": 95,
            "text": "cunon ki gūj hargiz dar on dijor naʙudaand. Ogoh ʙoş, durī az rahmati Alloh va halok ʙar mardumi Madjan ʙod, hamcunon ki durī az rahmati Alloh va halok ʙar qavmi Samud şud"
        }
    ]
}
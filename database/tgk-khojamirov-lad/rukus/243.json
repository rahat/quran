{
    "rukus": [
        {
            "chapter": 17,
            "verse": 31,
            "text": "Va har vaqte ki donisted, ki rizq az çoniʙi Alloh ast pas, - ej odamon, - farzandoni xudro az ʙimi tangdastī nakuşed. Mo, ham şumoro rūzī medihem va ham onhoro. Alʙatta, kuştani onho gunohi ʙuzurgest"
        },
        {
            "chapter": 17,
            "verse": 32,
            "text": "Va ʙa zino nazdik naşaved, to in ki dar on ducor maşaved. Zino kore zişt va rohi ʙad ast"
        },
        {
            "chapter": 17,
            "verse": 33,
            "text": "Kasero, ki Alloh kuştanaşro harom kardaast, nakuşed, magar ʙar haq (ja'ne, ʙa qasos jo sangsor kardani zinokor, jo kuştani murtad). Va har kas, ki ʙa sitam kuşta şavad, ʙaroi sohiʙi xuni ū qudrate dodaem, (xohad qasos girad, xohad xunʙaho girad, xohad ʙaxşad) vale dar qasos az had naguzarad, ʙegumon xuni kuştaşuda ʙar kuşandaaş jorī doda şudaast"
        },
        {
            "chapter": 17,
            "verse": 34,
            "text": "Va ʙa moli jatim nazdik naşaved, magar ʙa ravişe, ki nekūtar ast, to in ki jatim ʙa davroni kamol ʙirasad va ʙa ahd va pajmoni xud vafo kuned, zero az ahdu pajmoni xud pursida meşaved"
        },
        {
            "chapter": 17,
            "verse": 35,
            "text": "Cun cizero ʙo pajmona cen kuned, pajmonaro komil gardoned va ʙo tarozui durust ʙarkaşed, ki in ʙehtar ast ʙarojaton dar dunjo va oqiʙataş dar oxirat nekūtar ast"
        },
        {
            "chapter": 17,
            "verse": 36,
            "text": "Ej inson, az paji cize marav, ki ʙa on ogohī nadorī, ʙegumon gūş, caşm va dil har jake mavridi suol voqe' xohand şud"
        },
        {
            "chapter": 17,
            "verse": 37,
            "text": "Xiromida ʙo ƣururu xudpisandī ʙar zamin roh marav, caro ki nametavonī zaminro ʙişikofī va ʙa ʙalandii kūhho ʙirasī"
        },
        {
            "chapter": 17,
            "verse": 38,
            "text": "Hamai in korhoe, ki Alloh nahj kardaast nopisand ast va Parvardigori tu onhoro noxuş dorad"
        },
        {
            "chapter": 17,
            "verse": 39,
            "text": "Ej Pajomʙar, in hikmatest, ki Parvardigorat ʙa tu vahj kardaast. Ej inson! Bo Allohi ʙarhaq ma'ʙudi digarero muqarrar makun, ki malomatşudavu rondaşuda dar dūzax andoxta şavī"
        },
        {
            "chapter": 17,
            "verse": 40,
            "text": "Ojo Parvardigoraton ʙaroi şumo maxsus pisaron intixoʙ kard va xud fariştagonro ʙa duxtarī ixtijor kard? Haqqo, ki suxanest vaznin suxani ʙisjor ʙad, ki ʙar zaʙon meovared. Nisʙat dodani on ʙa Alloh loiq nest"
        }
    ]
}
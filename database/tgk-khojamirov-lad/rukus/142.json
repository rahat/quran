{
    "rukus": [
        {
            "chapter": 7,
            "verse": 163,
            "text": "Ej Pajomʙar, az jahudijon dar ʙorai on şahre, ki nazdik ʙa ʙahr ʙud, az onho ʙipurs. On goh, ki dar rūzi şanʙe az had (hudud va muqararoti Alloh) taçovuz mekardand. Alloh onhoro dar ozmoişi xud qaror dod, to rūzi şanʙero ehtirom va ta'zim kunand va ʙa şikor napardozand. Zero dar rūze, ki ehtiromi on mekardand, mohijon oşkor ʙar rūi oʙ meomadand va dar ƣajri rūzi şanʙe nameomadand. Pas onho ʙaroi şikor kardan hilaero ʙa kor ʙurdand. Cuquriho kandand va ʙa onho dom mondand. Vaqte rūzi şanʙe faro rasid, mohijon dar in cuquriho ʙa domho meaftodand va on mohijonro rūzi jakşanʙe ʙarmedoştand. Onhoro ʙa saʙaʙi on, ki gunoh mekardand, hamcunin meozmudem"
        },
        {
            "chapter": 7,
            "verse": 164,
            "text": "Va ej Rasul, ʙa jod or on goh, ki ʙani Isroil ʙa se gurūh taqsim şudand: (gurūhi avval: zolimon, duvvum: nasihatgaron, sejum: ʙetarafon) gurūhi ʙetarafon ʙa gurūhi nasihatgaron guftand: «Caro qavmero, ki dar rūzi şanʙe az hudud va muqararoti Alloh taçovuz kardand, pand medihed, ki Alloh halokaşon xohad kard va ʙa azoʙi dardnok muʙtalo xohad soxt?» Gurūhi nasihatgaron guftand: «To moro nazdi Parvardigoraton uzre ʙoşad. Va ʙoşad, ki parhezgor şavand"
        },
        {
            "chapter": 7,
            "verse": 165,
            "text": "Cun pandero, ki ʙa onho doda şuda ʙud, faromūş kardand (ja'ne nasihatro qaʙul nakardand), ononro, ki az ʙadī parhez mekardand, naçot dodem va gunahkoronro, ki dar rūzi şanʙe taçovuz kardand va harom kardai Allohro halol şumoridand ʙa saʙaʙi gunohaşon onhoro ʙa azoʙi saxt ducor kardem"
        },
        {
            "chapter": 7,
            "verse": 166,
            "text": "Pas, vaqte ki dilhoi onho saxt şud, az tarki cize, ki az on man'aşon karda ʙudand, sarpecī kardand, haqro qaʙul nakardand, guftem: «Buzinagoni (majmunoni) xorşuda şaved!»"
        },
        {
            "chapter": 7,
            "verse": 167,
            "text": "(Ba jod or ej Rasul), ki Parvardigori tu e'lom kard, to kasero ʙar jahudijon ʙifiristad, ki to dar rūzi qijomat ʙa azoʙi saxt azoʙaşon kunad (ja'ne, onhoro xoru zalil megardonad). Haroina Parvardigori tu zud uquʙat mekunad va niz omūrzandavu mehruʙon ast"
        },
        {
            "chapter": 7,
            "verse": 168,
            "text": "Ononro (jahudijonro) gurūh- gurūh dar zamin taqsim kardem, ʙa'ze az onho nekūkor hastand va ʙa'ze digar ƣajri on hastand. Va onhoro ʙa nekihovu (farovonī va tandurustī) ʙadiho (qahtī va vazninī) ozmudem, şojad ʙa to'ati Alloh ʙozgardand va tavʙa kunand"
        },
        {
            "chapter": 7,
            "verse": 169,
            "text": "Ba'd az inho gurūhe ʙadkor ʙa çojaşon nişastand va vorisi on kitoʙi Tavrot şudand, ki ʙa mato'i dunjavī dil ʙastand ʙajni halolu harom farqe nameguzoştand va onro megiriftand va iqror mekardand, ki in kor gunoh ast va meguftand, ki ʙa zudī omūrzida meşavem. Va agar monandi on ʙoz ham mato'e ʙijoʙand, ʙargirand. Ojo az onon dar kitoʙ pajmon girifta naşuda ʙud, ki dar ʙorai Alloh çuz ʙa rostī suxan nagūjand, hol on ki on cī dar on kitoʙ omada ʙud, xonda ʙudand? Saroi oxirat ʙaroi kasone, ki meparhezand, ʙehtar ast. Ojo andeşa namekuned"
        },
        {
            "chapter": 7,
            "verse": 170,
            "text": "Onon, ki dar ilmu amal ʙa kitoʙi Alloh tamassuk (nazdikī) meçūjand va ʙo farmudahoi on iqtido mekunand va az man'kardahoi on durī meçūjand va namozro ʙa surati zohirī va ʙotiniaş ado menamojand, ʙidonand, ki podoşi islohgaronro ʙekor namesozem"
        },
        {
            "chapter": 7,
            "verse": 171,
            "text": "Va (ʙa jod or ej Rasul), ki kūhro ʙar ʙoloi saraşon cun sojaʙone nigoh doştem va mepindoştand, agar ahkomi onro qaʙul nakunand, ʙar saraşon xohad aftod. Va ʙarojaşon guftem: Kitoʙero, ki ʙa şumo dodaem, ʙo nerūmandī ʙigired va har ciro, ki dar on omadaast, (az ahdu pajmon) ʙa jod dored, ʙoşad, ki parhezgor şaved va az azoʙi Alloh xudro naçot dihed"
        }
    ]
}
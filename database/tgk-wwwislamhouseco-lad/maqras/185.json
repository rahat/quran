{
    "maqras": [
        {
            "chapter": 39,
            "verse": 32,
            "text": "Va kist sitamgortar az on ki ʙa Alloh taolo, durūƣ nisʙat medihad va suxani rostero, ki ʙa vaj rasidaast, durūƣ meşumorad? Ojo dar duzax çojgohe ʙaroi kofiron nest"
        },
        {
            "chapter": 39,
            "verse": 33,
            "text": "Ammo onon, ki pajomi rostin ʙijovarand [va digaronro ʙa pazirişi on da'vat kunand] va xud niz onro tasdiq namojand, ʙa rostī, parhezgorand"
        },
        {
            "chapter": 39,
            "verse": 34,
            "text": "Har ci ʙixohand, nazdi Parvardigoraşon dorand. Podoşi nekukoron hamin ast"
        },
        {
            "chapter": 39,
            "verse": 35,
            "text": "To Alloh taolo ʙadtarin raftoraşonro az [kornomai] onon ʙizudojad va ʙar asosi ʙehtarin a'molaşon ʙa eşon podoş dihad"
        },
        {
            "chapter": 39,
            "verse": 36,
            "text": "Ojo Alloh taolo ʙaroi difo' az ʙandaaş kofī nest? Ammo muşrikon turo az ʙutho va ma'ʙudonaşon metarsonand va har kiro Alloh taolo gumroh kunad, heç hidojatgare naxohad doşt"
        },
        {
            "chapter": 39,
            "verse": 37,
            "text": "Va har kiro, ki Alloh taolo hidojat kunad, heç kas gumrohaş naxohad soxt. Ojo Alloh taolo şikastnopaziru dodsiton nest"
        },
        {
            "chapter": 39,
            "verse": 38,
            "text": "[Ej pajomʙar] Agar az muşrikon ʙipursī: «Ci kase osmonho va zaminro ofaridaast»? Musallaman, megūjand: «Alloh taolo». Ba onon ʙigū: «Pas, ʙa nazari şumo, agar Alloh taolo noxuşī va rançe ʙarojam ʙixohad, ojo on ci ʙa çoji Alloh taolo [ʙa nijoiş] mexoned, metavonand oseʙaşro ʙartaraf kunand? Jo agar Alloh taolo rahmate ʙaroi man ʙixohad, ojo metavonand moneaş şavand?» Bigū: [Puştiʙonii] Alloh taolo ʙarojam kofī ast. Ahli tavakkal tanho ʙar Ū tavakkal mekunand»"
        },
        {
            "chapter": 39,
            "verse": 39,
            "text": "Bigū: «Ej qavmi man, şumo ʙar hol [va vaz'i şirkomez]-i xud ʙoşed, man niz [ʙa vazoifi xud] amal mekunam. Ba zudī xohed donist"
        },
        {
            "chapter": 39,
            "verse": 40,
            "text": "[Ba zudī xohed donist, ] ki kist on ki [dar dunjo] giriftori azoʙi rasvogar meşavad va [dar oxirat] azoʙi pojanda ʙar saraş meʙorad»"
        },
        {
            "chapter": 39,
            "verse": 41,
            "text": "In kitoʙi osmoniro ʙaroi [hidojati] mardum, ʙarhaq ʙar tu nozil kardem. Har ki hidojat şavad, ʙa sudi xudi ūst va har ki gumroh gaşt, ʙa zijoni xeş gumroh şudaast va tu [nigahʙon va] korsozaşon nestī [ki ononro ʙa hidojat içʙor kunī]"
        },
        {
            "chapter": 39,
            "verse": 42,
            "text": "Alloh taolo çonhoro dar lahzai marg megirad va[niz] çoni kasero, ki namurdaast, ʙa hangomi xoʙaş [megirad], on goh çonhoero, ki hukmi marg ʙar onho rondaast, nigah medorad va çoni digaronro ʙozpas mefiristad, to hangomi muajjan [marg]. Dar in [amr] ʙaroi har ki ʙiandeşad, nişonahoe [az qijomat] ast"
        },
        {
            "chapter": 39,
            "verse": 43,
            "text": "Ojo muşrikon ƣajr az Alloh taolo [ʙaroi xud az mijoni ʙutho] şafoatkunandagone intixoʙ kardaand? [Ej pajomʙar, ʙa onon] Bigū: «Hatto agar onho moliki cize naʙoşand va [cizero] dark nakunand [ʙoz ham onhoro ʙa şafoat metalaʙed]»"
        },
        {
            "chapter": 39,
            "verse": 44,
            "text": "Bigū: «Şafoat ʙa tamomī az oni Alloh taolo ast. Farmonravoii osmonho va zamin niz az oni Ūst va nihojatan [hamagī] ʙa peşgohi Ū ʙozgardonda meşaved»"
        },
        {
            "chapter": 39,
            "verse": 45,
            "text": "Hangome ki Alloh taolo ʙa jaktoī [va tavhid] jod meşavad, dilhoi kasone, ki ʙa oxirat imon nadorand, mutanaffir [va ʙezor] megardad. Va cun az ma'ʙudone ƣajr az Alloh taolo jod şavad, on goh ast, ki muşrikon şodmon megardand"
        },
        {
            "chapter": 39,
            "verse": 46,
            "text": "Bigū: «Bor iloho, [ej] ofarinandai osmonho va zamin, ej donoi nihonu oşkor, Tu dar mijoni ʙandagonat dar mavoridi ixtilofaşon dovarī xohī kard»"
        },
        {
            "chapter": 39,
            "verse": 47,
            "text": "Agar du ʙaroʙari on ci dar zamin ast, dar ixtijori sitamgoron [muşrikon] ʙoşad, hamaro ʙaroi naçoti xud az saxtii azoʙi rūzi qijomat fido mekunand [Vale paziruftanī nest]. Va az çoniʙi Alloh taolo umure ʙarojaşon oşkor megardad, ki tasavvuraşro ham namekardand"
        },
        {
            "chapter": 39,
            "verse": 48,
            "text": "[Dar on rūz] Dastovardi ziştaşon ʙar onon oşkor meşavad va azoʙe, ki masxara mekardand, domangiraşon xohad şud"
        },
        {
            "chapter": 39,
            "verse": 49,
            "text": "Har goh inson ducori [rançu] zijone şavad, Moro [ʙa nijoiş] mexonad va cun az çoniʙi xeş ne'mate ʙa vaj arzonī dorem, megūjad: \"Faqat [lajoqat va] donoii xudam muçiʙi in ne'mat şudaast. [Na] ʙalki in ozmoiş [-i ilohī] ast, vale ʙeştari mardum namedonand"
        },
        {
            "chapter": 39,
            "verse": 50,
            "text": "Peşinijonaşon ham hamin suxanro guftand, vale [ʙa hangomi azoʙ] dastovardaşon sude ʙa holaşon nadoşt"
        },
        {
            "chapter": 39,
            "verse": 51,
            "text": "Va [uquʙati] dastovardi ziştaşon domangiraşon şud. In sitamgoron [-i muşrik] niz ʙa uquʙati dastovardaşon giriftor xohand şud va [Parvardigori mutaolro] ʙa tang naxohand ovard"
        },
        {
            "chapter": 39,
            "verse": 52,
            "text": "Ojo muşrikon namedonand, ki Alloh taolo [ne'mat va] rūziro ʙar har kase, ki ʙixohad, gusturda medorad va jo tang megirad? Be gumon, dar in amr ʙaroi mu'minon nişonahoe [az tadʙiri ilohī] ast"
        }
    ]
}
{
    "juzs": [
        {
            "chapter": 2,
            "verse": 142,
            "text": "Ba zudī gurūhe az mardumi kamxirad [jahudī] xohand guft: \"Cī cize onho [musulmonon]-ro az qiʙlaaşon [Bajt-ul-muqaddas], ki ʙar on ʙudand, [ʙa sūji Ka'ʙa] ʙozgardond\"? [Ej pajomʙar] Bigū: \"Maşriqu maƣriʙ az oni Alloh taolo ast, har kasro ʙixohad ʙa rohi rost hidojat mekunad"
        },
        {
            "chapter": 2,
            "verse": 143,
            "text": "Hamon guna [ki qiʙlai şumo jak qiʙlai mijona ast] şumoro niz ummati mijona [va ahli e'tidol] qaror dodem to [dar rūzi qijomat] ʙar mardum guvoh ʙoşed [ki pajomʙaroni ilohī pajomaşonro ʙa durustī rasonidaand] va pajomʙar ʙar şumo guvoh ʙoşad [ki kalomi Allohro ʙa şumo rasonidaast] va mo qiʙlaero, ki ʙeştar ʙar on ʙudī [Bajt-ul-muqaddas], qaror nadodem, magar ʙaroi in ki kasero, ki az pajomʙar pajravī mekunad, az kase, ki ʙa aqiʙ ʙozmegardad [va az itoati Alloh taolo va rasulaş rūjgardon meşavad], ʙozşinosem. Musallaman in [hukm] çuz ʙar kasone, ki Alloh taolo hidojataşon karda ʙoşad, sanginu duşvor ast. Alloh taolo hargiz imon [va namoz]-i şumoro zoe' namegardonad. Ba rostī, ki Alloh taolo nisʙat ʙa mardum dilsūzu mehruʙon ast"
        },
        {
            "chapter": 2,
            "verse": 144,
            "text": "[Ej pajomʙar] Ba rostī, ki mo gardondani rūjatro ʙa [sūji] osmon [ki dar intizori vahji ilohī ʙaroi taƣjiri qiʙla hastī] meʙinem. Aknun turo ʙa [sūji] qiʙlae ʙozmegardonem, ki ʙa on xuşnud meşavī, pas, rūji xudro ʙa sūji Masçid-ul-harom kun va [şumo niz, ej mu'minon, ʙaroi adoi namoz] har ço ʙuded, rūji xudro ʙa sūji on ʙigardoned. Kasone, ki kitoʙi [osmonī] ʙa onho doda şud, ʙa xuʙī medonand, ki in [taƣjiri qiʙla farmoni] haq ast [va] az çoniʙi Parvardigoraşon meʙoşad va Alloh taolo az on ci mekunand, ƣofil nest"
        },
        {
            "chapter": 2,
            "verse": 145,
            "text": "Agar ʙaroi onon, ki kitoʙi [osmonī] ʙa eşon doda şudaast, har nişona [va dalele ʙaroi haqqonijati taƣjiri qiʙla] ʙijovarī, [ʙoz ham] az qiʙlai tu pajravī namekunand va tu [niz] az qiʙlai onon pajravī naxohī kard va ʙarxe az onon niz az qiʙlai ʙarxe digar pajravī namekunand va agar pas az on ki ilmu doniş ʙa tu rasidaast, az xostahoi [nafsonii] onon [dar mavridi qiʙla va digar ahkom] pajravī kunī, dar in surat musallaman az sitamgoron xohī ʙud"
        },
        {
            "chapter": 2,
            "verse": 146,
            "text": "Kasone, ki ʙa onon kitoʙi [osmonī] dodaem, [Muhammad]-ro cunon meşinosand, ki farzandoni xudro meşinosand [va medonand, ki suxanaş ʙarhaq ast], vale gurūhe az onon, dar hole ki xud niz medonand, haqro kitmon mekunand"
        },
        {
            "chapter": 2,
            "verse": 147,
            "text": "[Ej pajomʙar on ci ʙar tu nozil megardad, hukmi] Haq az çoniʙi Parvardigori tust, pas, hargiz az tardidkunandagon maʙoş"
        },
        {
            "chapter": 2,
            "verse": 148,
            "text": "Har jake [az ummatho] çihate dorand, ki [hangomi namoz] ʙad-on rū mekunand, pas, [şumo ej mu'minon] dar nekiho [ʙar jakdigar] saʙqat ʙigired. Har ço ki ʙoşed, Alloh taolo [dar rūzi qijomat] hamai şumoro hozir mekunad. Hamono Alloh taolo ʙar har cize tavonost"
        },
        {
            "chapter": 2,
            "verse": 149,
            "text": "[Ej pajomʙar] Az har ço ki [ʙa qasdi safar] xoriç şudī, pas, [ʙa hangomi namoz] rūji xudro ʙa sūji Masçid-ul-harom kun va ʙa durustī, ki in [rū kardanat] haqqe az çoniʙi Parvardigorat ast va Alloh taolo az on ci mekuned, ƣofil nest"
        },
        {
            "chapter": 2,
            "verse": 150,
            "text": "Va az har ço, ki ʙerun şudī, pas, [dar hangomi namoz] rūji xudro ʙa sūji Masçid-ul-harom kun va [şumo, ej mu'minon] har ço ki ʙoşed, rūji xudro ʙa sūji on [masçid] kuned, to mardum alajhi şumo huççate nadoşta ʙoşand [to ʙo istinod ʙa onho ʙahonataroşī kunand], magar kasone az eşon, ki sitam kardand [va hamvora duşmanaton xohand ʙud]. Pas, az onho natarsed va az man ʙitarsed [in taƣjiri qiʙla ʙaroi on ʙud], ki ne'matamro ʙar şumo tamom kunam [va şumoro mutamoiz sozam], ʙoşad, ki hidojat şaved"
        },
        {
            "chapter": 2,
            "verse": 151,
            "text": "Hamcunon ki [ne'mati digare niz ʙa şumo arzonī doştem va] pajomʙare az xudaton ʙa mijonaton firistodem, ki ojoti moro ʙar şumo mexonad va şumoro [ʙo amri ma'ruf va nahji munkar az palidiho] pok megardonad va ʙa şumo kitoʙi [Qur'on] va hikmate meomūzad va on ciro [ki az umuri dinu dunjojaton] namedonisted, ʙa şumo omūziş medihad"
        },
        {
            "chapter": 2,
            "verse": 152,
            "text": "Pas, Maro jod kuned, to şumoro jod kunam va Maro sipos gūed va ʙa Man nosiposī nakuned"
        },
        {
            "chapter": 2,
            "verse": 153,
            "text": "Ej kasone, ki imon ovardaed, az şikeʙoivu namoz jorī ʙiçūed [ki] ʙe tardid Alloh taolo ʙo saʙrkunandagon ast"
        },
        {
            "chapter": 2,
            "verse": 154,
            "text": "Va ʙa onho, ki dar rohi Alloh taolo kuşta meşavand, murda nagūed, ʙalki onon [nazdi Parvardigoraşon] zindaand, vale şumo namefahmed"
        },
        {
            "chapter": 2,
            "verse": 155,
            "text": "Va hatman şumoro ʙo cize az [qaʙili] tarsu gurusnagī [qahtī] va zijoni molī [noʙudī jo duşvorii kasʙi on] va çonī [margu mir jo şahodat] va zijoni mahsulot [-i kişovarzī] meozmoem va [ej pajomʙar] saʙrkunandagonro [ʙa on ci dar dunjo va oxirat ʙarojaşon faroham meojad] ʙaşorat ʙideh"
        },
        {
            "chapter": 2,
            "verse": 156,
            "text": "Onon, ki har goh musiʙate ʙa eşon merasad, [az rūji rizoijat va taslim] megūjand: \"Ba rostī, ki mo az oni Alloh taolo hastem va ʙa sūji Ū ʙozmegardem"
        },
        {
            "chapter": 2,
            "verse": 157,
            "text": "Inho hastand, ki durudho va rahmate az Parvardigoraşon ʙar eşon ast va mahz inho hidojatjoftagonand"
        },
        {
            "chapter": 2,
            "verse": 158,
            "text": "Safo\" va \"Marva\" az nişonahoi [zohiri şariati] Alloh taolo ast. Pas, har ki haççi xona [-i Ka'ʙa] jo umra ʙa çoj meovarad, ʙar ū gunohe nest, ki tavofi [sa'j] ʙajni on duro [niz] ançom dihad [va in kor az raftorhoi çohilijat şumorida nameşavad] va kase, ki ʙa majli xud kori neke ançom dihad, pas, [ʙidonad, ki] ʙe tardid Alloh taolo siposguzori donost"
        },
        {
            "chapter": 2,
            "verse": 159,
            "text": "Kasone, ki on ciro az daloili ravşan va hidojat nozil kardaem – pas az on, ki dar kitoʙi [Tavrot va Inçil] ʙaroi mardum ʙajonaş namudem – pinhon medorand, Alloh taolo ononro la'nat mekunad va la'natkunandagon [az fariştagonu mu'minon] la'nataşon mekunand"
        },
        {
            "chapter": 2,
            "verse": 160,
            "text": "Magar kasone, ki tavʙa kunand va [korhoi noşoistai xudro] isloh namojand va [haqiqatro] oşkor sozand. Inon hastand, ki tavʙaaşonro mepaziram va Man tavʙapaziru mehruʙonam"
        },
        {
            "chapter": 2,
            "verse": 161,
            "text": "Kasone, ki kufr varzidand [va ʙa inkori haq kūşidand] va dar holi kufr murdand, la'nati Alloh taolo va fariştagon va hamai mardum ʙar onho xohad ʙud"
        },
        {
            "chapter": 2,
            "verse": 162,
            "text": "Dar on [la'nat va azoʙi onon] çovidona ʙoqī memonand va na az azoʙaşon kosta meşavad va na muhlat [-i uzrxohī] mejoʙand"
        },
        {
            "chapter": 2,
            "verse": 163,
            "text": "[Ej mardum] ma'ʙudi şumo ma'ʙudi jagona ast [ki] ʙa çuz Ū [heç] ma'ʙude [ʙa haq] nest; ʙaxşandavu mehruʙon ast"
        },
        {
            "chapter": 2,
            "verse": 164,
            "text": "Ba rostī dar ofarinişi osmonho va zaminu guzari şaʙu rūz va kiştihoe, ki ʙaroi ʙahraʙardorii mardum dar darjo ravonand va oʙe, ki Alloh taolo az osmon nozil namudaast, ki ʙo on zaminro pas az xuşkī va xazonaş zinda karda va anvoi çunʙandagonro dar on parokanda ast va [hamcunin] dar taƣjiri masiri ʙodho va aʙrhoe, ki dar mijoni osmon va zamin ʙa xidmat [-i inson] gumoşta şudaand, ʙaroi kasone, ki meandeşand, nişonahoe [az qudrati Parvardigor] ast"
        },
        {
            "chapter": 2,
            "verse": 165,
            "text": "[Bo vuçudi in ojoti ravşan] ʙarxe az mardum hamtojoni ƣajr az Allohro [ʙaroi parastiş] ʙarmeguzinand va onhoro hamcun Alloh taolo dūst medorand, vale kasone, ki imon ovardaand, Allohro ʙeştar dūst dorand va onon, ki [ʙo şirku irtikoʙi gunohon] sitam kardand, hangome ki azoʙi [qijomat] – ro ʙuʙinand, [xohand donist], ki tamomi qudrat az oni Alloh taolo ast va in ki Alloh taolo saxtkajfar ast"
        },
        {
            "chapter": 2,
            "verse": 166,
            "text": "On goh, ki rahʙaron [-i gumrohgar] az pajravoni xud ʙezorī meçūjand va azoʙro meʙinand va asʙoʙ [-u ravoʙite, ki muçiʙi naçotaşon meşud, hamagī] gusasta megardad"
        },
        {
            "chapter": 2,
            "verse": 167,
            "text": "Va [dar in hangom] kasone, ki [dar dunjo az rahʙaroni gumrohgar] pajravī karda ʙudand, megūjand: \"Koş ʙaroi mo ʙozgaşte [ʙa dunjo] ʙud, to hamon guna, ki onon az mo ʙezorī çustand, [mo niz] az onho ʙezorī çūem. Alloh taolo cunin raftori eşonro, ki mojai hasrataşon ast, ʙa onho nişon medihad va hargiz az otaşi [dūzax] ʙerun naxohand omad"
        },
        {
            "chapter": 2,
            "verse": 168,
            "text": "Ej mardum, az on ci dar zamin ast halolu pokiza ʙixūred va az [rohho va] gomhoi şajton [ki ʙa vasilai onho ʙa tadriç şumoro ʙa sūji azoʙ mekaşad], pajravī nakuned, ki ʙa rostī ū duşmani oşkori şumost"
        },
        {
            "chapter": 2,
            "verse": 169,
            "text": "[Ū] Şumoro faqat ʙa ʙadī va ziştī farmon medihad va [ʙar on medorad, to] on ciro, ki namedoned, ʙa Alloh taolo nisʙat dihed"
        },
        {
            "chapter": 2,
            "verse": 170,
            "text": "Va hangome ki ʙa onon [kofiron] gufta şavad: \"Az on ci Alloh taolo nozil kardaast, pajravī kuned\", megūjand: [Na] Balki mo az cize pajravī mekunem, ki padaroni xudro ʙar on joftaem. Ojo agar padaronaşon [az haqiqat] cize nafahmidavu hidojat najofta ʙoşand [ʙoz ham kūr – kūrona az onon pajravī mekunand]"
        },
        {
            "chapter": 2,
            "verse": 171,
            "text": "Masali [da'vati tu – ej Muhammad – ʙaroi hidojati in] kofiron hamcun kasest, ki cahorpoero sado mezanad, ki çuz sado va ovoze nameşunavad. [In kofiron dar rūjorūī ʙo haq] karu lolu kūr hastand, az in rū, nameandeşand"
        },
        {
            "chapter": 2,
            "verse": 172,
            "text": "Ej kasone, ki imon ovardaed, az cizhoi pokizae, ki rūzii şumo kardaem, ʙixūred va şukri Allohro ʙa ço ovared, agar tanho Ūro meparasted"
        },
        {
            "chapter": 2,
            "verse": 173,
            "text": "[Alloh taolo] Tanho murdor va xunu gūşti xuk va on ciro, ki [hangomi zaʙh] nomi ƣajri Alloh taolo ʙar on ʙurda şavad, ʙar şumo harom kardaast. Pas, har ki [ ʙaroi hifzi çoni xud ʙa xūrdani onho] nocor şavad [va] sarkaşu zijodaxoh naʙoşad, ʙar ū gunohe nest. Ba rostī, ki Alloh taolo omurzandavu mehruʙon ast"
        },
        {
            "chapter": 2,
            "verse": 174,
            "text": "Kasone, ki on ciro Alloh taolo dar kitoʙi [Tavrot dar ʙorai nuʙuvvati Muhammad] nozil kardaast, kitmon mekunand va onro [ʙaroi kasʙi molu maqomi dunjo] ʙa ʙahoi andake mefurūşand [dar haqiqat] çuz otaş dar şikamhojaşon furū nameʙarand va Alloh taolo rūzi qijomat ʙo onon suxan namegūjad va [az palidii gunoh] pokaşon namekunad va azoʙi dardnoke xohand doşt"
        },
        {
            "chapter": 2,
            "verse": 175,
            "text": "Inon kasone hastand, ki gumrohiro ʙa [ʙahoi] hidojat va azoʙro ʙa [ʙahoi] omurziş xaridand, pas, ʙar otaşi [dūzax] ci şikeʙo hastand"
        },
        {
            "chapter": 2,
            "verse": 176,
            "text": "In [muçozot ʙar kitmoni haq] ʙa xotiri on ast, ki Alloh taolo kitoʙ [-hoi osmoni]-ro ʙa haq nozil kardaast va kasone, ki dar on ixtilof kardand, [az haqiqat] ʙisjor durand"
        },
        {
            "chapter": 2,
            "verse": 177,
            "text": "Nekī [faqat] in nest, ki [ʙaroi namoz] rūji xudro ʙa sūji maşriq va [jo] maƣriʙ kuned, ʙalki nekī [raftori] on kase ast, ki ʙa Alloh taolo va rūzi qijomat va fariştagonu kitoʙi [osmonī] va pajomʙaron imon ovarda ʙoşad va moli [xud]-ro, ʙo vuçudi dūst doştanaş, ʙa xeşovandonu jatimon va mustamandon va dar rohmondagonu darxostkunandagon [gadojon] va dar [rohi ozodii] ʙardagon ʙiʙaxşad va namoz ʙar poj dorad va zakot ʙipardozad va [niz] onon, ki cun ahd meʙandand, ʙa pajmonaşon vafo mekunand va [kasone, ki] dar faqru saxtī va zijonu ʙemorī va ʙa hangomi [şiddat giriftani] naʙard, [pojdorī va] şikeʙoī mekunand, onon [ki ʙa in viƶagiho orostaand], kasone hastand, ki rost guftand va onon parhezgoronand"
        },
        {
            "chapter": 2,
            "verse": 178,
            "text": "Ej kasone, ki imon ovardaed, dar [mavridi] kuştagon [ki ʙarqasdona ʙa qatl rasidaand, hukmi] qasos ʙar şumo muqarrar gaştaast: Ozod dar ʙaroʙari ozod va ʙarda dar ʙaroʙari ʙarda va zan dar ʙaroʙari zan. Pas, agar kase [valii dam] dar haqqi ʙarodar [-i dini]-aş [qotil] ʙaxşiş namojad, ʙojad [az azoʙu ozoraş ʙiparhezad va ʙo ū] xuşraftorī namojad va [qotil niz ʙojad mutaqoʙilan dija-xunʙahoro] ʙa nekī ʙa ū ʙipardozad. In [hukm] taxfifu rahmate ast az sūji Parvardigoraton. Pas, agar kase ʙa'd az on [guzaştu qaʙuli dija] taçovuz kunad, azoʙi dardnok [dar intizor] dorad"
        },
        {
            "chapter": 2,
            "verse": 179,
            "text": "Ej xiradmandon, dar [in] qasos ʙaroi şumo [tadovumi] zindagī ast, ʙoşad, ki taqvo peşa kuned"
        },
        {
            "chapter": 2,
            "verse": 180,
            "text": "Bar şumo muqarrar şudaast, ki har goh zamoni margi jake az şumo faro rasad, agar mole az xud ʙa çoj guzoştaast, ʙaroi padaru modar va xeşovandon ʙa şevai şoista vasijat kunad. In [kor] haqqe ast ʙar parhezkoron [ki ʙojad ançom dihand]"
        },
        {
            "chapter": 2,
            "verse": 181,
            "text": "Pas, har ki on [vasijat]-ro pas az şunidanaş taƣjir dihad, gunohaş tanho ʙar [uhdai] kasonest, ki onro taƣjir medihand. Ba rostī, ki Alloh taolo şunavovu donost"
        },
        {
            "chapter": 2,
            "verse": 182,
            "text": "Pas, kase, ki az ʙeadolatī [va majli ʙeçoji] vasijatkunanda [nisʙat ʙa vorison] jo az gunohi ū [dar vasijat ʙa kori xilof] ʙitarsad va [ʙo islohi vasijat] mijoni onon [vorison]-ro soziş dihad, ʙar ū gunohe nest, [ki] hamono Alloh taolo omurzandai mehruʙon ast"
        },
        {
            "chapter": 2,
            "verse": 183,
            "text": "Ej kasone, ki imon ovardaed, rūza ʙar şumo voçiʙ şudaast, hamon guna ki ʙar kasone, ki peş az şumo ʙudand, niz voçiʙ şuda ʙud; ʙoşad, ki parhezkor şaved"
        },
        {
            "chapter": 2,
            "verse": 184,
            "text": "Rūzhoi muajjan [-ro rūzadorī kuned], pas, har kas az şumo, ki ʙemor jo musofir ʙoşad, [ʙa andozai on rūzhoe, ki natavonistaast rūza ʙigirad] te'dode az rūzhoi digar [-ro rūza ʙigirad] va ʙar kasone, ki tavonoii onro nadorand, lozim ast kaffora ʙidihand [va on ʙa ʙaroʙari har rūz] xūrok dodan ʙa jak tihidast ast va har ki ʙa majli xud [ʙeştar] nakuī kunad, on [afzunʙaxşī ʙa sudi ūst va] ʙarojaş ʙehtar ast va agar [fazilati rūzadoriro] ʙidoned, rūza ʙarojaton ʙehtar [az iftor va pardoxti kaffora] ast"
        },
        {
            "chapter": 2,
            "verse": 185,
            "text": "Mohi ramazon [mohe] ast, ki Qur'on dar on nozil şudaast; [kitoʙe,] ki rohnamoi mardum ast va daloili oşkore az hidojat [ʙo xud dorad] va çudokunanda [-i haq az ʙotil] ast. Pas, har jake az şumo [ki muqimu solim ast] in mohro darjoʙad, ʙojad onro rūza ʙidorad va har ki ʙemor jo dar safar ʙoşad, [ʙojad ʙa te'dodi rūzhoe, ki rūza nagiriftaast] rūzhoi digare [-ro rūza ʙigirad]. Alloh taolo [ʙo ʙajoni in ahkom] ʙarojaton osonī mexohad va duşvorī namexohad, to [ʙitavoned rūzadorī dar mohi ramazon]-ro komil kuned va Allohro ʙaroi on ki hidojataton kardaast, ʙa ʙuzurgī jod kuned; ʙoşad, ki şukr guzored"
        },
        {
            "chapter": 2,
            "verse": 186,
            "text": "Va [ej pajomʙar] cun ʙandagonam dar ʙorai Man az tu ʙipursand, [ʙa onon] ʙigū: Man nazdikam va duoi duokunandaro – hangome ki maro ʙixonad – içoʙat mekunam, pas, [onon faqat] ʙojad da'vati Maro ʙipazarand va ʙa Man imon ʙijovarand; ʙoşad, ki roh joʙand"
        },
        {
            "chapter": 2,
            "verse": 187,
            "text": "[Ej mu'minon] Omeziş ʙo hamsaronaton dar şaʙ [-hoi] rūza ʙar şumo halol gardidaast. Onon liʙosi şumo hastand va şumo liʙosi eşon. Alloh taolo medonist, ki şumo ʙar xud xijonat mekarded [va ʙo on ki dar avoili islom omeziş dar mohi ramazon harom ʙud, şumo ʙar on ʙetavaççuh ʙuded], pas, tavʙaatonro paziruftu az şumo darguzaşt. Pas, aknun [dar şaʙhoi ramazon metavoned] ʙo onon omeziş kuned va on ciro, ki Alloh taolo ʙarojaton muqarrar doştaast [az eşon] talaʙ kuned. Bixūred va ʙioşomed, to riştai sapedi suʙh [façri sodiq] az riştai sijoh [şaʙ] ʙarojaton oşkor gardad, on goh rūzaro to şaʙ ʙa pojon ʙirasoned va, dar hole ki dar masoçid mu'takif hasted, ʙo zanon omeziş nakuned. In marzho [-i ahkom]-i ilohī ast, pas, ʙa onho nazdik naşaved. Alloh taolo cunin ojot [va ahkom]-i xudro ʙaroi mardum ravşan mesozad, ʙoşad, ki parhezkor şavand"
        },
        {
            "chapter": 2,
            "verse": 188,
            "text": "Va amvolatonro ʙajni xud ʙa ʙotil [va nohaq] naxūred va ʙaroi on, ki ʙaxşe az moli mardumro ʙa gunoh ʙixūred, qazijaro ʙa hokimon nakaşoned, dar hole ki medoned [ki in kor gunoh ast]"
        },
        {
            "chapter": 2,
            "verse": 189,
            "text": "[Ej pajomʙar] Az tu dar ʙorai hilolho [-i moh] mepursand, ʙigū: \"Onho ʙajoni avqot [va gohşumorii taʙiī] ʙaroi mardum va [vasilai ta'jini vaqti] haç hastand\". Nakukorī on nest, ki [monandi davroni çohilijat dar holi ehrom] az puşti xonaho vorid şaved, ʙalki nakukor kasest, ki taqvo peşa kunad [pas, parhezkor ʙoşed] va ʙa xonaho az darhojaşon vorid şaved va az Alloh taolo ʙitarsed, ʙoşad, ki rastagor şaved"
        },
        {
            "chapter": 2,
            "verse": 190,
            "text": "Va dar rohi Alloh taolo ʙo kasone, ki ʙo şumo meçangand, ʙiçanged [vale ʙo musla kardan va kuştani kūdakonu zanon va pironsolon] az had taçovuz nakuned, [ki] ʙa rostī Alloh taolo taçovuzgaronro dūst namedorad"
        },
        {
            "chapter": 2,
            "verse": 191,
            "text": "Va onon [muşrikon]-ro har kuço jofted, ʙikuşed va az on ço [Makka], ki şumoro ʙerun kardaand, ʙerun kuned va fitna [kufru şirk] ʙadtar az qatl ast va ʙo onho dar kanori Masçid-ul-harom pajkor nakuned, magar in ki ʙo şumo dar on ço ʙiçangand. Pas, agar [dar on ço] ʙo şumo çangidand, eşonro ʙikuşed, [ki] sazoi kofiron cunin ast"
        },
        {
            "chapter": 2,
            "verse": 192,
            "text": "Pas, agar [az kufraşon] dast ʙardoştand [az naʙard dast ʙikaşed, ki] ʙe gumon Alloh taolo omurzandai mehruʙon ast"
        },
        {
            "chapter": 2,
            "verse": 193,
            "text": "Va ʙo onho ʙiçanged, to fitnai [şirk] ʙoqī namonad va din [xolisona] az oni Alloh taolo gardad. Pas, agar dast ʙardoştand, [sitam nakuned, ki] sitam çuz ʙar sitamgoron ravo nest"
        },
        {
            "chapter": 2,
            "verse": 194,
            "text": "[In] Mohi harom [soli haftumi hiçrī, ki imkoni umra guzoridan jofted] dar ʙaroʙari mohi harom [-i soli guzaşta] ast [ki muşrikon şumoro az adoi haç ʙozdoşta ʙudand] va [taçovuzi] hurmatho [-i sarzaminu mohi harom] qasos dorad; pas, har ki sitam kard, ʙa hamon guna ki ʙar şumo sitam kardaast, ʙar ū sitam ravo dored va az Alloh taolo parvo kuned va ʙidoned, ki Alloh taolo ʙo parhezkoron ast"
        },
        {
            "chapter": 2,
            "verse": 195,
            "text": "Va dar rohi Alloh taolo infoq kuned va [ʙo firor az majdoni çihod va tarki infoq] xudro ʙo dasti xeştan ʙa halokat naafkaned va nekī kuned, [ki] ʙa rostī Alloh taolo nakukoronro dūst medorad"
        },
        {
            "chapter": 2,
            "verse": 196,
            "text": "Va haççu umraro ʙaroi Alloh taolo ʙa pojon rasoned va agar [ʙa vasilai duşman jo ʙemorī az in kor] ʙozmoned, on ci az qurʙonī [xoh az şuturu gov jo gūsfand] faroham şavad [zaʙh kuned va on goh az ehrom xoriç şaved] va sarhoi xudro nataroşed, to qurʙonī ʙa çojgohaş [dar qurʙongoh] ʙirasad va agar kase az şumo ʙemor ʙudu jo norohatie dar sar doşt [ki nocor ʙud ʙad-on xotir dar holi ehrom sari xudro ʙitaroşad], pas, fidja dihad, az [qaʙili se rūz] rūza jo sadaqa [taom dodani şaş tihidasti haram] jo qurʙonī kardani gūsfande [ki mijoni tihidastoni haram taqsim şavad]. Pas, hangome ki dar amon ʙuded, har ki az umra ʙahramand gardid va sipas [a'moli] haçro oƣoz kard, on ci az qurʙonī [ʙarojaş] mujassar şud [zaʙh kunad] va har ki [qurʙonī] najoft, se rūz dar [ajjomi] haç va haft rūz hangome ki [ʙa xona] ʙozgaşted, rūza ʙigired. In dah [rūzi] komil ast. In [hukmi haççi tamattu'] ʙaroi kasest, ki xonavodaaş sokini Masçid-ul-harom [Makka va atrofi on] naʙoşad va az Alloh taolo parvo kuned va ʙidoned, ki Alloh taolo saxtkajfar ast"
        },
        {
            "chapter": 2,
            "verse": 197,
            "text": "[Mavsimi] haç dar mohhoi muşaxxase ast [az oƣozi Şavvol to dahumi Zulhiçça]; pas, kase, ki dar in mohho haçro [ʙar xud] voçiʙ gardonad, [ʙojad ʙidonad, ki] dar haç, omezişi çinsī va [irtikoʙi] gunoh va dargirī [va çidol ravo] nest va on ci az korhoi nek ançom medihed, Alloh taolo onro medonad; va [xūroku pūşoki mavridi nijozi haçro ʙaroi xud faroham kuned va] tūşa ʙargired, [vale ʙa jod doşta ʙoşed, ki] ʙa rostī, ʙehtarin tūşa parhezkorist va, ej xiradmandon, az man parvo kuned"
        },
        {
            "chapter": 2,
            "verse": 198,
            "text": "Gunohe ʙar şumo nest, ki [dar ajjomi haç ʙo xaridu furūş] az fazli Parvardigoraton [manfiat va rūzī] talaʙ kuned va hangome ki [rūzi nuhum pas az vuquf] az Arafot kūc karded, Allohro dar \"Maş'ar-ul-harom\" jod kuned; va Ūro jod kuned, caro ki şumoro, ki peştar az gumrohon ʙuded, [ʙa adoi manosiki haççu digar a'moli iʙodī] hidojat kard"
        },
        {
            "chapter": 2,
            "verse": 199,
            "text": "Pas, az hamon ço, ki mardum [pajravoni Iʙrohim] ravona meşavand, [şumo niz az Arafot ʙa sūji Mino] xarakat kuned va az Alloh taolo omurziş ʙixohed, [caro ki] ʙe tardid Alloh taolo omurzandavu mehruʙon ast"
        },
        {
            "chapter": 2,
            "verse": 200,
            "text": "Pas, cun manosiki [haççi] xudro ʙa çoj ovarded, hamon guna, ki padaronatonro [ʙo faxru ƣurur] jod mekarded, ʙalki [ʙehtar va] ʙeştar az on Allohro jod kuned; va ʙarxe az mardum [kofirone] hastand, ki megūjand: \"Parvardigoro, ʙa mo dar dunjo [molu farzand] ato kun\". In şaxs dar oxirat ʙahrae [az ne'mathoi ilohī] nadorad"
        },
        {
            "chapter": 2,
            "verse": 201,
            "text": "Va ʙarxe [digar] az eşon [mu'minone] hastand, ki megūjand: \"Parvardigoro, ʙa mo dar dunjo nekī [rūzī, salomatī, doniş va imon] ato kun va dar oxirat [niz] nekī [ato farmo] va moro az azoʙi otaş nigah dor"
        },
        {
            "chapter": 2,
            "verse": 202,
            "text": "Inhoand, ki az dastovardaşon ʙahrae dorand va Alloh taolo dar hisoʙrasī sare' ast"
        },
        {
            "chapter": 2,
            "verse": 203,
            "text": "Allohro dar rūzhoi muajjan [se rūzi ajjomi taşriq jozdahum to senzdahumi Zulhiçça] jod kuned; pas, kase, ki şitoʙ kunad va taji du rūz [a'molro ançom dihad], gunohe ʙar ū nest; va kase, ki ta'xir kunad [va a'molro dar se rūz ançom dihad], gunohe ʙar ū nest. [In fursat] Baroi kase ast, ki taqvo peşa kunad; va [ej mu'minon] az Alloh taolo parvo kuned va ʙidoned, ki ʙa sūji Ū haşr xohed şud"
        },
        {
            "chapter": 2,
            "verse": 204,
            "text": "Va [ej pajomʙar], az mardum kase ast, ki guftoraş dar [mavridi] zindagii dunjo turo ʙa şigift meandozad va Allohro ʙar [imoni qalʙī va] on ci dar dilaş dorad, guvoh megirad [to çoje, ki ūro rostgū mepindorī] va hol on ki ū [dar zumrai] sarsaxttarin duşmanon [va ʙadxohoni islomu muslimin] ast"
        },
        {
            "chapter": 2,
            "verse": 205,
            "text": "Ū hangome ki [az tu] rūj ʙarmegardonad va [az nazdat] meravad [jo ʙa rajosate merasad], dar rohi fasod dar zamin mekūşad va [mahsuloti] kişovarzī va cahorpojonro noʙud mesozad; va Alloh taolo fasodu [taʙohkorī]-ro dūst nadorad"
        },
        {
            "chapter": 2,
            "verse": 206,
            "text": "Va hangome ki ʙa ū gufta meşavad: \"Az Alloh taolo ʙitars\", xudʙuzurgʙinī [va ƣururaş] ūro ʙa [idoma dodan ʙar ançomi] gunoh mekaşonad; pas, [otaşi] çahannam ʙarojaş kofī ast va ci ʙad çojgohe ast"
        },
        {
            "chapter": 2,
            "verse": 207,
            "text": "Va az mardum kase [niz] hast, ki çoni xudro ʙaroi kasʙi xuşnudii Alloh taolo dareƣ namedorad; va Alloh taolo nisʙat ʙa ʙandagon mehruʙon ast"
        },
        {
            "chapter": 2,
            "verse": 208,
            "text": "Ej kasone, ki imon ovardaed, hamagī ʙa islom [va itoati Alloh taolo] daroed va az [rohhovu] gomhoi şajton pajravī nakuned. Ba rostī, ki ū duşmani oşkori şumost"
        },
        {
            "chapter": 2,
            "verse": 209,
            "text": "Pas, agar ʙa'd az on ki nişonahoi ravşanu oşkor ʙarojaton omad, laƣƶiş karded va [munharif şuded], ʙidoned, ki Alloh taolo şikastnopaziru hakim ast"
        },
        {
            "chapter": 2,
            "verse": 210,
            "text": "Ojo intizorī [-i onon, ki pajravi şajtonand] ƣajr az in ast, ki Alloh taolo [dar rūzi qijomat ʙaroi dovarī] dar sojahoe az aʙrho ʙa sūjaşon ʙijojad va fariştagon [niz ʙaroi içroi azoʙi ilohī ononro ihota kunand] va kor jaksara şavad? Va [ogoh ʙoşed, ki hamai] korho ʙa sūji Alloh taolo ʙozgardonda meşavad"
        },
        {
            "chapter": 2,
            "verse": 211,
            "text": "[Ej pajomʙar], az Bani Isroil ʙipurs, [ki] cī andoza nişonahoi oşkor ʙa onho dodaem; va kase, ki ne'mati Allohro pas az on ki nasiʙaş şud, [ʙa kufru nosiposī] taʙdil kunad, [azoʙi saxte xohad doşt va ʙojad ʙidonad, ki] Alloh taolo saxtkajfar ast"
        },
        {
            "chapter": 2,
            "verse": 212,
            "text": "Zindagii dunjo ʙaroi kofiron orosta şudaast va mu'minonro masxara mekunand, hol on ki parhezkoron dar rūzi qijomat ʙolotar az onon hastand; [zero dar ʙihişt çovidonand] va Alloh taolo har kiro ʙixohad, ʙeşumor rūzī medihad"
        },
        {
            "chapter": 2,
            "verse": 213,
            "text": "[Dar oƣoz] mardum jak ummat ʙudand [ammo dar amri din ixtilof kardand]; on goh Alloh taolo pajomʙaronro ʙaşoratʙaxşu ʙimdihanda ʙarangext va hamroh ʙo onon kitoʙ [-i osmonī]-ro ʙa haq nozil kard, to mijoni mardum dar on ci ixtilof doştand, dovarī kunand; va faqat kasone, ki Tavrot] ʙa onon doda şuda ʙud – pas az on ki nişonahoi ravşan ʙa onho rasid – ʙa xotiri sitam va hasodate, ki ʙajnaşon ʙud, dar mavridi on ixtilof kardand; pas, Alloh taolo ʙa farmoni xeş kasonero, ki imon ovarda ʙudand, ʙa haqiqate, ki dar on ixtilof doştand, hidojat namud; va Alloh taolo har kiro ʙixohad, ʙa rohi rost hidojat mekunad"
        },
        {
            "chapter": 2,
            "verse": 214,
            "text": "[Ej mu'minon] Ojo pindoştaed, ki voridi ʙihişt meşaved, hol on ki hanūz monandi on ci ʙar [sari] peşinijoni şumo omad, ʙar [sari] şumo naomadaast? Duşvorī va zijon ʙa eşon rasid va [on cunon saxtī kaşidand va] ʙa larza aftodand, ki pajomʙar va kasone, ki ʙo ū imon ovarda ʙudand, guftand: \"Jorii Alloh taolo kaj faro xohad rasid\"? Ogoh ʙoşed! Be tardid jorii Alloh taolo nazdik ast"
        },
        {
            "chapter": 2,
            "verse": 215,
            "text": "[Ej pajomʙar, joronat] Az tu mepursand, ci cize infoq kunand, ʙigū: \"Har mole, ki infoq karded, ʙaroi padaru modaru nazdikon va jatimonu tihidaston va darrohmondagon ast va har kori neke, ki ançom dihed, Alloh taolo ʙa on donost"
        },
        {
            "chapter": 2,
            "verse": 216,
            "text": "[Ej mu'minon] Çihod [dar rohi Alloh taolo] ʙar şumo voçiʙ şudaast, dar hole ki ʙaroi şumo noxuşojand ast [zero xarçi molī va çonī dorad]. Ci ʙaso cizero xuş nadoşta ʙoşed, hol on ki ʙarojaton ʙehtar ast va ci ʙaso cizero dūst doşta ʙoşed, hol on ki ʙarojaton ʙad ast; va Alloh taolo [xajru şarri korhoro] medonad va şumo namedoned"
        },
        {
            "chapter": 2,
            "verse": 217,
            "text": "[Ej pajomʙar] Az tu dar ʙorai çang dar mohi harom [Muharram, Raçaʙ, Zulqa'da va Zulhiçça] mepursand, ʙigū: \"Çang dar on [mohho gunohi] ʙuzurg ast va ʙozdoştan az rohi Alloh taolo va kufr varzidan ʙa Ū va [çilavgirī az vurudi mardum ʙa] Masçid-ul-harom va ʙerun rondani ahlaş az on ço nazdi Alloh taolo [gunohi] ʙuzurgtar ast va fitna [-i şirk] az qatl ʙuzurgtar ast\". Va [ej mu'minon, muşrikon] hamvora ʙo şumo meçangand, to agar ʙitavonand şumoro az dinaton ʙargardonand; va har jak az şumo, ki az dinaş ʙozgardad va dar holi kufr ʙimirad, a'molaş dar dunjo va oxirat taʙoh megardad va onon ahli otaşand va hameşa dar on xohand ʙud"
        },
        {
            "chapter": 2,
            "verse": 218,
            "text": "Kasone, ki imon ovardand va kasone, ki [ʙaroi ʙarpoii dini haq] hiçrat namudand va dar rohi Alloh taolo çihod kardand, onon ʙa rahmati Alloh taolo umedvorand va Alloh taolo [nisʙat ʙa eşon] omurzandai mehruʙon ast"
        },
        {
            "chapter": 2,
            "verse": 219,
            "text": "[Ej pajomʙar, ashoʙat] az tu dar ʙorai şaroʙ va qimor mepursand, ʙigū: \"Dar on du gunohi ʙuzurg va [niz] sudhoe ʙaroi mardum vuçud dorad, vale gunohi on du az sudaşon [ʙeştar va] ʙuzurgtar ast\"; va az tu mepursand, cī cize infoq kunand, ʙigū: \"On cī afzun ojad [az nijozmandii xud]. Alloh taolo ojotro incunin ʙaroi şumo ravşan mesozad; ʙoşad, ki ʙijandeşed"
        },
        {
            "chapter": 2,
            "verse": 220,
            "text": "Dar ʙorai dunjo va oxirat [ʙijandeşed]; va [ej pajomʙar] az tu dar mavridi [cigunagii sarparastiaşon ʙar] jatimon mepursand; ʙigū: \"Islohi [koru parhez az daromextan dar amvoli] onon ʙehtar ast; va agar ʙo [çam' kardani amvoli onon ʙo doroii xud dar nafaqahoi zindagī va maskan ʙo] onon hamzistī kuned, [erode dar in kor nest; zero] onho ʙarodaroni [dinii] şumo hastand\". Va Alloh taolo taʙahkorro az durustkor ʙozmeşinosad; va agar Alloh taolo mexost, [dar mavridi jatimon saxtgirī mekard va] şumoro ʙa zahmat meandoxt. Ba rostī, ki Alloh taolo şikastnopaziru hakim ast"
        },
        {
            "chapter": 2,
            "verse": 221,
            "text": "Va [ej mu'minon] ʙo zanoni muşrik to imon najovardaand, izdivoç nakuned; va ʙe gumon kanizi mu'min, az zani [ozodi] muşrik ʙehtar ast; agarci [zeʙoī jo doroiaş] mavridi pisandaton voqe' gardad; va [zanoni musulmonro] ʙa izdivoçi mardoni muşrik darnajovared, magar on ki imon ʙijovarand; va hatman ʙardai mu'min az mardi [ozodi] muşrik ʙehtar ast; agarci şeftai [doroī va mavqeijati] ū şuda ʙoşed. Onon ʙa sūji otaş [-i duzax] da'vat mekunand va Alloh taolo ʙa farmon [va tavfiq]-i xeş ʙa sūji ʙihişt va omurziş da'vat mekunand va ojot [-u ahkomi] xudro ʙaroi mardum ravşan mesozad; ʙoşad, ki pand girand"
        },
        {
            "chapter": 2,
            "verse": 222,
            "text": "Va [ej pajomʙar] az tu dar ʙorai hajz [odati mohonai zanon] mepursand, ʙigū: \"On [holat] nav'i norohatī ast; pas, dar holati qoidagī az zanon kanoragirī kuned va ʙo onon nazdikī nakuned, to pok şavand. Pas, hangome ki pok şudand [va ƣusl kardand], az hamon çoje, ki Alloh taolo ʙa şumo farmon dodaast, ʙo eşon omeziş kuned. Ba rostī, ki Alloh taolo tavʙakunandagonro dūst medorad va pokizagonro [niz] dūst medorad"
        },
        {
            "chapter": 2,
            "verse": 223,
            "text": "Zanoni şumo [dar hukmi] kiştzore ʙaroi şumo hastand, pas, har guna ki mexohed ʙa kiştzori xud daroed va [tūşae hamcun farzandi soleh] ʙaroi xud peş ʙifiristed va az Alloh taolo parvo kuned va ʙidoned, ki Ūro muloqot xohed kard va [ej pajomʙar, dar ʙorai ne'mathoi ilohī] ʙa mu'minon ʙaşorat ʙideh"
        },
        {
            "chapter": 2,
            "verse": 224,
            "text": "Va Allohro dastovezi savgandhoi xud qaror nadihed, to [ʙa in ʙahona] az nakukorī va parhezkorivu oştī dodan mijoni mardum [dast ʙardored]; va [ʙidoned, ki] Alloh taolo şunavovu donost"
        },
        {
            "chapter": 2,
            "verse": 225,
            "text": "Alloh taolo şumoro ʙa xotiri savgandhoe, ki ʙehuda va ʙiduni kasd jod mekuned, ʙozpursī namekunad, vale ʙa xotiri on ci dilhojaton [amdan] kasʙ kardaast [va savgandhoi durūƣe, ki ogohona ʙar zaʙon ovardaed] ʙozxost mekunad va [agar tavʙa kuned] Alloh taolo omurzandai ʙurdʙor ast"
        },
        {
            "chapter": 2,
            "verse": 226,
            "text": "Baroi kasone, ki [ʙa rasmi çohilijat] ʙar tarki omeziş ʙo zanoni xud savgand jod kunand, cahor moh intizor [va muhlat] ast. Pas, agar [dar muddati cahor moh jo kamtar puşajmon şudand va ʙa zanonaşon] ʙozgaştand, [ʙidonand, ki] Alloh taolo omurzandai mehruʙon ast"
        },
        {
            "chapter": 2,
            "verse": 227,
            "text": "Va agar [ʙar tarki zanonaşon pofişorī kunand va] tasmim ʙa taloq giriftand, [ʙidonand, ki] hamono Alloh taolo şunavovu donost"
        },
        {
            "chapter": 2,
            "verse": 228,
            "text": "Zanoni taloqşuda [peş az izdivoçi muçaddad] ʙojad ʙa muddati se ʙor pokī [didani se ʙor odati mohona] intizor ʙikaşand; va agar ʙa Alloh taolo va rūzi qijomat imon dorand, ʙar onon ravo nest, ki on ciro Alloh taolo dar rahimhojaşon ofaridaast, kitmon kunand; va agar şavharonaşon xohoni oştī hastand, ʙaroi ʙozgardondani onon [ʙa zindagii zanoşūī] dar in [muddat az digaron] sazovortarand; va zanon huquqi şoistae dorand, hammonand [-u hamsangii vazoife], ki ʙar uhda dorand va mardon [dar sarparastivu amri taloq] ʙar onon ʙartarī dorand; va Alloh taolo şikastnopaziru hakim ast"
        },
        {
            "chapter": 2,
            "verse": 229,
            "text": "Taloq [-i raç'ī] du ʙor ast; pas, [az on mard jo ʙojad hamsaraşro] ʙa tarzi şoista nigoh dorad, jo ʙa nekī raho kunad; va [ej mardoni musulmon] ʙarojaton halol nest, ki [zarrae] az on ciro ʙa onon dodaed [mahrija va monandi on] pas ʙigired, magar on ki [zanu şavhar] ʙitarsand, ki natavonand [huquqi zanoşūivu] hududi ilohiro ʙarpo dorand; pas, [halli ixtilofro ʙa xeşovandon jo dūstoni xud mesuporand; va şumo ej mu'minon] agar tarsided, ki [mumkin ast zavçajn] hududi ilohiro ʙarpo nadorand, gunohe ʙar on du nest, ki zan [ʙaroi rozī kardani mard ʙa taloq mahrijaaşro ʙiʙaxşad jo ʙa ū] fidjae ʙipardozad [va taloqi xul' ʙigirad] . Inho hududi [ahkomi] ilohī ast; pas, az onho taçovuz nakuned; va har ki az hududi Alloh taolo taçovuz kunad, pas cunin odamon, ʙeşak, sitamgoronand"
        },
        {
            "chapter": 2,
            "verse": 230,
            "text": "Agar [şavhar ʙaroi ʙori savum] ūro taloq dod, pas az on [zan] ʙarojaş halol nest; magar in ki [ʙo qasdi izdivoçi haqiqī va na ʙaroi halol şudan] ʙo şavhari ƣajr az ū izdivoç kunad [va ʙo vaj hamʙistar şavad. Dar in surat] Agar [şavhari ʙa'dī favt kard jo] ūro taloq dod, agar [du hamsari soʙiq] mepindorand, ki hududi [ahkomi] Allohro ʙarpo medorand, gunohe ʙar on du nest, ki [ʙo izdivoçi muçaddad] ʙa jakdigar ʙozgardand. Inho hududi Alloh taolo ast, ki onhoro ʙaroi mardume, ki ogohand [va ʙa islom imon dorand], ʙajon mekunad"
        },
        {
            "chapter": 2,
            "verse": 231,
            "text": "Va hangome ki zanonro taloq [-i raç'ī] doded va ʙa pojoni [rūzhoi] iddai xeş rasidand, ʙa şoistagī ononro nigah dored va jo ʙa nekivu xuʙī rahojaşon sozed; va [hamcun davroni çohilijat] ononro ʙa xotiri [ozoru] zijon rasondan nigah nadored, to [ʙa huquqaşon] taçovuz kuned; va har ki cunin kunad, hatman ʙa xud sitam kardaast; va ojoti Allohro ʙa suxra [lahvu la'ʙ] nagired va ne'mati Allohro ʙar xud va on ciro, ki az kitoʙ [Qur'on] va hikmat ʙar şumo nozil kardaast va şumoro ʙo on pand medihad, ʙa jod ʙijovared va az Alloh taolo parvo kuned va ʙidoned, ki Alloh taolo ʙa hama ciz donost"
        },
        {
            "chapter": 2,
            "verse": 232,
            "text": "Va hangome ki zanonro taloq doded va [muddate] iddai xudro ʙa pojon rasondand, [şumo, ej sarparaston] ononro ʙoz nadored, ki agar [ʙar asosi me'jorhoi şar'ī] ʙa tarzi pisandidae ʙajni xeş ʙa tavofuq rasida ʙudand, ʙo şavharoni [soʙiqi] xud izdivoç kunand. In [dasture ast], ki har jake az şumo, ki ʙa Alloh taolo va rūzi qijomat imon dorad, ʙa on [hukm] pand doda meşavad; va in [dastur] ʙarojaton purʙarakattar va pokizatar ast; va Alloh taolo [xajru salohi şumoro] medonad va şumo namedoned"
        },
        {
            "chapter": 2,
            "verse": 233,
            "text": "Va modaron [ʙojad] farzandoni xudro du soli tamom şir dihand. [In dastur] Baroi kasest, ki ʙixohad davroni şirxoragi [-i farzandaş]-ro takmil kunad; va ʙar sohiʙi farzand [padar] lozim ast xūroku pūşoki onon [modaron]-ro [dar muddati şir dodan] ʙa tavri şoista [faroham kunad]. Heç kas çuz ʙa andozai tavonoiaş mukallaf nameşavad; na modar ʙojad ʙa xotiri farzandaş zijon ʙuʙinad va na padar ʙa saʙaʙi farzandaş. [Agar padari kūdak favt karda ʙud va mole ham nadoşt] Monandi hamin [taahhudoti padar] ʙar voris [niz] lozim ast; pas, agar on du [padaru modar] ʙo rizojatu maşvarati jakdigar ʙixohand [kūdakro zudtar] az şir ʙozgirand, gunohe ʙar onho nest; va agar xosted, ki ʙaroi farzandaton dojae ʙigired, gunohe ʙar şumo nest; ʙa şarte ki on ci [az huququ dastmuzd] muqarrar kardaed, ʙa tavri şoista ʙipardozed; va az Alloh taolo parvo kuned va ʙidoned, ki Alloh taolo ʙa on ci ançom medihed ʙinost"
        },
        {
            "chapter": 2,
            "verse": 234,
            "text": "Va afrode az şumo, ki memirand va hamsaron [-i ƣajri ʙordor az xud] ʙoqī meguzorand, [on zanon ʙaroi izdivoçi muçaddad] ʙojad cahor moh va dah rūz intizor ʙikaşand [va idda nigah dorand] va hangome ki muddati iddai xudro ʙa pojon rasonidand, dar mavridi on ci onon ʙa tavri şoista [va maşru'] dar ʙorai [zindagii] xud ançom dihand, gunohe ʙar şumo [sarparaston] nest; va Alloh taolo ʙa on ci mekuned, ogoh ast"
        },
        {
            "chapter": 2,
            "verse": 235,
            "text": "Va gunohe ʙar şumo nest, ki ʙa tavri kinoja az zanoni [ʙeva jo taloqşudae, ki idda nigah doştaand] xostgorī kuned va jo dar dil tasmim ʙar in kor ʙigired [ʙiduni in ki onro ʙajon kuned]. Alloh taolo medonist, ki şumo ʙa zudī ʙa jodi onon xohed aftod; vale pinhonī ʙa onho va'da [-i zanoşūī] nadihed, magar in ki [ʙa kinoja] suxani pisandida ʙigūed va [hamcunin] tasmim ʙa aqdi izdivoç nagired, to muddati muqarrar [idda] ʙa sar ojad; va ʙidoned, ki Alloh taolo on ciro, ki dar dilhoi şumost, medonad; pas, az [muxolifat ʙo] Ū parvo kuned va ʙidoned, ki ʙa rostī Alloh taolo omurzandai ʙurdʙor ast"
        },
        {
            "chapter": 2,
            "verse": 236,
            "text": "Agar zanonro peş az omeziş va ta'jini mahrija [ʙa daloile] taloq dihed, gunohe ʙar şumo nest va [dar in surat dilçūī kuned va] ononro [ʙo hadjai munosiʙ] ʙahramand sozed; tavongar ʙa andozai tavonaş va tangdast ʙa andozai tavonaş. [Içroi in hukm] Bar nakukoron [haqqi soʙit va] ilzomist"
        },
        {
            "chapter": 2,
            "verse": 237,
            "text": "Agar peş az nazdikī ʙo onon xosted taloqaşon ʙidihed va mahrijae ʙarojaşon ta'jin karda ʙuded, nisfi on ciro, ki ta'jin kardaed [ʙa onon ʙipardozed]; magar in ki [haqqi xudro] ʙiʙaxşand jo [şavhar, ja'ne] kase, ki [tasmimgirī dar mavridi] pajvandi izdivoç ʙo ūst, guzaşt kunad [va tamomi mahrijaro ʙipardozad]. Guzaşt kardani şumo [va ʙaxşidani tamomi mahrija ʙa zanon] ʙa parhezkorī nazdiktar ast. [Ej mu'minon, hangomi pardoxti huquq, osongirī va] nekiro mijoni xud faromūş nakuned [va ʙidoned, ki] ʙa rostī Alloh taolo ʙa on ci mekuned ʙinost"
        },
        {
            "chapter": 2,
            "verse": 238,
            "text": "[Ej musulmonon] ʙar [ançomi] hama namozho va [ʙa xusus] namozi asr kūşo ʙoşed [sa'ju taloş kuned] va ʙo furūtanivu farmonʙardorī ʙaroi Alloh taolo ʙa po xezed"
        },
        {
            "chapter": 2,
            "verse": 239,
            "text": "Agar [az xatar] tarsided, dar holi pijoda jo savora [jo hatto ʙo imo va işora namozro ʙa çoj ovared] va cun emin şuded, Allohro [cunonki ʙa şumo omūxtaast] jod kuned [va şukraşro ʙa ço ovared], ki on ciro namedonisted ʙa şumo jod dod"
        },
        {
            "chapter": 2,
            "verse": 240,
            "text": "Kasone az şumo, ki margaşon faro merasad va hamsarone [az xud] ʙa ço meguzorand, ʙojad ʙaroi hamsaronaşon vasijat kunand, ki [vorison] to jak sol ononro [ʙo pardoxtani xarçi zindagī] ʙahramand sozand, ʙiduni on ki [az xonai şavhar] ʙerun kunand. Pas, agar [ʙa majli xud peş az pojoni jak sol xonaro tark kunand va] ʙerun ʙiravand, dar ʙorai on ci, ki nisʙat ʙa [zohir va zindagii] xud ʙa tavri şoista [va maşru'] ançom medihand [az qaʙili zinat kardan va izdivoçi muçaddad] gunohe ʙar şumo nest; va Alloh taolo şikastnopaziru hakim ast"
        },
        {
            "chapter": 2,
            "verse": 241,
            "text": "Va ʙaroi zanoni taloqşuda hadjai munosiʙu şoista lozim ast [ki az tarafi şavhar pardoxta şavad, to dilşikastagiaş çuʙron gardad. Içroi in hukm], haqqe ast ʙar mardoni parhezkor"
        },
        {
            "chapter": 2,
            "verse": 242,
            "text": "[Ej mu'minon] Alloh taolo ojoti xudro [ki muştamal ʙar hudud va ahkom ast] incunin ʙarojaton ʙa ravşanī ʙajon mekunad; ʙoşad, ki ʙijandeşed"
        },
        {
            "chapter": 2,
            "verse": 243,
            "text": "[Ej pajomʙar] Ojo namedonī, [dostoni] afrode [az ʙani Isroil]-ro, ki hazoron nafar ʙudand, ki az tarsi [ʙemorī va] marg az xonahojaşon firor kardand? Alloh taolo ʙa onon guft: Bimired [pas murdand]. Sipas Alloh taolo onhoro zinda kard [to ʙarojaşon ravşan gardonad, ki tamomi korho ʙa dasti Ūst]. Ba rostī, ki Alloh taolo nisʙat ʙa ʙandagonaş ʙaxşoiş dorad, vale ʙeştari mardum şukr [-i ne'matho] -aşro ʙa çoj nameovarand"
        },
        {
            "chapter": 2,
            "verse": 244,
            "text": "Va [ej mu'minon] dar rohi Alloh taolo ʙiçanged va ʙidoned, ki ʙe tardid Alloh taolo şunavovu donost"
        },
        {
            "chapter": 2,
            "verse": 245,
            "text": "Kist, ki ʙa Alloh taolo qarz dihad; qarzi naku [va az amvolaş dar rohi xuşnudii Parvardigor infoq kunad], to [Alloh taolo] onro ʙarojaş candin ʙaroʙar kunad? Va Alloh taolo ast, ki [az rūji hikmat va adolat, dar rūzii ʙandagonaş] tangī va kuşoiş padid meovarad va [hamagī dar oxirat] ʙa sūji Ū ʙozgardonda meşaved"
        },
        {
            "chapter": 2,
            "verse": 246,
            "text": "[Ej pajomʙar] Ojo [az dostoni] gurūhe az [aşrofu ʙuzurgoni] Bani Isroil xaʙar dorī, ki ʙa'd az Mūso ʙa pajomʙari xud guftand: \"Farmonravoe ʙarojamon intixoʙ kun, to [ʙa dasturaş] dar rohi Alloh taolo ʙiçangem\"? [Pajomʙaraşon] Guft: \"Şojad agar çihod ʙar şumo muqarrar şavad, [sarpecī kuned va] çihod nakuned\". Guftand: \"Caro dar rohi Alloh taolo çihod nakunem, dar hole ki az xonahojamon ronda şudaem va pisaronamon [-ro kuştaand jo ʙa asorat ʙurdaand]\"? Pas, hangome ki çang ʙar eşon muqarrar şud – çuz iddai kame az onon – [hamagī] sarpecī kardand; va Alloh taolo ʙa [holi pajmonşikanon va] sitamgoron donost"
        },
        {
            "chapter": 2,
            "verse": 247,
            "text": "Pajomʙaraşon ʙa onon guft: \"Alloh taolo Tolutro ʙa farmonravoii şumo ʙarguzidaast\". [Onon] guftand: \"Ci guna ū ʙar mo farmonravoī mekunad, dar hole ki mo ʙa farmonravoī az ū sazovortarem va az mol [-i dunjo niz] ʙahrai candone [ʙa vaj] doda naşudaast\"? Ū guft: \"Ba rostī, ki Alloh taolo ūro ʙar şumo ʙarguzida va donişu nerui çismiaşro vus'at ʙaxşidaast; va Alloh taolo farmonravoii xudro ʙa har ki ʙixohad medihad va Alloh taolo kuşoişgaru donost"
        },
        {
            "chapter": 2,
            "verse": 248,
            "text": "Pajomʙaraşon ʙa onho guft: Nişonai [rostī va durustii] farmonravoii ū, in ast, ki toʙuti ahd ʙarojaton merasad, ki mojai oromişe az sūji Parvardigoraton meʙoşad va darunaş ʙozmondai merosi xonadoni Mūso va Horun [hamcun aso va ʙarxe alvohi Tavrot] qaror dorad va dar hole merasad, ki fariştagon onro ʙardoştaand. Agar mu'min ʙoşed, musallaman dar in [amr] nişonae [dar mavridi haqqonijati Tolut] ʙarojaton vuçud dorad"
        },
        {
            "chapter": 2,
            "verse": 249,
            "text": "Pas, hangome ki Tolut ʙo laşkarijon rahsipor şud, ʙa onon guft: \"Alloh taolo [şikeʙoii] şumoro ʙa vasilai jak nahr [oʙ] ozmoiş mekunad; har ki az on ʙinūşad, az [joroni] man nest va har ki az on nanūşad, hatman az [joroni] man ast; magar kase, ki ʙo dasti xud muşte [az on oʙ] ʙargirad [va ʙa andozai kafi daste ʙioşomad]\". Pas, çuz iddai kame hamagī az on [oʙ] nūşidand; va hangome ki ū va kasone, ki ʙo ū imon ovarda ʙudand, az on [nahr] guzaştand, [az kamii afrodi xud norohat şudand va ʙarxe] guftand: \"Imrūz mo tavonoii [muqoʙilijat] ʙo Çolut va sipohijonaşro nadorem\". [Dar in hangom kasone, ki ʙa didori Alloh taolo [dar oxirat] jaqin doştand, guftand: \"Ci ʙaso gurūhi kucake, ki ʙa farmoni Alloh taolo ʙar gurūhi ʙisjor pirūz şudand va [ʙidoned, ki hamvora] Alloh taolo hamrohi saʙrkunandagon ast"
        },
        {
            "chapter": 2,
            "verse": 250,
            "text": "Va hangome ki [Tolut va hamrohonaş] ʙaroi [muʙoriza] ʙo Çolut va sipohijonaş ʙa majdon omadand, guftand: \"Parvardigoro, ʙar [dilhoi] mo saʙru şikeʙoī furū rez va gomhojamonro ustuvor ʙidor va moro ʙar gurūhi kofiron pirūz gardon"
        },
        {
            "chapter": 2,
            "verse": 251,
            "text": "Pas, ʙa farmoni Alloh taolo, onhoro şikast dodand va Dovud [çavoni nerumandu şuçoe, ki dar laşkari Tolut ʙud] Çolutro kuşt va Alloh taolo farmonravoivu nuʙuvvatro ʙa ū ʙaxşid va az on ci mexost, ʙa ū omūxt; va agar Alloh taolo [fitnai] ʙarxe az mardumro tavassuti ʙarxi digar [dur namekard] namerond, hatman zamin taʙoh megardid; vale Alloh taolo ʙar çahonijon ʙaxşiş dorad"
        },
        {
            "chapter": 2,
            "verse": 252,
            "text": "[Ej pajomʙar] Inho ojoti Alloh taolo ast, ki onro ʙa haq ʙar tu mexonem va ʙa rostī, tu az pajomʙaron hastī"
        }
    ]
}
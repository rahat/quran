{
    "juzs": [
        {
            "chapter": 12,
            "verse": 53,
            "text": "Man hargiz xudro ʙegunoh nameşumoram. Be şak, nafs [-i vasvasagari inson ūro] pajvasta ʙa ʙadī farmon medihad, magar on ki Parvardigoram rahm kunad. Be tardid, Parvardigoram omurzandai mehruʙon ast»"
        },
        {
            "chapter": 12,
            "verse": 54,
            "text": "Va podşoh guft: «Ū [ Jusuf]-ro nazdam ʙijovared [to muşoviri] xosi xud gardonam». Pas, cun [Jusuf nazdaş omad va] ʙo vaj suhʙat kard, [podşoh] guft: «Tu imrūz nazdi mo arçmand [va] amin hastī»"
        },
        {
            "chapter": 12,
            "verse": 55,
            "text": "[Jusuf] guft: «Maro ʙar [sarparastii] xazonahoi [molī va ƣizoii in] sarzamin ʙigumor, [ki] ʙe tardid, man nigahʙone dono hastam»"
        },
        {
            "chapter": 12,
            "verse": 56,
            "text": "Va in guna ʙa Jusuf dar on sarzamin manzalat [-u qudrat] dodem, [on cunon] ki [metavonist ʙa har ço ʙiravad va] dar har çoje az on ki mexost, iqomat mekard. Mo rahmati xudro ʙa har ki ʙixohem merasonem"
        },
        {
            "chapter": 12,
            "verse": 57,
            "text": "Va podoşi oxirat ʙaroi kasone, ki imon ovardaand va parhezgorī kardaand, ʙehtar ast"
        },
        {
            "chapter": 12,
            "verse": 58,
            "text": "Va [cun sarzamini Kan'onro xuşksolī faro girift] ʙarodaroni Jusuf [ʙaroi tahijai gandum ʙa Misr] omadand va ʙar ū vorid şudand. Pas, ū onhoro şinoxt, dar hole ki onon vajro naşinoxtand"
        },
        {
            "chapter": 12,
            "verse": 59,
            "text": "Pas, cun ʙorhojaşonro omoda kard, [ʙa onon] guft: «[Navʙati ojanda] Barodarero, ki az padaraton dored, nazdi man ovared. Ojo nameʙined, ki man pajmonaro tamom mediham va ʙehtarin mizʙonam"
        },
        {
            "chapter": 12,
            "verse": 60,
            "text": "Pas, agar ūro nazdam naovared, pajmonae nazdi man naxohed doşt va nazdikam naşaved»"
        },
        {
            "chapter": 12,
            "verse": 61,
            "text": "[Barodaron] Guftand: «Ūro az padaraş xohem xost va hatman, in korro mekunem»"
        },
        {
            "chapter": 12,
            "verse": 62,
            "text": "Va [Jusuf] ʙa ƣulomonaş guft: «Sarmojahojaşonro [ki ʙaroi xaridi ƣalla ovardaand, maxfijona] dar ʙorhojaşon ʙiguzored, şojad hangome ki ʙa sūji xonavodai xud ʙozgaştand, onro [ʙuʙinand va] ʙişnosand. Umed, ki ʙozojand»"
        },
        {
            "chapter": 12,
            "verse": 63,
            "text": "Pas, cun ʙa sūji padaraşon ʙozgaştand, guftand: «Padarçon, pajmona [va sahmi ƣallai navʙati ojanda]-ro az mo ʙozdoştand, pas, ʙarodaramon [Binjomin]-ro ʙo mo ʙifirist, to sahme [az ƣalla] ʙigirem va mo hatman, muroqiʙaş xohem ʙud»"
        },
        {
            "chapter": 12,
            "verse": 64,
            "text": "[Ja'quʙ] guft: «Ojo hamon guna, ki peştar şumoro nisʙat ʙa ʙarodaraş [Jusuf] amin doştam, [in ʙor ham] ʙar ū amin ʙidonam? Pas, Alloh taolo ʙehtarin nigahʙon ast va ū mehruʙontarini mehruʙonon ast»"
        },
        {
            "chapter": 12,
            "verse": 65,
            "text": "Va cun ʙori xudro kuşodand, sarmojaaşonro joftand, ki ʙa onon ʙozgardonda şuda ʙud. Guftand: «Padarçon, [digar] ci mexohem? In sarmojai most, ki ʙa mo ʙozgardonida şudaast, [ʙad-in vasila] ʙaroi xonavodai xud ozuqa meovarem va ʙarodaramonro [niz] hifozat mekunem va [ʙo ʙurdani Binjomin] jak ʙori şutur izofa megirem. In pajmona [ʙaroi Azizi Misr kori] osonest"
        },
        {
            "chapter": 12,
            "verse": 66,
            "text": "[Ja'quʙ] Guft: «Hargiz ūro ʙo şumo naxoham firistod, to ʙo man ʙa nomi Alloh taolo pajmoni ustuvore ʙiʙanded, ki hatman ūro nazdi man ʙozmeovared, magar on ki giriftor şaved [va heç jak naçot najoʙed]. Pas, cun [ahdu] pajmoni ustuvori xeş ʙa ū dodand, [Ja'quʙ] guft: «Alloh taolo ʙar on ci megūem, [guvohu] nigahʙon ast»"
        },
        {
            "chapter": 12,
            "verse": 67,
            "text": "Va [hamcunon] guft: «Ej pisaronam, [ʙaroi on ki çalʙi tavaççuh nakuned] az jak dar vorid naşaved, ʙalki az darhoi muxtalif doxil şaved va [alʙatta, ʙo in suporiş] nametavonam cize az [qazo va qadari] Allohro az şumo dur kunam. Hukm çuz ʙaroi Alloh taolo nest. Bar Ū tavakkal kardam va tavakkalkunandagon ʙojad ʙar Ū tavakkal kunand"
        },
        {
            "chapter": 12,
            "verse": 68,
            "text": "Va cun hamon guna ki padaraşon ʙa onon dastur doda ʙud, vorid şudand. [In şevai vurud] Eşonro az [qazoi] Alloh taolo ʙoznadoşt, vale [har ci ʙud] nijozi qalʙi Ja'quʙro ʙarovarda kard. Ū az [ʙarakati] on ci ʙad-ū omūxta ʙudem, doroi donişe farovon ʙud, vale ʙeştari mardum namedonand"
        },
        {
            "chapter": 12,
            "verse": 69,
            "text": "Va cun [ʙarodaron] ʙar Jusuf vorid şudand, ʙarodaraş [Binjomin]-ro nazdi xud çoj dod [va ʙa ohistagī ʙa ū] guft: «Man ʙarodarat hastam, pas, az korhoe, ki [ʙarodaronamon] mekardand, anduhgin maʙoş»"
        },
        {
            "chapter": 12,
            "verse": 70,
            "text": "Pas, hangome ki ʙorhojaşonro omoda kard, çomi [podşoh]-ro dar ʙori ʙarodaraş [Binjomin] guzoşt, on goh nidodihandae ʙong ʙarovard [ki]: «Ej korvonijon, hatman, şumo duzd hasted»"
        },
        {
            "chapter": 12,
            "verse": 71,
            "text": "[Barodaroni Jusuf] Rū ʙa onon kardand va guftand: «Ci gum kardaed»"
        },
        {
            "chapter": 12,
            "verse": 72,
            "text": "[Korguzoron] Guftand: «Pajmonai podşohro gum kardaem va [on ki ʙong ʙarovarda ʙud, guft] har ki onro ʙijovarad, jak ʙori şutur [çoiza] dorad va man zomini in [podoş] hastam»"
        },
        {
            "chapter": 12,
            "verse": 73,
            "text": "[Barodaroni Jusuf] Guftand: «Ba Alloh taolo savgand, şumo medoned, ki mo najomadaem, to dar in sarzamin fasod kunem va mo [hargiz] duzd naʙudaem»"
        },
        {
            "chapter": 12,
            "verse": 74,
            "text": "[Onon] Guftand: «Pas, agar durūƣgū ʙoşed, kajfaraş cist»"
        },
        {
            "chapter": 12,
            "verse": 75,
            "text": "Guftand: «Kajfari kase, ki [on pajmona] dar ʙoraş pajdo şavad, [in ast, ki] xudaş kajfari on ʙoşad [va ʙa ʙardagii şumo darojad]. Mo sitamgoronro in guna muçozot mekunem»"
        },
        {
            "chapter": 12,
            "verse": 76,
            "text": "Pas, [Jusuf] peş az ʙori ʙarodaraş, şurū' ʙa [çustuçūi] ʙorhoi onon kard, sipas on [pajmona]-ro az ʙori ʙarodaraş ʙerun kaşid. In guna ʙaroi Jusuf coraandeşī kardem, [to ʙitavonad Binjominro nazdi xud nigah dorad, zero ū] tiʙqi oini podşohi [Misr] nametavonist ʙarodaraşro ʙozdoşt kunad, magar in ki Alloh taolo ʙixohad. Mo daraçoti har kiro ʙixohem ʙolo meʙarem va [ʙidoned, ki] farotar az har sohiʙdonişe donişvare hast"
        },
        {
            "chapter": 12,
            "verse": 77,
            "text": "[Barodaron] Guftand: «Agar ū duzdī kardaast [şigift nest, caro ki] ʙarodaraş [niz] peş az in duzdī karda ʙud. Pas, Jusuf onro dar dili xeş pinhon doşt va [norohatiaş] ʙar onon oşkor nakard [va ʙo xud] guft: «Şumo az nazari çojgoh [az on ci vonamud mekuned], ʙadtared va Alloh taolo ʙa on ci ʙajon mekuned, donotar ast»"
        },
        {
            "chapter": 12,
            "verse": 78,
            "text": "Guftand: «Ej Aziz, ū padari pire dorad [ki toqati durii farzandaşro nadorad], pas, jake az moro ʙa çoji ū ʙigir. Ba rostī, ki mo turo az nakukoron meʙinem»"
        },
        {
            "chapter": 12,
            "verse": 79,
            "text": "[Jusuf] Guft: «Panoh ʙar Alloh taolo, ki çuz on kasero, ki kolojamonro nazdaş joftaem, ʙozdoşt kunem! On goh [agar cunin kunem] hatman, sitamgor xohem ʙud»"
        },
        {
            "chapter": 12,
            "verse": 80,
            "text": "Pas, cun [ʙarodaron] az ū noumed şudand, naçvokunon ʙa gūşae raftand. [Barodari] Buzurgaşon guft: «Magar namedoned, ki padaraton ʙo nomi Alloh taolo pajmone ustuvor az şumo giriftaast va peştar [niz] dar mavridi Jusuf ci kūtohie karded? Man hargiz az in sarzamin nameravam, to padaram ʙa man içozati [ʙozgaşt] dihad jo [on ki] Alloh taolo dar ʙoraam dovarī kunad, [ki] ʙe tardid, Ū ʙehtarin dovar ast"
        },
        {
            "chapter": 12,
            "verse": 81,
            "text": "[Şumo] Nazdi padaraton ʙozgarded va ʙigūed: «Ej padar, pisarat duzdī kard va mo çuz ʙa on ci medonistem, guvohī nadodem va az ƣajʙ ogoh naʙudem [ki ʙidonem duzdī mekunad]"
        },
        {
            "chapter": 12,
            "verse": 82,
            "text": "Va az [mardumi] şahre, ki dar on ʙudem va az korvone, ki ʙo on omadem, ʙipurs va mo, hatman, rostgūem»"
        },
        {
            "chapter": 12,
            "verse": 83,
            "text": "[Ja'quʙ] Guft: «[Cunin nest] Balki havoi nafsi şumo kor [-i noşoista]-ro ʙarojaton orosta ast, pas, [corai kor] saʙre nakust. Umed ast, ki Alloh taolo hamai ononro ʙa man ʙirasonad. Be tardid, Ū donoi hakim ast»"
        },
        {
            "chapter": 12,
            "verse": 84,
            "text": "Va az onon rū ʙigardond va guft: «Dareƣ az Jusuf»! Va caşmonaş az şiddati anduh [va giristan ʙaroi farzandaş] safed şud va hamcunon anduhi xudro furū mexūrd"
        },
        {
            "chapter": 12,
            "verse": 85,
            "text": "[Pisaronaş] Guftand: «Ba Alloh taolo savgand, tu [on qadr] pajvasta az Jusuf jod mekunī, to [oqiʙat] ʙa saxtī ʙemor şavī jo ʙimirī»"
        },
        {
            "chapter": 12,
            "verse": 86,
            "text": "[Ja'quʙ] Guft: «Man az dardu anduhi xeş ʙa [dargohi] Alloh taolo menolam va az [lutfu ʙuzurgii] Alloh taolo cizhoe medonam, ki şumo namedoned»"
        },
        {
            "chapter": 12,
            "verse": 87,
            "text": "Ej pisaronam, ʙiraved va dar ʙorai Jusuf va ʙarodaronaş çustuçū kuned [va xaʙar ʙigired] va az rahmati Alloh taolo ma'jus naşaved, [caro ki] çuz gurūhi kofiron, kase az rahmati Alloh taolo ma'jus namegardad»"
        },
        {
            "chapter": 12,
            "verse": 88,
            "text": "Pas, cun [pisaroni Ja'quʙ ʙa Misr raftand va] ʙar ū [ Jusuf] vorid şudand, guftand: «Ej Aziz, ʙa mo va xonadonamon [dar asari faqru xuşksolī] saxtii farovone rasidaast va [inak] koloi nociz [va moli andake ʙaroi xaridi ƣalla] ʙo xud ovardaem, pas, pajmonaro ʙarojamon komil kun va ʙar mo sadaqa [va ʙaxşiş] kun. Be tardid, Alloh taolo ʙaxşandagonro podoş medihad»"
        },
        {
            "chapter": 12,
            "verse": 89,
            "text": "[Jusuf] Guft: «Ojo donisted, ki vaqte [az oqiʙati koraton] ʙexaʙar ʙuded, dar haqqi Jusuf va ʙarodaraş ci karded»"
        },
        {
            "chapter": 12,
            "verse": 90,
            "text": "[Onon] Guftand: «Ojo ʙa rostī, tu [hamon] Jusufī»? Ū guft: «[Ore] Man Jusufam va in ʙarodari man ast. Jaqinan, Alloh taolo ʙar mo minnat nihod. Ba rostī, har ki parhezkorī va şikeʙoī kunad, pas, [ʙidonad, ki] ʙe tardid, Alloh taolo podoşi nakukoronro taʙoh namekunad»"
        },
        {
            "chapter": 12,
            "verse": 91,
            "text": "[Barodaronaş] Guftand: «Ba Alloh taolo savgand, [ki] jaqinan, Alloh taolo turo ʙar mo ʙartarī dodaast va mo, hatman, xatokor ʙudem»"
        },
        {
            "chapter": 12,
            "verse": 92,
            "text": "[Jusuf] Guft: «Imrūz heç sarzanişe ʙar şumo nest. Alloh taolo şumoro meomurzad va Ū mehruʙontarini mehruʙonon ast"
        },
        {
            "chapter": 12,
            "verse": 93,
            "text": "[Aknun] In perohani maro ʙiʙared va ʙar rūi padaram ʙiandozed, to ʙino gardad va [sipas] hamai xonavodai xudro nazdi man ʙijovared»"
        },
        {
            "chapter": 12,
            "verse": 94,
            "text": "Va cun korvon [az Misr ʙa sūji Kan'on] ʙa roh aftod, padaraşon [ʙa atrofijonaş] guft: «Agar maro kamxirad naşumored, [megūjam, ki] jaqinan, ʙūji Jusufro ehsos mekunam»"
        },
        {
            "chapter": 12,
            "verse": 95,
            "text": "[Onon] Guftand: «Ba Alloh taolo savgand, ki hatman, [ʙoz ham] dar iştiʙohi derinaat hastī»"
        },
        {
            "chapter": 12,
            "verse": 96,
            "text": "Pas, cun muƶdarason omad va on [perohan]-ro ʙar cehrai ū afkand, pas, nogahon ʙino şud [va] guft: «Ojo ʙa şumo naguftam, ki man az [lutfu ʙuzurgii] Alloh taolo cizhoe medonam, ki şumo namedoned»"
        },
        {
            "chapter": 12,
            "verse": 97,
            "text": "Guftand: «Ej padar, ʙaroi mo [ʙa xotiri] gunohonamon omurziş ʙixoh, [caro ki] jaqinan, mo gunahgor ʙudem»"
        },
        {
            "chapter": 12,
            "verse": 98,
            "text": "[Ja'quʙ] Guft: «Ba zudī ʙarojaton az Parvardigoram omurziş metalaʙam. Be tardid, Ū omurzandai mehruʙon ast»"
        },
        {
            "chapter": 12,
            "verse": 99,
            "text": "Pas, [hamagī ʙa Misr raftand va] cun ʙar Jusuf vorid şudand, ū padaru modaraşro [dar oƣūş girift va] nazdi xud çoj dodu guft: «[Hamagī ʙa Misr daroed, ki inşoalloh [az har guna ozore] emin xohed ʙud»"
        },
        {
            "chapter": 12,
            "verse": 100,
            "text": "Va padaru modaraşro ʙar taxt nişond va [hamagī] ʙarojaş ʙa saçda aftodand va [Jusuf] guft: «Padarçon, in ta'ʙir [-i hamon] xoʙam ast, ki peştar dida ʙudam. Parvardigoram onro rost gardonid [va tahaqquq ʙaxşid]. Jaqinan, Ū ʙa man nekī kard, ki maro az zindon ʙerun ovard va pas az on ki şajton mijoni manu ʙarodaronam fitna ʙarpo kard, şumoro az ʙijoʙon [-i Kan'on ʙa Misr] ovard. Be tardid, Parvardigoram dar on ci mexohad, ʙorikʙin ast. Ba rostī, ki Ū donoi hakim ast"
        },
        {
            "chapter": 12,
            "verse": 101,
            "text": "Parvardigoro, maro az farmonravoī [ʙahrae] ato kardī va ilmi ta'ʙiri xoʙho ʙa man omūxtī. Ej Padidovarandai osmonho va zamin, Tuī, ki dar dunjo va oxirat [dūstu] korsozi manī. Maro musulmon [farmonʙardor] ʙimiron va ʙa şoistagon mulhaq farmo»"
        },
        {
            "chapter": 12,
            "verse": 102,
            "text": "[Ej pajomʙar] in [doston] az xaʙarhoi ƣajʙ ast, ki ʙa tu vahj mekunem va hangome ki [ʙarodaroni Jusuf alajhi vaj] ʙadandeşī mekardand va najrang mezadand, tu nazdaşon naʙudī"
        },
        {
            "chapter": 12,
            "verse": 103,
            "text": "Va ʙeştari mardum mu'min nestand, hatto agar [ʙaroi imon ovardanaşon] hirs ʙivarzī"
        },
        {
            "chapter": 12,
            "verse": 104,
            "text": "Tu az onon ʙaroi in [risolat] podoş namexohī. In [Qur'on cize] nest, magar pande ʙaroi çahonijon"
        },
        {
            "chapter": 12,
            "verse": 105,
            "text": "Va ci ʙisjor nişonaho dar osmonho va zamin vuçud dorad, ki ʙar onho meguzarand, va [-le] az onho rūj ʙarmegardonand [va tavaççuh namekunand]"
        },
        {
            "chapter": 12,
            "verse": 106,
            "text": "Va ʙeştaraşon [dar zohir] ʙa Alloh taolo imon nameovarand, magar on ki [dar amal ʙa nav'e] muşrikand"
        },
        {
            "chapter": 12,
            "verse": 107,
            "text": "Ojo [muşrikon] emin hastand az in ki azoʙe farogir az çoniʙi Alloh taolo ʙar onon furud ojad jo dar hole ki ƣofiland, nogahon qijomat ʙar eşon faro rasad"
        },
        {
            "chapter": 12,
            "verse": 108,
            "text": "[Ej pajomʙar, ʙa mardum] ʙigū: «In rohi man ast. Man ʙo daleli oşkor ʙa sūji Alloh taolo da'vat mekunam va kasone, ki az man pajravī kardand [niz cunin mekunand] va Alloh taolo poku munazzah ast va man az muşrikon nestam»"
        },
        {
            "chapter": 12,
            "verse": 109,
            "text": "Va Mo peş az tu çuz mardone az ahli [hamin] şahrho [-ro ʙa pajomʙarī] nafiristodaem, ki ʙa onon vahj mekardem. Ojo dar zamin gardiş nakardaand, to ʙuʙinand sarançomi kasone, peş az onon ʙudand, cī guna ʙudaast? Va jaqinan, saroi oxirat ʙaroi parhezgoron ʙehtar ast. Ojo nameandeşed"
        },
        {
            "chapter": 12,
            "verse": 110,
            "text": "[Mo hamcunon ʙa kofiron muhlat medodem] To on goh ki pajomʙaron [az nuzuli azoʙ] ma'jus şudand va [mardum] pindoştand, ki ʙa onon durūƣ gufta şudaast. [Dar in hangom] Jorii Mo ʙa suroƣaşon omad. Pas, har kiro xostem, naçot joft, va[-le] azoʙi saxti Mo az gurūhi muçrimon ʙozgardonida nameşavad"
        },
        {
            "chapter": 12,
            "verse": 111,
            "text": "Jaqinan dar dostoni onon ʙaroi xiradmandon iʙratest. In [Qur'on] suxane nest, ki ʙa durūƣ soxta şuda ʙoşad, ʙalki tasdiqkunandai on ci [az kitoʙhoe] ast, ki peş az on [omada] ast va ravşangari hama ciz ast va rahnamudu rahmate ast ʙaroi gurūhe, ki imon meovarad"
        },
        {
            "chapter": 13,
            "verse": 1,
            "text": "Alif, lom, mim, ro. In ojoti kitoʙi [osmonī] va on ci az [sūji] Parvardigorat ʙar tu nozil şudaast, haq ast, vale ʙeştari mardum imon nameovarand"
        },
        {
            "chapter": 13,
            "verse": 2,
            "text": "Alloh taolo ast, ki osmonhoro ʙiduni sutunhoe, ki onhoro ʙuʙined, ʙarafroşt, on goh ʙar Arş qaror girift va xurşedu mohro ʙa xidmat [-i inson] gumoştaast, ki har jak to zamone muajjan dar [madori xud] ravon ʙoşand. Ū kor [-i çahon]-ro tadʙir mekunad va ojoti [xeş]-ro ʙa ravşani ʙajon medorad, ʙoşad, ki ʙa didori Parvardigoraton jaqin pajdo kuned"
        },
        {
            "chapter": 13,
            "verse": 3,
            "text": "Va Ūst on ki zaminro ʙigustard va dar on kūhhoi ustuvor va çūjʙorho padid ovard va dar on az har guna mevae du guna ofarid, şaʙro ʙa rūz [va rūzro ʙa şaʙ] mepūşonad. Hatman, dar inho ʙaroi mardume, ki meandeşand, nişonahoe [az qudrati Parvardigor] ast"
        },
        {
            "chapter": 13,
            "verse": 4,
            "text": "Va dar zamin qitaote ast dar kanori ham [ki ʙo jakdigar mutafovitand] va [niz] ʙoƣhoe az angur va kiştzorhovu daraxtoni xurmo, ki [naru modaand va] goh az jak reşa merūjand va goh az reşahoe mutafovitand va [hamai onho] ʙo jak oʙ seroʙ meşavand. Va [ʙo in hol] ʙa'ze az onhoro dar [ta'mu xosijati] meva ʙar digare ʙartarī medihem. Be tardid, dar in [amr niz] ʙaroi mardume, ki xirad mevarzand, nişonaho [-i ravşane] hast"
        },
        {
            "chapter": 13,
            "verse": 5,
            "text": "Va [ej pajomʙar] agar [az ʙeimonii kofiron] taaççuʙ mekunī, açiʙ [-tar] guftori onon ast, ki [dar ʙorai miod megūjand]: «Ojo vaqte xok şudem, voqean [zinda meşavem va] dar ofarinişi çadide xohem ʙud»? Inonand, ki ʙa Parvardigoraşon kufr varzidaand va dar gardanhojaşon [az otaş] zançirhost va onon ahli otaşand [va] dar on çovidonand"
        },
        {
            "chapter": 13,
            "verse": 6,
            "text": "Va [ej pajomʙar, muşrikon] peş az nekī [rahmat] ʙa şitoʙ az tu ʙadī [azoʙ]-ro darxost mekunand va hol on ki peş az eşon [niz ʙar kofiron] uquʙathoi iʙratomūz raftaast va ʙa rostī, Parvardigorat nisʙat ʙa mardum, ʙo vuçudi sitamgoriaşon omūrzandaast va ʙeşak Parvardigorat saxtkajfar ast"
        },
        {
            "chapter": 13,
            "verse": 7,
            "text": "Kofiron megūjand: «Caro nişonaho [va mu'çizote hammonandi Mūso va Iso] az Parvardigoraş ʙar ū nozil naşudaast»? [Ej pajomʙar] ʙe tardid, tu faqat ʙimdihandaī va har qavme [pajomʙari] hidojatgare dorad"
        },
        {
            "chapter": 13,
            "verse": 8,
            "text": "Alloh taolo medonad on ciro, ki har modae [dar rahim] ʙor megirad va [niz] on ciro, ki rahimho mekohand va on ciro meafzojand va har cize nazdi Ū ʙa andoza [va daqiq] ast"
        },
        {
            "chapter": 13,
            "verse": 9,
            "text": "[Ū] Donoi nihonu oşkor [va] ʙuzurgu ʙalandmartaʙa ast"
        },
        {
            "chapter": 13,
            "verse": 10,
            "text": "[Ej mardum] Har kase az şumo, ki suxani xudro pinhon kunad jo onro oşkoro ʙajon sozad va har ki dar [torikii] şaʙ pinhon gardad jo dar rūz [ʙa dunʙoli ançomi korhojaş] ʙiravad, [dar ilmi ilohī] jakson ast [va Ū hamaro medonad]"
        },
        {
            "chapter": 13,
            "verse": 11,
            "text": "Ū [Alloh taolo] fariştagone dorad, ki hamvora [ʙandai] Ūro az peşorū va az puşti saraş ʙa farmoni Alloh taolo hifz mekunand. Be gumon, Alloh taolo hol [va sarnavişti nakui] heç qavmero taƣjir namedihad, magar on ki onon on ciro, ki dar dilhojaşon dorand, digargun sozand [va murtakiʙi gunoh şavand]. Va hangome ki Alloh taolo ʙaroi qavme [giriftorī va] ʙadī ʙixohad, heç ciz moneaş naxohad şud va onon çuz [Zoti poki] Ū heç korsoze nadorand"
        },
        {
            "chapter": 13,
            "verse": 12,
            "text": "Ūst, ki ʙarqro ʙaroi ʙim [soiqa va otaş] va umed [ʙoron] ʙa şumo menamojonad va aʙrhoi garonʙorro padid meovarad"
        },
        {
            "chapter": 13,
            "verse": 13,
            "text": "Ra'd ʙa sitoişi Ū va fariştagon az xavfu xaşjat Ūro tasʙeh megūjand va [Ūst, ki] soiqahoro mefiristad. Pas, on [soiqai margʙor] ʙa har ki Ū ʙixohad, ʙarxūrd mekunad va onon [kofiron] dar ʙorai [jagonagii] Alloh taolo muçodala mekunand va Ū saxtgir [-u saxtkajfar] ast"
        },
        {
            "chapter": 13,
            "verse": 14,
            "text": "Da'vat ʙa haq [tavhid] az oni Ūst va [ʙutho va digar] kasonero, ki [muşrikon] ʙa çoji Ū mexonand, [hargiz] ʙa eşon posuxe namedihand, magar monandi kase, ki du dastaşro ʙa sūji oʙ ʙikuşojad, to [oʙ] ʙa dahonaş ʙirasonad, dar hole ki [heç oʙe] ʙa [dahoni] ū namerasad va duoi kofiron [dar ʙaroʙari ʙuthojaşon] çuz dar gumrohī nest"
        },
        {
            "chapter": 13,
            "verse": 15,
            "text": "Va har ki [va har ci] dar osmonho va zamin ast, xohu noxoh va [hatto] sojahojaşon ʙomdodu şaʙongoh ʙaroi Alloh taolo saçda [va furūtanī] mekunand"
        },
        {
            "chapter": 13,
            "verse": 16,
            "text": "[Ej Pajomʙar, ʙa muşrikon] ʙigū: « Parvardigori osmonho va zamin kist»? Bigū: «Alloh taolo». [Sipas] Bigū: «Ojo ʙa çoji Ū [dūstonu] korsozone ʙarguzidaed, ki [hatto] moliki sudu zijoni xud nestand»? Bigū: «Ojo noʙino va ʙino ʙaroʙarand? Jo torikiho va nur jaksonand? Jo onon şarikone ʙaroi Alloh taolo qaror dodaand, ki hamcun ofarinişi Ū ofaridaand va [dar natiça amri] ofariniş ʙar onon muştaʙah şudaast»? Bigū: «Alloh taolo ofarinandai hama ciz ast va Ū jagonai pirūzmand ast"
        },
        {
            "chapter": 13,
            "verse": 17,
            "text": "[Alloh taolo] Az osmon oʙe furū ʙorid, on goh rūdho har jak ʙa andozai [ƣunçoişi] xud çorī şudand va seloʙ kafk rūji xud ʙarovard va az on ci ʙar otaş meafruzand [va megudozand], to zevar jo koloe ʙa dast ovarand, [niz] kafke hammonandi on [az oʙ ʙarmeojad]. Alloh taolo haqqu ʙotilro incunin misol mezanad. Va ammo kafk ʙa kanore meravad va nest megardad, vale on ci ʙa mardum sud merasonad, ʙar zamin [ʙoqī] memonad. Alloh taolo masalho incunin ʙajon mekunad"
        },
        {
            "chapter": 13,
            "verse": 18,
            "text": "Baroi kasone, ki [da'vati] Parvardigoraşonro içoʙat kardand, podoşi neki [ʙihişt dar peş] ast va kasone, ki [da'vati[ Ūro içoʙat nakardand, agar tamomi on ci dar zamin ast va [niz] hammonandaşro ʙo on doştand, jaqinan [hozir ʙudand, ki hamaro] ʙaroi rahoii xeş [az azoʙ] ʙipardozand [vale az eşon pazirufta naxohad şud]. Onon hisoʙi ʙade dorand [va ʙozxoste ʙisjor saxt] va çojgohaşon duzax ast va ci ʙad çojgohe hast"
        },
        {
            "chapter": 13,
            "verse": 19,
            "text": "Ojo kase, ki medonad, ki on ci az [tarafi] Parvardigorat ʙar tu nozil şuda, haq ast, monandi kasest, ki [nisʙat ʙa haq] noʙinost? Tanho xiradmandon pand megirand"
        },
        {
            "chapter": 13,
            "verse": 20,
            "text": "[Hamon] Kasone, ki ʙa pajmoni Alloh taolo vafo mekunand va ahd nameşikanand"
        },
        {
            "chapter": 13,
            "verse": 21,
            "text": "Va kasone, ki har on ciro Alloh taolo ʙa pajvand kardani on farmon dodaast, mepajvandand [silai rahim mekunand] va az Parvardigoraşon metarsand va az saxtii hisoʙ meharosand"
        },
        {
            "chapter": 13,
            "verse": 22,
            "text": "Va kasone, ki ʙaroi kasʙi xuşnudii Parvardigoraşon şikeʙoī kardaand va namoz ʙarpo doştaand va az on ci ʙa onon rūzī dodaem, pinhonu oşkoro infoq kardaand va ʙadiro ʙo nekī mezudojand. Ononand, ki nek farçome xohand doşt"
        },
        {
            "chapter": 13,
            "verse": 23,
            "text": "[Podoşaşon] Boƣhoi çovidon [-i ʙihişt ast], ki onon va har jak az padaron va hamsaronu farzandonaşon, ki nakukor ʙudaand, ʙa on vorid meşavand va fariştagon az har dare ʙar onon darmeojand"
        },
        {
            "chapter": 13,
            "verse": 24,
            "text": "[Va ʙa onon megūjand] «Salom ʙar şumo ʙa [podoşi] on ci [ʙar imonaton] şikeʙoī kardaed. Pas, ci nakust farçomi on saro!»"
        },
        {
            "chapter": 13,
            "verse": 25,
            "text": "Va kasone, ki pajmoni Allohro pas az ustuvor kardanaş meşikanand va on ciro, ki Alloh taolo ʙa pajvastanaş farmon dodaast [silai rahim] qat' mekunand va dar zamin [fitnavu] fasod mekunand, inonand, ki [dar oxirat] la'nat va ʙad farçome dorand"
        },
        {
            "chapter": 13,
            "verse": 26,
            "text": "Alloh taolo [ne'matu] rūziro ʙar har ki ʙixohad, gusturda medorad va jo tang megirad va [kofiron] ʙa zindagii dunjo şod şudand, va[-le] zindagii dunjo dar [ʙaroʙari] oxirat çuz ʙahrae [nociz] nest"
        },
        {
            "chapter": 13,
            "verse": 27,
            "text": "Va kasone, ki kufr varzidand, megūjand: «Caro nişonae az [sūji] Parvardigoraş ʙar ū nozil naşudaast»? Bigū: «Be tardid, Alloh taolo har kiro, ki ʙixohad gumroh mekunad va har kiro, ki tavʙa namojad, ʙa sūji xeş hidojat mekunad»"
        },
        {
            "chapter": 13,
            "verse": 28,
            "text": "[Hamon] Kasone, ki imon ovardaand va dilhojaşon ʙa jodi Alloh taolo orom megirad. Bidoned, ki ʙo jodi Alloh taolo ast, ki dilho orom megirad"
        },
        {
            "chapter": 13,
            "verse": 29,
            "text": "Kasone, ki imon ovardaand va korhoi şoista kardaand, xuşo ʙar onon! Va nek sarançome dorand"
        },
        {
            "chapter": 13,
            "verse": 30,
            "text": "[Ej pajomʙar] Bad-in son turo ʙajni ummate firistodem, ki peş az onho ummathoe omada [va rafta] ʙudand, to on ci ʙar tu vahj kardaem, ʙar onon ʙixonī va hol on ki onon ʙa [Parvardigori] rahmon kufr mevarzand. Bigū: «Ū Parvardigori man ast [va] ma'ʙude [ʙarhaq] çuz Ū nest. Bar Ū tavakkal kardam va ʙozgaştam ʙa sūji Ūst»"
        },
        {
            "chapter": 13,
            "verse": 31,
            "text": "Va [hatto] agar Qur'one ʙud, ki kūhho az [hajʙati] on ʙa harakat darmeomad va zamin pora-pora meşikoft jo murdagon az [tilovati] on ʙa suxan darmeomadand, [ʙoz ham kofiron imon nameovardand]. Amri [tadʙiri çahon va nuzuli mu'çizot] az oni Alloh taolo ast. Ojo kasone, ki imon ovardaand, namedonand, ki agar Alloh taolo mexost, hatman, hamai mardumro hidojat mekard? Va kasone, ki kufr varzidand, pajvasta ʙa [sazoi] on ci kardaand, giriftori musiʙati kūʙandae meşavand jo [azoʙi ilohī] nazdiki xonahojaşon furud meojad jo [sarançom] va'dai Alloh taolo faro merasad. Be tardid, Alloh taolo xilofi va'da namekunad"
        },
        {
            "chapter": 13,
            "verse": 32,
            "text": "[Ej pajomʙar] Jaqinan, pajomʙarone, ki peş az tu ʙudand, [niz] mavridi tamasxur voqe' şudand, on goh ʙa kasone, ki kufr varzidand, muhlat dodam, sipas ononro [ʙa azoʙ] furū giriftam. Pas, [ʙingar, ki] kajfari man ci guna ʙud"
        },
        {
            "chapter": 13,
            "verse": 33,
            "text": "Ojo on [Parvardigore], ki hokim ʙar har kas va [nozir ʙar] raftoru kirdori ūst, [ʙa parastiş sazovortar ast jo ʙuthoi ʙeçon]? Va [kofiron] ʙaroi Alloh taolo şarikone qaror dodaand. Bigū: «Ononro nom ʙared». Ojo [mexohed ʙa] ū dar ʙorai on ci dar zamin ast va ū namedonad xaʙar dihed, jo faqat suxani sathie va [ʙeasos] megūed? [Cunin nest] ʙalki ʙaroi kasone, ki kufr varzidaand, najrangaşon orosta şudaast va az rohi [haq] ʙozdoşta şudaand va har kiro Alloh taolo gumroh guzorad, hidojatgare naxohad doşt"
        },
        {
            "chapter": 13,
            "verse": 34,
            "text": "Onon dar zindagii dunjo azoʙ [-i dardnoke] dorand va hatman, azoʙi oxirat saxttar ast va dar ʙaroʙari [azoʙi] Alloh taolo heç [joru] mudofe'e nadorand"
        },
        {
            "chapter": 13,
            "verse": 35,
            "text": "Viƶagii ʙihişte, ki ʙa parhezgoron va'da doda şuda, [cunin ast, ki] çūjʙorho az zeri [daraxtoni] on çorī ast, mevahojaş hameşagī va sojaaş [niz doimī ast]. In sarançomi kasonest, ki parhezgorī kardaand va sarançomi kofiron otaş [-i duzax] ast"
        },
        {
            "chapter": 13,
            "verse": 36,
            "text": "Va kasone, ki ʙa onon kitoʙi osmonī dodaem, az on ci ʙar tu nozil şudaast, şodmon meşavand va ʙarxe az gurūhho[-i ahli kitoʙ] ʙaxşe az onro inkor mekunand. [Ej pajomʙar, ʙa onon] Bigū: «Çuz in nest, ki man dastur joftaam, Allohro ʙiparastam va ʙa Ū şirk navarzam, ʙa sūji Ū da'vat mekunam va ʙozgaştam ʙa sūji Ūst»"
        },
        {
            "chapter": 13,
            "verse": 37,
            "text": "Va ʙad-in son, in Qur'onro farmone ʙa zaʙoni araʙī [-i faseh] nozil kardem va agar pas az donişe, ki [az çoniʙi Parvardigor] ʙarojat omadaast, az havashoi onon [muşrikon] pajravī kunī, dar ʙaroʙari [azoʙi] Alloh taolo heç korsoz va nigahdorandae naxohī doşt"
        },
        {
            "chapter": 13,
            "verse": 38,
            "text": "Va ʙe tardid, peş az tu pajomʙarone firistodem va ʙaroi onon [monandi digar insonho] hamsaronu farzandone qaror dodem va ʙaroi heç pajomʙare sazovor nest, ki çuz ʙa farmoni Alloh taolo [mu'çiza va] ojate ʙijovarad. Har amre [taqdiru] naviştae [ma'lum] dorad"
        },
        {
            "chapter": 13,
            "verse": 39,
            "text": "Alloh taolo har ciro, ki ʙixohad az mijon meʙarad va [on ciro ʙixohad] ustuvor medorad va ummu-l-kitoʙ [Lavhi mahfuz] nazdi Ūst"
        },
        {
            "chapter": 13,
            "verse": 40,
            "text": "Va [ej pajomʙar] agar ʙarxe az on ciro, ki ʙa onon va'da medihem, ʙa tu nişon dihem jo [peş az faro rasidani azoʙ] turo ʙimironem, [dar har hol] faqat taʙliƣi [risolat] ʙar [uhdai] tust va hisoʙ [-u muçozotaşon] ʙar most"
        },
        {
            "chapter": 13,
            "verse": 41,
            "text": "Ojo [kofiron] nadidaand, ki mo [ʙo futuhoti laşkari islom] az domanahoi sarzamini [kufr] mekohem [va ʙar qalamravi islom meafzoem]? Va Alloh taolo hukm mekunad va ʙaroi hukmaş [heç] ʙozdorandae nest va ū dar hisoʙrasī sare' ast"
        },
        {
            "chapter": 13,
            "verse": 42,
            "text": "Va ʙa rostī, kasone, ki peş az onon ʙudand [ʙaroi muqoʙala ʙo pajomʙaronaşon] makr varzidand, vale tamomi makrho [va tadʙirho] az oni Alloh taolo ast. Ū medonad, ki har kase ci mekunad va ʙa zudī kofiron xohand donist, ki farçomi [nakui] saroi [oxirat] az oni kist"
        },
        {
            "chapter": 13,
            "verse": 43,
            "text": "Va kasone, ki kufr varzidand, megūjand: «[Ej Muhammad] Tu firistoda [-i Alloh taolo] nestī». Bigū: «Kofist, ki Alloh taolo va kase, ki donişi [kitoʙhoi osmonii peşin] nazdi Ūst, mijoni manu şumo guvoh ʙoşad»"
        },
        {
            "chapter": 14,
            "verse": 1,
            "text": "Alif, lom, ro. In [Qur'on] kitoʙest, ki ʙar tu nozil kardem, to mardumro ʙa farmoni Parvardigoraşon az torikiho [-i şirku çahl] ʙa rūşnoī [-i imon va doniş] ʙerun ovarī, ʙa rohi [Parvardigori] şikastnopaziri sutuda"
        },
        {
            "chapter": 14,
            "verse": 2,
            "text": "[Hamon] Alloh taolo, ki on ci dar osmonho va zamin ast, az oni Ūst va voj ʙar kofiron az azoʙe saxt"
        },
        {
            "chapter": 14,
            "verse": 3,
            "text": "Kasone, ki zindagii dunjoro ʙar oxirat tarçeh medihand va [mardumro] az rohi Alloh taolo ʙozmedorand va on rohro munharif mexohand, inon dar gumrohii duru daroze hastand"
        },
        {
            "chapter": 14,
            "verse": 4,
            "text": "Mo heç pajomʙarero çuz ʙa zaʙoni qavmaş nafiristodem, to [ʙitavonad pajomi ilohiro] ʙarojaşon ʙajon kunad. Alloh taolo har kiro ʙixohad, [ʙa adolati xeş] gumroh mesozad va [ʙa fazli xeş] har kiro ʙixohad, hidojat mekunad va Ū şikastnopaziri hakim ast"
        },
        {
            "chapter": 14,
            "verse": 5,
            "text": "Va ʙa rostī, Mo Mūsoro ʙo nişonahoe ravşani xud firistodem [va ʙa ū dastur dodem], ki: «Qavmatro az torikiho [-i kufr] ʙa rūşnoii [tavhid] ʙerun ovar va rūzhoi Allohro ʙa onon jodovarī kun. Be tardid, dar in [jodovarī] ʙaroi har şikeʙoi şukrguzor nişonahoe [az jaktoī va ʙuzurgii Alloh taolo] ast"
        },
        {
            "chapter": 14,
            "verse": 6,
            "text": "Va [ej pajomʙar, jod kun az] hangome ki Mūso ʙa qavmaş guft: «Ne'mati Allohro ʙar xud ʙa jod ovared, on goh, ki az [cangoli] fir'avnijon naçotaton dod, ki ʙadtarin [va saxttarin] azoʙro ʙar saraton meovardand: pisaronatonro mekuştand va zanonatonro [ʙaroi kanizī] zinda meguzoştand va dar in [amr] az çoniʙi Parvardigoraton ʙaroi şumo ozmoişe ʙuzurg ʙud [to şikeʙoijatonro ʙijozmojad]»"
        },
        {
            "chapter": 14,
            "verse": 7,
            "text": "Va [jod kuned az] hangome ki Parvardigoraton farmud, ki: «Agar şukr guzored, jaqinan, [ne'matamro] ʙar şumo meafzojam va agar nosiposī kuned, jaqinan, azoʙi man saxt ast»"
        },
        {
            "chapter": 14,
            "verse": 8,
            "text": "Va Mūso ʙa [onon] guft: «Agar şumo va hamai mardumi rūi zamin kofir şaved, pas, [ʙa Alloh taolo heç zijone namerasad, caro ki] ʙe tardid, Alloh taolo ʙenijozi sutuda ast»"
        },
        {
            "chapter": 14,
            "verse": 9,
            "text": "[Ej kofiron] Ojo xaʙari [halokati] kasone, ki peş az şumo ʙudand, [monandi] qavmi Nuh va Od va Samud va [niz] onon, ki ʙa'd az eşon ʙudand [va] çuz Alloh taolo kase az onon xaʙar nadorad, ʙa şumo narasidaast? Pajomʙaronaşon ʙo daloil [-u mu'çizot]-i ravşan ʙa sūjaşon omadand, vale onon [ʙa nişonai muxolifat] dasthojaşonro ʙar dahonhojaşon nihodand va [anguşt ʙa dandon gazidandu] guftand: «Mo on ciro, ki şumo ʙaroi [iʙloƣi] on firistoda şudaed, inkor mekunem va dar ʙorai on ci moro ʙa sūjaş mexoned, saxt dar tardidem»"
        },
        {
            "chapter": 14,
            "verse": 10,
            "text": "Pajomʙaronaşon guftand: «Ojo dar [jagonagii] Alloh taolo – Ofarinandai osmonho va zamin tardide hast? Ū şumoro [ʙa imon] faro mexonad, to gunohonatonro ʙiʙaxşojad va ʙa şumo to muddati muajjane muhlat dihad». Onon guftand: «Şumo çuz ʙaşare hammonandi mo nested, [va] mexohed moro az on ci ki padaronamon meparastidand, ʙozdored. Pas, daleli oşkore [dar mavridi rostgūijaton] ʙarojamon ʙijovared»"
        },
        {
            "chapter": 14,
            "verse": 11,
            "text": "Pajomʙaronaşon ʙa onon guftand: «[Ore] Mo çuz insonhoe monandi şumo nestem, vale Alloh taolo ʙar har jak az ʙandagonaş, ki ʙixohad [ʙo ne'mati nuʙuvvat] minnat menihad va sazovor nest, ki mo çuz ʙa içozati Alloh taolo ʙaroi şumo dalele ʙijovarem. Pas, mu'minon ʙojad ʙar Alloh taolo tavakkal kunand"
        },
        {
            "chapter": 14,
            "verse": 12,
            "text": "Va caro ʙar Alloh taolo tavakkal nakunem va hol on ki ū moro ʙa rohhoi [saodat]-amon hidojat namud? Va mo ʙar ozore, ki [dar rohi risolat] ʙa mo merasoned, hatman, şikeʙoī mekunem va tavakkalkunandagon ʙojad faqat ʙar Alloh taolo tavakkal kunand»"
        },
        {
            "chapter": 14,
            "verse": 13,
            "text": "Va kasone, ki kufr varzidand ʙa pajomʙaronaşon guftand: «Jo şumoro az sarzaminamon ʙerun mekunem jo ʙa oini mo ʙozgarded». Pas, Parvardigoraşon ʙa onon vahj kard, ki: «Jaqinan sitamgoronro noʙud mekunem"
        },
        {
            "chapter": 14,
            "verse": 14,
            "text": "Va hatman, şumoro pas az onon dar zamin çoj xohem dod. In [azoʙu podoş] ʙaroi kasest, ki az istodan [ʙa hangomi hisoʙrasī] dar peşgohi man ʙitarsad va az tahdidam ʙiharosad»"
        },
        {
            "chapter": 14,
            "verse": 15,
            "text": "Va [pajomʙaron az Alloh taolo] darxosti pirūzī [ʙar kofironro] kardand va [sarançom] har gardankaşi sitezaçū nokom [-u noʙud] şud"
        },
        {
            "chapter": 14,
            "verse": 16,
            "text": "[Hamon ki] Duzax peşorūi ūst va ʙa vaj oʙe az cirki xunoludi [duzaxijon] menūşonand"
        },
        {
            "chapter": 14,
            "verse": 17,
            "text": "[Oʙe] Ki onro çur'a-çur'a meoşomad va [az farti taaffunu talxī] furū ʙurdanaş osonu guvoro nest va marg az har taraf rū ʙa sūjaş meovarad, vale namemirad va azoʙe saxt [-u sahmgine] peşorūji ūst"
        },
        {
            "chapter": 14,
            "verse": 18,
            "text": "Masali kasone, ki ʙa Pravardigoraşon kufr varzidaand, [in ast, ki] raftoraşon hamcun xokistarest, ki dar rūzi tūfonī ʙod ʙar on mevazad, ki az on ci kardaand, cize dar dast nadorand. In hamon gumrohii duru daroz ast"
        },
        {
            "chapter": 14,
            "verse": 19,
            "text": "[Ej inson] Ojo nadidī, ki Alloh taolo osmonho va zaminro ʙa haq ofaridaast? Agar ʙixohad, şumoro [az mijon] meʙarad va ofarinişe çadid [ʙa çojaton padid] meovarad"
        },
        {
            "chapter": 14,
            "verse": 20,
            "text": "Va in [kor] ʙar Alloh taolo duşvor nest"
        },
        {
            "chapter": 14,
            "verse": 21,
            "text": "Va [rūzi qijomat] hamagī dar peşgohi Alloh taolo hozir [-u oşkor] meşavand, pas, [dar in hangom] sitamdidagon ʙa kasone, ki gardankaşī mekardand, megūjand: « Mo [dar dunjo] pajravi şumo ʙudem, pas, ojo [imrūz] metavoned, cize az azoʙi Allohro az mo ʙozdored»? Onon megūjand: «Agar Alloh taolo moro [dar dunjo ʙa sūji rastagorī] rohnamoī mekard, mo niz rohro ʙa şumo nişon medodem. Ci ʙetoʙī kunem jo şikeʙoī namoem, ʙarojamon jakson ast. [Heç] Gurezgohe nadorem»"
        },
        {
            "chapter": 14,
            "verse": 22,
            "text": "Va cun kori [dovarī] ançom şud, şajton megūjad: «Be tardid, Alloh taolo ʙa şumo va'da dod va va'dai rostu durust va man ʙa şumo va'da[-i durūƣin] dodam va ʙo şumo xilofi va'da kardam va man ʙar şumo heç tasallute nadoştam, çuz in ki da'vataton kardam va şumo [niz] içoʙatam namuded. Pas, maro sarzaniş nakuned va xudro sarzaniş kuned. [Imrūz] Na man farjodrasi şumo hastam va na şumo farjodrasi man hasted. Man ʙezoram az in ki peş az in maro [ʙo Alloh taolo] şarik megirifted. Sitamgoroni [muşrik] azoʙe purdard xohand doşt"
        },
        {
            "chapter": 14,
            "verse": 23,
            "text": "Va kasone, ki imon ovardand va korhoi şoista ançom dodand, ʙa ʙoƣhoi [ʙihişte] darovarda meşavand, ki çūjʙorho az zeri [daraxtoni] on çorī ast. Ba farmoni Parvardigoraşon dar on çovidonand va durudaşon dar on ço «salom» ast"
        },
        {
            "chapter": 14,
            "verse": 24,
            "text": "[Ej pajomʙar] Ojo nadidī, ki Alloh taolo ci guna masal zadaast? Kalimai pok [-i lo iloha illalloh] hamcun daraxti [naxli tanumandu] pokest, ki reşaaş [dar a'moqi zamin] ustuvor ast va şoxaaş ʙar osmon [sar ʙarovarda] ast"
        },
        {
            "chapter": 14,
            "verse": 25,
            "text": "Mevaaşro har lahza ʙa farmoni Parvardigoraş medihad va Alloh taolo [ʙaroi hidojati mardum] masalho mezanad, ʙoşad, ki pand girand"
        },
        {
            "chapter": 14,
            "verse": 26,
            "text": "Va masali kalimai palid [şirk] hamcun daraxti palidest, ki az zamin ʙarkanda şuda [va heç] qaroru suʙote nadorad"
        },
        {
            "chapter": 14,
            "verse": 27,
            "text": "Alloh taolo kasonero, ki imon ovardaand, dar zindagii dunjo va dar oxirat ʙo suxani ustuvor [-i tavhid] soʙit megardonad va sitamgaron [-i muşrik]-ro gumroh mekunad va Alloh taolo har ci ʙixohad mekunad"
        },
        {
            "chapter": 14,
            "verse": 28,
            "text": "Ojo nadidī on kasone [az Qurajş]-ro, ki [siposi] ne'mati Alloh taolo [Harami amn va vuçudi pajomʙar]-ro ʙa [nosiposī va] kufr ʙadal kardand va qavmaşonro ʙa saroi halok darovardand"
        },
        {
            "chapter": 14,
            "verse": 29,
            "text": "[On saroi halok] Duzax ast, [ki] dar on vorid meşavand va ci ʙad çojgohest"
        },
        {
            "chapter": 14,
            "verse": 30,
            "text": "[Muşrikon] Baroi Alloh taolo hamtojone qaror dodaand, to [mardumro] az rohi Ū gumroh kunand. Bigū: «[Cand rūze az ne'mathoi dunjo] Bahra gired, pas, jaqinan ʙozgaştaton ʙa sūji otaşi [duzax] ast»"
        },
        {
            "chapter": 14,
            "verse": 31,
            "text": "[Ej pajomʙar] ʙa ʙandagoni man, ki imon ovardaand, ʙigū, namoz ʙarpo dorand va az on ci rūziaşon kardaem, pinhou oşkor infoq kunand, peş az on ki rūze faro rasad, ki dar on na xaridu furūşest va na dūstie"
        },
        {
            "chapter": 14,
            "verse": 32,
            "text": "Alloh taolo ast, ki osmonho va zaminro ofarid va az osmon oʙe furū firistod va ʙo on [anvoi] mevahoro ʙaroi rūzii şumo padid ovard va kiştihoro ʙa xidmataton gumoşt, to ʙa farmonaş dar darjo ravon ʙoşand va çujʙorhoro [niz] dar xidmati şumo nihod"
        },
        {
            "chapter": 14,
            "verse": 33,
            "text": "Va xurşedu mohro, ki pajvasta [dar madori xud] ravonand va [hamcunin] şaʙu rūzro ʙa xidmataton gumoşt"
        },
        {
            "chapter": 14,
            "verse": 34,
            "text": "Va az har on ci az ū xosted, ʙa şumo ʙaxşid va agar ne'mati Allohro ʙişmored, [cunon farovon ast, ki] nametavoned onro şumoriş kuned. Ba rostī, ki inson, [dar haqqi xeş] sitamgor [va nisʙat ʙa Alloh taolo] nosipos ast"
        },
        {
            "chapter": 14,
            "verse": 35,
            "text": "Va [jod kun az] Iʙrohim hangome ki guft: «Parvardigoro, in şahr [Makka]-ro amn ʙigardon va manu farzandonamro az parastişi ʙutho dur ʙidor"
        },
        {
            "chapter": 14,
            "verse": 36,
            "text": "Parvardigoro, ʙa rostī, ki onho [ʙutho] ʙisjore az mardumro [ʙo tasavvuri şafoat] gumroh soxtaand, pas, har ki [dar jaktoparastī] az man pajravī kunad, jaqinan, az man ast va har ki az man nofarmonī kunad, pas, ʙe tardid, tu omurzandai mehruʙonī"
        },
        {
            "chapter": 14,
            "verse": 37,
            "text": "Parvardigoro, man ʙarxe farzandonam [Ismoil va xonadonaş]-ro dar zamini ʙeoʙu kişt nazdi xonai muhtaram [-u şukūhmand]-i Tu çoj dodam. Parvardigoro, [cunin kardam] to namoz ʙarpo dorand, pas, dilhoi ʙarxe az mardumro cunon kun, ki ʙa sūji onon [va in sarzamin] mutamoil gardad va ʙa eşon az mahsuloti [mavridi nijozaşon] rūzī ʙiʙaxş, ʙoşad, ki sipos guzorand"
        },
        {
            "chapter": 14,
            "verse": 38,
            "text": "Parvardigoro, tu on ciro, ki pinhon mekunemu oşkor mesozem, [hamaro] medonī va cize dar zaminu osmon az Alloh taolo pūşida nest"
        },
        {
            "chapter": 14,
            "verse": 39,
            "text": "Sitoiş az oni Alloh taolo ast, ki dar kuhansolī Ismoil va Ishoqro ʙa man ato farmud. Be tardid, Parvardigoram şunavandai duost"
        },
        {
            "chapter": 14,
            "verse": 40,
            "text": "Parvardigoro, maro ʙarpodorandai namoz qaror ʙideh va az farzandonam [niz cunin kun]. Parvardigoro, duojamro ʙipazir"
        },
        {
            "chapter": 14,
            "verse": 41,
            "text": "Parvardigoro, man va padaru modaram va [hamai] mu'minonro rūze, ki hisoʙ ʙarpo meşavad, ʙijomurz»"
        },
        {
            "chapter": 14,
            "verse": 42,
            "text": "Va [ej pajomʙar, hargiz] mapindor, ki Alloh taolo az on ci sitamgoron mekunand, ƣofil ast. [Na, ʙalki kajfari] ononro ʙaroi rūze ʙa ta'xir meafkanad, ki caşmho dar on [az vahşat] xira meşavand"
        },
        {
            "chapter": 14,
            "verse": 43,
            "text": "Dar hole ki [ʙa sūji munodii mahşar] şitoʙonand va sarhoro ʙolo giriftaand [va ʙo ʙeqarorī ʙa osmon menigarand] va caşm ʙar ham namezanand va dilhojaşon [az vahşat] tihī gaştaast"
        },
        {
            "chapter": 14,
            "verse": 44,
            "text": "Va [ej pajomʙar] mardumro az rūze ʙitarson, ki azoʙi ilohī ʙa suroƣaşon meojad, pas, onon, ki [ʙo kufru şirk ʙa xeş] sitam kardaand, megūjand: «Parvardigoro, andake ʙa mo muhlat ʙideh, to [ʙa dunjo ʙozgardem va] da'vatatro posux gūem va az pajomʙaron pajravī kunem. [Gufta şavad] «Şumo naʙuded, ki peştar savgand mexūrded, ki şumoro fanoe nest»"
        },
        {
            "chapter": 14,
            "verse": 45,
            "text": "Va [magar na in ast, ki] dar xonahoi kasone, ki [ʙo şirku nosiposī] ʙa xeştan sitam karda ʙudand [qavmi Hud va Soleh] sokin şuded va ʙarojaton ravşan şud, ki [cun kufr varzidand] ʙo onon ci guna raftor kardem va [az sarguzaşti peşinijon] ʙarojaton masalho zadem [vale ʙoz ham pand nagirifted]"
        },
        {
            "chapter": 14,
            "verse": 46,
            "text": "Va onon nihojati najrangi xudro [ʙaroi muxolifat ʙo pajomʙar va kuştani ū] ʙa kor ʙurdand va makraşon nazdi Alloh taolo [oşkor] ast, harcand najrangaşon [cunon zaif ast, ki] nametavonad kūhhoro az çoj ʙardorad"
        },
        {
            "chapter": 14,
            "verse": 47,
            "text": "Pas, hargiz mapindor, ki Alloh taolo va'dai xeşro [dar ʙorai pirūzii haq] ʙo pajomʙaronaş xilof mekunad. Be tardid, Alloh taolo şikastnopaziri dodsiton ast"
        },
        {
            "chapter": 14,
            "verse": 48,
            "text": "Dar on rūz [in] zamin ʙa zamine digar va osmonho [ʙa osmonhoi digar] taʙdil meşavand va [mardum] dar muqoʙili Allohi jagonai pirūzmand zohir megardand"
        },
        {
            "chapter": 14,
            "verse": 49,
            "text": "Va gunahgoronro dar on rūz meʙinī, ki dar zançirho ʙasta şudaand"
        },
        {
            "chapter": 14,
            "verse": 50,
            "text": "Çomahojaşon az qiri gudoxta ast va otaş surathojaşonro mepūşonad"
        },
        {
            "chapter": 14,
            "verse": 51,
            "text": "To Alloh taolo har kiro ʙa [sazoi] on ci kardaast, kajfar dihad. Ba rostī, ki Alloh taolo dar hisoʙrasī sare' ast"
        },
        {
            "chapter": 14,
            "verse": 52,
            "text": "In [Qur'on] pajome raso ʙaroi mardum ast [to ʙa vasilai on hidojat şavand] va ʙo on huşdor joʙand va ʙidonand, ki Ū ma'ʙude jaktost va to xiradmandon pand girand"
        }
    ]
}
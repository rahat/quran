{
    "juzs": [
        {
            "chapter": 58,
            "verse": 1,
            "text": "Alloh taolo suxani on zanro şunid, ki ʙo tu dar ʙorai şavharaş suhʙat mekard va ʙa Alloh taolo şikojat meʙurd. Alloh taolo guftugūi şumoro meşunavad, caro ki Alloh taolo şunavoi ʙinost"
        },
        {
            "chapter": 58,
            "verse": 2,
            "text": "Kasone az şumo, ki hamsaroni xeşro [az lihozi hurmati hamʙistarī hamcun] modari xud talaqqī mekunand, [ʙidonand, ki] on zanon hargiz modaronaşon naxohand ʙud; modaroni eşon faqat zanone hastand, ki onhoro ʙa dunjo ovardaand. Onon suxane nopisand va nohaq megūjand va [agar tavʙa kunand] Alloh taolo ʙaxşojandai omurzgor ast"
        },
        {
            "chapter": 58,
            "verse": 3,
            "text": "Kasone, ki zanonaşonro zihor mekunand, sipas az on ci guftaand, ʙozmegardand, ʙojad peş az omezişi çinsī ʙo ham ʙardaero ozod kunand. In hukmest, ki ʙa on [pandu] andarz doda meşaved va Alloh taolo ʙa on ci mekuned, ogoh ast"
        },
        {
            "chapter": 58,
            "verse": 4,
            "text": "Pas, kase, ki [ʙardaero] najoʙad, peş az omezişi çinsī du moh pajopaj rūza ʙigirad va kase, ki nametavonad [rūza ʙigirad, dar on surat] ʙojad şast miskinro taom dihad. In [kaffora] ʙaroi on ast, ki ʙa Alloh taolo va rasulaş imon ʙijovared va inho hududi [ahkomi] ilohī ast va ʙaroi kofiron azoʙi dardnoke [dar peş] ast"
        },
        {
            "chapter": 58,
            "verse": 5,
            "text": "Hamono kasone, ki ʙo Alloh taolo va rasulaş duşmanī mekunand, xor [-u zalil] meşavand, hamon guna ki peşinijoni onho niz xor [-u zalil] şudand va ʙa rostī, Mo ojoti ravşane nozil kardem va ʙaroi kofiron azoʙi xorkunandae [dar peş] ast"
        },
        {
            "chapter": 58,
            "verse": 6,
            "text": "Rūze, ki Alloh taolo hamai onhoro [az gūr] ʙarmeangezad, sipas onhoro az on ci kardaand, ʙoxaʙar mesozad, [hamon a'mole, ki] Alloh taolo hisoʙi onro nigah doşta, ammo onho faromūşaş kardaand va Alloh taolo ʙar hama ciz guvoh [va nozir] ast"
        },
        {
            "chapter": 58,
            "verse": 7,
            "text": "Magar nadidaī, ki Alloh taolo on ciro, ki dar osmonho va on ciro, ki dar zamin ast, medonad? Heç naçvoe mijoni se nafar naʙoşad, magar on ki Ū cahorumini onhost va na mijoni panç nafar, magar on ki Ū şaşumini onhost va na kamtar az in [adad] na ʙeştar, magar on ki har kuço ʙoşand, Ū hamrohi onhost. Sipas rūzi qijomat onhoro az on ci kardaand, ʙoxaʙar mesozad. Be gumon, Alloh taolo ʙa hama ciz donost"
        },
        {
            "chapter": 58,
            "verse": 8,
            "text": "[Ej pajomʙar,] magar nadidaī kasonero, ki az naçvo nahj şudand, sipas ʙa on cī az on nahj şuda ʙudand, ʙozmegardand va ʙa gunoh va taçovuz va nofarmonī az pajomʙar ʙo ham naçvo mekunand va hangome ki nazdi tu meojand, ʙa naçvo ʙa tu durud mefiristand, ki [hatto] Alloh taolo ʙo on [kalimot] ʙa tu durudu salom naguftaast; va [onho] dar dili xud megūjand: «Caro Alloh taolo moro ʙa [kajfari] on ci megūem, azoʙ namekunad?» Çahannam ʙarojaşon kofī ast, [ki] ʙa on vorid meşavand; va ci ʙad [sarançom va] çojgohe ast"
        },
        {
            "chapter": 58,
            "verse": 9,
            "text": "Ej kasone, ki imon ovardaed, hangome ki ʙo jakdigar naçvo mekuned, ʙa qasdi gunoh va taçovuz va nofarmonī az rasul naçvo nakuned va ʙa nekī va parhezgorī naçvo kuned va az Alloh taolo ʙitarsed, ki ʙa sūi Ū haşr xohed şud"
        },
        {
            "chapter": 58,
            "verse": 10,
            "text": "Çuz in nest, ki suxani pinhone [ki muçiʙi gunoh va duşmanī megardad] az sūi şajton ast, to kasonero, ki imon ovardaand, [ʙo onho giriftor kunad va dar natiça] andūhgin sozad va [hol on ki ū] çuz ʙa farmoni Alloh taolo nametavonad heç zarare ʙa onon ʙirasonad; pas, mu'minon ʙojad ʙar Alloh taolo tavakkal kunand"
        },
        {
            "chapter": 58,
            "verse": 11,
            "text": "Ej kasone, ki imon ovardaed, hangome ki ʙa şumo gufta şavad: «Dar maçolis ço ʙoz kuned», pas, [ço] ʙoz kuned [ki ʙo in kor] Alloh taolo ʙaroi şumo kuşoiş meovarad va hangome ki gufta şavad: «Barxezed», pas, ʙarxezed. Alloh taolo maqom [-u daraçot]-i kasone az şumoro, ki imon ovardaand va kasonero, ki ilm doda şudaand, ʙolo meʙarad va Alloh taolo ʙa on ci mekuned, ogoh ast"
        },
        {
            "chapter": 58,
            "verse": 12,
            "text": "Ej kasone, ki imon ovardaed, hangome ki mexohed ʙo rasululloh naçvo kuned, peş az naçvojaton sadaqae [dar rohi Alloh taolo] ʙidihed. In [kor] ʙaroi şumo ʙehtaru pokizatar ast. Ammo agar cize najofted, ʙe gumon, Alloh taolo omurzandai mehruʙon ast"
        },
        {
            "chapter": 58,
            "verse": 13,
            "text": "Ojo [az faqr] tarsided, ki peş az naçvojaton sadaqahoe dihed? Hol ki cunin nakarded va Alloh taolo az şumo darguzaşt, pas, namoz ʙarpo dored va zakot ʙipardozed, va az Alloh taolo va Pajomʙaraş itoat kuned va Alloh taolo ʙa on ci mekuned, ogoh ast"
        },
        {
            "chapter": 58,
            "verse": 14,
            "text": "[Ej pajomʙar] Ojo nadidī kasonero, ki ʙo qavme dūstī kardand, ki Alloh taolo ʙar onon xaşm [-u ƣazaʙ] kardaast; onho na az şumo hastand va na az onon [jahudijon]; va ʙa durūƣ savgand jod mekunand [ki musulmonand], dar hole ki xud medonand [ki munofiqand]"
        },
        {
            "chapter": 58,
            "verse": 15,
            "text": "Alloh taolo azoʙi saxte ʙaroi onho omoda kardaast, caro ki ʙe gumon, a'moli ʙade ançom medodand"
        },
        {
            "chapter": 58,
            "verse": 16,
            "text": "Onho savgandhoi xudro sipar [-i ʙalo] qaror dodand va [mardumro] az rohi Alloh taolo ʙozdoştand; pas, azoʙi xorkunandae [dar peş] dorand"
        },
        {
            "chapter": 58,
            "verse": 17,
            "text": "Hargiz amvolu farzandonaşon cize az azoʙi Allohro az onho daf' naxohad kard. Onho ahl [-i otaş]-i duzaxand va çovidona dar on memonand"
        },
        {
            "chapter": 58,
            "verse": 18,
            "text": "Rūze, ki Alloh taolo hamagii onhoro ʙarmeangezad, on goh onho ʙaroi Ū [niz] savgand jod mekunand, hamon guna ki [imrūz dar dunjo] ʙaroi şumo savgand jod mekunand va gumon mekunand, ki ʙar cize [sudmand] hastand. Ogoh ʙoşed [va ʙidoned], ki onho durūƣgūjonand"
        },
        {
            "chapter": 58,
            "verse": 19,
            "text": "Şajton ʙar onho cira şuda va jodi Allohro az xotiraşon ʙurdaast. Onho hizʙi şajton hastand va ogoh ʙoşed [va ʙidoned], ki hizʙi şajton zijonkorand"
        },
        {
            "chapter": 58,
            "verse": 20,
            "text": "Be gumon, kasone, ki ʙo Alloh taolo va pajomʙaraş muxolifat [va duşmanī] mekunand, dar zumrai xortarin [afrod]-and"
        },
        {
            "chapter": 58,
            "verse": 21,
            "text": "Alloh taolo muqarrar doştaast, ki «jaqinan, manu rasulonam pirūz meşavem». Be gumon, Alloh taolo nerumandi şikastnopazir ast"
        },
        {
            "chapter": 58,
            "verse": 22,
            "text": "[Ej pajomʙar] heç qavmero namejoʙī, ki ʙa Alloh taolo va rūzi qijomat imon doşta ʙoşand va ʙo kasone, ki ʙo Allohu rasulaş [duşmanī va] muxolifat mevarzand, dūstī kunand; agarci padaronaşon jo farzandonaşon jo ʙarodaronaşon jo xeşovandonaşon ʙoşand. Onho kasone hastand, ki Alloh taolo imonro dar [safhai] dilhojaşon naviştaast va ʙa rūhe az çoniʙi xud onhoro taqvijat [va ta'jid] namudaast va onhoro ʙa ʙoƣhoe [az ʙihişt] vorid mekunad, ki az zeri [daraxtoni] on çūjʙorho çorī ast, çovidona dar on memonand. Alloh taolo az onho xuşnud ast va onho [niz] az Alloh taolo xuşnudand. Onho hizʙi Alloh taolo hastand. Ogoh ʙoşed! Be tardid, hizʙi Alloh taolo rastagorand"
        },
        {
            "chapter": 59,
            "verse": 1,
            "text": "On ci dar osmonho va on ci dar zamin ast, ʙaroi Alloh taolo tasʙeh megūjand va Ū pirūzmandi hakim ast"
        },
        {
            "chapter": 59,
            "verse": 2,
            "text": "Ūst, ki kasone az ahli kitoʙro, ki kofir şudand, ʙo naxustin ʙarxūrd [va girdovarii laşkar] az dijoraşon ʙerun rond. Gumon namekarded, ki onho xoriç şudand va xudaşon [niz] gumon mekardand, ki diƶho [-i muhkam]a-şon onhoro az [azoʙi] Alloh taolo mone' meşavad; pas, [azoʙi] Alloh taolo az çoje, ki gumon namekardand, ʙa suroƣaşon omad va dar dilhojaşon tarsu vahşat afkand, [ʙa gunae ki] xonahoi xudro ʙo dasti xud va ʙo dasti mu'minon vajron mekardand; pas, ej sohiʙoni ʙiniş, iʙrat gired"
        },
        {
            "chapter": 59,
            "verse": 3,
            "text": "Agar Alloh taolo tarki vatan [va ovoragī]-ro ʙar onon muqarrar nadoşta ʙud, jaqinan ononro dar [hamin] dunjo azoʙ mekard va ʙaroi eşon dar oxirat azoʙi otaş [-i çahannam] ast"
        },
        {
            "chapter": 59,
            "verse": 4,
            "text": "In [ovoragī va azoʙ] ʙa xotiri on ast, ki onho ʙo Alloh taolo va pajomʙaraş muxolifat [va duşmanī] kardand va har kas ʙo Alloh taolo muxolifat [va duşmanī] kunad, ʙe gumon, Alloh taolo saxtkajfar ast"
        },
        {
            "chapter": 59,
            "verse": 5,
            "text": "On ci az daraxti xurmo ʙurided va jo onro istoda ʙar reşaaş ʙoqī guzorided, ʙa farmoni Alloh taolo ʙud, to fosiqonro xor [-u rasvo] sozad"
        },
        {
            "chapter": 59,
            "verse": 6,
            "text": "Va on ci Alloh taolo az [amvoli] onho ʙa pajomʙaraş ʙozgardonida [va ʙaxşida] ast, pas, ʙar on [amvol] na aspe toxted va na şuture; vale Alloh taolo rasulonaşro ʙar har kas, ki ʙixohad, cira megardonad va Alloh taolo ʙar har ciz tavonost"
        },
        {
            "chapter": 59,
            "verse": 7,
            "text": "Va on ci Alloh taolo az [amvoli] ahli oʙodiho ʙa pajomʙaraş ʙozgardonida [va ʙaxşida] ast, az oni Alloh taolo va rasul va xeşovandoni ū va jatimon va ʙenavojon va darrohmondagon ast. To [in amvol] dar mijoni sarvatmandoni şumo dast ʙa dast naşavad; va on ci ki rasululloh ʙa şumo dod, ʙigired va az on ci ki şumoro az on nahj kard, dast ʙardored va az Alloh taolo parvo kuned, ki Alloh taolo saxtkajfar ast"
        },
        {
            "chapter": 59,
            "verse": 8,
            "text": "[In amvol] Baroi fuqaroi muhoçire ast, ki az xona va amvolaşon ʙerun ronda şudand, az Alloh taolo fazl va xuşnudī metalaʙand va Alloh taolo va pajomʙaraşro jorī mekunand. Onho rostgūjonand"
        },
        {
            "chapter": 59,
            "verse": 9,
            "text": "Va [niz] kasone, ki peş az onon dar dijori islom [Madina] çoj girifta va imon ovardaand, afrodero, ki ʙa sūjaşon hiçrat mekunand, dūst dorand va dar dilhoi xud az on ci [ʙa muhoçiron] doda şuda, ehsosi hasad [va nijoz] namekunand va eşonro ʙar xud muqaddam medorand, hatto agar xud nijozmand ʙoşand; va kasone, ki az ʙuxl [-u hirs]-i nafsi xeş dar amon ʙimonand [va dar rohi Alloh taolo infoq kunand], onon rastagorand"
        },
        {
            "chapter": 59,
            "verse": 10,
            "text": "Va [niz] Kasone, ki pas az onho [pas az muhoçironu ansor] omadaand, megūjand: «Parvardigoro, mo va ʙarodaronamonro, ki dar imon ʙar mo peşī giriftand, ʙijomurz va dar dilhojamon nisʙat ʙa kasone, ki imon ovardaand, kinae qaror madeh. Parvardigoro, ʙe gumon, Tu dilsūzi mehruʙonī»"
        },
        {
            "chapter": 59,
            "verse": 11,
            "text": "Ojo munofiqonro nadidī, ki pajvasta ʙa ʙarodaroni ahli kitoʙaşon, ki kufr varzidaand, megūjand: «Agar şumoro [az sarzaminaton] ʙerun kunand, mo [niz] ʙo şumo ʙerun xohem omad va hargiz [suxani] kasero dar mavridi şumo itoat naxohem kard va agar ʙo şumo çang şavad, alʙatta joriton xohem kard?». Alloh taolo guvohī medihad, ki onho durūƣgū hastand"
        },
        {
            "chapter": 59,
            "verse": 12,
            "text": "Agar onho [jahudijon]-ro [az vatanaşon] ʙerun kunand, eşon hamrohi onon ʙerun nameravand va agar ʙo onho çang şavad, joriaşon naxohand kard va agar [ham] joriaşon kunand, alʙatta, puşt [ʙa majdon] karda, firor mekunand va digar jorī nameşavand"
        },
        {
            "chapter": 59,
            "verse": 13,
            "text": "[Ej mu'minon] Şumo, hatman, dar dilhoi onon ʙeş az Alloh taolo mojai harosed, zero onon mardumone hastand, ki namefahmand"
        },
        {
            "chapter": 59,
            "verse": 14,
            "text": "Onho [jahudijon] hargiz dastaçam'ī ʙo şumo nameçangand, magar dar rustoho [va diƶho]-i muhkam jo az puşti devorho. Çangaşon dar mijoni xudaşon saxt ast. Tu onhoro muttahid mepindorī, dar xole ki dilhojaşon parokanda ast, zero onho qavme hastand, ki nameandeşand"
        },
        {
            "chapter": 59,
            "verse": 15,
            "text": "[Dostoni in jahudijon] Monandi [dostoni] kasonest, ki andake peş az onon ʙudand [va dar voqeai Badr] sazoi kor [-i ʙad]-i xudro caşidand va ʙaroi eşon azoʙi dardnoke [dar peş] ast"
        },
        {
            "chapter": 59,
            "verse": 16,
            "text": "Hamcun [dostoni] şajton ast, hangome ki ʙa inson guft: «Kofir şav»; pas, cun kofir şud, [ʙa ū] guft: «Man az tu ʙezoram, [caro ki] man az Alloh taolo – Parvardigori çahonijon – metarsam»"
        },
        {
            "chapter": 59,
            "verse": 17,
            "text": "Pas, sarançom [-i kor]-i onho in şud, ki onho har du dar otaşi [duzax] xohand ʙud. Çovidona dar on memonand va in ast kajfari sitamgoron"
        },
        {
            "chapter": 59,
            "verse": 18,
            "text": "Ej kasone, ki imon ovardaed, az Alloh taolo parvo kuned va har kas ʙojad ʙingarad, ki ʙaroi fardo ci peş firistodaast va az Alloh taolo ʙitarsed. Be gumon, Alloh taolo ʙa on ci ançom medihed, ogoh ast"
        },
        {
            "chapter": 59,
            "verse": 19,
            "text": "Va hamcun kasone naʙoşed, ki Allohro faromūş kardand, pas, Alloh taolo [niz] ononro ducori xudfaromūşī soxt. Onho [ʙadkoru] nofarmonand"
        },
        {
            "chapter": 59,
            "verse": 20,
            "text": "Hargiz ahli çahannam va ahli ʙihişt jakson nestand. Ahli ʙihişt rastagorand"
        },
        {
            "chapter": 59,
            "verse": 21,
            "text": "Agar in Qur'onro ʙar kūhe nozil mekardem, jaqinan, onro az tarsi Alloh taolo xokistar va az ham poşida medidī; va in masalhoro ʙaroi mardum mezanem, ʙoşad, ki ʙijandeşand"
        },
        {
            "chapter": 59,
            "verse": 22,
            "text": "Ū Alloh taolo ast, ki çuz Ū ma'ʙude [rostin] nest; donoi ƣajʙ va oşkor ast; Ū ʙaxşandai mehruʙon ast"
        },
        {
            "chapter": 59,
            "verse": 23,
            "text": "Ū Allohest, ki çuz Ū ma'ʙude [ʙahaq] nest; [Ūst] farmonravo, munazzah, ʙeajʙ va nuqs, tasdiqkunandai pajomʙaronaş, muroqiʙ [-i a'moli ʙandagonaş], qudratmandi şikastnopazir, şukūhmandu şikastdihandai mutlaq, volomaqomu şoistai azamat. Alloh taolo az on ci [ʙaroi Ū] şarik meovarand, poku munazzah ast"
        },
        {
            "chapter": 59,
            "verse": 24,
            "text": "Ū Alloh taolo ast: xoliqi hastī, ofaridgori on az nestī [va] şakldihandai maxluqot; nomhoi nek ʙaroi Ūst. On ci dar osmonho va zamin ast, tasʙehi Ū megūjand va Ū qudratmandi şikastnopazir [va] hakim ast"
        },
        {
            "chapter": 60,
            "verse": 1,
            "text": "Ej kasone, ki imon ovardaed, agar ʙaroi çihod dar rohi Man va talaʙi xuşnudii Man az [vatani xud] ʙerun omadaed, duşmani Manu duşmani xudatonro dūst magired, ki ʙa onho mehruʙonī kunī; va hol on ki onon ʙa dini haqqe, ki ʙaroi şumo omadaast, kufru inkor varzidaand va pajomʙar va şumoro ovora kardaand; caro ki ʙa Alloh taolo – Parvardigoraton – imon dored. Şumo pinhonī ʙo onho pajvandi dūstī ʙarqaror mekuned, dar hole ki Man ʙa on ci ki pinhon medored va on ci ki oşkor mesozed, donotaram; va har kas az şumo, ki cunin [kore] kunad, jaqinan rohi rostro gum kardaast"
        },
        {
            "chapter": 60,
            "verse": 2,
            "text": "Agar onho ʙar şumo dast joʙand, duşmanonaton xohand ʙud va ʙa ozoraton dastu zaʙon mekuşojand va dūst dorand, ki şumo [niz] kofir garded"
        },
        {
            "chapter": 60,
            "verse": 3,
            "text": "Rūzi qijomat hargiz xeşovandonaton va farzandonaton ʙa holaton sude naxohand doşt. Alloh taolo dar mijoni şumo çudoī meandozad va Alloh taolo ʙa on ci ançom medihed, ʙinost"
        },
        {
            "chapter": 60,
            "verse": 4,
            "text": "Jaqinan ʙaroi şumo dar [zindagii] Iʙrohim va kasone, ki ʙo ū ʙudand, sarmaşqi xuʙe vuçud dorad; on goh ki ʙa qavmi xud guftand: «Mo az şumo va az on ci ƣajr az Alloh taolo meparasted, ʙezorem; ʙa şumo kofir şudaem va mijoni mo va şumo duşmanī va kinai hameşagī padid omadaast, to vaqte ki ʙa Allohi jagona imon ovared», magar on suxani Iʙrohim, ki ʙa padaraş [Ozar] guft: «Man ʙarojat omurziş talaʙ mekunam va dar ʙaroʙari Alloh taolo ʙaroi tu ixtijori cizero nadoram». Parvardigoro, ʙar Tu tavakkal kardem va ʙa sūji Tu rūj ovardem va ʙozgaşt [-i hama] ʙa sūi Tust"
        },
        {
            "chapter": 60,
            "verse": 5,
            "text": "Parvardigoro, moro dastxuşi [fitnai] kofiron qaror madeh va moro ʙijomurz ej Parvardigori mo; hamono Tu pirūzmandi hakimī»"
        },
        {
            "chapter": 60,
            "verse": 6,
            "text": "Musallaman ʙaroi şumo dar [zindagii] onho [Iʙrohim va joronaş] sarmaşqi xuʙe ast, ʙaroi kasone, ki umed ʙa Alloh taolo va rūzi qijomat dorand; va har kas rūjgardon şavad, [ʙidonad, ki] Alloh taolo ʙenijozu sutuda ast"
        },
        {
            "chapter": 60,
            "verse": 7,
            "text": "Ci ʙaso Alloh taolo mijoni şumo va kasone [az muşrikin], ki ʙo onho duşmanī doştaed, [pajvandi] dūstī [va muhaʙʙat] ʙarqaror kunad; va Alloh taolo tavonost; va Alloh taolo omurzandai mehruʙon ast"
        },
        {
            "chapter": 60,
            "verse": 8,
            "text": "Alloh taolo şumoro az nekī kardan va riojati adolat nisʙat ʙa kasone, ki dar [amri] din ʙo şumo naçangidaand va şumoro az dijoraton ʙerun nakardaand, nahj namekunad. Be gumon, Alloh taolo adolatpeşagonro dūst medorad"
        },
        {
            "chapter": 60,
            "verse": 9,
            "text": "[Ū] Tanho şumoro az dūstī ʙo kasone nahj mekunad, ki dar [amri] din ʙo şumo çangidaand va şumoro az dijoraton ʙerun kardaand va ʙar ʙerun rondani şumo [ʙa digaron] kumak kardaand; va har kas ʙo onon dūstī kunad, ononand, ki sitamgoronand"
        },
        {
            "chapter": 60,
            "verse": 10,
            "text": "Ej kasone, ki imon ovardaed, hangome ki zanoni mu'mini muhoçir ʙa nazdi şumo meojand, onhoro ʙiozmoed; Alloh taolo ʙa imonaşon donotar ast. Pas, agar onhoro [zanoni] mu'min jofted, eşonro ʙa sūji kofiron ʙoznagardoned. Na on zanon ʙar eşon [kofiron] haloland va na on [mardon] ʙar in zanoni halol; va har ci [şavharoni kofir] xarçi [in zanon] kardaand, ʙa onho ʙidihed; va ʙar şumo gunohe nest, ki pas az on ki mahrijahojaşonro pardoxted, ʙo onon izdivoç kuned; va ʙa [nigah doştani pajvandi zanoşūī ʙo] zanoni kofir dil naʙanded; [va cun zanoni şumo nazdi onon ravand, rahojaşon kuned] va on ciro xarç kardaed, [az eşon] mutoliʙa kuned; va [kofiron niz] on ciro xarç kardaand, mutoliʙa kunand. In hukmi Alloh taolo ast, ki dar mijoni şumo dovarī mekunad; va Alloh taolo donoi hakim ast"
        },
        {
            "chapter": 60,
            "verse": 11,
            "text": "Agar jake az hamsaroni şumo ʙa sūji kofiron raft, on goh şumo [dar çang ʙar onon pirūz şuded va] ʙa intiqom az kofiron ʙarxosted, pas, ʙa kasone, ki hamsaronaşon [ʙa sūji kuffor] raftaand, hammonandi on ciro, ki xarç kardaand, [az ƣanoim] ʙipardozed; va az Allohe, ki şumo ʙa Ū imon dored, parvo kuned"
        },
        {
            "chapter": 60,
            "verse": 12,
            "text": "Ej pajomʙar, hangome ki zanoni mu'min nazdi tu omadand, to ʙo tu ʙaj'at kunand, ki cizero ʙo Alloh taolo şarik nasozand va duzdī nakunand va murtakiʙi zino naşavand va farzandoni xudro nakuşand va farzandero ʙa durūƣ ʙa şavharonaşon nisʙat nadihand va dar korhoi nek az tu nofarmonī nakunand, ʙo onon ʙaj'at kun va az Alloh taolo ʙarojaşon omurziş ʙixoh. Be gumon, Alloh taolo omurzandai mehruʙon ast"
        },
        {
            "chapter": 60,
            "verse": 13,
            "text": "Ej kasone, ki imon ovardaed, ʙo qavme, ki Alloh taolo ʙar onon xaşm [-u ƣazaʙ] giriftaast, dūstī nakuned. Onho az oxirat ma'jusand, hamon guna ki kofiron az gūrxuftagon [murdagoni dar gūriston dafnşuda] ma'jusand"
        },
        {
            "chapter": 61,
            "verse": 1,
            "text": "On ci dar osmonho va on ci dar zamin ast, tasʙehi Alloh taolo megūjand va Ū pirūzmandi hakim ast"
        },
        {
            "chapter": 61,
            "verse": 2,
            "text": "Ej kasone, ki imon ovardaed, caro cizero megūed, ki [ʙa on] amal namekuned"
        },
        {
            "chapter": 61,
            "verse": 3,
            "text": "Nazdi Alloh taolo saxt nopisand [va muçiʙi xaşm] ast, ki cizero ʙigūed, ki [ʙa on] amal namekuned"
        },
        {
            "chapter": 61,
            "verse": 4,
            "text": "Be gumon, Alloh taolo kasonero, ki cun ʙinoi ohanin saf ʙasta [va] dar rohi Ū pajkor mekunand, dūst medorad"
        },
        {
            "chapter": 61,
            "verse": 5,
            "text": "Va [ej pajomʙar, ʙa jod ovar] hangomero, ki Mūso ʙa qavmaş guft: «Ej qavmi man, caro maro ozor [va azijat] merasoned, dar hole ki medoned, ʙe gumon, man firistodai Alloh taolo ʙa sūi şumo hastam?». Pas, cun onon [az haq] munharif şudand, Alloh taolo dilhojaşonro munharif soxt; va Alloh taolo qavmi nofarmonro hidojat namekunad"
        },
        {
            "chapter": 61,
            "verse": 6,
            "text": "Va [jodovar ʙoş] hangome ki Iso pisari Marjam guft: «Ej Bani Isroil, ʙe gumon, man firistodai Alloh taolo ʙa sūji şumo hastam. On ci az Tavrot, ki peş az man ʙuda tasdiq mekunam va [niz] muƶdadihanda ʙa rasule hastam, ki ʙa'd az man meojad va nomaş «Ahmad» ast». Pas hangome ki ū [Ahmad] ʙo mu'çizaho [va daloili ravşan] ʙa sūi onon omad, guftand: «In çodui oşkor ast»"
        },
        {
            "chapter": 61,
            "verse": 7,
            "text": "Ci kase sitamgortar az on kase ast, ki ʙar Alloh taolo durūƣ ʙuʙandad, dar hole ki ʙa [dini] islom da'vat meşavad? Va Alloh taolo gurūhi sitamgoronro hidojat namekunad"
        },
        {
            "chapter": 61,
            "verse": 8,
            "text": "Onho mexohand nuri Allohro ʙo dahoni xud xomūş kunand, vale Alloh taolo komilkunandai nuri xeş ast; harcand kofiron xuş nadoşta ʙoşand"
        },
        {
            "chapter": 61,
            "verse": 9,
            "text": "Ūst, ki pajomʙaraşro ʙo hidojatu dini haq firistodaast, to onro ʙar hamai adjon pirūz gardonad, harcand muşrikon noxuşnud ʙoşand"
        },
        {
            "chapter": 61,
            "verse": 10,
            "text": "Ej kasone, ki imon ovardaed, ojo [mexohed] şumoro ʙa tiçorate rohnamoī kunam, ki şumoro az azoʙi dardnok naçot dihad"
        },
        {
            "chapter": 61,
            "verse": 11,
            "text": "Ba Alloh taolo va pajomʙaraş imon ʙijovared va ʙo amvol va çonhojaton dar rohi Alloh taolo çihod kuned. Agar ʙidoned, in [kor] ʙaroi şumo ʙehtar ast"
        },
        {
            "chapter": 61,
            "verse": 12,
            "text": "[Agar cunin karded, Alloh taolo] gunohonatonro meʙaxşad va şumoro dar ʙoƣhoe [az ʙihişt] vorid mekunad, ki çūjʙoron az zeri [daraxtoni] on çorī ast va dar xonahoi pokiza dar ʙihişt çovidon [çoj medihad]. In komjoʙii ʙuzurge ast"
        },
        {
            "chapter": 61,
            "verse": 13,
            "text": "Va [ne'mati] digare, ki onro dūst dored, [niz ʙa şumo inojat mefarmojad, ki hamono] jorī az sūji Alloh taolo va pirūzii nazdik ast; va mu'minonro [ʙa in pirūzī] ʙaşorat deh"
        },
        {
            "chapter": 61,
            "verse": 14,
            "text": "Ej kasone, ki imon ovardaed, jovaroni [dini] Alloh taolo ʙoşed; hamon guna ki Iso – pisari Marjam – ʙa havorijun guft: «Ci kasone jovaroni man [dar da'vat] ʙa sūi Alloh taolo hastand?». Havorijun guftand: «Mo jovaroni [dini] Alloh taolo hastem». Pas, gurūhe az Bani Isroil imon ovardand va gurūhe kofir şudand. On goh mo kasonero, ki imon ovarda ʙudand, ʙar duşmanonaşon neru [va tavonoī] dodem, va sarançom pirūz şudand"
        },
        {
            "chapter": 62,
            "verse": 1,
            "text": "On ci dar osmonho va on ci dar zamin ast, tasʙehi Alloh taolo megūjand; [Alloh taolo] ki farmonravo, munazzah [va] pirūzmandu hakim ast"
        },
        {
            "chapter": 62,
            "verse": 2,
            "text": "Ūst, ki az mijoni ʙesavodon pajomʙare az mijoni xudaşon ʙarangext, ki ojathojaşro ʙar onho ʙixonad va eşonro pok gardonad va ʙa onon Kitoʙ [Qur'on] va hikmat ʙijomūzad; agarci peş az in dar gumrohii oşkor ʙudand"
        },
        {
            "chapter": 62,
            "verse": 3,
            "text": "Va [in pajomʙar] ʙar gurūhi digare az onon [niz maʙ'us şudaast], ki hanūz ʙa onho [naslhoi peşin] napajvastaand; va Ū şikastnopaziri hakim ast"
        },
        {
            "chapter": 62,
            "verse": 4,
            "text": "In fazli Alloh taolo ast, ki onro ʙa har kas, ki ʙixohad, meʙaxşad; va Alloh taolo doroi fazli azim ast"
        },
        {
            "chapter": 62,
            "verse": 5,
            "text": "Masali kasone, ki [amal ʙa] Tavrot ʙa onon taklif şud, vale onro [cunonci ʙojadu şojad] rioja nakardand, hamcun xarest, ki kitoʙhoero haml mekunad [ammo az on cize namefahmad]. Ci ʙad ast masali gurūhe, ki ojoti ilohiro takziʙ kardand! Va Alloh taolo gurūhi sitamgoronro hidojat namekunad"
        },
        {
            "chapter": 62,
            "verse": 6,
            "text": "Bigū: «Ej jahudijon, agar gumon dored, ki [tanho] şumo dūstoni Alloh taolo hasted, na mardumi digar, pas, agar rost megūed, orzui marg kuned»"
        },
        {
            "chapter": 62,
            "verse": 7,
            "text": "Vale onho ʙa xotiri on ci az peş firistodaand, hargiz on orzuro naxohand kard; va Alloh taolo [az holi] sitamgoron ogoh ast"
        },
        {
            "chapter": 62,
            "verse": 8,
            "text": "[Ej Pajomʙar] Bigū: «On marge, ki az on firor mekuned, jaqinan, ʙa şumo xohad rasid, sipas ʙa sūji [Alloh taolo on] donoi ƣajʙ va oşkor ʙozgardonda meşaved; on goh şumoro az on ci ançom medoded, ogoh mesozad»"
        },
        {
            "chapter": 62,
            "verse": 9,
            "text": "Ej kasone, ki imon ovardaed, hangome ki dar rūzi çum'a ʙaroi namoz azon gufta şavad, ʙa sūji [namozu] zikri Alloh taolo ʙişitoʙed va xaridu furūşro raho kuned. Agar ʙidoned, in ʙaroi şumo ʙehtar ast"
        },
        {
            "chapter": 62,
            "verse": 10,
            "text": "Pas, hangome ki namoz pojon joft, [ʙaroi kasʙi rizqu rūzī] dar zamin parokanda şaved va az fazli Alloh taolo talaʙ kuned; va Allohro ʙisjor jod kuned, to rastagor şaved"
        },
        {
            "chapter": 62,
            "verse": 11,
            "text": "[Ej Pajomʙar, ʙarxe az in mardum] Hangome ki tiçorat jo sargarmie ʙuʙinand, [az atrofi tu] ʙa sūji on parokanda meşavand va turo istoda [ʙar minʙar] raho mekunand. Bigū: «On ci dar nazdi Alloh taolo ast, ʙehtar az sargarmī va tiçorat ast; va Alloh taolo ʙehtarin rūzidihanda ast»"
        },
        {
            "chapter": 63,
            "verse": 1,
            "text": "Hangome ki munofiqon nazdi tu ojand, [savgand mexūrand va] megūjand: «Mo guvohī medihem, ki, jaqinan, tu firistodai Alloh taolo hastī»; va Alloh taolo medonad, ki ʙe gumon, tu firistodai Ū hastī va Alloh taolo guvohī medihad, ki munofiqon, jaqinan, durūƣgū hastand"
        },
        {
            "chapter": 63,
            "verse": 2,
            "text": "Onho savgandhoi xudro sipar qaror dodand, pas, [mardumro] az rohi Alloh taolo ʙozdoştand. Rostī, ki onon ci ʙad mekunand"
        },
        {
            "chapter": 63,
            "verse": 3,
            "text": "In ʙad-on xotir ast, ki onho imon ovardand, sipas kofir şudand, on goh ʙar dilhojaşon muhr nihoda şuda, pas, darnamejoʙand"
        },
        {
            "chapter": 63,
            "verse": 4,
            "text": "Va hangome ki onhoro ʙuʙinī, çism [va cehra]-aşon turo ʙa şigift ovarad va agar [suxan] gūjand, [ʙa xotiri fasohati kalomaşon] ʙa suxanonaşon gūş medihī. Gūjo, onho cūʙhoi takjadoda ʙa devorand, har ʙongero alajhi xud mepindorand. Onon duşman [-i haqiqī] hastand; pas, az onon ʙar hazar ʙoş. Alloh taolo onhoro ʙikuşad! Ci guna [az haq] munharif meşavand"
        },
        {
            "chapter": 63,
            "verse": 5,
            "text": "Va hangome ki ʙa onho gufta şavad: «Bijoed, to rasululloh ʙaroi şumo omurziş ʙixohad», sarhoi xudro takon medihand va onhoro meʙinī, ki [az suxanoni tu] rūjgardon meşavand va takaʙʙur mevarzand"
        },
        {
            "chapter": 63,
            "verse": 6,
            "text": "Baroi onho jakson ast, ki ʙarojaşon omurziş ʙixohī jo naxohī; Alloh taolo hargiz ononro nameʙaxşad. Be gumon, Alloh taolo qavmi nofarmonro hidojat namekunad"
        },
        {
            "chapter": 63,
            "verse": 7,
            "text": "Onho kasone hastand, ki megūjand: «Ba onon, ki nazdi Rasululloh hastand, [cize] infoq nakuned, to [az girdi ū] parokanda şavand; holo onki gançinahoi osmon va zamin az oni Alloh taolo ast, vale munofiqon darnamejoʙand"
        },
        {
            "chapter": 63,
            "verse": 8,
            "text": "Onho megūjand: «Agar ʙa Madina ʙozgardem, jaqinan sohiʙoni izzat furumojagonro az on ço ʙerun mekunand»; dar hole ki izzat az oni Alloh taolo va firistodai Ū va mu'minon ast; vale munofiqon namedonand"
        },
        {
            "chapter": 63,
            "verse": 9,
            "text": "Ej kasone, ki imon ovardaed, amvolu farzandonaton şumoro az jodi Alloh taolo ƣofil nakunad; va har kas, ki cunin kunad, onon zijonkorand"
        },
        {
            "chapter": 63,
            "verse": 10,
            "text": "Va az on ci ʙa şumo rūzī dodaem, [dar rohi Alloh taolo] infoq kuned, peş az on ki marg ʙa suroƣi jake az şumo ojad va ʙigūjad: «Parvardigoro, ej koş [margi] maro muddati kame ʙa ta'xir meandoxtī, to [dar rohi tu] sadaqa diham va az nakukoron ʙoşam»"
        },
        {
            "chapter": 63,
            "verse": 11,
            "text": "Va[-le] har kas açalaş faro rasad, hargiz Alloh taolo [onro] ʙa ta'xir nameandozad, va Alloh taolo az on ci mekuned, ogoh ast"
        },
        {
            "chapter": 64,
            "verse": 1,
            "text": "On ci dar osmonho va on ci dar zamin ast, hama tasʙehi Alloh taolo megūjand. Farmonravoī az oni Ūst va sipos [-u sitoiş niz] az oni Ūst va Ū ʙar hama ciz tavonost"
        },
        {
            "chapter": 64,
            "verse": 2,
            "text": "Ūst, ki şumoro ofarid; pas, [gurūhe] az şumo kofirand va [gurūhe] az şumo mu'min hastand; va Alloh taolo az on ci mekuned, ogoh ast"
        },
        {
            "chapter": 64,
            "verse": 3,
            "text": "Osmonho va zaminro ʙa haq ofarid va şumoro [dar rahimi modaronaton] şaklu surat ʙaxşid. Pas, şaklu suratatonro naku [va zeʙo] gardond, va ʙozgaşt [-i hama] ʙa sūji Ūst"
        },
        {
            "chapter": 64,
            "verse": 4,
            "text": "On ciro, ki dar osmonho va zamin ast medonad va on ciro pinhon medored va on ciro ki oşkor mekuned, [niz] medonad; va Alloh taolo az on ci dar sinahost, ogoh ast"
        },
        {
            "chapter": 64,
            "verse": 5,
            "text": "Ojo xaʙari kasonero, ki peş az in kofir şudand, ʙa şumo narasidaast? Onho [ta'mi] kajfari kori xudro caşidand va azoʙi dardnoke xohand doşt"
        },
        {
            "chapter": 64,
            "verse": 6,
            "text": "In ʙad-on saʙaʙ ast, ki pajomʙaronaşon ʙo mu'çizot [va daloili ravşan] ʙa sūji onon omadand, pas, [onho az rūi takaʙʙur] guftand: «Ojo ʙaşare [monandi mo] mexohad hidojatamon kunad?». On goh kofir şudand va rūj gardondand va Alloh taolo [az onon va imonaşon] ʙenijoz ʙud; va Alloh taolo ʙenijozi sutuda ast"
        },
        {
            "chapter": 64,
            "verse": 7,
            "text": "Kasone, ki kofir şudand, gumon ʙurdand, ki hargiz ʙarangexta naxohand şud. Bigū: «Ore; ʙa Parvardigoram savgand, jaqinan [hama] ʙarangexta xohed şud; on goh az on ci mekarded, ʙa şumo xaʙar xohand dod va in [kor] ʙar Alloh taolo oson ast»"
        },
        {
            "chapter": 64,
            "verse": 8,
            "text": "Pas, ʙa Alloh taolo va Pajomʙaraş va nure, ki nozil kardaem, imon ʙijovared; va Alloh taolo az on ci mekuned, ogoh ast"
        },
        {
            "chapter": 64,
            "verse": 9,
            "text": "Rūze, ki hamai şumoro [dar mahşar] gird meovarad. On rūz rūzi zijonkore ast va har kas ʙa Alloh taolo imon ovarad va korhoi şoista ançom dihad, gunohoni ūro meʙaxşad va ūro ʙa ʙoƣhoe [az ʙihişt] vorid mekunad, ki çūjʙorho zeri [daraxtoni] on çorī ast; çovidona dar on memonand. In komjoʙii ʙuzurg ast"
        },
        {
            "chapter": 64,
            "verse": 10,
            "text": "Va kasone, ki kofir şudand va ojoti Moro takziʙ kardand, onon ahli otaş [-i duzax]-and va çovidona dar on memonand; va ci ʙad [sarançom va] çojgohe ast"
        },
        {
            "chapter": 64,
            "verse": 11,
            "text": "Heç musiʙate [ʙa inson] namerasad, magar ʙa hukm [-u farmoni] Alloh taolo; va har kas ʙa Alloh taolo imon ovarad, [Alloh taolo] qalʙaşro hidojat mekunad; va Alloh taolo ʙa hama ciz donost"
        },
        {
            "chapter": 64,
            "verse": 12,
            "text": "Az Alloh taolo itoat kuned va rasulro [niz] itoat kuned. Pas, agar rūj ʙigardoned, [ʙidoned, ki] firistodai Mo vazifae çuz iʙloƣi oşkor nadorad"
        },
        {
            "chapter": 64,
            "verse": 13,
            "text": "Alloh taolo ast, ki heç ma'ʙude [ʙa haq] çuz Ū nest; pas mu'minon ʙojad ʙar Alloh taolo tavakkal kunand"
        },
        {
            "chapter": 64,
            "verse": 14,
            "text": "Ej kasone, ki imon ovardaed, ʙa rostī, ki [ʙa'ze] az hamsaronaton va farzandonaton duşmanoni şumo hastand; pas, az onho ʙarhazar ʙoşed; va agar afv kuned va caşm ʙipūşed va ʙiʙaxşed, ʙe gumon, Alloh taolo omurzandai mehruʙon ast"
        },
        {
            "chapter": 64,
            "verse": 15,
            "text": "Çuz in nest, ki amvolu farzandonaton vasilai omurzişi [şumo] hastand; va Alloh taolo ast, ki podoşi ʙuzurg nazdi Ūst"
        },
        {
            "chapter": 64,
            "verse": 16,
            "text": "Pas to on ço ki metavoned, az Alloh taolo parvo kuned va [haqro] ʙişnaved va farmon ʙared va infoq kuned, ki ʙaroi xudi şumo ʙehtar ast; va kasone, ki az ʙuxlu hirsi nafsi xeş dar amon ʙimonand, ononand, ki rastagorand"
        },
        {
            "chapter": 64,
            "verse": 17,
            "text": "Agar ʙa Alloh taolo qarzi naku dihed, onro ʙaroi şumo afzun mekunad va şumoro meomurzad; va Alloh taolo qadrşinosi ʙurdʙor ast"
        },
        {
            "chapter": 64,
            "verse": 18,
            "text": "[Ū] Donoi nihonu oşkor [va] ʙuzurgu ʙalandmartaʙa ast"
        },
        {
            "chapter": 65,
            "verse": 1,
            "text": "Ej Pajomʙar, hargoh xosted zanonro taloq dihed, pas, onhoro dar zamoni [oƣozi] idda taloq dihed va hisoʙi iddaro nigah dored va az Alloh taolo, ki Parvardigori şumost, parvo kuned. Na şumo onhoro az xonahojaşon ʙerun kuned va na onho ʙerun ravand; magar on ki kori zişti oşkore murtakiʙ şavand; va in hududi [ahkomi] Alloh taolo ast va har kas az hududi Alloh taolo taçovuz kunad, musallaman, ʙa xud sitam kardaast. Tu namedonī, şojad Alloh taolo pas az on, vaz'i tozae faroham ovarad [ki ʙa sulhu oştī munçar şavad]"
        },
        {
            "chapter": 65,
            "verse": 2,
            "text": "Pas, cun [onhoro taloq doded va] iddaaşon ʙa sar rasid, eşonro ʙa tarzi şoistae nigah dored jo ʙa tarzi şoistae az onho çudo şaved; va du mardi odil az xudatonro guvoh ʙigired va şahodatro ʙaroi Alloh taolo ʙarpo dored. In [hukme ast], ki har kas ʙa Alloh taolo va rūzi qijomat imon dorad, ʙa on pandu andarz doda meşavad; va har kas, ki az Alloh taolo ʙitarsad, rohi naçote ʙaroi ū qaror medihad"
        },
        {
            "chapter": 65,
            "verse": 3,
            "text": "Va ūro az çoje, ki gumon nadorad, rūzī medihad; va har kas ʙar Alloh taolo tavakkal kunad, pas, hamon ūro kofī ast. Be gumon, Alloh taolo farmoni xudro ʙa ançom merasonad. Musallaman, Alloh taolo ʙaroi har cize andozae qaror dodaast"
        },
        {
            "chapter": 65,
            "verse": 4,
            "text": "Va kasone az zanonaton, ki az odati mohona ma'jus şudaand, agar [ʙa ʙordorii onon] şak karded, iddai onon se moh ast va [niz] onho, ki hajz naşudaand va iddai zanoni ʙordor in ast, ki vaz'i haml kunand va har kas az Alloh taolo ʙitarsad koraşro ʙarojaş oson mesozad"
        },
        {
            "chapter": 65,
            "verse": 5,
            "text": "In farmoni Alloh taolo ast, ki ʙar şumo nozil kardaast; va har kas az Alloh taolo parvo kunad, Alloh taolo gunohhojaşro az ū mezudojad [va meʙaxşad] va podoşi ūro ʙuzurg megardonad"
        },
        {
            "chapter": 65,
            "verse": 6,
            "text": "Onon [zanoni mutallaqa]-ro dar haddi tavoni xud har ço ki xudaton sukunat dored, [va dar tavonii şumost] sukunat dihed va ʙa onho zijon narasoned, to [arsaro] ʙar onon tang kuned [va peş az pojoni idda maçʙur ʙa tarki manzil şavand] va agar ʙordor hastand, nafaqai onhoro ʙidihed, to vaz'i haml kunand. Pas, agar [farzandatonro] ʙaroi şumo şir medihand, muzdaşonro ʙipardozed va [in korro] ʙa nekī va ʙo maşvarati hamdigar ançom dihed; va agar ʙa tavofuq narasided, pas zani digare [ʙa darxosti şavhar] ūro şir dihad"
        },
        {
            "chapter": 65,
            "verse": 7,
            "text": "Onon, ki doro [va sarvatmand] hastand, ʙojad az doroī [va sarvati] xud infoq kunand va kase, ki tangdast ast, ʙojad az on ci ki Alloh taolo ʙa ū doda infoq kunad. Alloh taolo heç kasro çuz ʙa on andoza, ki ʙa ū [tavon] dodaast, mukallaf namekunad. Alloh taolo ʙa zudī ʙa'd az saxtī [va tangdastī] osonī [va kuşoiş] qaror medihad"
        },
        {
            "chapter": 65,
            "verse": 8,
            "text": "Ci ʙisjor [aholii] şahrho, ki az farmoni Parvardigoraşon va [farmoni] pajomʙaronaş sarpecī kardand; pas, Mo ʙa şiddat az onho hisoʙ kaşidem va ʙa azoʙe saxt [va sahmnok] azoʙaşon kardem"
        },
        {
            "chapter": 65,
            "verse": 9,
            "text": "Pas onon kajfari kori xudro caşidand va sarançomi koraşon zijon ʙud"
        },
        {
            "chapter": 65,
            "verse": 10,
            "text": "Alloh taolo azoʙi saxte ʙarojaşon muhajjo kardaast. Pas, ej xiradmandone, ki imon ovardaed, az Alloh taolo parvo kuned. Hamono Alloh taolo zikr [Qur'on]-ro ʙa sūji şumo nozil kardaast"
        },
        {
            "chapter": 65,
            "verse": 11,
            "text": "[Va niz] Pajomʙare [firistoda], ki ojoti ravşani Allohro ʙar şumo mexonad, to kasonero, ki imon ovarda va korhoi şoista ançom dodaand, az torikiho ʙa sūji nur ʙerun ovarad; va har kas ʙa Alloh taolo imon ovarad va kori şoista ançom dihad, [Alloh taolo] ūro ʙa ʙoƣhoe [az ʙihişt] vorid mekunad, ki az zeri [daraxtoni] on çūjʙorho çorī ast; çovidona dar on ʙimonand. Ba rostī, Alloh taolo rizqu rūziaşro naku gardonidaast"
        },
        {
            "chapter": 65,
            "verse": 12,
            "text": "Alloh taolo ast, ki haft osmonro ofarid va az zamin [niz] hammonandi onhoro [ofarid] va farmoni [Alloh taolo] pajvasta dar mijoni onho nozil meşavad, to ʙidoned, ki Alloh taolo ʙar har ciz tavonost va in ki ilmi Alloh taolo ʙar hama ciz ihota dorad"
        },
        {
            "chapter": 66,
            "verse": 1,
            "text": "Ej Pajomʙar, caro cizero, ki Alloh taolo ʙar tu halol kardaast, ʙa xotiri xuşnudii hamsaronat [ʙar xud] harom mekunī? Va [ʙidon, ki dar hama hol] Alloh taolo omurzandai mehruʙon ast"
        },
        {
            "chapter": 66,
            "verse": 2,
            "text": "Ba rostī, ki Alloh taolo şikasti savgandhojatonro [ʙo dodani kaffora] ʙar şumo ravo doştaast; va Alloh taolo dūstdori şumost va Ū donoi hakim ast"
        },
        {
            "chapter": 66,
            "verse": 3,
            "text": "Va hangome ki Pajomʙar ʙa ʙa'ze az hamsaronaş suxanonero ʙa roz guft, pas, cun [on hamsar] onro [ʙa digare] xaʙar dod va Alloh taolo ū [Pajomʙar]-ro ʙar on ogoh kard, qismate az onro ʙaroi ū ʙajon kard va az qismate [digar] xuddorī namud. Pas, hangome ki [pajomʙar] ūro az on xaʙar dod, [on zan] guft: «Ci kase inro ʙa tu xaʙar dodaast?». [Pajomʙar] Guft: «[Allohi] donoi ogoh maro xaʙar dodaast»"
        },
        {
            "chapter": 66,
            "verse": 4,
            "text": "[Ej hamsaroni pajomʙar] agar şumo du nafar ʙa dargohi Alloh taolo tavʙa kuned [ʙa sudi şumost]; ʙe gumon, dilhojaton [az haq] munharif gaştaast va agar şumo du nafar ʙar alajhi ū hamdast [muttafiq] şaved, [ʙidoned] ki Alloh taolo dūstu jovari ūst va [niz] Çaʙrail va mardumoni şoista – az mu'minonu fariştagon – [niz] ʙa'd az on puştiʙon [madadgori ū] hastand"
        },
        {
            "chapter": 66,
            "verse": 5,
            "text": "Ci ʙaso agar şumoro taloq dihad, Parvardigoraş hamsarone ʙehtar az şumo ʙarojaş çojguzin kunad, [ki] dūşizagon jo zanoni musulmon, mu'min, farmonʙardor, tavʙakor, iʙodatgar [va] rūzador ʙoşand"
        },
        {
            "chapter": 66,
            "verse": 6,
            "text": "Ej kasone, ki imon ovardaed, xud va xonavodaatonro az otaşe, ki hezumi on mardumu sanghost nigah dored; [otaşe, ki] ʙar on fariştagoni xaşin va saxtgir [gumorida şudaand], ki hargiz az Alloh taolo dar [mavridi] on ci ʙa onon farmon doda, nofarmonī namekunand va har ci farmon mejoʙand, ançom medihand"
        },
        {
            "chapter": 66,
            "verse": 7,
            "text": "Ej kasone, ki kofir şudaed, imrūz uzrxohī nakuned. Çuz in nest, ki dar ʙaroʙari on ci mekarded, çazo doda meşaved"
        },
        {
            "chapter": 66,
            "verse": 8,
            "text": "Ej kasone, ki imon ovardaed, ʙa sūji Alloh taolo tavʙa kuned, tavʙae xolisona. Umed ast Parvardigoraton gunohonatonro az şumo ʙizudojad va şumoro ʙa ʙoƣhoe [az ʙihişt] vorid kunad, ki çūjʙorho az zeri [daraxtoni] on çorī ast. Dar rūze ki Alloh taolo pajomʙar va kasonero ki hamrohi ū emon ovardaand xor namekunad. Nuraşon peşopeşi onon ʙa samti rostaşon dar harakat ast, megūjand: «Parvardigoro, nuri moro ʙa tamom [va kamol] ʙirason va moro ʙijomurz. Be gumon, Tu ʙar har ciz tavonoī»"
        },
        {
            "chapter": 66,
            "verse": 9,
            "text": "Ej Pajomʙar, ʙo kofironu munofiqon çihod kun va ʙar onho saxt ʙigir va çojgohaşon çahannam ast; va ci ʙad çojgohe ast"
        },
        {
            "chapter": 66,
            "verse": 10,
            "text": "Alloh taolo ʙaroi kasone, ki kofir şudaand, hamsari Nuh va hamsari Lutro masal zadaast, ki on du dar nikohi du tan az ʙandagoni solehi Mo ʙudand, pas, ʙa on du xijonat kardand va [on du ʙandai soleh] natavonistand, cize az [azoʙi] Allohro az on du [zan] daf' kunand va [ʙa onho] gufta şud: «Hamrohi voridşavandagoni ʙa otaşi [çahannam şumo niz] vorid şaved»"
        },
        {
            "chapter": 66,
            "verse": 11,
            "text": "Alloh taolo ʙaroi kasone, ki imon ovardaand, hamsari Fir'avn [Osija]-ro masal zadaast, hangome ki guft: «Parvardigoro, xonae ʙarojam nazdi xud dar ʙihişt ʙisoz va maro az Fir'avn va kirdoraş naçot ʙideh va maro az qavmi sitamgar rahoī ʙaxş»"
        },
        {
            "chapter": 66,
            "verse": 12,
            "text": "Va [niz] Marjam – duxtari Imron – ro [masal zadaast], ki şarmgohi xeşro [pok] nigah doşt, pas, Mo az rūhi xud dar on damidem va [ū] kalimoti Parvardigoraş va kitoʙhoi Ūro tasdiq kard va az farmonʙardoron ʙud"
        }
    ]
}
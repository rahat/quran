{
    "juzs": [
        {
            "chapter": 9,
            "verse": 93,
            "text": "Roh [-i sarzanişu muçozot] tanho ʙaroi kasone [kuşoda] ast, ki ʙo onki tavongar [va imkoni çihod dorand], az tu içozat mexohand [ki dar çihod şirkat nakunand]. Onon ʙa in rizoijat dodand, ki ʙo xonanişinon ʙoşand va Alloh taolo ʙar dilhojaşon muhr [-i nifoq] zadaast, pas, [xajru salohi xeşro] darnamejoʙand"
        },
        {
            "chapter": 9,
            "verse": 94,
            "text": "Vaqte [az ƣazvai Taʙuk] ʙa sūjaşon ʙargarded, ʙarojaton uzr meovarand. [Ej pajomʙar] Bigū: «Uzr najovared, mo hargiz [suxani] şumoro ʙovar namekunem. Dar haqiqat, Alloh taolo moro az axʙori şumo ogoh kardaast va ʙa zudī Alloh taolo va pajomʙaraş raftoratonro xohand did [ki ojo tavʙa mekuned jo ʙar nifoq memoned]. On goh ʙa sūji [Alloh taoloi] donoi pinhon va oşkor ʙozgardonda meşaved va Ū şumoro az onci mekarded, ogoh mekunad»"
        },
        {
            "chapter": 9,
            "verse": 95,
            "text": "[Ej mu'minon, pas az çang] vaqte ʙa sūji onon [ munofiqon] ʙozgarded, ʙarojaton ʙa Alloh taolo savgand jod mekunand, to az [gunohi] onon caşmpūşī kuned. Pas, az eşon rū ʙigardoned, [caro ki] ʙe tardid, onon palidand va ʙa [sazoi] onci mekardand, çojgohaşon duzax ast"
        },
        {
            "chapter": 9,
            "verse": 96,
            "text": "Barojaton savgand jod mekunand, to az onon xuşnud şaved, [hatto] agar şumo az on rozī şaved, Alloh taolo hargiz az gurūhi nofarmon rozī namegardad"
        },
        {
            "chapter": 9,
            "verse": 97,
            "text": "Kufru nifoqi a'roʙ [-i ʙodijanişin az digaron] şadidtar ast va sazovortarand, ki hududi onciro, ki Alloh taolo ʙar pajomʙaraş nozil kardaast, nadonand. Va Alloh taolo donovu hakim ast"
        },
        {
            "chapter": 9,
            "verse": 98,
            "text": "Va ʙarxe az a'roʙ [-i ʙodijanişin] hastand, ki onciro [dar rohi Alloh taolo] xarç mekunand, xasorate [ʙaroi xud] medonand va ʙarojaton intizori peşomadhoi ʙad dorand [to az şumo rahoī joʙand]. Peşomadi ʙad ʙaroi onon xohad ʙud va Alloh taolo şunavovu donost"
        },
        {
            "chapter": 9,
            "verse": 99,
            "text": "Va ʙarxe az a'roʙ [-i ʙodijanişin] hastand, ki ʙa Alloh taolo va rūzi vopasin imon dorand va onciro, ki infoq mekunand, ʙoisi nazdikī ʙa Alloh taolo va duohoi pajomʙar [dar haqqi xeş] medonand. Ogoh ʙoşed! [In infoq] Mojai nazdikii onhost. Alloh taolo [dar qijomat] ononro dar çivori rahmati xeş darxohad ovard. Be tardid, Alloh taolo omurzandai mehruʙon ast"
        },
        {
            "chapter": 9,
            "verse": 100,
            "text": "Va peşgomoni naxustin az muhoçironu ansor va kasone, ki ʙa nekī az onon pajravī kardand, Alloh taolo az onon xuşnud gaşt va onon [niz] az Ū xuşnud şudand va ʙarojaşon ʙoƣhoe [dar ʙihişt] muhajjo kardaast, ki çujʙorho az zeri [daraxtoni] on çorī ast, çovidona dar on xohand mond. In hamon [rastagorī va] komjoʙii ʙuzurg ast"
        },
        {
            "chapter": 9,
            "verse": 101,
            "text": "Va ʙarxe az a'roʙ [-i ʙodijanişini Madina], ki peromuni şumo hastand, [gurūhi] munofiqand va az ahli Madina [niz] gurūhe ʙa nifoq xū giriftaand. [Ej pajomʙar] Tu ononro nameşinosī, [vale] mo ononro meşinosem. Ononro du ʙor azoʙ xohem kard, sipas ʙa sūji azoʙi ʙuzurg [dar qijomat] firistoda meşavand"
        },
        {
            "chapter": 9,
            "verse": 102,
            "text": "Va gurūhi digar ʙa gunohoni xud [dar ʙorai firor az çihod] e'tirof kardaand. [Onon] Kori şoista va noşoistaro ʙa ham omextaand. Umed ast Alloh taolo tavʙai eşonro ʙipazirad, [caroki] ʙe tardid, Alloh taolo omurzandai mehruʙon ast"
        },
        {
            "chapter": 9,
            "verse": 103,
            "text": "Az amvoli onon [tavʙakoron] sadaqa [va zakot] ʙigir, to ʙa in vasila ononro [az gunoh] pok gardonī va daraçotaşonro ʙolo ʙiʙarī va ʙarojaşon duo kun, [caroki] jaqinan duoi tu oromiş ʙaroi ononast. Va Alloh taolo şunavovu donost"
        },
        {
            "chapter": 9,
            "verse": 104,
            "text": "Ojo namedonand, ki Alloh taolo ast, ki tavʙaro az ʙandagonaş mepazirad va sadaqotro mesitonad va ʙe tardid, Alloh taolost, ki tavʙapaziri mehruʙon ast"
        },
        {
            "chapter": 9,
            "verse": 105,
            "text": "Va [ej pajomʙar, ʙa mutaxallifon az çihod va tavʙakoron] ʙigū: «Ba amal kūşed [va onciro, ki az dast dodaed, çuʙron kuned]. Pas, Alloh taolo va pajomʙaraş va mu'minon korhoi şumoro xohand did va ʙa zudī ʙa sūji [Alloh taoloi] donoi pinhonu oşkor ʙozgardonda meşaved, sipas Ū [dar qijomat] şumoro az onci ançom medoded, ogoh mesozad»"
        },
        {
            "chapter": 9,
            "verse": 106,
            "text": "Va gurūhi digar [az mutaxallifoni Taʙuk hastand, ki sarnaviştaşon] mavkul [voʙastaşuda] ʙa farmoni Alloh taolo ast: jo azoʙaşon mekunad va jo tavʙaaşonro mepazirad. Va Alloh taolo donovu hakim ast"
        },
        {
            "chapter": 9,
            "verse": 107,
            "text": "Va kasone [az munofiqon hastand], ki ʙaroi zijon rasondan [ʙa musulmonon] va [taqvijati] kufru tafriqaafkanī mijoni mu'minon masçide soxtand, [to] kamingohe ʙoşad ʙaroi kasone, ki ʙo Alloh taolo va pajomʙaraş az peş dar çang ʙudand va, alʙatta, onon savgand jod mekunand, ki qasde çuz nekī [va xidmat] nadoştaem. Va Alloh taolo guvohī medihad, ki onon, hatman, durūƣgū hastand"
        },
        {
            "chapter": 9,
            "verse": 108,
            "text": "[Ej pajomʙar] Hargiz dar on masçid [ʙa namoz] naist, [zero] şoistatar ast dar masçide [ʙa namoz] ʙiistī, ki az rūzi naxust ʙar pojai parhezgorī ʙino şudaast. [Ore, masçidi Quʙost] Ki dar on, mardone hastand, ki dūst medorand, ki [az gunohu oludagī] poku pokiza gardand. Va Alloh taolo pokizagonro dūst medorad"
        },
        {
            "chapter": 9,
            "verse": 109,
            "text": "Ojo kase, ki ʙunjoni [kori] xeşro ʙar pojai parhezgorī va xuşnudii Alloh taolo ʙino nihoda,ʙehtar ast jo kase, ki ʙunjoni xeşro ʙar laʙi partgohi furūrextanie ʙino nihodaast va ʙo on dar otaşi duzax sarnagun megardad? Va Alloh taolo gurūhi sitamgoronro [ʙa saʙaʙi kufru nifoqaşon] hidojat namekunad"
        },
        {
            "chapter": 9,
            "verse": 110,
            "text": "On ʙinoe, ki onon ʙunjon nihodaand, pajvasta dar dilhojaşon mojai tardid [va nifoq] xohad ʙud, magar onki dilhojaşon pora-pora şavad [va ʙimirand]. Va Alloh taolo donovu hakim ast"
        },
        {
            "chapter": 9,
            "verse": 111,
            "text": "Be tardid, Alloh taolo az mu'minon çonho va amvolaşonro ʙa [ʙahoi] inki ʙihişt ʙaroi onon ʙoşad, xaridaast, hamon kasone, ki dar rohi Alloh taolo meçangand va [kofironro] mekuşand va [jo xud ʙa dasti onho] kuşta meşavand. [In podoş] ʙa unvoni va'dai rostu durust dar Tavrot va Inçil va Qur'on ʙar uhdai Ūst. Va kist, ki az Alloh taolo ʙa pajmoni xeş vafodortar ast? Pas, [ej mu'minon] ʙa muomilae, ki ʙo Ū kardaed, şodmon ʙoşed va in hamon [rastagorī va] komjoʙii ʙuzurg ast"
        },
        {
            "chapter": 9,
            "verse": 112,
            "text": "[Onon, ki cunin podoşe dorand, hamon] tavʙakunandagon, parastişgaron, siposguzoron, rūzadoron, ruku'kunandagon, saçdakunandagon, vodorandagon ʙa korhoi pisandida va ʙozdorandagon az korhoi nopisand va posdoroni hudud [va ahkomi] ilohī hastand. Va on mu'minonero, [ki cunin hastand, ʙa ʙihişt] ʙaşorat ʙideh"
        },
        {
            "chapter": 9,
            "verse": 113,
            "text": "Baroi pajomʙar va kasone, ki imon ovardand, sazovor nest, ki ʙaroi muşrikon, pas az inki ʙar eşon oşkor şud, ki onon ahli duzaxand, omurziş ʙixohand, harcand az nazdikon ʙoşand"
        },
        {
            "chapter": 9,
            "verse": 114,
            "text": "Omurzişxohii Iʙrohim ʙaroi padaraş [Ozar] çuz ʙa xotiri va'dae, ki ʙa ū doda ʙud, surat nagirift, vale hangome ki ʙarojaş oşkor şud, ki vaj duşmani Alloh taolost, az ū ʙezorī çust [va ʙarojaş duo nakard]. Ba rostī, ki Iʙrohim, ʙase nijoişgar va ʙurdʙor ʙud"
        },
        {
            "chapter": 9,
            "verse": 115,
            "text": "Va Alloh taolo hargiz ʙar on nest, ki gurūhero pas az onki hidojataşon kardaast, gumroh ʙigzorad. Magar onki cizero, ki ʙojad [az on] parhez kunand, ʙarojaşon ravşan karda ʙoşad [va onon ʙa on amal nakarda ʙoşand]. Be tardid, Alloh taolo ʙa har cize donost"
        },
        {
            "chapter": 9,
            "verse": 116,
            "text": "Dar haqiqat, farmonravoii osmonho va zamin az oni Alloh taolost. [Ūst, ki] zinda mekunad va memironad va şumo ʙa çuz Alloh taolo heç korsozu jovare nadored"
        },
        {
            "chapter": 9,
            "verse": 117,
            "text": "Be gumon, Alloh taolo ʙar pajomʙar va muhoçirin va ansor, ki dar hangomi duşvorī [ƣazvai Taʙuk] az Ū pajravī kardand, rahmat ovard, ʙa'd az onki nazdik ʙud dilhoi gurūhe az onon ʙilaƣƶad [va ʙa saʙaʙi saxtihoi farovon çihodro tark kunand], pas, [ʙoz] tavʙai ononro paziruft. Be tardid, Ū [nisʙat] ʙa onon dilsūz [va] mehruʙon ast"
        },
        {
            "chapter": 9,
            "verse": 118,
            "text": "Va ʙa on se nafar, ki [az şirkat dar ƣazvai Taʙuk] taxalluf namudand [va pazirişi tavʙaaşon ʙa ta'xir aftod, niz lutfu ehson namud],on goh ki [musulmonon az onon, ki ʙuridand va] zamin ʙohamai faroxijaş ʙar eşon tang şud va az xud [niz] ʙa tang omadand va donistand, ki az Alloh taolo çuz ʙa sūji xudi Ū panohe nest. Pas, [Alloh taolo ʙo ʙaxşoişi xeş] ʙa onon ʙozgaşt, to tavʙa kunand [va az eşon darguzaşt]. Jaqinan, Alloh taolo ast, ki tavʙapaziri mehruʙon ast"
        },
        {
            "chapter": 9,
            "verse": 119,
            "text": "Ej kasone, ki imon ovardaed, az Alloh taolo parvo kuned va ʙo rostgūjon ʙoşed"
        },
        {
            "chapter": 9,
            "verse": 120,
            "text": "Sazovor nest, ki ahli Madina va a'roʙ [-i ʙodijanişin] peromuni eşon az [hamrohī ʙo] Rasululloh ʙozmonand va hifzi çoni xeşro muqaddam ʙar ū şumorand, zero dar rohi Alloh taolo heç taşnagī va rançu gurusnagie ʙa onon namerasad va dar heç makone, ki kofironro ʙa xaşm meovarad, qadam nameguzorand va az duşman heç [şikast va] zarʙae namexūrand, magar inki ʙa [podoşi] on kori şoista ʙarojaşon saʙt meşavad. Barostī, ki Alloh taolo podoşi nakukoronro zoe' namegardonad"
        },
        {
            "chapter": 9,
            "verse": 121,
            "text": "Va heç moli kucak va ʙuzurgero [dar rohi Alloh taolo] infoq namekunand va [dar rohi çihod] az heç sarzamine nameguzarand, magar inki [podoşaş] ʙar eşon saʙt meşavad, to Alloh taolo podoşi nakutarin kirdoraşonro ʙa onon ʙidihad"
        },
        {
            "chapter": 9,
            "verse": 122,
            "text": "Va sazovor nest, ki mu'minon hamagī rahsipor [-i çihod] şavand. Pas, caro az har gurūhe az onon iddae rahsipor nameşavand [va iddae niz hamrohi pajomʙar namemonand], to [ʙa saʙaʙi onci az mahzaraş faro megirand] dar in ogohī ʙijoʙand va qavmi xudro vaqte ʙa sūjaşon ʙozgaştand, ʙim dihand? Boşad, ki onon [az kajfari ilohī ʙitarsand va] ʙiparhezand"
        },
        {
            "chapter": 9,
            "verse": 123,
            "text": "Ej kasone, ki imon ovardaed, ʙo kofirone, ki nazdiki [mahalli zindagii] şumo hastand, ʙiçanged [to xataraşonro raf' namoed] va onon ʙojad dar şumo şiddatu xuşunat ʙijoʙand va ʙidoned, ki Alloh taolo ʙo parhezgoron ast"
        },
        {
            "chapter": 9,
            "verse": 124,
            "text": "Va hangome ki surae nozil megardad, ʙarxe az onon [ʙa digare] megūjand: « In sura ʙa imoni kadom jake az şumo afzud»? Ammo kasone, ki imon ovardaand, ʙar imonaşon meafzojad va [ʙa on] şodmon megardand"
        },
        {
            "chapter": 9,
            "verse": 125,
            "text": "Va ammo kasone, ki dar dilhojaşon ʙemorī [şakku nifoqe] ast, pas, palidī ʙar palidijaşon meafzojad va dar hole ki kofirand, memirand"
        },
        {
            "chapter": 9,
            "verse": 126,
            "text": "Ojo onon nameʙinand, ki har sol jak jo du ʙor ozmoiş meşavand? Ammo na tavʙa mekunand va na pand mepazirand"
        },
        {
            "chapter": 9,
            "verse": 127,
            "text": "Va hangome ki surae nozil meşavad [ki ahvoli munofiqonro ʙajon namudaast], ʙa'ze az onon ʙa ʙa'zi digar nigoh mekunand [va megūjand]: «Ojo kase şumoro meʙinad»? Sipas [maxfijona az on maçlis] ʙozmegardand. Alloh taolo dilhojaşonro [az xajru hidojat] ʙozgardondaast, zero onon gurūhe hastand, ki namefahmand"
        },
        {
            "chapter": 9,
            "verse": 128,
            "text": "Jaqinan, pajomʙare az [mijoni] xudi şumo ʙa sūjaton omad, ki rançdidanaton ʙar ū [garonu] duşvor ast va ʙar [hidojati] şumo saxt isror dorad va [nisʙat] ʙa mu'minon dilsūz [va] mehruʙon ast"
        },
        {
            "chapter": 9,
            "verse": 129,
            "text": "Pas, [ej pajomʙar] agar [muşrikon va munofiqon az haq rūjgardon şudand, ʙigū: «Alloh taolo ʙaroi man kofist. Heç ma'ʙude [ʙarhaq] çuz Ū nest, tanho ʙar Ū tavakkal kardam va Ū Parvardigori Arşi ʙuzurg ast»"
        },
        {
            "chapter": 10,
            "verse": 1,
            "text": "Alif, lom, ro. In ojoti kitoʙi purhikmat ast"
        },
        {
            "chapter": 10,
            "verse": 2,
            "text": "Ojo ʙaroi mardum muçiʙi şigiftist, ki ʙa marde az xudaşon vahj kardaem, ki: «Ba mardum [dar ʙorai azoʙi oxirat] huşdor ʙideh va ʙa kasone, ki imon ovardaand, ʙaşorat ʙideh, ki ʙaroi onon nazdi Parvardigoraşon podoşi nakust»? Kofiron guftand: «In [mard], hatman, çodugari oşkor ast»"
        },
        {
            "chapter": 10,
            "verse": 3,
            "text": "Be gumon, Parvardigori şumost, ki osmonho va zaminro dar şaş rūz ofarid, sipas ʙar Arş qaror girift. Ū kor [-i çahon]-ro tadʙir mekunad, [va] heç şafoatgare nest, magar pas az içozati Ū. In Alloh taolost-Parvardigoraton, pas, Ūro ʙiparasted. Ojo pand namegired"
        },
        {
            "chapter": 10,
            "verse": 4,
            "text": "Bozgaşti hamai şumo ʙa sūji Ūst. Va'dai Alloh taolo [dar mavridi qijomat] haq ast. Ūst, ki ofarinişro oƣoz mekunad, on goh [pas az marg] onro ʙozmegardonad,to kasonero, ki imon ovardaand va korhoi şoista kardaand, ʙa adolat podoş dihad, kasone, ki kufr varzidand, ʙa sazoi onki kofir ʙudand, şarʙate az oʙi çūşon va azoʙi dardnok [dar peş] dorand"
        },
        {
            "chapter": 10,
            "verse": 5,
            "text": "Ūst, ki xurşedro duraxşon namud va mohro toʙon kard va ʙarojaş çojgohho [-i muşaxxase] qaror dod to [ʙo taƣjir va vaz'i moh] şumorişi solho va hisoʙ [-i zindagii xud]-ro ʙidoned. Alloh taolo inhoro çuz ʙa haq naofaridaast. Ū nişona[-hoi xud]-ro ʙaroi gurūhe, ki medonand, ʙa tafsil ʙajon mekunad"
        },
        {
            "chapter": 10,
            "verse": 6,
            "text": "Be gumon, dar omaduşudi şaʙu rūz va onci Alloh taolo dar osmonho va zamin ofaridaast, ʙaroi kasone, ki parvo mekunand, nişonaho[-i qudrati ilohī] ast"
        },
        {
            "chapter": 10,
            "verse": 7,
            "text": "Onon, ki ʙa didori Mo umed [va ʙovar] nadorand va ʙa zindagonii dunjo xuşnudand va ʙa on dilʙastaand va kasone, ki az ojoti Mo ƣofiland"
        },
        {
            "chapter": 10,
            "verse": 8,
            "text": "Inon ʙa sazoi onci mekardand, çojgohaşon otaşi [duzax] ast"
        },
        {
            "chapter": 10,
            "verse": 9,
            "text": "Be tardid, kasone, ki imon ovardaand va korhoi şoista kardaand, Parvardigoraşon ononro ʙa posi imonaşon ʙa ʙoƣho [-i ʙihişti pur] ne'mat hidojat mekunad, ki çujʙorho az zeri [daraxtoni] on çorī ast"
        },
        {
            "chapter": 10,
            "verse": 10,
            "text": "Duojaşon dar onço [in ast]: «Iloho, Tu poku munazzahī» va durudaşon [dar onço]: «Salom» ast va pojoni duojaşon in ast, ki: «Hamdu sipos, maxsusi Alloh taolo – Parvardigori çahonijon ast»"
        },
        {
            "chapter": 10,
            "verse": 11,
            "text": "Va agar [Alloh taolo] ʙaroi mardum, ʙadiro ʙo hamon şitoʙ mexost, ki onon nekiro mexohand [va nafrinhoe, ki dar haqqi xud va amvolu farzandonaşon mekunand, mustaçoʙ mekard], hatman, açalaşon faro rasida ʙud. Pas, kasonero ki ʙa didori Mo umed [-u ʙovar] nadorand, vomeguzorem, to dar [gumrohī va] sarkaşijaşon sargardon ʙimonand"
        },
        {
            "chapter": 10,
            "verse": 12,
            "text": "Va cun ʙa inson gazande merasad, [dar har hole, ki ʙoşad] ʙa pahlu xoʙida jo nişasta jo istoda Moro mexonad. Pas, hamin ki on gazandro az vaj ʙartaraf kardem, cunon meravad ki gūī hargiz Moro ʙaroi daf'i gazande, ki ʙa ū rasida ʙud, naxondaast. Bahamin surat, ʙaroi isrofkoron [niz] onci mekardand, [dar nazaraşon] orosta şudaast"
        },
        {
            "chapter": 10,
            "verse": 13,
            "text": "Va [ej muşrikon] ʙe tardid, mo ummathoi peş az şumoro, hangome ki sitam kardand, halok kardem, dar hole ki pajomʙaronaşon ʙo daleli ravşan ʙa sūjaşon omadand va [-le] onon ʙar on naʙudand, ki imon ovarand. Mo gurūhi muçrimonro in guna kajfar medihem"
        },
        {
            "chapter": 10,
            "verse": 14,
            "text": "Sipas ʙa'd az onon şumo [mardum]-ro çonişinoni onho [dar] zamin qaror dodem, to ʙingarem, ki ciguna raftor mekuned"
        },
        {
            "chapter": 10,
            "verse": 15,
            "text": "Va hangome ki ojoti ravşani Mo ʙar onon xonda meşavad, kasone, ki ʙa didori Mo [dar qijomat] umed nadorand, megūjand: «[Ej Muhammad] Qur'one ƣajr az in ʙijovar [ki mutoʙiqi majli mo ʙoşad], jo onro taƣjir ʙideh». [Tu, ej pajomʙar, ʙa onon ] ʙigū: «Man haq nadoram, ki onro az peşi xud taƣjir diham va pajravī namekunam magar az cize, ki ʙar man vahj meşavad va agar az Parvardigoram nofarmonī kunam, az azoʙi rūzi ʙuzurg metarsam»"
        },
        {
            "chapter": 10,
            "verse": 16,
            "text": "Bigū: «Agar Alloh taolo mexost, na man onro ʙar şumo mexondam va na Ū [Alloh taolo] şumoro az on ogoh mekard. Ba rostī, ki peş az in [da'vat] umrero dar mijoni şumo guzarondaam. Ojo nameandeşed»"
        },
        {
            "chapter": 10,
            "verse": 17,
            "text": "Pas, kist sitamgortar az onki ʙar Alloh taolo durūƣ meʙandad jo ojotaşro durūƣ meangorad? Be gumon, muçrimon rastagor naxohand şud"
        },
        {
            "chapter": 10,
            "verse": 18,
            "text": "Va [muşrikon] ʙa çoji Alloh taolo cizhoero meparastand, ki na ʙa onon zijone merasonand va na sudaşon meʙaxşad va megūjand: «In ʙutho [vositaho va] şafoatgaroni mo nazdi Alloh taolo hastand». [Ej pajomʙar] Bigū: «Ojo [ʙa gumoni xud] Alloh taoloro az cize [şarike] ogoh mesozed, ki dar osmonho va zamin [ʙarojaş qoiled va xud] namedonad?» Ū munazzah ast va az onci ʙo vaj şarik mesozand, ʙartar ast"
        },
        {
            "chapter": 10,
            "verse": 19,
            "text": "[Dar oƣoz] Mardum çuz ummati vohid [va jaktoparast] naʙudand, sipas ixtilof kardand.Va agar peştar [dar mavridi muhlat ʙa gunahgoron va hisoʙrasī dar qijomat] suxane az çoniʙi Parvardigorat ʙajon naşuda ʙud, jaqinan, [dar hamin dunjo] dar ʙorai onci ʙo ham ixtilof mekunand, mijonaşon dovarī meşud"
        },
        {
            "chapter": 10,
            "verse": 20,
            "text": "Va [muşrikon] megūjand: «Caro [mu'çiza va] nişonae az [çoniʙi] Parvardigoraş ʙar ū nozil naşudaast»? [Ej pajomʙar] Bigū: «[Ogohī az] Ƣajʙ tanho az oni Alloh taolost, pas, intizor ʙikaşed, ki man [niz] ʙo şumo az muntazironam»"
        },
        {
            "chapter": 10,
            "verse": 21,
            "text": "Va hangome ki ʙa mardum pas az [zijon va] rançe, ki ʙa onon rasidaast, [ne'matu] rahmate ʙicaşonem, on goh dar ojoti Mo [tamasxuru] najrang mekunand. Bigū: «Alloh taolo dar najrang zadan sare'tar ast». Be tardid, firistodagon [fariştagon]-i Mo harci najrang mekuned, menavisand"
        },
        {
            "chapter": 10,
            "verse": 22,
            "text": "[Ej mardum] Ūst, ki şumoro dar xuşkī va darjo ʙa harakat darmeovarad, to on goh ki dar [darjo ʙar] kiştī qaror megired va [kiştiho] ʙo ʙodi dilpazir ononro [ʙa sūji maqsad] harakat medihand va [sarnişinon] ʙa on şodmon meşavand. [Nogahon] Tūfoni şadide mevazad va mavç az har taraf [ʙasūjaşon] meojad va gumon mekunand, ki rohi gureze nadorand [va halok xohand şud, pas] Alloh taoloro az rūji ixlos mexonand, ki: «Agar moro az in [giriftorī] naçot dihī, hatman, az siposguzoron xohem şud»"
        },
        {
            "chapter": 10,
            "verse": 23,
            "text": "Va cun [Alloh taolo] naçotaşon medihad, ʙa nohaq dar zamin sarkaşī [va sitam] mekunand. Ej mardum, sarkaşī [va sitami] şumo tanho ʙa zijoni xudaton ast, [caro ki faqat] ʙahrai [nocize az] zindagii dunjo [meʙared va] sipas ʙozgaştaton ʙa sūji Mo xohad ʙud,on goh şumoro az onci mekarded, ʙoxaʙar mesozem"
        },
        {
            "chapter": 10,
            "verse": 24,
            "text": "Çuz in nest, ki misoli zindagii dunjo hamcun oʙest, ki az osmon furū rextem, pas, gijohoni [gunoguni] zamin az onci mardum va corpojon mexūrand, ʙo on daromext [va rūjid] to on goh ki zamin pirojai xudro [ʙo gulho va gijohon] ʙargirift va orosta şud va sokinonaş pindoştand, ki onon ʙar on tavonoie dorand [ki az mahsulotaş ʙahramand gardand, vale nogahon] şaʙe jo rūze farmoni [vajronii] Mo omad va on [kiştu meva]-ro cunon darav kardem, ki gūī dirūz heç naʙudaast. Mo nişonaho[-i xud]-ro ʙaroi mardume, ki meandeşand, incunin ʙa ravşanī ʙajon mekunem"
        },
        {
            "chapter": 10,
            "verse": 25,
            "text": "Va Alloh taolo [şumoro] ʙa saroi salomat [ʙihişt] faro mexonad va harkiro ʙixohad, ʙa rohi rost hidojat mekunad"
        },
        {
            "chapter": 10,
            "verse": 26,
            "text": "Baroi kasone, ki nekī kardaand, podoşi nek [ʙihişt] ast va afzun ʙar on [ru'jati Bori taolost] va tiragiju xorī cehrahojaşonro naxohad pūşond. Inon ahli ʙihiştand va çovidona dar on xohand mond"
        },
        {
            "chapter": 10,
            "verse": 27,
            "text": "Va kasone, ki murtakiʙi ʙadiho şudand, [ʙidonand] sazoi [har] ʙadī hammonandi on ast va xorī [cehrahoi] ononro mepūşonad va dar ʙaroʙari [azoʙi] Alloh taolo heç [mone' va] muhofize nadorand. [Cunon meşavand, ki] gūī cehrahojaşon ʙo porae az şaʙi torik pūşida şudaast. Inon ahli otaşand va çovidona dar on xohand mond"
        },
        {
            "chapter": 10,
            "verse": 28,
            "text": "[Va ej pajomʙar, jod kun az] rūze, ki hamai ononro gird meovarem,on goh ʙa kasone, ki şirkat varzidaand, megūem: «Şumo va şarikonaton [ma'ʙudonaton] ʙar çoji xud ʙimoned». Sipas mijoni onho çudoī meafkanem va şarikonaşon megūjand: «Dar haqiqat, şumo moro nameparastided"
        },
        {
            "chapter": 10,
            "verse": 29,
            "text": "Va kofist, ki Alloh taolo mijoni mo va şumo guvohī dihad, [ki mo ʙa şirkvarzii şumo rozī naʙudem va] az parastişi şumo komilan ʙexaʙar ʙudem»"
        },
        {
            "chapter": 10,
            "verse": 30,
            "text": "Onçost, ki har kase onciro az peş firistodaast, meozmojad va hamagī ʙa sūji Alloh taolo – korsozi haqiqijaşon ʙozgardonda meşavand va durūƣhoe, ki [dar ʙorai şafoati ʙutho] meʙoftand, hama mahvu noʙud megardad"
        },
        {
            "chapter": 10,
            "verse": 31,
            "text": "[Ej pajomʙar, ʙa muşrikon] Bigū: «Kist, ki az osmonu zamin ʙa şumo rūzī meʙaxşad? Jo kist, ki ʙar gūşho va didagon hokim ast? Va kist, ki [mavçudi] zindaro az [modai] ʙeçon ʙerun meovarad va [modai] ʙeçoni murdaro az [mavçudi] zinda xoriç mesozad? Va kist, ki kori [çahonu çahonijon]-ro tadʙir mekunad»? Xohand guft: «Alloh taolo». Pas, ʙigū: «Ojo parvo namekuned»"
        },
        {
            "chapter": 10,
            "verse": 32,
            "text": "Va pas az haqiqat çuz gumrohī cist? Pas, ciguna [az haq] ʙozgardonda meşaved"
        },
        {
            "chapter": 10,
            "verse": 33,
            "text": "In guna suxani Parvardigorat dar ʙorai kasone, ki [az farmoni Ū] nofarmonī kardand, ʙa haqiqat pajvast, ki: «Onon imon nameovarand»"
        },
        {
            "chapter": 10,
            "verse": 34,
            "text": "[Ej pajomʙar, ʙa muşrikon] Bigū: «Ojo az ma'ʙudonaton [ʙutho] kase hast, ki ofarinişro oƣoz kunad va sipas onro [pas az marg] ʙozgardonad?» Bigū: «Alloh taolo ast, ki ofarinişro oƣoz mekunad va sipas onro ʙozmegardonad, pas, ʙa kuço munharif meşaved?»"
        },
        {
            "chapter": 10,
            "verse": 35,
            "text": "Bigū: «Ojo az ma'ʙudonaton kase hast, ki ʙa sūji haq rahʙarī kunad?». Bigū: «[Alloh taolo] ast, ki ʙa sūji haq rahʙarī mekunad. Pas, ojo kase, ki ʙa sūji haq rahʙarī mekunad, sazovortar ast, ki pajravī şavad jo kase, ki xud roh namejoʙad, magar onki hidojataş kunand? Pas, şumoro ci şudaast? Ciguna dovarī mekuned?»"
        },
        {
            "chapter": 10,
            "verse": 36,
            "text": "Va ʙeştaraşon çuz az gumon pajravī namekunand, [dar hole ki] gumon hargiz [insonro] az [şinoxti] haq ʙenijoz namekunad. Be tardid, Alloh taolo ʙa onci mekunand, donost"
        },
        {
            "chapter": 10,
            "verse": 37,
            "text": "Va naşojad, ki in Qur'on az çoniʙi ƣajri Alloh taolo [va] ʙa durūƣ soxta şuda ʙoşad, ʙalki tasdiqi kitoʙhoest, ki peş az on omadaast va şarhi [ahkomi] onhost va tardid dar on nest [va] az [çoniʙi] Parvardigori çahonijon [nozil şuda] ast"
        },
        {
            "chapter": 10,
            "verse": 38,
            "text": "Jo megūjand: «[Muhammad] On [suxanon]-ro ʙa durūƣ [ʙa Alloh taolo] nisʙat dodaast»? Bigū: «Agar rost megūed, pas, jak sura hammonandi on ʙijovared va ʙa çuz Alloh taolo harkiro metavoned, [ʙa jorī] ʙixoned»"
        },
        {
            "chapter": 10,
            "verse": 39,
            "text": "[Cunin nest] Balki cizero durūƣ şumurdand, ki ʙa şinoxtaş ihota nadoştand va hanūz voqeijati on [va haqiqati axʙoraş] ʙar eşon ravşan naşudaast. Kasone, ki peş az onon ʙudand, niz [ojoti Qur'onro] haminguna durūƣ angoştand. Pas, [ej pajomʙar] ʙingar, ki oqiʙati sitamgoron ciguna ʙud"
        },
        {
            "chapter": 10,
            "verse": 40,
            "text": "Va az onon [muşrikon] kase hast, ki ʙa on imon meovarad va az onon kase hast, ki [hargiz] ʙa on imon nameovarad va Parvardigorat ʙa [holi] mufsidon ogohtar ast"
        },
        {
            "chapter": 10,
            "verse": 41,
            "text": "Va agar [kofiron] turo durūƣgū angoştand, pas, ʙigū: «[Natiçai] amali man ʙaroi xudam va [sazoi] amali şumo ʙaroi xudaton ast. Şumo az onci man mekunam, ʙezored va man [niz] az onci [şumo] mekuned ʙezoram»"
        },
        {
            "chapter": 10,
            "verse": 42,
            "text": "Va ʙarxe az onho [dar zohir] ʙa tu gūş faro medihand, ammo magar tu metavonī noşunavojonro [ki az şunidani kalomi haq oçizand] şunavo kunī, harcand xiradvarzī nakunand"
        },
        {
            "chapter": 10,
            "verse": 43,
            "text": "Va az eşon kasone hastand, ki [ʙo caşmi zohirī] turo menigarand, ammo ojo tu metavonī noʙinojonro hidojat kunī, harcand ahli ʙasirat naʙoşand"
        },
        {
            "chapter": 10,
            "verse": 44,
            "text": "Jaqinan, Alloh taolo ʙa mardum heç sitame namekunad, vale mardum [hastand, ki ʙo şirku nofarmonī] ʙa xeştan sitam mekunand"
        },
        {
            "chapter": 10,
            "verse": 45,
            "text": "Va rūze, ki [Alloh taolo] ononro [dar peşgohi xeş] gird meovarad, [cunon ehsos mekunand, ki] gūī çuz soate az rūz [dar dunjo] dirang nakardaand [va dar onço] jakdigarro meşinosand. Be tardid, kasone, ki didori Alloh taoloro durūƣ meangoştand, zijon didand va hidojat najoftand"
        },
        {
            "chapter": 10,
            "verse": 46,
            "text": "Va [ej pajomʙar] agar ʙaxşe az onci [az azoʙ]-ro, ki ʙa onon va'da dodaem, nişonat dihem jo çoni turo [peş az azoʙi onon] ʙigirem, [dar har hol] ʙozgaştaton ʙa sūji Most, on goh Alloh taolo ʙar onci mekunand, guvoh ast"
        },
        {
            "chapter": 10,
            "verse": 47,
            "text": "Har ummate pajomʙare dorad, pas, hangome ki pajomʙaraşon omad [ʙarxe mu'min va ʙarxe kofir şudand; va rūzi qijomat] mijoni onon ʙa adolat dovarī meşavad va [hargiz] ʙa eşon sitam naxohad şud"
        },
        {
            "chapter": 10,
            "verse": 48,
            "text": "[Muşrikon ʙa pajomʙar] megūjand: «Agar [tu va pajravonat] rost megūed, in va'dai [azoʙ] kaj xohad ʙud»"
        },
        {
            "chapter": 10,
            "verse": 49,
            "text": "Bigū: «Man ʙaroi xeş moliki heç zijonu sude nestam, magar onci Alloh taolo ʙixohad. Har ummate açale dorad va on goh ki açalaşon ʙa sar ojad, na soate [az on] ta'xir mekunand va na peşī megirand»"
        },
        {
            "chapter": 10,
            "verse": 50,
            "text": "[Ej pajomʙar, ʙa kofiron] ʙigū: «Ba man ʙigūed agar azoʙi Ū şaʙona jo dar [vaqti] rūz ʙar şumo nozil gardad, [ci mekuned va] gunahkoron ci cizero az on [azoʙ] ʙa şitoʙ mexohand?»"
        },
        {
            "chapter": 10,
            "verse": 51,
            "text": "Ojo pas az onki [azoʙ] voqe' şud, ʙovaraş mekuned? Ojo aknun? Va hol onki [peştar] onro ʙa şitoʙ mexosted"
        },
        {
            "chapter": 10,
            "verse": 52,
            "text": "Sipas ʙa kasone, ki sitam kardand, gufta meşavad: «Azoʙi çovidonaro ʙicaşed. Ojo cize dar ʙaroʙari onci mekarded muçozot meşaved?»"
        },
        {
            "chapter": 10,
            "verse": 53,
            "text": "Va [ej pajomʙar, muşrikon] Az tu xaʙar megirand [ki]: «Ojo on [azoʙ] haqiqat dorad»? Bigū: «Ore, savgand ʙa Parvardigoram,ki hatman, haqiqat dorad va şumo nametavoned [Alloh taoloro az vuqui maod va azoʙ] darmonda kuned»"
        },
        {
            "chapter": 10,
            "verse": 54,
            "text": "Va har ki [ʙo irtikoʙi şirku gunoh] sitam kardaast, agar onci dar zamin ast, [dar ixtijor] doşta ʙoşad, hatman, onro ʙaroi ʙozxaridi [xud az azoʙ] xud medihad va [muşrikon] vaqte azoʙro ʙuʙinand, puşajmonii xudro pinhon mekunand va mijonaşon ʙa adolat dovarī meşavad va ʙar eşon sitam nameravad"
        },
        {
            "chapter": 10,
            "verse": 55,
            "text": "Ogoh ʙoşed! Dar haqiqat onci dar osmonho va zamin ast, [hama] az oni Alloh taolost. Ogoh ʙoşed! Be tardid, va'dai Alloh taolo [dar mavridi kajfari kofiron] rost ast, vale ʙeştaraşon namedonand"
        },
        {
            "chapter": 10,
            "verse": 56,
            "text": "Ūst, ki zinda mekunad va memironad va [hamagī] ʙa sūji Ū ʙozgardonda meşaved"
        },
        {
            "chapter": 10,
            "verse": 57,
            "text": "Ej mardum, ʙarostī, ʙaroi şumo az çoniʙi Parvardigoraton mav'izae omadaast va şifoe ʙaroi onci dar dilhost va hidojatu rahmate ʙaroi mu'minon"
        },
        {
            "chapter": 10,
            "verse": 58,
            "text": "Bigū: «[Mu'minon] Bojad ʙa ʙaxşişu rahmati Alloh taolo şodmon şavand, ki in [ne'mat] az onci meanduzand, ʙehtar ast»"
        },
        {
            "chapter": 10,
            "verse": 59,
            "text": "Bigū: «Ba man xaʙar dihed, ki onci az [ne'mat va] rūzī, ki Alloh taolo ʙarojaton firistodaast, [caro] ʙaxşe az onro harom va [ʙaxşi digarro] halol talaqqī kardaed»? Bigū: «Ojo Alloh taolo ʙar şumo cunin dastur dodaast jo ʙar Alloh taolo durūƣ meʙanded?»"
        },
        {
            "chapter": 10,
            "verse": 60,
            "text": "Va kasone, ki ʙar Alloh taolo durūƣ meʙandand, [dar ʙorai] rūzi qijomat ci mepindorand? Be gumon, Alloh taolo ʙar [hamai] mardum fazl [-u ʙaxşiş] dorad, vale ʙeştaraşon sipos nameguzorand"
        },
        {
            "chapter": 10,
            "verse": 61,
            "text": "Va [ej pajomʙar] tu maşƣuli heç kore nestī va heç [ojate az] onro namexonī va [şumo niz ej mardum] heç kore namekuned, magar inki on goh ki ʙa on mepardozed, Mo ʙar [korhoi] şumo guvohem va hamvazni zarrae – [na] dar zamin va na dar osmon – az Parvardigorat pinhon nest va [hatto] kucaktar jo ʙuzurgtar az on [niz] cize nest, magar inki ʙar kitoʙi ravşan [saʙt şuda] ast"
        },
        {
            "chapter": 10,
            "verse": 62,
            "text": "Ogoh ʙoşed! Dūstoni Alloh taolo na tarse xohand doşt va na anduhgin meşavand"
        },
        {
            "chapter": 10,
            "verse": 63,
            "text": "[Hamon] Kasone, ki imon ovardand va parhezgorī mekardand"
        },
        {
            "chapter": 10,
            "verse": 64,
            "text": "Baroi onon dar zindagii dunjo va dar oxirat ʙaşorat ast. Suxanoni Alloh taolo [dar ʙorai pirūzī va podoşi du çahon] taƣjirnopazir ast. In hamon [rastagorī va] komjoʙii ʙuzurg ast"
        },
        {
            "chapter": 10,
            "verse": 65,
            "text": "[Ej pajomʙar] Suxani onon turo ƣamgin nakunad. Be tardid, tamomi izzat [-u pirūzmandī] az oni Alloh taolost [va] Ū şunavovu donost"
        },
        {
            "chapter": 10,
            "verse": 66,
            "text": "Ogoh ʙoşed! Har ki [va har ci] dar osmonho va zamin ast, az oni Alloh taolo ast, pas,kasone, ki ʙa çoji Alloh taolo şarikonero mexonand, az ci pajravī mekunand? Inon çuz az [tardidu] gumon pajravī namekunand va çuz durūƣ namegūjand"
        },
        {
            "chapter": 10,
            "verse": 67,
            "text": "Ūst, ki şaʙro ʙarojaton padid ovard, to dar on ʙioromed va rūzro ravşan soxt [to dar partavi nuraş ʙa kor ʙipardozed]. Be tardid, dar inho ʙaroi gurūhe, ki [suxanoni haqro] meşunavand, nişonahost"
        },
        {
            "chapter": 10,
            "verse": 68,
            "text": "[Muşrikon] Guftand: «Alloh taolo farzande ʙaroi xud ixtijor kardaast». Munazzah ast Ū [va] ʙenijoz ast. Onci dar osmonho va zamin ast, az oni Ūst. [Ej muşrikon] Şumo ʙar in [iddao] dalele nadored. Ojo cizero, ki namedoned, ʙa durūƣ ʙa Alloh taolo nisʙat medihed"
        },
        {
            "chapter": 10,
            "verse": 69,
            "text": "Bigū: «Kasone, ki ʙa Alloh taolo nisʙati durūƣ medihand, hargiz rastagor nameşavand»"
        },
        {
            "chapter": 10,
            "verse": 70,
            "text": "Onon ʙahra [-i andak] dar dunjo [dorand], sipas ʙozgaştaşon ʙa sūi Most. On goh ʙa [sazoi] onki kufr mevarzidand, azoʙi saxt ʙa onon mecaşonem"
        },
        {
            "chapter": 10,
            "verse": 71,
            "text": "[Ej pajomʙar] Dostoni Nuhro ʙar onon ʙozgū, on goh ki ʙar qavmaş guft: «Ej qavmi man, agar monandi man [dar mijoni şumo] va andarz dodan ʙa ojoti Alloh taolo ʙar şumo garon omadaast, [ʙidoned, ki man] ʙar Alloh taolo tavakkal kardaaam, pas, [dar tavtea va] koraton ʙo şarikoni xud [alajhi man] hamdast şaved va dar koraton pardapūşī nakuned,on goh [har ci dar dil dored va metavoned] alajhi man ʙa kor ʙanded va muhlatam nadihed"
        },
        {
            "chapter": 10,
            "verse": 72,
            "text": "Agar [az da'vati haq] rūjgardon şuded, pas, [ʙidoned, ki] man podoşe az şumo naxostaam, [caro ki] podoşam tanho ʙar Alloh taolo ast va man dastur joftaam, ki az taslimşudagon [-i avomiri ilohī] ʙoşam»"
        },
        {
            "chapter": 10,
            "verse": 73,
            "text": "Pas, [qavmaş] ūro durūƣgū angoştand va Mo ū va kasonero, ki dar kiştī hamrohaş ʙudand, naçot dodem va ononro çonişin [-i peşinijon] soxtem va kasonero, ki ojoti Moro durūƣ meangoştand, ƣarq kardem. Pas, ʙingar, ki sarançomi huşdorjoftagon ciguna ʙud"
        },
        {
            "chapter": 10,
            "verse": 74,
            "text": "Sipas ʙa'd az ū pajomʙarone ʙa sūji qavmaş firistodem va mu'çizoti ravşan [ʙar eşon] ovardand, vale onho ʙar on naʙudand, ki ʙa cize imon ʙijovarand, ki az peş onro durūƣ şumurda ʙudand. Bad-in son, ʙar dilhoi taçovuzkoron [az hududi ilohī] muhr menihem"
        },
        {
            "chapter": 10,
            "verse": 75,
            "text": "Sipas ʙa'd az eşon Mūso va Horunro ʙo mu'çizoti xeş ʙa sūji Fir'avn va ʙuzurgoni qavmaş firistodem, vale onon gardankaşī kardand va qavme gunahkor ʙudand"
        },
        {
            "chapter": 10,
            "verse": 76,
            "text": "Pas, cun haq az nazdi mo ʙa sūjaşon omad, guftand: «In, hatman, çodui oşkor ast»"
        },
        {
            "chapter": 10,
            "verse": 77,
            "text": "Mūso guft: «Ojo vaqte haq ʙa sūjaton omad, megūed [çodust]? Ojo in çodust? Va hol onki çodugaron rastagor nameşavand»"
        },
        {
            "chapter": 10,
            "verse": 78,
            "text": "[Fir'avnijon] Guftand: «Ojo ʙa sūji mo omadaī, to moro az şevae, ki padaronamonro ʙar on joftaem, ʙozgardonī va [izzatu] ʙuzurgī dar in sarzamin ʙaroi şumo dutan ʙoşad? Mo hargiz ʙa şumo du tan imon nameovarem»"
        },
        {
            "chapter": 10,
            "verse": 79,
            "text": "Va Fir'avn guft: «Tamomi çodugaroni [mohiru] donoro nazdi man ʙijovared»"
        },
        {
            "chapter": 10,
            "verse": 80,
            "text": "Pas, cun çodugaron omadand, Mūso ʙa onon guft: «Onci [az vasoili çodu] mexohed, ʙiafkaned, [aknun] ʙiafkaned»"
        },
        {
            "chapter": 10,
            "verse": 81,
            "text": "Pas, cun afkandand, Mūso guft: «Onci ovardaed, çodust. Jaqinan, Alloh taolo onro ʙotil xohad kard. Be tardid, Alloh taolo kori mufsidonro isloh namekunad"
        },
        {
            "chapter": 10,
            "verse": 82,
            "text": "Va Alloh taolo ʙo suxanoni xeş haqro [soʙitu] pojdor mekunad, harcand muçrimon karohat doşta ʙoşand»"
        },
        {
            "chapter": 10,
            "verse": 83,
            "text": "Pas heç kas ʙa Mūso imon najovard, magar gurūhe az qavmi ū [on ham] ʙo tarsi Fir'avn va atrofijonaş, ki [maʙodo] ononro ʙiozorad. Va ʙeşak, Fir'avn dar zamin sarkaş [-u çohtalaʙ] ʙud va ʙa rostī, ki ū az isrofkoron [dar kufru çinojat] ʙud"
        },
        {
            "chapter": 10,
            "verse": 84,
            "text": "Mūso guft: «Ej qavmi man, agar ʙa Alloh taolo imon ovardaed va agar ahli taslim hasted, pas, ʙar Ū tavakkal kuned»"
        },
        {
            "chapter": 10,
            "verse": 85,
            "text": "Pas, onon guftand: «Bar Alloh taolo tavakkal kardaem. Parvardigoro, moro dastxuşi fitna [va şikança va ozori] gurūhi sitamgoron qaror madeh"
        },
        {
            "chapter": 10,
            "verse": 86,
            "text": "Va ʙa [fazlu] rahmati xeş moro az [şarri] gurūhi kofiron rahoī ʙuʙaxş»"
        },
        {
            "chapter": 10,
            "verse": 87,
            "text": "Ba Mūso va ʙarodaraş [Horun] vahji kardem, ki: «Baroi qavmi xud, xonahoe dar [sarzamini] Misr ʙargired va xonahojatonro iʙodatgoh qaror dihed va namoz ʙarpo dored. Va[ej Mūso] mu'minonro [ʙa pirūzī va ʙihişt] ʙaşorat ʙideh»"
        },
        {
            "chapter": 10,
            "verse": 88,
            "text": "Mūso guft: «Parvardigoro, ʙe gumon, tu ʙa Fir'avn va atrofijonaş zinatu amvol [-i farovon] dar zindagii dunjo dodaī.Parvardigoro, to [ʙa on vasila mardumro] az rohat gumroh kunand. Parvardigoro, amvolaşonro noʙud kun va dilhojaşonro saxt ʙigardon, ki imon naovarand, to [vaqte ki] azoʙi dardnokro ʙuʙinand»"
        },
        {
            "chapter": 10,
            "verse": 89,
            "text": "[Alloh taolo] Farmud: Hatman, duoi şumo du nafar pazirufta şud, pas, istiqomat kuned va az rohi kasone, ki namedonand, pajravī nakuned»"
        },
        {
            "chapter": 10,
            "verse": 90,
            "text": "Va [sarançom] Bani Isroilro az darjo guzarondem,on goh Fir'avn va sipohijonaş az rūji sitam va taçovuz dar paji onon raftand, to hangome ki ƣarqoʙi Ū [Fir'avn]-ro faro girift, [ʙo noumedī] guft: «Imon ovardam, ki heç ma'ʙude [ʙar haq] nest, magar kase, ki Bani Isroil ʙa Ū imon ovardaand va man az taslimşudagonam»"
        },
        {
            "chapter": 10,
            "verse": 91,
            "text": "[Ba ū gufta şud ] «Inak [imon meovarī]? Va hol onki peştar sarpecī mekardī va az mufsidon ʙudī"
        },
        {
            "chapter": 10,
            "verse": 92,
            "text": "[Bidon, ki] imrūz pajkari [ʙeçoni] turo ʙar ʙalandii [sohil] meandozem, to ʙaroi ojandagonat mojai iʙrat ʙoşad va ʙa rostī, ʙisjore az mardum az nişonahoi [tavonu tadʙiri] mo ƣofiland"
        },
        {
            "chapter": 10,
            "verse": 93,
            "text": "Va ʙe tardid, Mo Bani Isroilro dar çojgohi şoista [dar sarzamini Şom] çoj dodem va az ne'mathoi pokiza rūzijaşon kardem. Pas, onho ixtilof nakardand, magar pas az onki ilm [ʙa haqqonijati Qur'on] ʙa sūjaşon omad. [Ej pajomʙar] Parvardigorat rūzi qijomat dar ʙorai onci ixtilof mekardand, hatman, mijonaşon hukm mekunad"
        },
        {
            "chapter": 10,
            "verse": 94,
            "text": "Pas, agar dar onci ʙar tu nozil kardaem, tardide dorī, az kasone, ki peş az tu kitoʙ [-hoiTavrot va Inçil]-ro mexondand, suol kun. Jaqinan haq az tarafi Parvardigorat ʙa sūji tu omadaast. Pas, hargiz az tardidkunandagon naʙoş"
        },
        {
            "chapter": 10,
            "verse": 95,
            "text": "Va [hamcunin] az kasone naʙoş, ki ojoti Alloh taoloro durūƣ angoştand, ki az zijonkoron xohī ʙud"
        },
        {
            "chapter": 10,
            "verse": 96,
            "text": "Be tardid, kasone, ki suxani Parvardigorat dar ʙorai [kufr dar dunjo ʙar] onon tahaqquq joftaast, imon nameovarand"
        },
        {
            "chapter": 10,
            "verse": 97,
            "text": "Garci har nişona [va pande] ʙarojaşon ʙijojad, [magar] vaqte ki azoʙi dardnokro ʙuʙinand"
        },
        {
            "chapter": 10,
            "verse": 98,
            "text": "Heç şahre naʙud, ki [ahlaş] imon ʙijovarad va imonaş ʙa holi on sud ʙaxşad, magar qavmi Junus, ki cun [ʙa mavqe'] imon ovardand, azoʙi xorī [va rasvoī] dar zindagii dunjoro az onon ʙartaraf namudem va to muddate [ki zinda ʙudand, az ne'mathoi dunjavī] ʙarxūrdoraşon soxtem"
        },
        {
            "chapter": 10,
            "verse": 99,
            "text": "Va [ej pajomʙar] agar Parvardigorat mexost, hatman, har ki dar zamin ast, hamagijaşon imon meovardand. Pas, ojo tu mardumro vodor mekunī, ki mu'min şavand"
        },
        {
            "chapter": 10,
            "verse": 100,
            "text": "Va heç kase nametavonad, [ʙa irodai xeş] imon ovarad, magar ʙa farmoni Alloh taolo. Va [Alloh taolo] palidī [va azoʙu xorī]-ro ʙar kasone qaror medihad, ki nameandeşand"
        },
        {
            "chapter": 10,
            "verse": 101,
            "text": "[Ej pajomʙar, ʙa muşrikon] Bigū: «Bingared, ki [nişonahoi ravşani Alloh taolo] dar osmonho va zamin cist»? Va[-le hamai] nişonaho va huşdorho ʙaroi gurūhe, ki imon nameovarand, sude nameʙaxşad"
        },
        {
            "chapter": 10,
            "verse": 102,
            "text": "Ojo onho [cize] çuz hammonandi rūzgori peşinijon [va azoʙho va muçozothojaşon]-ro intizor mekaşand? Bigū: «Muntazir ʙoşed, ki man [niz] ʙo şumo az muntazironam»"
        },
        {
            "chapter": 10,
            "verse": 103,
            "text": "Sipas [hangomi nuzuli azoʙ] pajomʙaronamon va kasonero, ki [ʙa Alloh taolo] imon ovardaand, naçot medihem, zero haq ʙar uhdai most, ki mu'minonro naçot dihem"
        },
        {
            "chapter": 10,
            "verse": 104,
            "text": "Bigū: «Ej mardum, agar dar dini man tardid dored, pas, [ogoh ʙoşed ki man] kasonero, ki şumo ʙa çoji Alloh taolo meparasted, nameparastam, ʙalki on Alloh taoloro meparastam, ki çonatonro megirad va farmon joftaam, ki az mu'minon ʙoşam»"
        },
        {
            "chapter": 10,
            "verse": 105,
            "text": "Va [ʙa man amr şudaast] ki: «Haqgarojona ʙa in din rū ovar va hargiz dar zumrai muşrikon naʙoş"
        },
        {
            "chapter": 10,
            "verse": 106,
            "text": "Va ʙa çoji Alloh taolo, cizero, ki sudu zijone ʙa tu namerasonad, [ʙa parastişu nijozxohī] maxon, ki agar cunin kunī, on goh hatman, az sitamgoron [-i muşrik] xohī ʙud"
        },
        {
            "chapter": 10,
            "verse": 107,
            "text": "Va agar Alloh taolo zijone ʙa tu ʙirasonad, heç kase ʙarojaş ʙa çuz Ū heç ʙozdorandae nest va agar ʙarojat irodai xajre namojad, ʙaroi fazl [-u ʙaxşişi] Ū heç mone'e nest. [Ū ʙaxşişi xeşro] Ba har kase az ʙandagonaş, ki ʙixohad, merasonad va Ū omurzandai mehruʙon ast»"
        },
        {
            "chapter": 10,
            "verse": 108,
            "text": "Bigū: «Ej mardum, haq az çoniʙi Parvardigoraton ʙarojaton omadaast, pas, har ki hidojat joʙad, ʙa sudi xeş hidojat mejoʙad va har ki gumroh gardad, ʙa zijoni xeş gumroh megardad va man [muroqiʙu] korguzori şumo nestam»"
        },
        {
            "chapter": 10,
            "verse": 109,
            "text": "Va [ej pajomʙar] az onci ʙar tu vahj meşavad pajravī kun va şikeʙo ʙoş, to Alloh taolo [ʙajni tu va kofiron] dovarī kunad va Ū ʙehtarin dovar ast"
        },
        {
            "chapter": 11,
            "verse": 1,
            "text": "Alif, lom, ro. In [Qur'on] kitoʙest, ki ojoti on istehkom joftaast va sipas az çoniʙi hakimi ogoh ʙa ravşanī ʙajon şudaast"
        },
        {
            "chapter": 11,
            "verse": 2,
            "text": "[Pajomi pajomʙar in ast] Ki çuz Allohro naparasted, [ki] ʙe tardid, man az sūji Ū ʙarojaton ʙimdihanda va ʙaşoratgar hastam"
        },
        {
            "chapter": 11,
            "verse": 3,
            "text": "Va in ki az Parvardigoraton omurziş ʙixohed, sipas ʙa dargohaş tavʙa kuned, to şumoro [dar zindagii dunjo] to saromadi muajjane ʙa xajru xuʙī ʙahramand sozad va ʙa har ʙofazilate [ki jaktoparastī va nakukorī peşa kardaast, podoşu] fuzunī ʙaxşad.Va agar [az imon] rū ʙigardoned, [ʙidoned, ki man] ʙa rostī, ʙarojaton az azoʙi rūze sahmgin metarsam"
        },
        {
            "chapter": 11,
            "verse": 4,
            "text": "[Şumo ej mardum] Bozgaştaton ʙa sūji Alloh taolo ast va Ū ʙar har cize tavonost"
        },
        {
            "chapter": 11,
            "verse": 5,
            "text": "Ogoh ʙoşed! Onho [kufrro] dar sinahojaşon nihon mekunand, to onro az Ū [Alloh taolo] pinhon dorand. Ogoh ʙoşed! On goh ki onon çomahojaşonro ʙar sar mekaşand, Alloh taolo on ci pinhon mesozand va on ci oşkor medorand, [hamaro] medonad. Be tardid, Ū ʙa asrori sinaho donost"
        }
    ]
}
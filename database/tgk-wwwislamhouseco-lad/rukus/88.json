{
    "rukus": [
        {
            "chapter": 5,
            "verse": 12,
            "text": "Va ʙe tardid, Alloh taolo az Bani Isroil pajmon girift va az mijoni onon [ʙa te'dodi qaʙoilaşon] duvozdah solor ʙargumoştem va Alloh taolo guft: \"Man ʙo şumo hastam. Agar namoz ʙarpo dored va zakot ʙipardozed va ʙa pajomʙaroni man imon ʙijovared va ononro giromī dored va dar rohi Alloh taolo vomi naku dihed, gunohonatonro mezudojam va şumoro ʙa ʙoƣhoe [az ʙihişt] vorid mekunam, ki çūjʙorho az zeri [daraxtoni] on çorī ast. Pas, har jak az şumo, ki ʙa'd az in kofir şavad, musallaman, rohi rostro gum kardaast"
        },
        {
            "chapter": 5,
            "verse": 13,
            "text": "Pas, ʙa [sazoi] pajmonşikaniaşon ononro az rahmati xeş dur soxtem va dilhojaşonro saxt gardondem, [zero ʙo taƣjiri lafzu ta'vili ma'no] suxanon [-i Alloh taolo]-ro az çojgohaş tahrif mekunand va ʙaxşe az on ciro ʙad-on pand doda şudand, faromūş kardand. Va [ej pajomʙar] tu pajvasta dar ʙorai xijonate az sūji onon ogoh meşavī, magar [şumori] andak az eşon [ki xijonatkor nestand]. Pas, az onon darguzar va caşmpūşī kun, [ki] ʙe tardid, Alloh taolo nakukoronro dūst medorad"
        },
        {
            "chapter": 5,
            "verse": 14,
            "text": "Va [hamcunin] az kasone, ki guftand: \"Mo masehī hastem\", pajmon giriftem, [ki pajravi Qur'on va rasuli Alloh taolo ʙoşand] va [-le dinaşonro tahrif namudand va] ʙaxşe az on ciro, ki ʙad-on pand doda şudand, faromūş kardand va mo [niz] to rūzi qijomat mijonaşon duşmanivu kina afkandem va [dar on rūz] Alloh taolo ononro [az natiçai] on ci kardaand, ogoh xohad soxt"
        },
        {
            "chapter": 5,
            "verse": 15,
            "text": "Ej ahli kitoʙ, hamono pajomʙari mo ʙa sūji şumo omadaast, ki ʙisjore az [matoliʙu omūzahoi] kitoʙ [-i osmonii xud]-ro, ki pinhon mekarded, ʙarojaton ʙa ravşanī ʙajon kunad va az ʙisjore [az matoliʙu ahkomi on] darguzarad. Hatman, az çoniʙi Alloh taolo ʙarojaton nuru kitoʙi ravşangar omadaast"
        },
        {
            "chapter": 5,
            "verse": 16,
            "text": "Alloh taolo ʙa vasilai in [kitoʙ] kasonero, ki az xuşnudii Ū pajravī kunand, ʙa rohhoi salomat hidojat mekunad va ʙa farmoni Xeş ononro az torikiho ʙa sūji rūşnoī meʙarad va ʙa rohi rost hidojataşon mekunad"
        },
        {
            "chapter": 5,
            "verse": 17,
            "text": "Kasone, ki guftand: \"Alloh taolo hamon Maseh – pisari Marjam – ast\", jaqinan, kofir şudand. [Ej pajomʙar, ʙa onon] Bigū: \"Agar Alloh taolo ʙixohad, ki Maseh – pisari Marjam – va modaraş va hamai kasonero, ki rūji zamin hastand, noʙud kunad, ci kase dar ʙaroʙari Alloh taolo ixtijore dorad, ki mone' şavad? Farmonravoii osmonho va zamin va on ci mijoni on du qaror dorad, az oni Alloh taolo ast; har ci ʙixohad meofarinad va Alloh taolo ʙar har cize tavonost"
        },
        {
            "chapter": 5,
            "verse": 18,
            "text": "Jahudijon va masehijon guftand: \"Mo farzandoni Alloh taolo va dūstoni Ū hastem\". [Ej pajomʙar, dar posuxaşon] Bigū: \"Pas, caro Ū şumoro ʙa kajfari gunohonaton azoʙ mekunad? Balki şumo [niz] ʙaşar va az çumlai afrode hasted, ki ofaridaast. Har kiro ʙixohad, meomurzad va har kiro ʙixohad, azoʙ mekunad va farmonravoii osmonho va zamin va on ci mijoni on du qaror dorad, az oni Alloh taolo ast va ʙozgaşt [-i hama] ʙa sūji Ūst"
        },
        {
            "chapter": 5,
            "verse": 19,
            "text": "Ej ahli kitoʙ, pajomʙari mo ʙa sūji şumo omad, to dar davrai fatrati pajomʙaron [fosila ʙajni ʙi'sati Iso va Muhammad] [ahkomu omūzahoi ilohiro] ʙa ravşanī ʙarojaton ʙajon kunad, ki maʙodo [rūzi qijomat] ʙigūed: \"Na ʙaşoratʙaxşe ʙa suroƣamon omad, na ʙimdihandae\". Pas, jaqinan, [inak] pajomʙari ʙaşoratʙaxş va ʙimdihanda ʙa sūjaton omadaast va Alloh taolo ʙar hama ciz tavonost"
        }
    ]
}
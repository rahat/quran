{
    "rukus": [
        {
            "chapter": 2,
            "verse": 261,
            "text": "Masali [açru savoʙi] kasone, ki amvoli xudro dar rohi Alloh taolo infoq mekunand, hammonandi donaest, ki haft xūşa merūjonad, ki dar har xūşa sad dona ast; va Alloh taolo ʙaroi har ki ʙixohad, [podoşaşro] cand ʙaroʙar mekunad va Alloh taolo kuşoişgaru donost"
        },
        {
            "chapter": 2,
            "verse": 262,
            "text": "Kasone, ki amvolaşonro dar rohi Alloh taolo meʙaxşand va dar paji ʙaxşişi xud minnatu ozor ravo namedorand, podoşaşon nazdi Parvardigoraşon [mahfuz] ast; na tarse xohand doşt va na andūhgin meşavand"
        },
        {
            "chapter": 2,
            "verse": 263,
            "text": "Suxani pisandida [dar ʙarxūrd ʙo nijozmandon] va guzaşt [az isroru tundii onon], ʙehtar az sadaqae ast, ki ozore ʙa dunʙolaş ʙoşad; va Alloh taolo ʙenijozu ʙurdʙor ast"
        },
        {
            "chapter": 2,
            "verse": 264,
            "text": "Ej kasone, ki imon ovardaed, sadaqahoi xudro ʙo minnatu ozor ʙotil nakuned, hamcun kase, ki moli xudro ʙaroi namoiş dodan ʙa mardum infoq mekunad va ʙa Allohu rūzi qijomat imon nadorad; pas, masali ū hamcun masali sangi sofest, ki rūji on [andake] xok nişastaast; on goh ʙoroni tunde ʙar on mezanad [va hamai xokhoro az sang meşūjad] va onro sof [-u ʙiduni xok] raho mekunad. Onon [rijokoron] az on ci, ki ançom dodaand, cize ʙa dast nameovarand; va Alloh taolo gurūhi kofironro hidojat namekunad"
        },
        {
            "chapter": 2,
            "verse": 265,
            "text": "Va masali kasone, ki amvoli xudro ʙaroi talaʙi xuşnudii Alloh taolo va ʙa xotiri ʙovare, ki dar dilhojaşon [ʙa podoşi Alloh taolo] dorand, infoq mekunand, hamcun ʙūstone ʙar teppae ast, ki ʙoroni tunde ʙar on ʙorad va mevahojaşro ducandon ʙa ʙor ovarad; va agar ʙoroni tunde ham ʙa on narasad, ʙoroni saʙuk [niz zamini pokaşro pursamar mesozad]; va Alloh taolo az on ci mekuned, ogoh ast"
        },
        {
            "chapter": 2,
            "verse": 266,
            "text": "Ojo heç jak az şumo dūst dorad, ki ʙoƣe az daraxtoni xurmo va angur doşta ʙoşad, ki az zeri onho çūjʙorho [-i guvoro] ravon ast va har guna meva ʙarojaş ʙa ʙor meovarad va [ammo] dar hole ki ʙa sinni pirī rasida va farzandon [-i xurdsol] va notavon dorad, nogahon girdʙodi otaşin dar on zanadu [hamai ʙoƣ] ʙisūzad? [Holi kasone, ki sadaqahoi xudro ʙo minnatu ozor va rijo ʙotil mekunand niz cunin ast]. Alloh taolo ʙad-in guna ojot [-i xud]-ro ʙaroi şumo ravşan mesozad; ʙoşad, ki ʙiandeşed"
        }
    ]
}
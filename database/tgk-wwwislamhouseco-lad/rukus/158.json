{
    "rukus": [
        {
            "chapter": 9,
            "verse": 17,
            "text": "Sazovor nest, ki muşrikon masoçidi Alloh taoloro oʙod kunand, dar hole ki onon [amalan] ʙa kufri xeş guvohand [va onro izhor mekunand], ononand, ki a'molaşon taʙoh gaştaast va xud dar otaşi [duzax] çovidonand"
        },
        {
            "chapter": 9,
            "verse": 18,
            "text": "Masoçidi Alloh taoloro faqat kasone [ʙojad] oʙod kunand, ki ʙa Alloh taolo va rūzi oxirat imon ovardaand va namoz ʙarpo medorand va zakot mepardozand va az ƣajri Alloh taolo nametarsand. Umed ast, ki inon az hidojatjoftagon ʙoşand"
        },
        {
            "chapter": 9,
            "verse": 19,
            "text": "[Ej muşrikon] Ojo oʙ dodan ʙa hoçijon va oʙod kardani Masçidu-l-haromro ʙo [imonu amali] kase, ki ʙa Alloh taolo va rūzi vopasin imon ovarda va dar rohi Alloh taolo çihod kardaast, ʙaroʙar medoned? [In du hargiz] Nazdi Alloh taolo ʙaroʙar nestand. Va Alloh taolo sitamgoron [-i muşrik]-ro hidojat namekunad"
        },
        {
            "chapter": 9,
            "verse": 20,
            "text": "Kasone, ki imon ovardand va hiçrat kardand va dar rohi Alloh taolo ʙo amvol va çonhoi xeş çihod kardand, nazdi Alloh taolo maqomi ʙartare dorand va inon hamon rastagoronand"
        },
        {
            "chapter": 9,
            "verse": 21,
            "text": "Parvardigoraşon ononro az çoniʙi xeş ʙa rahmatu xuşnudī va ʙoƣhoe [dar ʙihişt] muƶda medihad, ki dar onho ne'mathoi pojdor dorand"
        },
        {
            "chapter": 9,
            "verse": 22,
            "text": "Hamvora dar on çovidonand. Ba rostī, ki podoşi ʙuzurg [faqat] nazdi Alloh taolo ast"
        },
        {
            "chapter": 9,
            "verse": 23,
            "text": "Ej kasone, ki imon ovardaed, agar padaronu ʙarodaronaton kufrro ʙar imon tarçeh medihand, [ononro] ʙa dūstī nagired va har kase az şumo ononro ʙa dūstī ʙigirad, onon hamon sitamgoronand"
        },
        {
            "chapter": 9,
            "verse": 24,
            "text": "[Ej pajomʙar, ʙa mu'minon] Bigū: «Agar padaronu farzandon va ʙarodaron va hamsaron va xeşovandonaton va amvole, ki ʙa dast ovardaed va tiçorate, ki az kasodiaş metarsed va xonahoe, ki ʙa on dilxuş hasted, nazdi şumo az Alloh taolo va pajomʙaraş va çihod dar rohi Ū mahʙuʙtarand, pas, muntazir ʙoşed, to Alloh taolo farmoni [azoʙi] xeşro nozil kunad. Va Alloh taolo gurūhi nofarmonro hidojat namekunad»"
        }
    ]
}
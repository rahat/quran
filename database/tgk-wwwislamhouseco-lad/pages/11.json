{
    "pages": [
        {
            "chapter": 2,
            "verse": 70,
            "text": "Guftand: \"Az Parvardigorat [ʙoz ham] ʙixoh, to cigunagii on govro [az har çihat] ʙaroi mo ravşan sozad, zero [viƶagihoi] in gov hanūz ʙarojamon muʙham ast va inşoalloh [ʙo tavzehoti tu] hidojat xohem şud"
        },
        {
            "chapter": 2,
            "verse": 71,
            "text": "[Mūso] guft: \"Vaj mefarmojad: \"On gove ast na cunon rom, ki zaminro çuft kunad va jo kiştzorro oʙ dihad, [ammo] ʙeajʙ astu jakrang va dar on heç rangi digare nest\". Onon guftand: \"Inak suxani durust ovardī\". Sipas [cunon govero pajdo kardand va] onro sar ʙuridandu [alʙatta] nazdik ʙud, ki in korro nakunand"
        },
        {
            "chapter": 2,
            "verse": 72,
            "text": "Va [ʙa jod ovared] hangome ki fardero kuşted va dar ʙorai [qotili] ū ʙa nizo' pardoxted va Alloh taolo cizero, ki pinhon mekarded, oşkor namud"
        },
        {
            "chapter": 2,
            "verse": 73,
            "text": "Pas guftem: \"Porae az [ʙadani] govro ʙa maqtul ʙizaned [to zinda şavad va qotili xeşro muarrifī kunad]. Alloh taolo murdagonro hamin guna zinda mekunad va nişonahoi [oşkori qudrati] xeşro ʙa şumo nişon medihad, ʙoşad, ki ʙijandeşed"
        },
        {
            "chapter": 2,
            "verse": 74,
            "text": "Pas az on [ʙo vuçudi in mu'çizai ʙuzurg] dilhoi şumo saxt şud, hamcun sang, jo saxttar, zero [holi dilhojaton hargiz taƣjir namekunad, ammo sangho ducori taƣjiru tahavvul meşavand, cunon ki] ʙarxe az sangho meşikofand va az onho çūjʙorhoe çorī meşavand va ʙarxe meşikofandu [caşmahoi] oʙ az onho meçūşad va ʙarxe az tarsi Alloh taolo [az farozi kūhho] furū meaftand. Va Alloh taolo az on ci mekuned, ƣofil nest"
        },
        {
            "chapter": 2,
            "verse": 75,
            "text": "[Ej mu'minon, holo ki haqiqati duşmanii jahudijon ʙarojaton oşkor gardid] Ojo umed dored, ki ʙa [oini] şumo imon ʙijovarand, ʙo in ki gurūhe az [ulamoi] onon suxanoni Allohro [dar Tavrot] meşunidand va pas az fahmidanaş [alfozu maonii] onro tahrif mekardand, hol on ki [az ʙuzurgii gunohi xeş] ittilo' doştand"
        },
        {
            "chapter": 2,
            "verse": 76,
            "text": "Va [jake az fireʙkorihojaşon in ast, ki] vaqte ʙo mu'minon rūʙarū meşavand megūjand: \"[Mo ham] imon ovardaem\", vale hangome ki ʙo jakdigar xilvat mekunand, megūjand: \"Caro matoliʙero, ki [dar ʙorai viƶagihoi pajomʙar va haqqonijati islom dar Tavrot omadaast va] Alloh taolo ʙaroi şumo ʙajon kardaast, ʙaroi musulmonon ʙozgū mekuned, to [rūzi qijomat] dar peşgohi Parvardigoraton alajhi [ʙar ziddi] şumo ʙa on istidlol kunand? Ojo namefahmed"
        }
    ]
}
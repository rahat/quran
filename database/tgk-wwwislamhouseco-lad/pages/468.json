{
    "pages": [
        {
            "chapter": 40,
            "verse": 8,
            "text": "Parvardigoro, onon va padaron [va modaron] va hamsaronu farzandoni solehaşonro dar ʙoƣhoi çovidoni ʙihişt, ki va'da dodaī, doxil kun, ki ʙe tardid, Tu şikastnopaziru hakimī"
        },
        {
            "chapter": 40,
            "verse": 9,
            "text": "[Bor iloho] Ononro az [kajfari] ʙadiho hifz kun va har kiro dar on rūz az [kajfari] ʙadiho nigoh dorī, farogiriftai rahmatat qaror dodaī. In hamon komjoʙii ʙuzurg ast»"
        },
        {
            "chapter": 40,
            "verse": 10,
            "text": "Va kofironro [dar duzax] nido medihand, ki: «Duşmanī va xaşmi Alloh taolo saxttar az duşmanī va xaşmi şumo nisʙat ʙa xudaton ast, caro ki ʙa imon da'vat meşuded, vale [ʙo duşmanī nisʙat ʙa xud aqidai tavhidro] inkor mekarded»"
        },
        {
            "chapter": 40,
            "verse": 11,
            "text": "Onon [dar posux] megūjand: «Parvardigoro, moro du ʙor mirondī va du ʙor zinda kardī, pas, [aknun ki] ʙa gunohoni xud e'tirof kardem, ojo rohe ʙaroi xuruç [az duzax] vuçud dorad»"
        },
        {
            "chapter": 40,
            "verse": 12,
            "text": "[Ba onon gufta meşavad] «In [azoʙ] ʙad-on saʙaʙ ast, ki cun Alloh taolo ʙa jaktoī xonda meşud, inkor mekarded, vale agar ʙa Ū şirk ovarda meşud, imon meovarded. [Aknun] Dovarī az oni Allohi ʙalandmartaʙai ʙuzurg ast»"
        },
        {
            "chapter": 40,
            "verse": 13,
            "text": "Ūst, ki nişonahoi [tavon va tadʙiri] xudro ʙa şumo iroa medihad va ʙarojaton [ʙo nuzuli ʙoron] az osmon rūzī mefiristad, vale tanho kasone pand megirand, ki [xolisona ʙa dargohi ilohī] tavʙa kunand"
        },
        {
            "chapter": 40,
            "verse": 14,
            "text": "[Tanho] Allohro ʙo xulusi e'tiqod ʙixoned, harcand kofiron noxuşnud ʙoşand"
        },
        {
            "chapter": 40,
            "verse": 15,
            "text": "Ū doroi daraçoti rafe' va sohiʙi Arş ast va ʙa sūji har jak az ʙandagonaş, ki ʙixohad, ʙa farmoni xeş vahj mefiristad, to [ʙa onon] dar ʙorai rūzi muloqot huşdor dihad"
        },
        {
            "chapter": 40,
            "verse": 16,
            "text": "On rūz, ki mardum hozir va namojon meşavand va cize az onon ʙar Alloh taolo pūşida naxohad mond [Alloh taolo mefarmojad]: «Imrūz farmonravoī az oni kist»? [On goh xud mefarmojad] «Az oni Allohi jagonai pirūzmand»"
        }
    ]
}
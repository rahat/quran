{
    "pages": [
        {
            "chapter": 22,
            "verse": 73,
            "text": "Ej mardum, [dar ʙorai notavonii ʙutho] masale zada şudaast, pas, ʙa on gūş dihed: Kasonero, ki ʙa çoji Alloh taolo [ʙa parastiş] mexoned, hargiz nametavonand magasero ʙijofarinand, hatto agar [hamagī] ʙaroi in [kor] çam' şavand. Va agar on magas cize az onon ʙiraʙojad, nametavonand onro ʙozpas girand. [Ore] Xostor va xosta [ʙut va magas] har du notavonand"
        },
        {
            "chapter": 22,
            "verse": 74,
            "text": "[Onon] Allohro cunon ki sazovori [ʙuzurgdoşti] Ūst, naşinoxtaand. Be tardid, Alloh taolo nerumandi şikastnopazir ast"
        },
        {
            "chapter": 22,
            "verse": 75,
            "text": "Alloh taolo az mijoni fariştagon firistodagone [ʙaroi iʙloƣi vahj ʙa pajomʙaron] ʙarmeguzinad va az mijoni insonho niz [pajomʙarone ʙaroi rasonidani pajomi ilohī ʙa mardum intixoʙ mekunad]. Be tardid, Alloh taolo şunavoi ʙinost"
        },
        {
            "chapter": 22,
            "verse": 76,
            "text": "Ū ojanda va guzaştai ononro medonad va [hamai] korho ʙa Alloh taolo ʙozgardonda meşavad"
        },
        {
            "chapter": 22,
            "verse": 77,
            "text": "Ej kasone, ki imon ovardaed, ruku' kuned va saçda guzored va Parvardigoratonro ʙiparasted va kori nek ançom dihed, ʙoşad, ki rastagor şaved"
        },
        {
            "chapter": 22,
            "verse": 78,
            "text": "Va dar rohi Alloh taolo – cunon ki sazovori çihod [dar rohi] Ūst – çihod kuned. Ū şumoro ʙarguzid va dar din ʙarojaton heç saxtī [va tangnoe] qaror nadod. Oini padaraton Iʙrohim [niz cunin ʙud]. Ū [Alloh taolo] peş az in [dar kitoʙhoi osmonii guzaşta] va dar in [Qur'on] şumoro musulmon nomid, to pajomʙar ʙar [iʙloƣi pajomaş ʙa] şumo guvoh ʙoşad va şumo [niz] ʙar mardum guvoh ʙoşed [ki hamai pajomʙaron pajomi ilohiro ʙa qavmi xud rasonidaand]. Pas, namoz ʙarpo dored va zakot ʙipardozed va ʙa Alloh taolo panoh ʙiʙared [va ʙar Ū tavakkal kuned], ki Ū [dūstu] korsozi şumost. Pas, ci naku korsozu ci nek jovarest"
        }
    ]
}
{
    "pages": [
        {
            "chapter": 33,
            "verse": 63,
            "text": "[Ej pajomʙar] Mardum dar ʙorai [zamoni vuqu'i] qijomat az tu mepursand; ʙigū: «Donişi on tanho nazdi Alloh taolo ast»; va tu ci medonī? Şojad qijomat nazdik ʙoşad"
        },
        {
            "chapter": 33,
            "verse": 64,
            "text": "Be tardid, Alloh taolo kofironro az rahmati xeş dur karda va ʙarojaşon otaşi afrūxta muhajjo kardaast"
        },
        {
            "chapter": 33,
            "verse": 65,
            "text": "[Otaşe] Ki çovidona dar on xohand mond [va ʙaroi difo' az xud] heç korsoz va jorigare namejoʙand"
        },
        {
            "chapter": 33,
            "verse": 66,
            "text": "Rūze, ki cehrahojaşon dar otaşi duzax digargun meşavad, [ʙo puşajmonī] megūjand: «Ej koş, az Alloh taolo va Pajomʙar itoat karda ʙudem"
        },
        {
            "chapter": 33,
            "verse": 67,
            "text": "[Onon ʙahona meovarand va] megūjand: «Parvardigoro, mo az rahʙaron va ʙuzurgoni xud itoat kardem va onon [ʙudand], ki moro gumroh kardand"
        },
        {
            "chapter": 33,
            "verse": 68,
            "text": "Parvardigoro! Azoʙaşonro ducandon kun va ʙa la'nati ʙuzurg [va saxt] la'nat ʙifarmo!»"
        },
        {
            "chapter": 33,
            "verse": 69,
            "text": "Ej kasone, ki imon ovardaed, [Pajomʙarro najozored va] monandi kasone naʙoşed ki Mūsoro [ʙo tūhmathoi noravo] ozurdand, sipas Alloh taolo ūro [az on ci dar haqqaş meguftand] taʙria namud; va [Mūso] hamvora nazdi Alloh oʙrūmand ast"
        },
        {
            "chapter": 33,
            "verse": 70,
            "text": "Ej kasone, ki imon ovardaed, az Alloh taolo parvo kuned va suxani rost va durust ʙigūed"
        },
        {
            "chapter": 33,
            "verse": 71,
            "text": "[Parhezgor va rostgū ʙoşed] to Alloh taolo korhojatonro isloh kunad va gunohonatonro ʙijomurzad va [ʙidoned] har ki az Alloh taolo va Pajomʙaraş itoat kunad, jaqinan ʙa komjoʙii ʙuzurge dast joftaast"
        },
        {
            "chapter": 33,
            "verse": 72,
            "text": "Mo amonati [ançomi takolifi şar'ī] – ro ʙar osmonho va zamin va kūhsoron arza doştem va onho az tahammulaş sar ʙoz zadand va az on tarsidand va [-le] inson onro paziruft. Haqqo, ki ū [dar haqqi xeş] hamvora sitamgor va nodon ast"
        },
        {
            "chapter": 33,
            "verse": 73,
            "text": "[Inson cunin kard] to Alloh taolo mardonu zanoni munofiq va mardonu zanoni muşrikro azoʙ kunad va tavʙai mardonu zanoni mu'minro [ki amonatdoroni şoistae ʙudand] ʙipazirad; va Alloh taolo hamvora omurzandai mehruʙon ast"
        }
    ]
}
{
    "pages": [
        {
            "chapter": 4,
            "verse": 92,
            "text": "Heç mu'mine muçoz nest [içozat nadorad], ki mu'minero ʙikuşad, magar ʙa iştiʙoh [va ʙeqasd]. Va kase, ki mu'minero ʙa iştiʙoh ʙikuşad, ʙojad jak ʙardai mu'min ozod kunad va xunʙahoe ʙa xonavodai ū [ʙa vorisoni maqtul] ʙipardozad, magar in ki onho guzaşt kunand. Va agar [maqtul] az qavme ʙoşad, ki duşmanoni şumo hastand va [xudi] ū mu'min ast, ozod kardani jak ʙardai mu'min [ʙa unvoni kaffora kofī ast, zero kofir az mu'min irs nameʙarad] va agar [maqtul mu'min naʙoşad, vale] az qavme ʙoşad, ki mijoni şumo va eşon pajmone ʙarqaror ast, ʙojad xunʙahoe ʙa xonavodai ū ʙipardozad va jak ʙardai mu'minro [niz] ozod kunad. Va har ki [tavoni molī nadoşt jo ʙardae ʙaroi ozod kardan] najoft, pas, [ʙojad] ʙa unvoni tavʙae ʙa dargohi Alloh taolo du moh pajopaj rūza ʙigirad. Va hamvora Alloh taolo donoi hakim ast"
        },
        {
            "chapter": 4,
            "verse": 93,
            "text": "Va har kas mu'minero amdan ʙa qatl ʙirasonad, kajfaraş duzax ast, [ki] dar on çovidona memonad va Alloh taolo ʙar vaj ƣazaʙ mekunad va ūro az rahmati xeş dur mesozad va azoʙi ʙuzurge ʙarojaş omoda soxtaast"
        },
        {
            "chapter": 4,
            "verse": 94,
            "text": "Ej kasone, ki imon ovardaed, hangome ki dar rohi Alloh taolo [ʙaroi çihod] rahsipor şuded, [pahluhoi korro xuʙ] ʙarrasī kuned va ʙa kase, ki izhori sulhu islom namud, nagūed: \"Tu mu'min nestī\", to [ʙitavoned ūro ʙikuşed va ƣanoimu] sarmojai nopojdori dunjoro ʙa dast ovared, zero ƣanimathoi ʙisjore [ʙaroi şumo] nazdi Alloh taolo ast. Şumo niz qaʙlan in cunin ʙuded [va imonatonro pinhon mekarded], sipas Alloh taolo ʙar şumo minnat nihod [va hidojat şuded]. Binoʙar in, ʙa durustī ʙarrasī kuned, [caro ki] ʙe tardid, Alloh taolo ʙa on ci ançom medihed, ogoh ast"
        }
    ]
}
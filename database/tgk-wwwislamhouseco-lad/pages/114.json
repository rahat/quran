{
    "pages": [
        {
            "chapter": 5,
            "verse": 37,
            "text": "Mexohand az otaş [-i duzax] ʙerun ravand, va [-le] az on [azoʙ] nametavonand xoriç şavand va ʙarojaşon azoʙi pojdor [muhajjo] ast"
        },
        {
            "chapter": 5,
            "verse": 38,
            "text": "[Ej hokimoni musulmon] Dasti mardu zani duzdro ʙa sazoi amale, ki murtakiʙ şudaand, ʙa unvoni muçozote az çoniʙi Alloh taolo qat' kuned va [ʙidoned, ki] Alloh taolo şikastnopaziru hakim ast"
        },
        {
            "chapter": 5,
            "verse": 39,
            "text": "Pas, har ki ʙa'd az [gunoh va] sitam kardanaş tavʙa kunad va [a'moli xudro çuʙron va] isloh namojad, ʙe tardid, Alloh taolo tavʙaaşro mepazirad. Ba rostī, ki Alloh taolo omurzandai mehruʙon ast"
        },
        {
            "chapter": 5,
            "verse": 40,
            "text": "Ojo namedonī, ki farmonravoii osmonho va zamin az oni Alloh taolo ast, [va] har kiro ʙixohad azoʙ mekunad va har kiro ʙixohad meʙaxşad? Va Alloh taolo ʙar har cize tavonost"
        },
        {
            "chapter": 5,
            "verse": 41,
            "text": "Ej pajomʙar, kasone, ki dar [rohi] kufr şitoʙ mekunand, turo ƣamgin nasozad - [xoh] az kasone, ki ʙa zaʙonaşon megūjand: \"Imon ovardem\" va qalʙaşon imon naovardaast va [xoh] az jahudijon [ʙoşand, hamon kasone, ki ʙa suxanoni peşvojonu ʙuzurgonaşon] gūş mesuporand, [ore, onon faqat] şunavandai [durūƣho va muqallidi dasturhoi] gurūhi digare [az ulamojaşon] hastand, ki [turo ʙovar nadorand va hargiz] nazdat naomadaand. Onon suxanon [-i Alloh taolo]-ro [ʙar asosi majlu manfiati xud] az çojgohaşon tahrif mekunand va [ʙa jakdigar] megūjand: \"Agar in [hukm az suji Muhammad] ʙa şumo doda şud, pas, [az ū] ʙipazired va agar on [cizi dilxohaton ast] ʙa şumo doda naşud, [az ū] durī kuned\". Va [ej pajomʙar] har ki Alloh taolo gumrohiaşro xosta ʙoşad, tu hargiz dar ʙaroʙari Alloh taolo ʙarojaş ixtijor nadorī [va nametavonī az ū difo' kunī]. Onon [jahudijon va munofiqon] kasone hastand, ki Alloh taolo naxostaast dilhojaşonro [az palidii kufr] pok kunad. Onon dar dunjo rasvoī [va xorī dar intizor] dorand va dar oxirat ʙarojaşon azoʙi ʙuzurge [dar peş] ast"
        }
    ]
}
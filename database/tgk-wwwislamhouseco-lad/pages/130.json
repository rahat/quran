{
    "pages": [
        {
            "chapter": 6,
            "verse": 19,
            "text": "[Ej pajomʙar, ʙar muşrikon] Bigū: «Guvohii ci kase az hama ʙehtar ast»? Bigū: «Alloh taolo [ki] mijoni manu şumo guvoh ast va in Qur'on [az çoniʙi Ū] ʙar man vahj şudaast, to ʙa vasilai on ʙa şumo va har ki [in pajom ʙa ū] merasad, huşdor diham. Ojo şumo ʙa rostī guvohī medihed, ki ʙo Alloh taolo ma'ʙudoni digare hast?» Bigū: «Man [hargiz ʙa cunin cize] guvohī namediham». Bigū: «Jaqinan Ū tanho ma'ʙudi jagona ast va man az on ci [ʙo Ū] şarik qaror medihed, ʙezoram»"
        },
        {
            "chapter": 6,
            "verse": 20,
            "text": "Kasone, ki ʙa onon kitoʙ [-i osmonī] dodaem, hamon guna ki pisaroni xudro meşinosand, [pajomʙar]-ro meşinosand. Onon ki [ʙo pajravī az havoi nafs] ʙa xeş zijon rasonidaand, imon nameovarand"
        },
        {
            "chapter": 6,
            "verse": 21,
            "text": "Va kist sitamgortar az on ki ʙar Alloh taolo durūƣ meʙandad [va ʙarojaş şarik mepindorad] jo ojotaşro durūƣ meangorad? Jaqinan, sitamgoroni [muşrik] rastagor nameşavand"
        },
        {
            "chapter": 6,
            "verse": 22,
            "text": "Va [jod kun az qijomat] rūze, ki hamai ononro çam' mekunem va ʙa kasone, ki şirk varzidaand, megūem: «Ma'ʙudonaton, ki [şariki Alloh taolo] mepindoşted, kuço hastand»"
        },
        {
            "chapter": 6,
            "verse": 23,
            "text": "Ongoh [posux va] uzraşon çuz in nest, ki megūjand: «Ba Alloh taolo –Parvardigoramon– savgand, ki mo muşrik naʙudem»"
        },
        {
            "chapter": 6,
            "verse": 24,
            "text": "[Ej pajomʙar] Bingar,ciguna ʙar xud durūƣ ʙastand va on ci [dar mavridi şafoati ma'ʙudonaşon] ʙa durūƣ meguftand, [hama] mahvu noʙud şud"
        },
        {
            "chapter": 6,
            "verse": 25,
            "text": "Va afrode az onon [muşrikon] hastand, ki [hangomi tilovati Qur'on] ʙa tu gūş mesuporand va [-le] mo ʙar dilhojaşon parda afkandaem, to onro nafahmand va dar gūşhojaşon sanginī [qaror dodaem] va agar tamomi mu'çizot [va daloili tavhid]-ro ʙuʙinand, [ʙoz ham] ʙa on imon nameovarand, to nazdat ʙijojand va ʙo tu muçodala kunand. Kasone, ki kufr varzidaand, megūjand: «In [Qur'on, cize] Nest magar afsonahoi peşinijon»"
        },
        {
            "chapter": 6,
            "verse": 26,
            "text": "Va onon [mardum]-ro az pajravii ū [pajomʙar] ʙozmedorand va xud [niz] az ū dur meşavand va [kase] çuz xeştanro halok namekunand va [-le] namedonand"
        },
        {
            "chapter": 6,
            "verse": 27,
            "text": "Va agar [ononro] hangome ki dar ʙaroʙari otaş [-i duzax] nigah doştaand, ʙuʙinī, [az holaşon şigiftzada meşavī, ki] megūjand: «Ej koş, [ʙa dunjo] ʙozgardonda meşudem va ojoti Parvardigoramonro takziʙ namekardem va az mu'minon ʙudem»"
        }
    ]
}
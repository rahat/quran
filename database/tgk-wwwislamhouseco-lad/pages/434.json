{
    "pages": [
        {
            "chapter": 34,
            "verse": 49,
            "text": "Bigū: «Haq [Islom] faro rasid va ʙotil nametavonad [ta'sir va qudrati çadide] oƣoz kunad va na [nufuzi guzaştaaşro] ʙozgardonad"
        },
        {
            "chapter": 34,
            "verse": 50,
            "text": "Bigū: «Agar [man ʙo rasondani in pajom] gumroh şuda ʙoşam, çuz in nest, ki ʙa zijoni xeş gumroh şudaam va agar hidojat jofta ʙoşam, ʙa saʙaʙi on [suxane] ast, ki Parvardigoram ʙar man vahj mekunad. Be tardid, Ū şunavo [va] nazdik ast»"
        },
        {
            "chapter": 34,
            "verse": 51,
            "text": "Koş hangomero medidī, ki [kofiron az muşohidai azoʙ] vahşatzada meşavand va [heç rohi] gureze nest va ononro az çoji nazdike [ki intizoraşro nadorand] dastgir mekunand"
        },
        {
            "chapter": 34,
            "verse": 52,
            "text": "Onon [dar in hol] megūjand: «Ba in [qijomat] imon ovardem»; va [aknun, ki murdaand] ci guna az çoji [cunin] dur dastrasī [ʙa imon] ʙarojaşon mumkin ast"
        },
        {
            "chapter": 34,
            "verse": 53,
            "text": "Hol on ki onon dar dunjo in [qijomat]-ro inkor mekardand va az dur [va ʙiduni doniş va ogohī, ʙa Pajomʙar] nisʙathoi noravo medonand"
        },
        {
            "chapter": 34,
            "verse": 54,
            "text": "Va [sarançom] mijoni onon va on ci [az lazzathoi dunjavī] ki xuş dorand, çudoī aftod; cunonki peş az in niz ʙo amsoli [va hamfikroni] eşon niz cunin raftore şud [caro ki] jaqinan onon [niz nisʙat ʙa qijomat] saxt dar tardid ʙudand"
        },
        {
            "chapter": 35,
            "verse": 1,
            "text": "Sipos [va sitoiş] az oni Allohi ofarinandai osmonho va zamin ast; [Parvardigore, ki] fariştagonro ʙo ʙolhoi dugona va segona va cahorgona, firistodagon [-i xeş ʙa sūji mardum] qaror dod [va] har ci ʙixohad dar ofariniş meafzojad. Be tardid, Alloh taolo ʙar har cize tavonost"
        },
        {
            "chapter": 35,
            "verse": 2,
            "text": "Har [ʙaxşoiş va] rahmate, ki Alloh taolo ʙaroi mardumon ʙikuşojad, heç ʙozdorandae ʙarojaş nest va har ciro ʙozgirad, firistandae pas az Ū vuçud nadorad; va Ū şikastnopaziru hakim ast"
        },
        {
            "chapter": 35,
            "verse": 3,
            "text": "Ej mardum, ne'mati Allohro ʙar xud ʙa jod ovared. Ojo ofarinandae çuz Alloh taolo hast, ki şumoro az osmon va zamin rūzī dihad? Heç ma'ʙude çuz Ū nest. Pas, ci guna [az haq] munharif meşaved"
        }
    ]
}
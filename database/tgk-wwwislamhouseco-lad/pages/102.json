{
    "pages": [
        {
            "chapter": 4,
            "verse": 148,
            "text": "Alloh taolo ʙadgūii oşkorro dūst namedorad, magar az çoniʙi kase, ki ʙa ū sitam şudaast [va nocor zaʙon ʙa şikojatu nafrin mekuşojad]. Va Alloh taolo hamvora şunavovu donost"
        },
        {
            "chapter": 4,
            "verse": 149,
            "text": "Agar kori nekro oşkor kuned jo onro pinhon dored jo az ʙadī [va sitame, ki ʙa şumo rasidaast] darguzared, pas, [ʙidoned, ki] ʙe tardid, Alloh taolo hamvora omurzandai tavonost"
        },
        {
            "chapter": 4,
            "verse": 150,
            "text": "Kasone, ki ʙa Alloh taolo va pajomʙaronaş kufr mevarzand va mexohand mijoni Alloh taolo va pajomʙaronaş çudoī andozand va megūjand: \"Mo ʙa ʙa'ze imon dorem va ʙa'zero inkor mekunem\" va mexohand dar in [mijon ʙajni kufru imon ʙaroi xud] rohe ʙarguzinand"
        },
        {
            "chapter": 4,
            "verse": 151,
            "text": "Ononand, ki ʙa rostī, kofirand va mo ʙaroi kofiron azoʙi xorkunandae muhajjo kardaem"
        },
        {
            "chapter": 4,
            "verse": 152,
            "text": "Va kasone, ki ʙa Alloh taolo va pajomʙaronaş imon ovardand va mijoni heç kadom az onon farq nameguzorand, ʙa zudī [Alloh taolo] podoşaşonro ato mekunad va Alloh taolo hamvora omurzandai mehruʙon ast"
        },
        {
            "chapter": 4,
            "verse": 153,
            "text": "[Ej pajomʙar] Ahli kitoʙ az tu mexohand, ki [ʙa nişonai rostgūī] ʙarojaşon kitoʙe az osmon nozil kunī. [In darxostaşonro ʙuzurg maşmor, zero onon] Az Mūso [cizi ʙuzurgtar va] açiʙtar az in xostand va guftand: \"Allohro oşkoro ʙa mo nişon ʙideh\". On goh ʙa xotiri darxosti nohaqaşon, soiqa [jo marge] ononro furū girift, on goh [cun Alloh taolo ononro duʙora zinda kard] pas az on ki nişonahoi oşkor ʙarojaşon omad, gūsolaparastī kardand, va [-le mo pas az on ki tavʙa kardand] az on [gunohaşon niz] darguzaştem va ʙa Mūso daleli oşkor ʙaxşidem"
        },
        {
            "chapter": 4,
            "verse": 154,
            "text": "Va ʙa saʙaʙi pajmon [giriftan az] onon [kūhi] Tūrro ʙoloi saraşon ʙarafroştem va ʙa eşon guftem: \"Bo furūtanī az darvoza [-i Bajt-ul-muqaddas] vorid şaved\" va [hamcunin] ʙa onon guftem: \"Hurmati şanʙero naşkaned [va az sajdi mohī dast ʙikaşed]\" va az onon pajmoni saxtu ustuvor giriftem"
        }
    ]
}
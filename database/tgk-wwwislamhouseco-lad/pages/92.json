{
    "pages": [
        {
            "chapter": 4,
            "verse": 87,
            "text": "Alloh taolo [ki ma'ʙudi rostin ast va] heç ma'ʙude çuz Ū nest, jaqinan, hamagī şumoro rūzi qijomat, ki tardide dar [vuqui] on nest, çam' mekunad. Va kist, ki az Alloh taolo rostgūjtar ʙoşad"
        },
        {
            "chapter": 4,
            "verse": 88,
            "text": "[Ej mu'minon] Şumoro ci peş omadaast, ki dar mavridi [tarzi raftor ʙo] munofiqon du gurūh şudaed, hol on ki Alloh taolo ononro ʙa xotiri on ci ançom dodaand, sarnagun soxta [va ʙa kufru gumrohī ʙozgardonda] ast? Ojo mexohed, kasero, ki Alloh taolo gumroh kardaast, hidojat kuned? Va [-le] har kiro Alloh taolo gumroh kunad, rohe [ʙa sūji hidojat] ʙarojaş naxohī joft"
        },
        {
            "chapter": 4,
            "verse": 89,
            "text": "Onon [munofiqon] orzu mekunand, ki şumo niz hamcun eşon kufr ʙivarzed, to ʙo ham ʙaroʙar şaved. Pas, heç jak az ononro ʙa dūstī nagired, magar on ki [musulmon şavand va] dar rohi Alloh taolo hiçrat kunand. Pas, agar az [islom va hiçrat] rūj ʙartoftand [va raftoraşonro idoma dodand], har ço ki onhoro jofted, dastgiraşon kuned va ʙikuşedaşon va az onon dūstu jovare ixtijor nakuned"
        },
        {
            "chapter": 4,
            "verse": 90,
            "text": "Magar onhoe, ki ʙo hampajmononi şumo pajmon ʙastaand jo onhoe, ki nazdaton meojand va az çang ʙo şumo jo qavmi xud ʙa tang omadaand. Va agar Alloh taolo mexost, ononro ʙar şumo musallat mekard, ki ʙo şumo ʙiçangand, pas, agar az şumo kanoragirī kardand va ʙo şumo naçangidand va taslim [-u farmonʙardor]-i şumo şudand, [ʙidoned, ki digar] Alloh taolo ʙaroi şumo rohe [ʙaroi taçovuz] ʙar onon qaror nadodaast"
        },
        {
            "chapter": 4,
            "verse": 91,
            "text": "[Ej mu'minon] Ba zudī [gurūhi] digare [az munofiqon]-ro xohed joft, ki [zohiran] mexohand az şumo va qavmi xud dar amon ʙoşand, va [-le] har goh ʙa fitnai [şirk] ʙozgardonda şavand, dar on furū meravand. Pas, agar az şumo kanora nagiriftand va az dari sulhu oştī vorid naşudand va dast az [çang ʙo] şumo ʙarnadoştand, on goh ononro har kuço jofted, dastgiraşon kuned va ʙikuşedaşon. Onon hastand, ki mo ʙaroi şumo alajhi eşon daleli oşkor [ʙaroi dastgirī va qatlaşon] qaror dodaem"
        }
    ]
}
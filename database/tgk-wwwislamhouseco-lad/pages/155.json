{
    "pages": [
        {
            "chapter": 7,
            "verse": 38,
            "text": "[Fariştagon] Ba onho megūjand: «Dar ʙajni gurūhhoe az çin va ins, ki peş az şumo [kofiru gumroh] ʙudand, dar otaş [-i duzax] vorid şaved». Har goh gurūhe vorid meşavand, gurūhi digarro la'nat mekunand, to hangome ki [sarançom] hamagī dar onço ʙa ham merasand. Pajravoni [fireʙxūrdai] onho dar ʙorai rahʙaronaşon megūjand: «Parvardigoro, inho ʙudand, ki moro gumroh kardand. Pas, azoʙi ducand az otaş ʙa onon ʙideh». [Alloh taolo] Mefarmojad: «Baroi har kadom [az şumo azoʙi] ducand ast, vale namedoned»"
        },
        {
            "chapter": 7,
            "verse": 39,
            "text": "Rahʙaroni onho ʙa pajravonaşon megūjand: «Şumo ʙar mo heç imtijoze nadored, pas, ʙa [kajfari] onci mekarded, azoʙro ʙicaşed»"
        },
        {
            "chapter": 7,
            "verse": 40,
            "text": "Kasone, ki ojoti Moro durūƣ angoştand va dar ʙaroʙari onho [gardankaşī va] takaʙʙur namudand, darhoi osmon hargiz ʙarojaşon kuşoda nameşavad va ʙa ʙihişt vorid naxohand şud, magar onki şutur az sūroxi sūzan vorid şavad.Va gunahgoronro incunin kajfar medihem"
        },
        {
            "chapter": 7,
            "verse": 41,
            "text": "Bar eşon ʙistare az [otaşi] duzax [muhajjost] va [rūjandozaşon niz] pūşişhoe [az otaş ast] va sitamgoronro incunin kajfar medihem"
        },
        {
            "chapter": 7,
            "verse": 42,
            "text": "Kasone, ki imon ovardaand va korhoi şoista kardaand [har andoza amali nek kardaand, mepazirem, caro ki] va heç kasro çuz ʙa andozai tavonaş mukallaf namesozem. Inon ʙihiştijand va dar on çovidon xohand ʙud"
        },
        {
            "chapter": 7,
            "verse": 43,
            "text": "Va har kinaero az sinahojaşon mezudoem.Az zeri [qasrhoi] onon çujʙorho çorī ast va megūjand: «Sipos maxsusi Alloh taolo ast, ki moro [tavfiqi iʙodat dod va] ʙa in [ʙihişt] hidojat namud.Va agar Alloh taolo hidojatamon namekard, hargiz roh namejoftem. Be tardid, firistodagoni Parvardigoramon, ʙa rostī va durustī omadand». [On goh] Ba onon nido doda meşavad, ki: «In ʙihişt ʙa podoşi on ci mekarded, ʙa şumo rasidaast»"
        }
    ]
}
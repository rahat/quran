{
    "pages": [
        {
            "chapter": 6,
            "verse": 143,
            "text": "Haşt [ra'si] naru moda [ʙaroi istifodai şumo ofarid] az meş jak çuft va az ʙuz jak çuft, [ej pajomʙar, ʙa muşrikon] ʙigū: «Ojo [Alloh taolo] on du narro harom kardaast jo modahoro? Jo on ci ki rahimhoi [in] du moda dar ʙar dorad? Agar rost megūed [va ʙar tahrimaşon dalele dored], az rūji ilm [-u mantiq] ʙa man xaʙar dihed"
        },
        {
            "chapter": 6,
            "verse": 144,
            "text": "Va az şutur jak çuft va az gov jak çuft [ofarid].Bigū: «Ojo Alloh taolo] on du narro harom kardaast jo du modaro? Jo on ci ki rahimhoi [in] du moda dar ʙar dorad? Ojo vaqte Alloh taolo şumoro ʙa in [tahrim] suporiş mekard, [onço] hozir ʙuded? Pas, kist sitamgortar az on ki ʙar Alloh taolo durūƣ meʙandad, to ʙiduni heç [sanadu] ilme mardumro gumroh kunad? Ba rostī, ki Alloh taolo gurūhi sitamgoronro hidojat namekunad»"
        },
        {
            "chapter": 6,
            "verse": 145,
            "text": "Bigū: «Dar on ci [az ahkomi ilohī, ki] ʙa man vahj şudaast, [ƣizoi] haromero, ki xūrdanaş ʙaroi xūrandae harom ʙoşad, namejoʙam, magar [gūşti] murdor jo xuni rexta jo gūşti xuk, ki hatman, palid [naçasu harom] ast, jo [qurʙonie, ki hangomi zaʙh] az rūji nofarmonī, nomi ƣajri Alloh taolo ʙar on ʙurda ʙoşand». Pas, har ki [ʙaroi hifzi çoni xud, ʙa xūrdani onho] nocor şavad, agar sarkaş va zijodaxoh naʙoşad [ʙar ū gunohe nest]. Ba rostī, ki Parvardigorat omurzandai mehruʙon ast"
        },
        {
            "chapter": 6,
            "verse": 146,
            "text": "Va har [hajvoni] cangoldorero ʙar jahudijon harom kardem va az govu gūsfand, carʙhoi on duro ʙar onon harom kardem, magar carʙhoe, ki ʙar puşti onho jo davri rūdahost jo on ci ʙo ustuxon daromextaast. In guna ononro ʙa sazoi sarkaşijaşon muçozot kardem va ʙe tardid, Mo rostgūem"
        }
    ]
}
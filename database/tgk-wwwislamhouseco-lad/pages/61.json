{
    "pages": [
        {
            "chapter": 3,
            "verse": 84,
            "text": "[Ej pajomʙar] Bigū: \"Ba Alloh taolo va on ci ʙar mo nozil şudaast, imon ovardem va [hamcunin ʙa] on ci ʙar Iʙrohim va Ismoil va Ishoqu Ja'quʙ va [pajomʙarone, ki az] navodagon [-i Jaquʙ ʙudand] nozil gardidaast va on ci ʙa Mūso va Iso va [digar] pajomʙaron az çoniʙi Parvardigoraşon doda şudaast; mijoni heç jak az onon farqe nameguzorem va taslimi Ū hastem"
        },
        {
            "chapter": 3,
            "verse": 85,
            "text": "Har ki dine ƣajr az islom ʙarguzinad, hargiz az ū pazirufta naxohad şud va dar oxirat az zijonkoron ast"
        },
        {
            "chapter": 3,
            "verse": 86,
            "text": "Ci guna Alloh taolo qavmero hidojat mekunad, ki ʙa'd az imonaşon va [pas az on ki] guvohī dodand ʙa in ki pajomʙar [-i islom] ʙarhaq ast, ʙarojaşon daloili ravşan omad, kofir şudand? Va, alʙatta, Alloh taolo qavmi sitamgorro hidojat namekunad"
        },
        {
            "chapter": 3,
            "verse": 87,
            "text": "Çazojaşon in ast, ki la'nati Alloh taolo va fariştagonu mardum hamagī ʙar onhost"
        },
        {
            "chapter": 3,
            "verse": 88,
            "text": "Dar on [la'nat va azoʙi onon] çovidona ʙoqī memonand va na az azoʙaşon kosta meşavad va na muhlat [-i uzrxohī] mejoʙand"
        },
        {
            "chapter": 3,
            "verse": 89,
            "text": "Magar kasone, ki pas az on tavʙa kardand va [ʙo durustkorī, raftoraşonro] isloh namudand; pas, ʙe gumon, Alloh taolo omurzandai mehruʙon ast"
        },
        {
            "chapter": 3,
            "verse": 90,
            "text": "Ba rostī kasone, ki pas az imoni xud kofir şudand va ʙar kufr [-i xeş] afzudand, hargiz tavʙai onon pazirufta naxohad şud va ononand, ki gumrohand"
        },
        {
            "chapter": 3,
            "verse": 91,
            "text": "Kasone, ki kufr varzidand va dar holi kufr az dunjo raftand, agarci rūji zamin pur az tillo ʙoşad va onro ʙa unvoni fidja [va kafforai a'moli ʙadi xeş] ʙipardozand, hargiz az heç jak az onho pazirufta naxohad şud va muçozoti dardnok [dar peş] dorand va jovarone naxohand doşt"
        }
    ]
}
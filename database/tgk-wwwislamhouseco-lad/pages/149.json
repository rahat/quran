{
    "pages": [
        {
            "chapter": 6,
            "verse": 152,
            "text": "Va ʙa moli jatim nazdik naşaved, magar ʙa ʙehtarin şakl [ki ʙa sudu salohi ū ʙoşad], to ʙa sinni [ʙuluƣ va] ruşdi xud ʙirasad va [sançişi] pajmona va tarozuro ʙa adolat komil kuned.Mo heç kasero çuz ʙa andozai tavonaş mukallaf namesozem va hangome ki suxan megūed [jo guvohī medihed], pas, adolatro rioja kuned, harcand, [dar ʙorai] xeşovand ʙoşad va ʙa ahdu pajmoni Alloh taolo vafo kuned. In ast [on ci Alloh taolo] şumoro ʙa [pajravī az] on suporiş kardaast, ʙoşad, ki pand gired"
        },
        {
            "chapter": 6,
            "verse": 153,
            "text": "Va in ki [ogoh ʙoşed] in rohi rosti Man ast, pas, az on pajravī kuned va az [digar] rohho pajravī nakuned, [caro ki] şumoro az rohi Ū çudo mesozad. In ast [on ci Alloh taolo] şumoro ʙa [pajravī az] on suporiş kardaast, ʙoşad, ki parvo kuned"
        },
        {
            "chapter": 6,
            "verse": 154,
            "text": "Sipas ʙa Mūso kitoʙ [Tavrot] dodem, to ʙar kase, ki nekī kardaast, ne'matro tamom kunem va ʙaroi on ki [hukmi] har cizero ʙa tafsil ʙajon namoem va rahnamudu rahmate gardad, ʙoşad, ki ʙa didori Parvardigoraşon imon ʙijovarand"
        },
        {
            "chapter": 6,
            "verse": 155,
            "text": "Va in [Qur'on] ki nozil kardem, kitoʙi purʙarakat ast, az on pajravī kuned va parvo namoed, ʙoşad, ki mavridi rahmat qaror gired"
        },
        {
            "chapter": 6,
            "verse": 156,
            "text": "[Onro nozil kardem] To nagūed: «Kitoʙ [-i osmonī] tanho ʙar du toifai peş az mo [ jahudijon va masehijon] nozil şuda ʙud va mo az qiroatu tilovati eşon ʙexaʙar ʙudem»"
        },
        {
            "chapter": 6,
            "verse": 157,
            "text": "Jo nagūed: «Agar kitoʙ [-i osmonī] ʙar mo nozil meşud, az onon rohjoftatar ʙudem». Pas, ʙe tardid, [in ki] az çoniʙi Parvardigoraton daleli ravşan va hidojat va rahmate ʙarojaton omadaast. Pas, kist sitamgortar az on ki ojoti Alloh taoloro durūƣ angorad va az on rū ʙigardonad? Ba zudī kasonero, ki az ojoti Mo rū megardonand, ʙa sazoi on ki [ʙa kalomi ilohī] puşt mekardand, ʙa azoʙi saxt [-u dardovar] muçozot xohem kard"
        }
    ]
}
{
    "pages": [
        {
            "chapter": 25,
            "verse": 44,
            "text": "Ojo gumon dorī, ki ʙeştaraşon meşunavand jo mefahmand? Onon çuz hammonandi cahorpojon nestand, ʙalki gumrohtarand"
        },
        {
            "chapter": 25,
            "verse": 45,
            "text": "Ojo [ofarinişi] Parvardigoratro nadidaī, ki ci guna sojaro gustaronidaast va agar mexost, onro soʙit menamud? On goh [taƣjiri çojgohi] xurşed [nisʙat ʙa zamin]-ro daleli [gustarişu harakati] on [soja] qaror dodem"
        },
        {
            "chapter": 25,
            "verse": 46,
            "text": "Sipas [ʙo taƣjiri ʙalandii xurşed sojaro kūtoh mekunem va] onro andak-andak ʙa sūji xeş ʙozmegirem"
        },
        {
            "chapter": 25,
            "verse": 47,
            "text": "Va Ūst, ki şaʙro [ʙo torikii farogiraş] pūşişe ʙaroi şumo qaror dod va xoʙro mojai osoiş va rūzro hangomi ʙarxostan [va koru taloş] soxt"
        },
        {
            "chapter": 25,
            "verse": 48,
            "text": "Va Ūst, ki peş az [ʙoroni] rahmataş ʙodhoro ʙaşoratʙaxş firistod va az osmon oʙe pok [va pokkunanda] furū firistodem"
        },
        {
            "chapter": 25,
            "verse": 49,
            "text": "To ʙo on sarzamini [xuşku] murdaro zinda gardonem va cahorpojon va insonhoi ʙisjorero, ki ofaridaem, seroʙ sozem"
        },
        {
            "chapter": 25,
            "verse": 50,
            "text": "Va ʙa rostī, on [daloilu nişonahoi qudrati ilohī]-ro ʙa surathoi gunogun ʙajon kardem, to pand girand, vale ʙeştar mardum çuz [inkoru] nosiposī nakardand"
        },
        {
            "chapter": 25,
            "verse": 51,
            "text": "Va agar mexostem, dar har dijore ʙimdihandae ʙarmeangextem"
        },
        {
            "chapter": 25,
            "verse": 52,
            "text": "Pas, [ej pajomʙar] az kofiron itoat nakun va ʙa vasilai Qur'on ʙo onon ʙa çihodi ʙuzurge ʙarxez [va dar in roh şikeʙo ʙoş]"
        },
        {
            "chapter": 25,
            "verse": 53,
            "text": "Va Ūst, ki du darjoro ʙa ham omext: in jake xuşguvor va şirin ast va on jake şūru talx va dar mijoni on du moneai nufuznopazire qaror dod [to ʙo ham najomezand]"
        },
        {
            "chapter": 25,
            "verse": 54,
            "text": "Va Ūst, ki insonro az oʙi [manī] ofarid va ūro doroi pajvandi nasaʙī va saʙaʙī gardonid va Parvardigorat hamvora tavonost"
        },
        {
            "chapter": 25,
            "verse": 55,
            "text": "Va [muşrikon] ʙa çoji Alloh taolo cizero meparastand, ki na ʙa onon sude meʙaxşad va na zijone merasonad va kofir dar ʙaroʙari Parvardigoraş pajvasta puştiʙon [-i şajton] ast"
        }
    ]
}
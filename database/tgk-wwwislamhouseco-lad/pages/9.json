{
    "pages": [
        {
            "chapter": 2,
            "verse": 58,
            "text": "Va [ʙa jod ovared] hangomero, ki guftem: \"Ba in şahr [Bajt-ul-muqaddas] vorid şaved va az [ne'mathoi] on, az har ço [va har vaqt], ki xosted, ʙixūred va ʙo furūtanī az darvoza vorid şaved va ʙigūed: \"[Parvardigoro, gunohonamonro] furū rez\". [Cunin ʙigūed] To gunohonatonro ʙijomurzem va [jaqinan] ʙar [podoşi] nakukoron xohem afzud"
        },
        {
            "chapter": 2,
            "verse": 59,
            "text": "On goh sitamgaron in suxanro, ki ʙa onho gufta şuda ʙud, taƣjir dodand [va ʙa çojaş kalimoti masxaraomeze guftand]. Az in rū, ʙar sitamgaron, ʙa sazoi in nofarmoniaşon, azoʙe az osmon nozil kardem"
        },
        {
            "chapter": 2,
            "verse": 60,
            "text": "Va [ʙa jod ovared] hangomero, ki Mūso ʙaroi qavmi xeş oʙ xost, pas, guftem: \"Asoi xudro ʙar sang ʙizan\". On goh duvozdah caşma az on çūşid va har gurūhe oʙnūşgohi xudro donist [va guftem]: \"Az rūzii Alloh taolo ʙixūred va ʙijoşomed va dar zamin ʙa fasod [va taʙohī] nakūşed"
        },
        {
            "chapter": 2,
            "verse": 61,
            "text": "Va [ʙa jod ovared] zamonero, ki gufted: \"Ej Mūso, mo hargiz toʙi tahammuli jak nav' ƣizoro nadorem, pas, Parvardigori xeşro ʙixon, to az rūidanihoi zamin, az saʙzivu ʙodiring va gandumu nask va pijoz ʙarojamon ʙirūjonad\". [Mūso] Guft: \"Ojo cizero, ki pasttar ast, ʙo cizi ʙehtar çojguzin mekuned? Ba şahre furud oed; zero on ci ki xosted, dar on ço ʙarojaton vuçud dorad\" va [cunin şud, ki muhri] zillatu ʙenavoī ʙar onon zada şud va sazovori xaşmi Alloh taolo gardidand, caro ki onon ʙa ojoti Alloh taolo kufr mevarzidand va pajomʙaronro ʙa nohaq mekuştand. Inho ʙa xotiri on ʙud, ki gunahgoru mutaçoviz ʙudand"
        }
    ]
}
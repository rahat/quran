{
    "pages": [
        {
            "chapter": 16,
            "verse": 27,
            "text": "Sipas rūzi qijomat [Alloh taolo ʙo azoʙe dardnok] xoraşon mesozad va mefamojad: «Kuço hastand şarikoni man, ki dar ʙorai onon [ʙo pajomʙaron va mu'minon] sitez mekarded?» Kasone, ki ʙa eşon ilm doda şudaast [ulamoi raʙʙonī], megūjand: «Imrūz xorī va azoʙ nasiʙi kofiron ast»"
        },
        {
            "chapter": 16,
            "verse": 28,
            "text": "[Hamon] Kasone, ki fariştagon [-i azoʙ] dar hole çonaşonro megirand, ki [ʙa saʙaʙi şirk dar dunjo] ʙa xud sitam karda ʙudand. Pas, [onon dar hangomi marg] sari taslim furud meovarand [va megūjand:] «Mo heç [kori] ʙade namekardem. Ore, musallaman Alloh taolo ʙa on ci mekarded donost"
        },
        {
            "chapter": 16,
            "verse": 29,
            "text": "Pas, az darvozahoi duzax vorid şaved [ki] çovidona dar on xohed ʙud; va ʙa rostī, çojgohi gardankaşon ci ʙad ast"
        },
        {
            "chapter": 16,
            "verse": 30,
            "text": "Va ʙa kasone, ki parhezkorī kardand, gufta meşavad: «Parvardigoraton [ʙar pajomʙar] ci ciz nozil kardaast?» Onon megūjand: «Xajr [va nakuii ʙisjor]». Baroi kasone, ki dar in dunjo nekī kardaand, [podoş] nakuī ast va, hatman, saroi oxirat ʙehtar ast; va, ʙa rostī, ci nakust saroi parhezkoron"
        },
        {
            "chapter": 16,
            "verse": 31,
            "text": "[Çojgohaşon] Boƣhoe [az ʙihişt] çovidon ast, ki ʙa on vorid meşavand. Az zeri [daraxtoni] on çūjʙorho çorī ast [va] dar on ço har ci ʙixohand, ʙarojaşon [faroham] ast. Alloh taolo parhezkoronro cunin podoş medihad"
        },
        {
            "chapter": 16,
            "verse": 32,
            "text": "[Hamon] Kasone, ki fariştagon dar hole çonaşonro mesitonand, ki [az oludagii kufru gunoh] pokand [va ʙa onon] megūjand: «Durud ʙar şumo. Ba podoşi on ci mekarded, [inak] ʙa ʙihişt daroed»"
        },
        {
            "chapter": 16,
            "verse": 33,
            "text": "Ojo [kofiron] çuz in intizor dorand, ki fariştagon [ʙaroi qaʙzi rūh] ʙa suroƣaşon ʙijojand jo farmoni Parvardigorat [ʙaroi azoʙaşon] ʙijojad? Kasone, ki peş az onon ʙudand [niz] cunin mekardand va Alloh taolo ʙa onon sitam nakard, vale onon xud ʙa xeştan sitam mekardand"
        },
        {
            "chapter": 16,
            "verse": 34,
            "text": "Pas, [kajfari] ʙadihoe, ki karda ʙudand, gireʙongiraşon şud va on ci masxara mekardand, ononro furū girift"
        }
    ]
}
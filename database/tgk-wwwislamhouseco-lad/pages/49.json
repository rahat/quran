{
    "pages": [
        {
            "chapter": 2,
            "verse": 283,
            "text": "Agar dar safar ʙuded va navisandae najofted [ki sanadi vomro ʙinavisad, cize] garav ʙigired va agar jake az şumo digarero amin donist [va cize garav nagirift va naviştavu guvohe niz nadoşt], on ki amin şumurda şudaast, ʙojad amonat [va qarzi] xudro ʙozpas dihad va ʙojad az Alloh taolo, ki Parvardigori ūst, parvo kunad; va şahodatro kitmon nakuned va [ʙidoned, ki] har kase onro kitmon kunad, ʙe şak, qalʙaş gunahkor ast; va Alloh taolo ʙa on ci mekuned, donost"
        },
        {
            "chapter": 2,
            "verse": 284,
            "text": "On ci dar osmonho va zamin ast, az oni Alloh taolo ast. Agar on ciro dar dili xud dored, oşkor kuned jo pinhonaş namoed, Alloh taolo şumoro ʙar [asosi] on muhosiʙa [ʙozpursī] mekunad; pas, [ʙar asosi ʙaxşiş va rahmati xeş] har kiro ʙixohad, meʙaxşad va [az rūji adolat va hikmataş niz] har kiro ʙixohad, azoʙ mekunad; va Alloh taolo ʙar [ançomi] har kore tavonost"
        },
        {
            "chapter": 2,
            "verse": 285,
            "text": "Rasul [-i Alloh taolo] ʙa on ci az [sūji] Parvardigoraş ʙar ū nozil şuda, imon ovardaast va mu'minon [niz] hamagī ʙa Alloh taolo va fariştagonu kitoʙho va pajomʙaronaş imon ovardaand; [va suxanaşon in ast, ki]: \"Mijoni heç jak az pajomʙaronaş [dar imon ʙa eşon] tafovute nameguzorem\" va guftand: \"Şunidem va itoat kardem. Parvardigoro, omurzişi Turo [xohonem] va ʙozgaşti [tamomi umur] ʙa sūji Tust"
        },
        {
            "chapter": 2,
            "verse": 286,
            "text": "Alloh taolo heç kasro çuz ʙa andozai tavonaş taklif [uhdador] namekunad. On ci [az xuʙī] ʙa dast ovardaast ʙa sudi ūst va on ci [az ʙadī] kasʙ kardaast, ʙa zijoni ūst. [Pajomʙaron va mu'minon guftand:] \"Parvardigoro, agar faromūş jo xato kardem, moro ʙozxost makun. Parvardigoro, ʙori garon [va taklifi sangin] ʙar [dūşi] mo magzor; cunon ki onro [ʙa muçozoti gunoh va sarkaşī] ʙar [dūşi] kasone, ki peş az mo ʙudand [jahudijon] nihodī. Parvardigoro, on ci, ki toʙi tahammulaşro nadorem, ʙar [dūşi] mo magzor va moro ʙijomurz va ʙa mo rahm kun. Tu jor [-u korsozi] moī; pas, moro ʙar gurūhi kofiron pirūz gardon"
        }
    ]
}
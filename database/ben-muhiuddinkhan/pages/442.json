{
    "pages": [
        {
            "chapter": 36,
            "verse": 28,
            "text": "তারপর আমি তার সম্প্রদায়ের উপর আকাশ থেকে কোন বাহিনী অবতীর্ণ করিনি এবং আমি (বাহিনী) অবতরণকারীও না।"
        },
        {
            "chapter": 36,
            "verse": 29,
            "text": "বস্তুতঃ এ ছিল এক মহানাদ। অতঃপর সঙ্গে সঙ্গে সবাই স্তদ্ধ হয়ে গেল।"
        },
        {
            "chapter": 36,
            "verse": 30,
            "text": "বান্দাদের জন্যে আক্ষেপ যে, তাদের কাছে এমন কোন রসূলই আগমন করেনি যাদের প্রতি তারা বিদ্রুপ করে না।"
        },
        {
            "chapter": 36,
            "verse": 31,
            "text": "তারা কি প্রত্যক্ষ করে না, তাদের পূর্বে আমি কত সম্প্রদায়কে ধ্বংস করেছি যে, তারা তাদের মধ্যে আর ফিরে আসবে না।"
        },
        {
            "chapter": 36,
            "verse": 32,
            "text": "ওদের সবাইকে সমবেত অবস্থায় আমার দরবারে উপস্থিত হতেই হবে।"
        },
        {
            "chapter": 36,
            "verse": 33,
            "text": "তাদের জন্যে একটি নিদর্শন মৃত পৃথিবী। আমি একে সঞ্জীবিত করি এবং তা থেকে উৎপন্ন করি শস্য, তারা তা থেকে ভক্ষণ করে।"
        },
        {
            "chapter": 36,
            "verse": 34,
            "text": "আমি তাতে সৃষ্টি করি খেজুর ও আঙ্গুরের বাগান এবং প্রবাহিত করি তাতে নির্ঝরিণী।"
        },
        {
            "chapter": 36,
            "verse": 35,
            "text": "যাতে তারা তার ফল খায়। তাদের হাত একে সৃষ্টি করে না। অতঃপর তারা কৃতজ্ঞতা প্রকাশ করে না কেন"
        },
        {
            "chapter": 36,
            "verse": 36,
            "text": "পবিত্র তিনি যিনি যমীন থেকে উৎপন্ন উদ্ভিদকে, তাদেরই মানুষকে এবং যা তারা জানে না, তার প্রত্যেককে জোড়া জোড়া করে সৃষ্টি করেছেন।"
        },
        {
            "chapter": 36,
            "verse": 37,
            "text": "তাদের জন্যে এক নিদর্শন রাত্রি, আমি তা থেকে দিনকে অপসারিত করি, তখনই তারা অন্ধকারে থেকে যায়।"
        },
        {
            "chapter": 36,
            "verse": 38,
            "text": "সূর্য তার নির্দিষ্ট অবস্থানে আবর্তন করে। এটা পরাক্রমশালী, সর্বজ্ঞ, আল্লাহর নিয়ন্ত্রণ।"
        },
        {
            "chapter": 36,
            "verse": 39,
            "text": "চন্দ্রের জন্যে আমি বিভিন্ন মনযিল নির্ধারিত করেছি। অবশেষে সে পুরাতন খর্জুর শাখার অনুরূপ হয়ে যায়।"
        },
        {
            "chapter": 36,
            "verse": 40,
            "text": "সূর্য নাগাল পেতে পারে না চন্দ্রের এবং রাত্রি অগ্রে চলে না দিনের প্রত্যেকেই আপন আপন কক্ষপথে সন্তরণ করে।"
        }
    ]
}
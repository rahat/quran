{
    "pages": [
        {
            "chapter": 16,
            "verse": 15,
            "text": "এবং তিনি পৃথিবীর উপর বোঝা রেখেছেন যে, কখনো যেন তা তোমাদেরকে নিয়ে হেলে-দুলে না পড়ে এবং নদী ও পথ তৈরী করেছেন, যাতে তোমরা পথ প্রদর্শিত হও।"
        },
        {
            "chapter": 16,
            "verse": 16,
            "text": "এবং তিনি পথ নির্ণয়ক বহু চিহ্ন সৃষ্টি করেছেন, এবং তারকা দ্বারা ও মানুষ পথের নির্দেশ পায়।"
        },
        {
            "chapter": 16,
            "verse": 17,
            "text": "যিনি সৃষ্টি করে, তিনি কি সে লোকের সমতুল্য যে সৃষ্টি করতে পারে না? তোমরা কি চিন্তা করবে না"
        },
        {
            "chapter": 16,
            "verse": 18,
            "text": "যদি আল্লাহর নেয়ামত গণনা কর, শেষ করতে পারবে না। নিশ্চয় আল্লাহ ক্ষমাশীল, দয়ালু।"
        },
        {
            "chapter": 16,
            "verse": 19,
            "text": "আল্লাহ জানেন যা তোমরা গোপন কর এবং যা তোমরা প্রকাশ কর।"
        },
        {
            "chapter": 16,
            "verse": 20,
            "text": "এবং যারা আল্লাহকে ছেড়ে অন্যদের ডাকে, ওরা তো কোন বস্তুই সৃষ্টি করে না; বরং ওরা নিজেরাই সৃজিত।"
        },
        {
            "chapter": 16,
            "verse": 21,
            "text": "তারা মৃত-প্রাণহীন এবং কবে পুনরুত্থিত হবে, জানে না।"
        },
        {
            "chapter": 16,
            "verse": 22,
            "text": "আমাদের ইলাহ একক ইলাহ। অনন্তর যারা পরজীবনে বিশ্বাস করে না, তাদের অন্তর সত্যবিমুখ এবং তারা অহংকার প্রদর্শন করেছে।"
        },
        {
            "chapter": 16,
            "verse": 23,
            "text": "নিঃসন্দেহে আল্লাহ তাদের গোপন ও প্রকাশ্য যাবতীয় বিষয়ে অবগত। নিশ্চিতই তিনি অহংকারীদের পছন্দ করেন না।"
        },
        {
            "chapter": 16,
            "verse": 24,
            "text": "যখন তাদেরকে বলা হয়ঃ তোমাদের পালনকর্তা কি নাযিল করেছেন? তারা বলেঃ পূর্ববর্তীদের কিসসা-কাহিনী।"
        },
        {
            "chapter": 16,
            "verse": 25,
            "text": "ফলে কেয়ামতের দিন ওরা পূর্ণমাত্রায় বহন করবে ওদের পাপভার এবং পাপভার তাদেরও যাদেরকে তারা তাদের অজ্ঞতাহেতু বিপথগামী করে শুনে নাও, খুবই নিকৃষ্ট বোঝা যা তারা বহন করে।"
        },
        {
            "chapter": 16,
            "verse": 26,
            "text": "নিশ্চয় চক্রান্ত করেছে তাদের পূর্ববর্তীরা, অতঃপর আল্লাহ তাদের চক্রান্তের ইমারতের ভিত্তিমূলে আঘাত করেছিলেন। এরপর উপর থেকে তাদের মাথায় ছাদ ধ্বসে পড়ে গেছে এবং তাদের উপর আযাব এসেছে যেখান থেকে তাদের ধারণা ছিল না।"
        }
    ]
}
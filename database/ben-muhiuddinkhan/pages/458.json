{
    "pages": [
        {
            "chapter": 38,
            "verse": 84,
            "text": "আল্লাহ বললেনঃ তাই ঠিক, আর আমি সত্য বলছি"
        },
        {
            "chapter": 38,
            "verse": 85,
            "text": "তোর দ্বারা আর তাদের মধ্যে যারা তোর অনুসরণ করবে তাদের দ্বারা আমি জাহান্নাম পূর্ণ করব।"
        },
        {
            "chapter": 38,
            "verse": 86,
            "text": "বলুন, আমি তোমাদের কাছে কোন প্রতিদান চাই না আর আমি লৌকিকতাকারীও নই।"
        },
        {
            "chapter": 38,
            "verse": 87,
            "text": "এটা তো বিশ্ববাসীর জন্যে এক উপদেশ মাত্র।"
        },
        {
            "chapter": 38,
            "verse": 88,
            "text": "তোমরা কিছু কাল পরে এর সংবাদ অবশ্যই জানতে পারবে।"
        },
        {
            "chapter": 39,
            "verse": 1,
            "text": "কিতাব অবতীর্ণ হয়েছে পরাক্রমশালী, প্রজ্ঞাময় আল্লাহর পক্ষ থেকে।"
        },
        {
            "chapter": 39,
            "verse": 2,
            "text": "আমি আপনার প্রতি এ কিতাব যথার্থরূপে নাযিল করেছি। অতএব, আপনি নিষ্ঠার সাথে আল্লাহর এবাদত করুন।"
        },
        {
            "chapter": 39,
            "verse": 3,
            "text": "জেনে রাখুন, নিষ্ঠাপূর্ণ এবাদত আল্লাহরই নিমিত্ত। যারা আল্লাহ ব্যতীত অপরকে উপাস্যরূপে গ্রহণ করে রেখেছে এবং বলে যে, আমরা তাদের এবাদত এ জন্যেই করি, যেন তারা আমাদেরকে আল্লাহর নিকটবর্তী করে দেয়। নিশ্চয় আল্লাহ তাদের মধ্যে তাদের পারস্পরিক বিরোধপূর্ণ বিষয়ের ফয়সালা করে দেবেন। আল্লাহ মিথ্যাবাদী কাফেরকে সৎপথে পরিচালিত করেন না।"
        },
        {
            "chapter": 39,
            "verse": 4,
            "text": "আল্লাহ যদি সন্তান গ্রহণ করার ইচ্ছা করতেন, তবে তাঁর সৃষ্টির মধ্য থেকে যা কিছু ইচ্ছা মনোনীত করতেন, তিনি পবিত্র। তিনি আল্লাহ, এক পরাক্রমশালী।"
        },
        {
            "chapter": 39,
            "verse": 5,
            "text": "তিনি আসমান ও যমীন সৃষ্টি করেছেন যথাযথভাবে। তিনি রাত্রিকে দিবস দ্বারা আচ্ছাদিত করেন এবং দিবসকে রাত্রি দ্বারা আচ্ছাদিত করেন এবং তিনি সুর্য ও চন্দ্রকে কাজে নিযুক্ত করেছেন প্রত্যেকেই বিচরণ করে নির্দিষ্ট সময়কাল পর্যন্ত। জেনে রাখুন, তিনি পরাক্রমশালী, ক্ষমাশীল।"
        }
    ]
}
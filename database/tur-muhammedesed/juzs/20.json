{
    "juzs": [
        {
            "chapter": 27,
            "verse": 56,
            "text": "Fakat halkının o´na verdiği cevap: \"(Lut´u) ve Lut´un yandaşlarını şehrinizden çıkarın! Çünkü bunlar kendilerini temize çıkarmaya çalışan insanlar!\" demekten başka bir şey olmadı"
        },
        {
            "chapter": 27,
            "verse": 57,
            "text": "Ve bunun üzerine Biz de o´nu ve ailesini kurtardık, yalnızca karısının geride kalanlar arasında olmasını gerekli gördük"
        },
        {
            "chapter": 27,
            "verse": 58,
            "text": "Ve ötekilerin üzerine (yok edici) bir yağmur yağdırdık; uyarıl(dıkları halde aldırmay)anların uğradığı bu yağmur ne korkunç bir yağmurdur"
        },
        {
            "chapter": 27,
            "verse": 59,
            "text": "De ki: \"Bütün övgüler (gerçekte) Allah´a yaraşır. Selam olsun, O´nun (rasul olarak) seçtiği kullara!\" Zaten Allah, insanların tanrısal nitelikler yakıştırdıkları her şeyden daha üstün, daha hayırlı değil mi"
        },
        {
            "chapter": 27,
            "verse": 60,
            "text": "Peki kimdir, gökleri ve yeri yaratan ve sizin için gökten su indiren? Öyle bir su ki, onunla, sizin bir tek ağacını bile yetiştiremeyeceğiniz görkemli bağlar, bahçeler yeşertiyoruz! Allah´la beraber başka bir tanrı, öyle mi? Hayır, hayır, (böyle düşünenler) yoldan çıkmış kimselerdir"
        },
        {
            "chapter": 27,
            "verse": 61,
            "text": "Peki kimdir, yeryüzünü (yerleşmeye) uygun bir yer haline getiren ve vadilerden dereler, ırmaklar akıtan; ve onun üzerine sağlam dağlar yerleştiren; ve iki büyük su kütlesi arasına bir engel koyan? Allah´la beraber başka bir tanrı, öyle mi? Hayır hayır, (böyle düşünenlerin) çoğu (ne söylediklerini) bilmiyorlar"
        },
        {
            "chapter": 27,
            "verse": 62,
            "text": "Peki kimdir, kendisine başvurduğunda darda kalmış olanın darına yetişen, kötülüğü gideren ve sizi yeryüzüne mirasçı kılan? Allah´la beraber başka bir tanrı, öyle mi? Aklınızda ne kadar az tutuyorsunuz (bütün bu gerçekleri)"
        },
        {
            "chapter": 27,
            "verse": 63,
            "text": "Peki kimdir karanın ve denizin karanlıklarında yolunuzu bulmanızı sağlayan ve rüzgarları rahmetinin önünden müjdeci olarak gönderen? Allah´la beraber başka bir tanrı, öyle mi? Allah, insanların tanrısal nitelikler yakıştırabileceği her şeyin ötesinde, her şeyden yücedir"
        },
        {
            "chapter": 27,
            "verse": 64,
            "text": "Peki, yaratılışı ilk defa başlatan ve sonra da onu aralıksız devam ettirip, yenileyen kimdir? Ve kimdir, sizi gökten ve yerden rızıklandıran? Allah´la beraber başka bir tanrı, öyle mi? De ki: \"Eğer ileri sürdüğünüz iddiaya gerçekten inanıyorsanız getirin o zaman delilinizi"
        },
        {
            "chapter": 27,
            "verse": 65,
            "text": "De ki: \"Göklerde ve yerde olan hiç kimse, (yani) Allah´tan başka (hiç kimse,) yaratılmışların duyu ve tasavvur alanı dışında kalan gerçekleri bilemez\". (Yaratılmış olanlar) öldükten sonra ne zaman diriltileceklerini de bilemezler"
        },
        {
            "chapter": 27,
            "verse": 66,
            "text": "Hayır, onların ahiret konusundaki bilgileri gerçeğin berisinde kalmaktadır; zaten (çoğu zaman) onun gerçekliğinden yana şüphe içindedirler; hayır, ondan yana kördürler"
        },
        {
            "chapter": 27,
            "verse": 67,
            "text": "Bunun içindir ki, hakkı inkara şartlanmış olan kimseler: \"Nasıl yani, biz ve atalarımız toz toprak olduktan sonra (topraktan yeniden) çıkarılacağız, öyle mi?\" diyorlar"
        },
        {
            "chapter": 27,
            "verse": 68,
            "text": "Gerçek şu ki, bu bize ve atalarımıza daha önce de vaad edilmişti; eskilerin masallarından, efsanelerinden başka bir şey değil bu"
        },
        {
            "chapter": 27,
            "verse": 69,
            "text": "De ki: \"Yeryüzünde dolaşın da (böyle diyerek) günaha gömülüp gitmiş olanların sonunu görün"
        },
        {
            "chapter": 27,
            "verse": 70,
            "text": "Fakat sen yine de onlar için kaygılanma; (Allah´ın mesajlarına karşı) ileri sürdükleri asılsız iddialardan ötürü de canını sıkma"
        },
        {
            "chapter": 27,
            "verse": 71,
            "text": "Ve \"Eğer doğru sözlü kimselerseniz, (söyleyin siz ey inananlar,) bu (ölümden sonra diriliş) vaadi ne zaman gerçekleşecek?\" diye sordukları (zaman)"
        },
        {
            "chapter": 27,
            "verse": 72,
            "text": "de ki: \"O çarçabuk gelmesini istediğiniz azabın bir kısmı belki de peşinize düşmüştür bile"
        },
        {
            "chapter": 27,
            "verse": 73,
            "text": "İmdi, gerçek şu ki, senin Rabbin insanlara karşı sınırsız lütuf sahibidir; ne var ki onlardan çoğu şükretmez"
        },
        {
            "chapter": 27,
            "verse": 74,
            "text": "Ve yine senin Rabbin onların kalplerinin gizlediği şeyleri de, açığa vurduğu şeyleri de bütünüyle bilmektedir"
        },
        {
            "chapter": 27,
            "verse": 75,
            "text": "göklerde ve yerde gizli hiçbir şey yoktur ki (O´nun yarattığı alem için koyduğu) yasalar ve ilkeler örgüsünde yeri olmasın"
        },
        {
            "chapter": 27,
            "verse": 76,
            "text": "Bu Kuran´ın, İsrailoğulları´nın üzerinde anlaşmazlığa düştükleri pek çok meseleyi açıklığa kavuşturduğu ortadadır"
        },
        {
            "chapter": 27,
            "verse": 77,
            "text": "Çünkü o inanmak isteyenler için gerçek bir yol gösterici ve bir rahmettir"
        },
        {
            "chapter": 27,
            "verse": 78,
            "text": "Gerçek şu ki, (ey inanan kişi), senin Rabbin onların arasında kendi yasalarıyla hükmedecektir; çünkü her şeyin aslını bilen en yüce iktidar sahibi O´dur"
        },
        {
            "chapter": 27,
            "verse": 79,
            "text": "Öyleyse, (yalnızca) Allah´a güven; çünkü inandığın şey, doğruluğu besbelli gerçeğin ta kendisidir"
        },
        {
            "chapter": 27,
            "verse": 80,
            "text": "Gerçek şu ki, sen ölülere de işittiremezsin, sırt çevirip uzaklaşan sağırlara da işittiremezsin bu çağrıyı"
        },
        {
            "chapter": 27,
            "verse": 81,
            "text": "ve (yine) sen (kalben) kör olanları saptıkları yoldan çevirip doğru yola yöneltemezsin; sen (sesini) ancak mesajlarımıza inan(maya istekli ol)anlara işittirebilirsin, ki onlar da zaten bize yürekten boyun eğecek olan kimselerdir"
        },
        {
            "chapter": 27,
            "verse": 82,
            "text": "Ve (o kalben sağır ve kör olanlara gelince: Haktan yana kendilerine söylenen) söz bütün açıklığıyla gerçekleştiği zaman, onların karşısına yerden, kendilerine insanlığın mesajlarımıza gerçek bir imanla inanmadığını söyleyen bir yaratık çıkaracağız"
        },
        {
            "chapter": 27,
            "verse": 83,
            "text": "Ve o Gün her ümmetin içinden mesajlarımızı yalanlayanları ayrı bir bölük olarak toplayacağız; ve böylece, onlar (günahlarının derecesine göre) sınıflandırılacaklar"
        },
        {
            "chapter": 27,
            "verse": 84,
            "text": "öyle ki, (yargı önüne) çıktıkları zaman, Allah, onlara: \"(Doğru düşünce ve) bilgi yoluyla üstesinden gelemeyince tutup mesajlarımızı yalanlamaya kalktınız, öyle mi? Peki, bu yaptığınız neydi öyleyse?\" diyecek"
        },
        {
            "chapter": 27,
            "verse": 85,
            "text": "Ve (böylece, onlara vaktiyle söylenen) söz, onların tüm karalamalarına rağmen, olanca gerçekliğiyle karşılarına çıkacak ve onlar da buna karşılık artık diyecek söz bulamayacaklar"
        },
        {
            "chapter": 27,
            "verse": 86,
            "text": "öyle ya: geceyi, içinde sükun bulsunlar diye (derin ve kuşatıcı); gündüzü de, (olup biteni) görsünler diye (aydınlık) yaptığımızın farkında değiller miydi? Şüphesiz, bunda, inanmak isteyen insanlar için çıkarılacak dersler vardır"
        },
        {
            "chapter": 27,
            "verse": 87,
            "text": "Ve o Gün sura üflenecek ve böylece Allah´ın istediği kimseler dışında, göklerde ve yerde var olan herkes (tarifsiz bir) korkuya kapılacak; ve başları önlerine düşmüş olarak herkes O´nun huzuruna çıkacak"
        },
        {
            "chapter": 27,
            "verse": 88,
            "text": "Ve o kadar yerinden oynatılmaz sandığın dağların, (o Gün) bulutlar gibi geçip gittiğini görürsün: her şeyi şaşmaz bir düzene bağlayan Allah´ın işidir bu! İşin doğrusu, O edip eylediğiniz her şeyden haberdardır"
        },
        {
            "chapter": 27,
            "verse": 89,
            "text": "Her kim ki (O´nun huzuruna) iyi eylemlerle çıkarsa, buna karşılık (daha) hayırlısını elde edecektir; ve böyleleri o Gün´ün korkusundan emin olacaklardır"
        },
        {
            "chapter": 27,
            "verse": 90,
            "text": "Ama kimler ki kötü eylemlerle çıkıp gelirse, böyleleri yüzüstü ateşe atılacaklar; (ve kendilerine:) \"Yapıp ettiklerinize göre hak etmediğiniz bir ceza mı bu?\" (diye sorulacaktır)"
        },
        {
            "chapter": 27,
            "verse": 91,
            "text": "(Ey Muhammed, de ki:) \"Ben, yalnızca, kutlu kıldığı bu şehrin ve var olan her şeyin Rabbine kulluk etmekle emrolundum; yani, O´na yürekten boyun eğen kimselerden olmakla emrolundum"
        },
        {
            "chapter": 27,
            "verse": 92,
            "text": "bir de, bu Kuran´ı (insanlara) okuyup ulaştırmakla.\" Bundan sonra artık kim ki, doğru yolu tutarsa, o yolu kendi iyiliği için tutmuş olacaktır; ve kim de yoldan saparsa, (böylelerine) de ki: \"Ben yalnızca bir uyarıcıyım"
        },
        {
            "chapter": 27,
            "verse": 93,
            "text": "Ve yine, de ki: \"Övgüler olsun Allah´a! Alametleri(nin gerçek olduğunu) size gösterdiğinde (ne iseler) onları tanıyacaksınız\". Ve Rabbin yaptıklarınızdan asla gafil değildir"
        },
        {
            "chapter": 28,
            "verse": 1,
            "text": "Ta-Sin-Mim"
        },
        {
            "chapter": 28,
            "verse": 2,
            "text": "Bunlar, özünde açık olan ve gerçeği bütün açıklığıyla ortaya koyan ilahi kitabın mesajlarıdır"
        },
        {
            "chapter": 28,
            "verse": 3,
            "text": "Sana Firavun´la Musa arasında geçen olayların bir bölümünü inanmaya eğilimli insanlar için bütün gerçeğiyle anlatacağız"
        },
        {
            "chapter": 28,
            "verse": 4,
            "text": "O ülkede Firavun kendini büyüklük duygusuna kaptırmış ve ülke halkını kastlara, sınıflara ayırmıştı. (Öyle ki,) onlardan bir kısmını iyice hor ve güçsüz görmek istiyor (ve bunun için de) erkek çocuklarını öldürüyor, (yalnız) kadınlarını sağ bırakıyordu: çünkü o, gerçekten de, (yeryüzünde) bozgunculuk çıkarmak isteyen kimselerdendi"
        },
        {
            "chapter": 28,
            "verse": 5,
            "text": "Fakat Biz istiyorduk ki, yeryüzünde hor ve güçsüz görülen kimselerden yana çıkalım, onların dinde öncüler olmasını sağlayalım, onları (Firavun´un şeref ve itibarına) varis kılalım"
        },
        {
            "chapter": 28,
            "verse": 6,
            "text": "ve onları güvenlik içinde yeryüzünde yerleştirelim; Firavun´u, Haman´ı ve onların ordularını da onların (İsrailoğulları´nın) eliyle korktukları şeye uğratalım"
        },
        {
            "chapter": 28,
            "verse": 7,
            "text": "Ve bunun içindir ki, (Musa doğduğu zaman,) annesine: \"Onu (bir süre) emzir\" diye ilham ettik, \"ama o´nun başına bir şey gelmesinden korktuğun zaman o´nu nehrin sularına bırak; ve (o´nun için) korkma, üzülme; çünkü Biz o´nu sana geri getireceğiz ve kendisini elçilerimizden bir elçi yapacağız"
        },
        {
            "chapter": 28,
            "verse": 8,
            "text": "Ve (sonunda) Firavun ailesi(nden biri) o´nu buldu (ve kurtardı): çünkü (Biz) o´nun ileride, Firavun´un, Haman´ın ve onların maiyetindekilerin gerçekten yanlış yolda olduklarını görerek karşılarına bir düşman ve bir üzüntü (kaynağı) olarak çıkmasını (dilemiştik)"
        },
        {
            "chapter": 28,
            "verse": 9,
            "text": "Ve Firavun´un karısı, (Firavun´a): \"(Bu çocuk) hem benim hem de senin için neşe kaynağı (olabilir)!\" dedi, \"Onu öldürmeyin; belki bize faydası dokunur; yahut o´nu evlat edinebiliriz!\" Ve (pek tabii, bunları konuşurken, olacak olanlardan) haberleri yoktu"
        },
        {
            "chapter": 28,
            "verse": 10,
            "text": "Bu arada, Musa´nın annesi yüreği acıyla dolup taşarak sabahı etti; öyle ki, eğer (sözümüze olan) inancını sonuna kadar canlı tutması için yüreğini iyice güçlendirmemiş olsaydık o´nun kim olduğunu az kalsın açığa vuracaktı"
        },
        {
            "chapter": 28,
            "verse": 11,
            "text": "İşte bu haldeyken (Musa´nın) kız kardeşine: \"Onu izle!\" dedi. Ve (kız da), (Firavun ailesinden) kimseye fark ettirmeden o´nu uzaktan gözetledi"
        },
        {
            "chapter": 28,
            "verse": 12,
            "text": "Ve Biz daha ilk günden o´nun (Mısırlı) süt annelerin memesini yadırgamasını sağladık; ve (kız kardeşi bu durumu öğrenince, onlara:) \"Size o´nun bakımını sizin adınıza üzerine alabilecek ve o´nu güzelce eğitip yetiştirecek bir aile göstereyim mi?\" dedi"
        },
        {
            "chapter": 28,
            "verse": 13,
            "text": "İşte böylece, o´nu annesine kavuşturduk ki gözü gönlü aydınlansın, artık üzülmesin ve onların çoğu bunu bilmeseler bile o, Allah´ın verdiği sözün mutlaka gerçekleşeceğini bilsin"
        },
        {
            "chapter": 28,
            "verse": 14,
            "text": "Derken, (Musa) erginlik çağına ulaşıp (zihnen) iyice olgunlaşınca, kendisine (doğruyla eğriyi birbirinden ayırmaya yarayan) güçlü bir muhakeme yeteneği ve ilim verdik; iyiliğe yatkın olanları Biz işte böyle mükafatlandırırız"
        },
        {
            "chapter": 28,
            "verse": 15,
            "text": "Ve (Musa), halkının (şehirde olup bitenden) habersiz (evlerinde oturdukları bir gün) şehre indi; ve biri kendi halkından, ötekisi düşmanlarından olan iki adamın birbiriyle kavga ettiğini gördü. Kendi halkından olan kişi düşman tarafından olan kişiye karşı o´nu yardıma çağırdı; bunun üzerine Musa onu yumrukla devirip işini bitirdi. (Ama hemen sonra kendi kendine:) \"Bu düpedüz Şeytan´ın işi!\" dedi, \"Doğrusu o (insanı) yoldan çıkaran apaçık bir düşmandır"
        },
        {
            "chapter": 28,
            "verse": 16,
            "text": "(Ve) \"Ey Rabbim!\" diye dua etti, \"Ben kendime yazık ettim! Beni bağışla.\" Ve (Allah) da o´nu bağışladı. Çünkü O çok acıyıp esirgeyen gerçek bağışlayıcıdır"
        },
        {
            "chapter": 28,
            "verse": 17,
            "text": "Ey Rabbim!\" dedi (Musa,) \"Bana bahşettiğin nimetler hakkı için bir daha asla suçlulara arka çıkmayacağım"
        },
        {
            "chapter": 28,
            "verse": 18,
            "text": "Böylece, ertesi sabah, korku içinde çevresini gözetleyerek yine şehirde dolaşıyordu; bir de ne görsün, dün kendisinden yardım isteyen adam (yine) o´nu (yardımına) çağırmıyor mu! Musa, (bu sefer) ona: \"Sen gerçekten apaçık bir azgınmışsın!\" dedi"
        },
        {
            "chapter": 28,
            "verse": 19,
            "text": "Bununla birlikte, yine de ikisinin de (ortak) düşmanı durumundaki kişiyi tam yakalamak üzereyken, bu sonraki: \"Ey Musa!\" dedi, \"Dün öldürdüğün adam gibi beni de öldürmek mi istiyorsun? Senin tek amacın, haksızlıkları düzelten biri olmak değil, ülkenin başına zorba kesilmek"
        },
        {
            "chapter": 28,
            "verse": 20,
            "text": "Tam o sırada şehrin öteki ucundan bir adam koşarak geldi ve \"Ey Musa!\" dedi, \"(Ülkenin) ileri gelenleri seni öldürmek üzere hakkında görüşüyorlar; hemen çık git; şüphesiz ben senin iyiliğini isteyen kimselerdenim"
        },
        {
            "chapter": 28,
            "verse": 21,
            "text": "Bunun üzerine (Musa) korku içinde çevresine bakınarak ve \"Ey Rabbim, zalimlere karşı beni koru!\" diye dua ederek oradan uzaklaştı"
        },
        {
            "chapter": 28,
            "verse": 22,
            "text": "Ve Medyen´e doğru yola çıkarken (kendi kendine): \"Umarım, Rabbim beni (böylece) doğru yola yöneltir!\" dedi"
        },
        {
            "chapter": 28,
            "verse": 23,
            "text": "Derken, Medyen´in su kuyularına vardı ve orada (hayvanlarını) suvaran kalabalık bir grup insanla karşılaştı; ve onlardan biraz ötede kendi hayvanlarını uzakta tutmaya çalışan iki kadın gördü. (Onlara:) \"Arzunuz nedir?\" diye sordu. \"Bu çobanlar işlerini bitirip uzaklaşmadıkça biz (hayvanlarımızı) suvaramıyoruz; çünkü (biz kadınız ve) babamız da pek yaşlı\" diye cevap verdiler"
        },
        {
            "chapter": 28,
            "verse": 24,
            "text": "Bunun üzerine, (Musa) onların (hayvanlarını) suvardı; sonra gölgeye çekilip, \"Ey Rabbim, bana bahşedeceğin her hayra öylesine muhtacım ki!\" diye niyazda bulundu"
        },
        {
            "chapter": 28,
            "verse": 25,
            "text": "Az sonra o iki (kız)dan biri, utana sıkıla çıkageldi ve \"(Hayvanlarımızı) sulamana karşılık ücret ödemek için babam seni çağırıyor\" dedi. (Musa) onun yanına varınca, başından geçenleri ona anlattı. Beriki: \"Korkma!\" dedi, \"Artık o zalim halkın elinden kurtulmuş bulunuyorsun"
        },
        {
            "chapter": 28,
            "verse": 26,
            "text": "O iki (kız)dan biri: \"Babacığım,\" dedi, \"o´nu ücretli olarak yanında tut; çünkü ücretli olarak yanında tutabileceğin en güçlü ve güvenilir kişi bu olacak"
        },
        {
            "chapter": 28,
            "verse": 27,
            "text": "(Bir süre sonra, kızların babası, Musa´ya:) \"Bak,\" dedi, \"seni, sekiz yıl yanımda çalışmana karşılık bu iki kızımdan biriyle evlendirmek istiyorum; bu süreyi on (yıl)a tamamlarsan artık bu senin bileceğin bir iş; sana fazladan yük yüklemek istemem; (tersine), eğer Allah dilerse, beni hep dürüst davranan biri olarak bulacaksın"
        },
        {
            "chapter": 28,
            "verse": 28,
            "text": "(Musa:) \"Bu seninle benim aramızda kalsın\" dedi, \"artık hangi süreyi doldurursam doldurayım bana karşı bir husumet olmasın. Bu söylediklerimize Allah da şahit olsun"
        },
        {
            "chapter": 28,
            "verse": 29,
            "text": "Ve Musa, sonunda, bu süreyi doldurup da ailesiyle birlikte (çölde) yola çıktığında Sina Dağı´nın yamacında bir ateş gördü; (ve) yanındakilere: \"Siz durun,\" dedi, \"ben (orada) bir ateş gördüm; size oradan belki bir haber, yahut (en azından) ısınmanız için (bir tutam) tutuşmuş odun getiririm"
        },
        {
            "chapter": 28,
            "verse": 30,
            "text": "Fakat oraya yaklaşınca, o kutlu yerde, vadinin sağ yamacındaki (yanan) ağaç yönünden kendisine: \"Ey Musa, Benim Ben, Allah: Alemlerin Rabbi!\" diye seslendi"
        },
        {
            "chapter": 28,
            "verse": 31,
            "text": "Ve (sonra Allah, o´na:) \"Asanı yere bırak!\" (dedi). Fakat, Musa, asasının yılan gibi hızla hareket ettiğini görünce arkasına bakmadan dönüp kaçtı. (Ve Allah, o´na:) \"Ey Musa!\" (dedi,) \"(Geri dön), yaklaş, korkma! Çünkü sen (bu dünyada da, öte dünyada da) güvenlik içinde olan kimselerdensin"
        },
        {
            "chapter": 28,
            "verse": 32,
            "text": "(Ve şimdi) elini koynuna sok; lekesiz olarak bembeyaz (ışıl ışıl) çıksın! Ve bütün korkulardan sıyrılmış olarak (artık) kolunu kanadını indir! Bu iki şey, senin, Rabbin tarafından Firavun ve onun seçkinler çevresine (gönderilen bir elçi) olduğunu gösteren alametlerdir. Çünkü onlar yoldan çıkmış, yozlaşmış bir topluluk haline gelmiş bulunuyorlar"
        },
        {
            "chapter": 28,
            "verse": 33,
            "text": "(Musa:) \"Ey Rabbim!\" dedi, \"Ben onlardan birini öldürdüm ve bu yüzden onların da beni öldürmelerinden korkuyorum"
        },
        {
            "chapter": 28,
            "verse": 34,
            "text": "Ayrıca, kardeşim Harun´un konuşma tarzı benimkinden daha açık, daha düzgündür; öyleyse benim söylediklerimi (daha akıcı bir şekilde) doğrulayan bir yardımcı olarak o´nu da benimle birlikte gönder; çünkü, gerçek şu ki, beni yalanlayacaklarından korkuyorum"
        },
        {
            "chapter": 28,
            "verse": 35,
            "text": "(Allah:) \"Senin pazunu kardeşinle güçlendireceğiz ve ikinize öyle bir güç ve nüfuz vereceğiz ki size dokunamayacaklar ve mesajlarımız sayesinde siz ikiniz ve sizi izleyenler üstün gelecekler!\" dedi"
        },
        {
            "chapter": 28,
            "verse": 36,
            "text": "Fakat Musa apaçık mesajlarımızla (Firavun´un ve onun seçkinler çevresinin) karşısına çıkınca, berikiler hemen: \"Bu (bir ölümlü beşer tarafından) uydurulmuş parlak bir büyüden başka bir şey değil; biz atalarımızdan böyle bir şey işitmemiştik!\" dediler"
        },
        {
            "chapter": 28,
            "verse": 37,
            "text": "(Musa:) \"Kimin O´nun katından bahşedilmiş doğru yol bilgisiyle geldiğini, bu (geçici dünya) yurdu(nu)n sonunda kime kalacağını en iyi bilen benim Rabbimdir. Muhakkak olan şu ki, zalimler asla kurtuluşa, esenliğe erişemezler!\" diye karşılık verdi"
        },
        {
            "chapter": 28,
            "verse": 38,
            "text": "Bunun üzerine Firavun: \"Soylular!\" dedi, \"Ben sizin için benden başka tanrı tanımıyorum! Bunun içindir ki, sen ey Haman, benim için (tuğla) ocağını tutuştur, balçığı pişir ve bana öyle yüksek bir kule yap ki, çıkıp Musa´nın şu tanrısını bir göreyim! Çünkü ben o´nun şu onmaz yalancılardan biri olduğunu sanıyorum"
        },
        {
            "chapter": 28,
            "verse": 39,
            "text": "İşte böylece, o ve onun buyruğunda olanlar, hiçbir haklılık kaygısı taşımaksızın (yargı için) Bize dönmeyeceklerinden eminmişçesine yeryüzünde büyüklük tasladılar"
        },
        {
            "chapter": 28,
            "verse": 40,
            "text": "Ve bu yüzden onu ve onun buyruğunda olanları kıskıvrak yakalayıp denize gömdük. Bak işte, zalimlerin sonu nasıl oldu"
        },
        {
            "chapter": 28,
            "verse": 41,
            "text": "(Yeryüzünde onların işini bitirdik) ve böylece kendilerini (cehennem) ateşinin yolunu gösteren (kötülüğün) sembol tipleri olarak (insanlığın karşısına) çıkardık; öyle ki, Kıyamet Günü´nde böylelerine asla yardım edilmeyecektir"
        },
        {
            "chapter": 28,
            "verse": 42,
            "text": "çünkü Biz bu dünyada bir horlanma, aşağılanma taktık onların peşine; Kıyamet Günü´nde ise onlar iyice küçük düşmüş, bayağılaşmış kişiler arasında yer alacaklardır"
        },
        {
            "chapter": 28,
            "verse": 43,
            "text": "Ve gerçek şu (ki), daha önceki (günahkar) nesilleri ortadan kaldırdıktan sonra, insanlar için bir aydınlanma kaynağı, bir doğru yol bilgisi ve bir rahmet olarak Musa´ya (vahyedilmiş) kitabı verdik ki, (Bizi) anıp düşünsünler"
        },
        {
            "chapter": 28,
            "verse": 44,
            "text": "İmdi, (sana gelince, ey Muhammed,) Biz Musa´ya Yasamızı bildirirken sen o kutlu vadinin batı yamacında değildin; (o´nun devrinde olup bitenlere) şahit olan kimseler arasında da bulunmuyordun"
        },
        {
            "chapter": 28,
            "verse": 45,
            "text": "tersine, Biz (onlarla senin aranda) nice nesiller yarattık ve onlardan sonra nice çağlar geçip gitti. Ve Sen, mesajlarımızı kendilerine okuyup açıklamak üzere, Medyen halkı arasında da yaşamadın; fakat Biz (elçilerimizi insanlara her zaman) gönderiyoruz"
        },
        {
            "chapter": 28,
            "verse": 46,
            "text": "Evet, Biz (Musa´ya) seslendiğimiz zaman sen Sina Dağı´nın yamacında değildin; fakat (sen de, öteki elçiler gibi,) senden önce kendilerine uyarıcı gelmemiş bir toplumu uyarasın diye Rabbinden bir rahmet aracı olarak (gönderildin) ki böylece belki (geçmişte olup bitenleri) düşünür (de Bizi) anarlar"
        },
        {
            "chapter": 28,
            "verse": 47,
            "text": "Ve (ayrıca, Biz seni, Yargı Günü´nde) kendi elleriyle yapıp ettiklerinden ötürü başlarına bir musibet geldiği zaman: \"Ey Rabbimiz, bize bir elçi göndermiş olsaydın senin mesajlarına uyar ve inanan kimselerden olurduk!\" demesinler diye (gönderdik)"
        },
        {
            "chapter": 28,
            "verse": 48,
            "text": "Buna rağmen, yine de kendilerine katımızdan hakikat geldiği zaman \"Niçin ona da Musa´ya verilenin bir benzeri verilmedi?\" derler. Fakat böyleleri, bundan önce, Musa´ya verileni de inkar etmemişler miydi? (Nitekim) \"Birbirini destekleyen iki aldatmaca örneği!\" diyorlar ve ekliyorlar: \"Biz topunu birden reddediyoruz"
        },
        {
            "chapter": 28,
            "verse": 49,
            "text": "De ki: \"Eğer doğru sözlü kimselerseniz, haydi, Allah katından, doğru olana bu ikisinden daha yakın bir yol gösteren bir başka kitap getirin, ona ben de uyayım"
        },
        {
            "chapter": 28,
            "verse": 50,
            "text": "Ve eğer senin bu çağrına da karşılık veremiyorlarsa, artık bil ki, onlar sadece geçici doyumlara tutsak, bencil ve çıkarcı isteklerinin peşindedirler. Allah´tan bir doğru yol bilgisi olmaksızın, geçici aldatıcı doyumlar, bencil ve çıkarcı istekler peşinde kendine yol arayan kişiden daha sapık kim olabilir ki? Gerçek şu ki, Allah zulmü kendine yol edinen toplumu doğru yola eriştirmez"
        },
        {
            "chapter": 28,
            "verse": 51,
            "text": "Gerçek şu ki, Biz vahyi onlara adım adım ulaştırdık ki böylece belki (üzerinde düşünür), akıllarında tutarlar"
        },
        {
            "chapter": 28,
            "verse": 52,
            "text": "Kendilerine bundan önce de kitap vermiş bulunduğumuz kimseler buna (da) inan(mak zorundad)ırlar"
        },
        {
            "chapter": 28,
            "verse": 53,
            "text": "Bu kimseler (değişmeyen gerçek) kendilerine ulaştırıldığında, hemen, \"Buna inandık!\" derler, \"Çünkü bu bize Rabbimizin katından ulaşan bir gerçek; bu bize ulaşmadan önce de, biz zaten O´na yürekten boyun eğen kimselerdik"
        },
        {
            "chapter": 28,
            "verse": 54,
            "text": "Güçlüklere göğüs germelerine, kötülüğü iyilikle savmalarına, kendilerine rızık olarak bahşettiğimiz şeylerden başkaları için de harcamalarına karşılık kendilerine iki kat ecir verecek olduğumuz kimseler işte böyleleridir"
        },
        {
            "chapter": 28,
            "verse": 55,
            "text": "onlar ki, boş ve anlamsız sözler işittikleri zaman ondan hemen yüz çevirip, \"Bizim yapıp ettiklerimizin hesabını biz vereceğiz, sizin yapıp ettiklerinizin hesabını da siz vereceksiniz. Size selam olsun; bizim, (doğru ile yanlışın anlamından) habersiz kimselerle işimiz yok\" derler"
        },
        {
            "chapter": 28,
            "verse": 56,
            "text": "Gerçek şu ki, sen her sevdiğini doğru yola yöneltemezsin; fakat Allah´tır, (yönelmek) isteyeni doğru yola yönelten; ve yine O´dur, doğru yola girecek olanları en iyi bilen"
        },
        {
            "chapter": 28,
            "verse": 57,
            "text": "Seninle aynı yolu izleyecek olursak kendi toprağımızdan koparıp atarlar bizi\" diyorlar. Oysa, Katımızdan rızık olarak her türlü ürünün getirilip toplandığı, koruyucu örf altında güvenli bir yere yerleştirmedik mi onları? Ne var ki, çokları (bunun) farkında değil"
        },
        {
            "chapter": 28,
            "verse": 58,
            "text": "Oysa, Biz, varlık ve refahtan ötürü azgınlaşan nice toplumları yok etmişizdir; işte, (gözönünde) onların yaşadıkları yerler: pek azı dışında, onlardan sonra oralarda kimse yerleşmemiştir; çünkü herkes göçüp gittikten sonra, ebediyyen kalacak olan yalnızca Biziz"
        },
        {
            "chapter": 28,
            "verse": 59,
            "text": "Bununla birlikte, yine de senin Rabbin hiçbir toplumu, kendi içlerinden onlara mesajlarımızı okuyup açıklayacak bir elçi göndermedikçe yok etmez; ve yine Biz hiçbir toplumu, üyeleri birbirlerine zulmetmeyi yol olarak benimsemedikçe, yok etmiş değiliz"
        },
        {
            "chapter": 28,
            "verse": 60,
            "text": "Size verilen şeyler dünya hayatına ilişkin geçici doyumlardan ve yine dünyada kalan süs ve eğlenceden ibarettir; oysa, Allah katında kazanılanlar daha hayırlı, daha kalıcıdır. (Buna rağmen,) aklınızı kullanmayacak mısınız"
        },
        {
            "chapter": 28,
            "verse": 61,
            "text": "Öyleyse, kendisine, (yeniden dirileceği gün) gerçekleştiğini göreceği güzel bir vaadde bulunduğumuz kimsenin hali, kendisine dünya hayatında geçici doyumlar sağladığımız, ama Kıyamet Günü kendisini yargı karşısına çıkarılanlar arasında bulacak olan kimsenin hali gibi midir"
        },
        {
            "chapter": 28,
            "verse": 62,
            "text": "Çünkü, o Gün böylelerine seslenilip, \"Tanrılıkta Bana ortak olduğunu sandığınız (varlıklar ya da güçler) şimdi neredeler?\" diye sorulacak"
        },
        {
            "chapter": 28,
            "verse": 63,
            "text": "(Bunun üzerine, vaktiyle yapılan) uyarının apaçık aleyhlerine tecelli ettiğini gören kimseler: \"Ey Rabbimiz!\" diyecekler, \"Bunlar bizim azdırdığımız kimselerdir; (evet,) biz kendimiz azdığımız gibi, onları da azdırdık (Ama şimdi) onları Senin hükmüne bırakıyoruz; zaten onların tapındığı gerçekte biz değildik"
        },
        {
            "chapter": 28,
            "verse": 64,
            "text": "Sonra onlara: \"Çağırın, bakalım\" denecek, \"tanrısal nitelikler yakıştırarak (Allah´a) ortak koştuğunuz (varlıkları ya da güçleri)!\" Ve onlar da bu sözü geçen (varlıkları ya da güçleri) yardıma çağıracaklar, ama berikiler kendilerine herhangi bir karşılık vermeyecekler; ve sonunda, göre göre sadece azabı görecekler karşılarında; (oysa, bu umutsuz, çaresiz duruma düşeceklerine) vaktiyle doğru yolu tutsalardı ya"
        },
        {
            "chapter": 28,
            "verse": 65,
            "text": "Nitekim, o Gün böylelerine seslenilip, \"Size gönderilen elçilere nasıl bir tepki gösterdiniz?\" diye sorulacak"
        },
        {
            "chapter": 28,
            "verse": 66,
            "text": "Ne var ki, o Gün, geçmişte olup bitenler için bir mazeret, bir açıklama getirmek yönünde önlerinde bütün yolların kapanmış olduğunu görecekler; ve bu konuda birbirlerine de herhangi bir şey soramayacaklar"
        },
        {
            "chapter": 28,
            "verse": 67,
            "text": "Ama buna karşılık, pişman olup doğru yola dönen ve dolayısıyla, inanıp dürüst ve erdemli davranışlar ortaya koyan kişiye gelince, böyle birinin (öte dünyada) kendini kurtulan, esenliğe erişen kimseler arasında bulması (elbette) umulabilir"
        },
        {
            "chapter": 28,
            "verse": 68,
            "text": "Ve (gerçek şudur:) dilediğini yaratan ve (insanlar için) en iyi olanı seçen senin Rabbindir. Sınırsız kudret ve yüceliğiyle Allah onların tanrısal nitelikler yakıştırarak ortak koştukları her şeyin, herkesin mutlak olarak üstündedir"
        },
        {
            "chapter": 28,
            "verse": 69,
            "text": "Ve yine senin Rabbindir, onların içlerinde gizli tuttuklarını da, açığa vurduklarını da künhüyle bilen"
        },
        {
            "chapter": 28,
            "verse": 70,
            "text": "Çünkü O, kendisinden başka tanrı olmayan Allah´tır. (Hayatın) başında da sonunda da tüm gerçek övgüler yalnızca O´na yaraşır; nihai hüküm O´nundur; çünkü O´na döndürüleceksiniz"
        },
        {
            "chapter": 28,
            "verse": 71,
            "text": "De ki: \"Hiç düşündünüz mü: Allah geceyi üzerinizde Kıyamet Günü´ne kadar sürekli kılacak olsa, söyleyin, Allah dışında size ışık getirebilecek başka bir tanrı var mı? O halde, artık (gerçeğin sesine) kulak vermeyecek misiniz"
        },
        {
            "chapter": 28,
            "verse": 72,
            "text": "De ki: \"Hiç düşündünüz mü: Allah gündüzü üzerinize Kıyamet Günü´ne kadar sürekli kılacak olsa, söyleyin, Allah dışında, bağrında dinlendiğiniz geceyi size (geri) getirebilecek başka bir tanrı var mı? Peki, artık (gerçeği) görmeyecek misiniz"
        },
        {
            "chapter": 28,
            "verse": 73,
            "text": "Çünkü rahmetinden sizin için geceyi ve gündüzü O yarattı ki birinde dinlenesiniz, ötekinde de O´nun cömertliğinden (nasibinizi) arayasınız da belki böylece şükredesiniz"
        },
        {
            "chapter": 28,
            "verse": 74,
            "text": "Evet, o gün onlara seslenip, \"Bana ortak olduğunu düşündüğünüz (varlıklar ya da güçler) neredeler?\" diye sorulacak"
        },
        {
            "chapter": 28,
            "verse": 75,
            "text": "Ve (bu soru cevapsız kalacak, çünkü) Biz (o sırada) her ümmetten bir şahit çıkarmış olacağız ve (günahkarlara:) \"Geçmişteki iddialarınızı doğrulayan bir delil getirin!\" diyeceğiz. Ve böylece görecekler ki, gerçek bütünüyle Allah´tan yana ve kendi çarpık muhayyilelerinin ürünü bütün o düzmece tanrılar onları terk etmiş"
        },
        {
            "chapter": 28,
            "verse": 76,
            "text": "(İmdi,) Hesap Günü´nde bu duruma düşmek istemeyenler bilsinler ki şu ünlü Karun da Musa´nın kavmindendi ve kendini büyük görüp onlara zulmediyordu; çünkü Biz kendisine öyle hazineler vermiştik ki, sadece anahtarlarını taşımak bile bir manga adama, hatta daha fazlasına zor gelirdi. Soydaşları ona: \"(Servetinden ötürü) böyle böbürlenme, çünkü Allah böbürlenenleri sevmez"
        },
        {
            "chapter": 28,
            "verse": 77,
            "text": "Öyleyse, Allah´ın sana verdiklerinden yararlanarak yalnızca ahiret yurdunda (iyi bir yer tutmanın) yolunu ara; bu arada, pek tabii, bu dünyadaki nasibini de unutma; ve Allah nasıl sana iyilikte bulunduysa, sen de (başkalarına) öyle iyilikte bulun; ve sakın yeryüzünde bozgunculuk, karışıklık çıkarmaya çalışma: çünkü, şüphesiz, Allah bozguncuları sevmez!\" dedikleri zaman"
        },
        {
            "chapter": 28,
            "verse": 78,
            "text": "(Karun, onlara:) \"Bu (servet) bendeki bilgi sayesinde bana verildi!\" diye karşılık verdi. Oysa, Allah´ın, ondan önceki kuşaklardan, ondan daha güçlü ve ondan daha fazla servet toplamış nicelerini (kendilerini büyüklük duygusuna kaptırmaları yüzünden) yok ettiğini bilmiyor muydu (sanki)? Ama, şu var ki, suçluluğu kesinleşmiş olanlara (artık) günahlarından sual olunmaz"
        },
        {
            "chapter": 28,
            "verse": 79,
            "text": "(Karun) işte böyle görkem ve gösteriş içinde soydaşlarının karşısına çıkardı. (Öyle ki,) yalnızca dünya hayatına gözünü dikenler (ona bakıp da): \"Ah, n´olurdu\" derlerdi, \"Karun´a verildiği kadar bize de verilseydi! Çünkü o gerçekten çok talihli biri"
        },
        {
            "chapter": 28,
            "verse": 80,
            "text": "Kendilerine doğru, güvenilir bilgi bahşedilmiş olanlarsa: \"Yazıklar olsun size!\" derlerdi, (Bilmiyor musunuz ki,) gerçekten inanmış olan, dürüst ve erdemli davranışlarda bulunan kimseler için Allah´ın tasvip ettiği şeyler daha hayırlıdır; ama şüphesiz, böyle bir nimete güçlüklere göğüs geren kimselerden başkası erişemez"
        },
        {
            "chapter": 28,
            "verse": 81,
            "text": "Ve sonunda onu da, evini barkını da yere batırdık: öyle ki, Allah´a karşı hiçbir şey, hiç kimse onun yardımına yetişmedi; pek tabii, kendi kendine yardım edebilecek durumda da değildi"
        },
        {
            "chapter": 28,
            "verse": 82,
            "text": "Ve daha dün onun yerinde olmak isteyenler: \"Vah bize!\" dediler, \"Demek ki, kullarından dilediğine rızkı geniş tutan, dilediğine de ölçülü, idareli veren Allah´mış! Ya Allah bize lütfetmemiş olsaydı, hiç şüphe yok, bizi de yerin dibine geçirirdi. Vah vah, demek, hakkı inkar edenler iflah olmazmış"
        },
        {
            "chapter": 28,
            "verse": 83,
            "text": "(Ama) ahiret yurduna gelince, Biz orayı yeryüzünde büyüklük taslamayan ve bozgunculuk çıkarmak istemeyen kimselere ayırmış bulunuyoruz; çünkü gelecek Allah´a karşı sorumluluk bilinci taşıyan kimselerindir"
        },
        {
            "chapter": 28,
            "verse": 84,
            "text": "Kim ki (Allah´ın huzuruna) iyilik yaparak çıkarsa, daha iyisini, daha üstününü bulacaktır. Ve kim ki kötülük yaparak çıkarsa, (bilsin ki,) kötülük yapanlar yalnızca yaptıklarının karşılığını görecekler"
        },
        {
            "chapter": 28,
            "verse": 85,
            "text": "(Ey inanan kişi,) apaçık bir üslupla bu Kuran´ı sana vaz´eden (Allah), şüphe yok ki, seni (ölümden sonra) yeni bir hayata döndürecektir. (Hakkı kabule yanaşmayanlara) de ki: \"Kimin doğru yolda yürüdüğünü ve kimin apaçık bir sapıklık içinde olduğunu en iyi bilen Rabbimdir"
        },
        {
            "chapter": 28,
            "verse": 86,
            "text": "Ve (sen ey inanan kişi,) bu kitabın sana ulaşacağını ummazdın; fakat işte Rabbinden bir rahmet olarak (sana ulaştı). Öyleyse, artık hakkı inkara kalkışan kimselere asla arka çıkma"
        },
        {
            "chapter": 28,
            "verse": 87,
            "text": "ve bir kere Allah´ın ayetleri sana indirilmiş olduğuna göre, bundan sonra artık sakın seni onlardan alıkoymalarına fırsat verme; tersine, (insanları) Rabbine çağır. Ve sakın, Allah´tan başka varlıklara tanrısal güçler ve nitelikler yakıştıran kimselerden olma"
        },
        {
            "chapter": 28,
            "verse": 88,
            "text": "Yani, Allah´la beraber tutup başka bir tanrıya yalvarmaya kalkma! (Çünkü) O´ndan başka tanrı yok; (çünkü) O´nun (ebedi) Zatı´ndan başka her şey, herkes, yok olmaya mahkumdur; hüküm bütünüyle O´nun elindedir ve sonunda O´na döndürüleceksiniz"
        },
        {
            "chapter": 29,
            "verse": 1,
            "text": "Elif-Lam-Mim"
        },
        {
            "chapter": 29,
            "verse": 2,
            "text": "İnsanlar, (sadece) \"İnandık!\" demeleriyle bırakılacaklarını ve sınava çekilmeyeceklerini mi sanıyorlar"
        },
        {
            "chapter": 29,
            "verse": 3,
            "text": "Evet, andolsun ki, Biz kendilerinden öncekileri de sınadık; o halde (bugün yaşayanlar da sınanacak ve) elbette Allah, doğru davrananları ortaya çıkaracak ve yalancıların da kimler olduğunu gösterecektir"
        },
        {
            "chapter": 29,
            "verse": 4,
            "text": "Yoksa onlar -(inandıklarını iddia ettikleri halde) kötülük işleyenler- Bizden kurtulabileceklerini mi sanırlar? Ne tuhaf bir düşünce bu"
        },
        {
            "chapter": 29,
            "verse": 5,
            "text": "Kim (Kıyamet Günü) Allah´a kavuşmayı (ümit ve korku ile) beklerse (o Gün´e hazırlıklı olsun): çünkü Allah´ın (her insan ömrü için) takdir ettiği vade mutlaka gelip çatacaktır ve O her şeyi bilen, her şeyi işitendir"
        },
        {
            "chapter": 29,
            "verse": 6,
            "text": "O halde, kim (Allah yolunda) üstün gayret gösterirse bunu yalnız kendi iyiliği için yapmış olur: çünkü Allah, her türlü ihtiyaçtan uzaktır"
        },
        {
            "chapter": 29,
            "verse": 7,
            "text": "İman edip doğru ve yararlı işler yapanlara gelince, Biz onların (önceki) kötülüklerini mutlaka sileriz ve onları yaptıkları iyiliklere göre ödüllendiririz"
        },
        {
            "chapter": 29,
            "verse": 8,
            "text": "Biz insana, (yapacağı en hayırlı işlerden biri olarak) anne ve babasına iyi davranmasını emrettik; ama (buna rağmen,) eğer onlar (ilah olarak) kabul edemeyeceğin herhangi bir şeyi Bana ortak koşmanı isterlerse onlara uyma: (çünkü) hepiniz (sonunda) dönüp Bana geleceksiniz; o zaman (hayatta iken) yapmış olduğunuz her şeyi (iyi ve kötü yönleriyle) gözünüzün önüne sereceğim"
        },
        {
            "chapter": 29,
            "verse": 9,
            "text": "İman edip doğru ve yararlı işler yapmış olanlara gelince, onları (öteki dünyada da) mutlaka dürüst ve erdemlilerin arasına sokacağız"
        },
        {
            "chapter": 29,
            "verse": 10,
            "text": "İnsanlar arasında öyleleri var ki, (kendileri ve kendi gibileri adına) \"Biz, Allah´a inanıyoruz!\" derler; ama Allah yolunda sıkıntıya düşünce insanlardan çektikleri eziyeti Allah´tan gelen ceza gibi, (hatta ondan daha korkutucu) görürler; Rabbinden (gerçek inanç sahiplerine) bir yardım gelince de, \"Aslında biz her zaman sizinle beraberiz!\" derler. Allah, bütün yaratılmışların kalplerinden geçenleri en iyi bilen değil midir"
        },
        {
            "chapter": 29,
            "verse": 11,
            "text": "(Evet!) Allah, (gerçekten) imana erenlerin de, ikiyüzlülerin de kimler olduğunu mutlaka gösterecektir"
        },
        {
            "chapter": 29,
            "verse": 12,
            "text": "Ve (O, şunu da bilir ki,) hakkı inkar edenler, (her zaman olduğu gibi,) inananlara: \"(Gelin) bizim (hayat) tarzımıza uyun, günahlarınız bizim boynumuza!\" derler. Halbuki onlar, (bu şekilde yanılttıkları kimselerin) hiçbir günahını yüklenmezler: Dikkat edin, onlar yalancıdırlar"
        },
        {
            "chapter": 29,
            "verse": 13,
            "text": "Onlar, mutlaka, kendi yükleri ile birlikte başka yükleri de taşımak zorunda kalacaklardır; ve bütün temelsiz iddialarından dolayı Kıyamet Günü mutlaka hesaba çekileceklerdir"
        },
        {
            "chapter": 29,
            "verse": 14,
            "text": "Biz (çok zaman önce) Nuh´u kendi kavmine göndermiştik ve Nuh onlar arasında dokuzyüzelli yıl geçirmişti; sonra onlar hala zulüm batağında yaşamaya devam ederlerken bir tufana yakalanmışlardı"
        },
        {
            "chapter": 29,
            "verse": 15,
            "text": "fakat Nuh´u ve o´nunla birlikte gemide bulunanların tümünü kurtardık ve bunu, (hatırlayıp ders almaları için) bütün insanların önüne (rahmetimizin) bir işareti olarak koyduk"
        },
        {
            "chapter": 29,
            "verse": 16,
            "text": "Ve İbrahim (de, Bizden aldığı ilhamla) kavmine dönerek: \"Allah´a kulluk edin ve O´na karşı sorumluluğunuzun bilincinde olun; bilirseniz bu sizin için daha hayırlıdır!\" diye seslendi"
        },
        {
            "chapter": 29,
            "verse": 17,
            "text": "(Ve devamla) \"Siz Allah´ı bırakıp (cansız) putlara tapıyorsunuz ve böylece bir yalandan örnekler veriyorsunuz! Kuşkusuz, Allah´ı bırakıp taptığınız (o şeyler ve varlıklar) size rızkınızı verebilme gücüne sahip değildirler: O halde bütün rızkınızı Allah katında arayın, (yalnız) O´na kulluk edin ve O´na hamd edin: çünkü sonunda yine O´na döndürüleceksiniz"
        },
        {
            "chapter": 29,
            "verse": 18,
            "text": "Ve Eğer (beni) yalanlarsanız (bilin ki, başka) toplumlar da sizden önce (Allah´ın peygamberlerini) yalanladılar: Bir elçiye düşen, sadece (kendisine emanet edilen) mesajı dosdoğru bir şekilde iletmektir"
        },
        {
            "chapter": 29,
            "verse": 19,
            "text": "Peki, o (hakkı inkar edenler,) Allah´ın (hayatı) ilkin nasıl yoktan var ettiğini, sonra onu nasıl tekrar yenilediğini anlamazlar mı? Kuşkusuz bu, Allah için kolay bir iştir"
        },
        {
            "chapter": 29,
            "verse": 20,
            "text": "De ki: \"Yeryüzünü dolaşın ve Allah´ın (insanı) nasıl (harikulade bir şekilde) yoktan var ettiğini görün! Allah işte bu şekilde ikinci hayatınızı da var edecektir; çünkü Allah her şeye kadirdir"
        },
        {
            "chapter": 29,
            "verse": 21,
            "text": "Dilediğine azap verir, dilediğine merhamet eder; hepiniz O´na döndürüleceksiniz"
        },
        {
            "chapter": 29,
            "verse": 22,
            "text": "Ne yeryüzünde ne de gökte Allah´ı başınızdan savamazsınız, (bunu hiç beklemeyin;) Sizi ne Allah´ın elinden alabilecek, ne de size yardım edebilecek kimse bulamazsınız"
        },
        {
            "chapter": 29,
            "verse": 23,
            "text": "Allah´ın ayetlerini ve (sonunda) O´na kavuşacaklarını inkar edenler, benim rahmetimden ümitlerini kesmiş olanlardır; ve onları (öteki dünyada) acıklı bir azap beklemektedir"
        },
        {
            "chapter": 29,
            "verse": 24,
            "text": "İmdi (İbrahim´e gelince,) kavminin o´na tek cevabı şu oldu: \"Onu öldürün, veya yakın!\" Ama Allah o´nu ateşten korudu. Bakın, bu (kıssa)da inanacak kimseler için dersler vardır"
        },
        {
            "chapter": 29,
            "verse": 25,
            "text": "Ve (İbrahim) onlara dedi ki: \"Siz Allah´ı bırakıp putlara taptınız. Tek sebep, bu dünyada kendinize (ve atalarınıza) karşı duyduğunuz sevgiye esir olmanızdı: Ama sonra, Kıyamet Günü birbirinizi tanımazlıktan gelecek ve birbirinize lanet yağdıracaksınız; hepinizin varacağı yer ateştir ve (orada) size yardım edecek bir kimse bulamayacaksınız"
        },
        {
            "chapter": 29,
            "verse": 26,
            "text": "Bunun üzerine (kardeşinin oğlu) Lut o´na inandı ve \"Ben (de) zulüm ve kötülük diyarını terk ederek Rabbime (döneceğim): Şüphesiz O kudret ve hikmet sahibidir!\" dedi"
        },
        {
            "chapter": 29,
            "verse": 27,
            "text": "(İbrahim´e gelince,) o´na İshak´ı ve (İshak´ın oğlu) Yakub´u bahşettik ve soyundan gelenler arasında peygamberliği ve vahyi devam ettirdik. Onu bu dünyada mükafatlandırdık; o, öteki dünyada (da) mutlaka dürüst ve erdemliler arasında yer alacaktır"
        },
        {
            "chapter": 29,
            "verse": 28,
            "text": "Lut (da Bizden aldığı ilhamla) kavmine şöyle seslenmişti: \"Siz, kesinlikle, dünyada daha önce hiç kimsenin yapmadığı iğrenç şeyler yapıyorsunuz"
        },
        {
            "chapter": 29,
            "verse": 29,
            "text": "Siz, erkeklere (azgın bir şehvetle) yaklaşıp (cinsler arasında tabii olan) yolu kapatmıyor musunuz? Ve bu utanç verici suçları (açık) toplantılarınızda işlemiyor musunuz?\" Ama kavmi, \"Peki,\" diye cevap verdi, \"eğer doğruları söyleyenlerden isen, başımıza Allah´ın azabını getir bakalım"
        },
        {
            "chapter": 29,
            "verse": 30,
            "text": "(Bunun üzerine Lut) \"Ey Rabbim!\" diye yalvardı, \"Bozgunculuğa ve yozlaşmaya yol açan bu insanlara karşı bana yardım et"
        },
        {
            "chapter": 29,
            "verse": 31,
            "text": "Derken (semavi) elçilerimiz İbrahim´e (İshak´ın doğumu) müjdesini getirdiklerinde (aynı zamanda): \"Biz bu yörenin halkını yok edeceğiz, çünkü onlar gerçek zalimlerdir!\" dediler"
        },
        {
            "chapter": 29,
            "verse": 32,
            "text": "(Fakat İbrahim) \"Ama Lut da onlar arasında yaşıyor!\" diye haykırdı(ğı zaman) şu cevabı verdiler: \"Kimin orada olduğunu iyi biliyoruz; o´nu ve karısı dışındaki bütün aile efradını kesinlikle koruyacağız: karısı ise geride bırakılanlar arasında yer alacak"
        },
        {
            "chapter": 29,
            "verse": 33,
            "text": "Elçilerimiz kendisine geldiklerinde Lut onlar adına üzüntüye kapıldı, çünkü onları koruyamayacağını gördü; ama onlar Lut´a: \"Korkma ve üzülme! Biz seni ve karın dışında bütün aileni koruyacağız; karın ise geride bırakılanlar arasında yer alacak"
        },
        {
            "chapter": 29,
            "verse": 34,
            "text": "Bu yörenin halkına, işledikleri bütün kötülüklerin karşılığı olarak gökten mutlaka bir bela indireceğiz!\" dediler"
        },
        {
            "chapter": 29,
            "verse": 35,
            "text": "(Sonunda dediğimiz oldu;) ve ondan geriye, aklını kullananlar için açık işaretler bıraktık"
        },
        {
            "chapter": 29,
            "verse": 36,
            "text": "Medyen (halkına) da kardeşleri Şuayb(ı gönderdik). O, \"Ey halkım!\" diye seslendi, \"(Yalnız) Allah´a kulluk edin, Ahiret Günü´nü bekleyin ve yeryüzünde bozgunculuk yaparak kötülük işlemeyin"
        },
        {
            "chapter": 29,
            "verse": 37,
            "text": "Fakat, halkı o´nu yalanladı. Bu yüzden bir yer sarsıntısına maruz kaldılar ve yurtlarında cansız bir şekilde yere serildiler"
        },
        {
            "chapter": 29,
            "verse": 38,
            "text": "Mesken ve barınakların(ın kalıntıların)dan açıkça görüleceği gibi, Ad ve Semud (kavimlerini de yok ettik). (Onlar yıkılıp gittiler.) Çünkü Şeytan onlara işledikleri (günahları) güzel gösterdi ve böylece onları, hakikati kavrama yeteneğine sahip oldukları halde, (Allah´ın) yol(un)dan alıkoydu"
        },
        {
            "chapter": 29,
            "verse": 39,
            "text": "Karun´u, Firavun´u ve Haman´ı (da böyle cezalandırdık). Musa onlara hakikatin bütün kanıtlarını getirmişti, ama onlar yeryüzünde büyüklük tasladılar (ve o´nu reddettiler); halbuki onlar (elimizden) kaçıp kurtulamazlardı"
        },
        {
            "chapter": 29,
            "verse": 40,
            "text": "Çünkü onların her birini günahlarından dolayı hesaba çektik: Kiminin tepesinde ölümcül fırtınalar estirdik; kimini (ani) bir kasırga yok etti; kimisini yerin dibine geçirdik ve kimisi de suda boğulup gitti. Onlara haksızlık yapan Allah değildi, fakat onlar kendi kendilerine haksızlık yapıyorlardı"
        },
        {
            "chapter": 29,
            "verse": 41,
            "text": "Allah´tan başka (varlıkları ve güçleri) sığınak kabul edenlerin durumu, kendisine ağ ören örümceğin durumuna benzer: çünkü barınakların en zayıfı örümcek ağıdır. Keşke bunu anlasalardı"
        },
        {
            "chapter": 29,
            "verse": 42,
            "text": "Kuşkusuz Allah, insanların Kendisini bırakıp da yalvardıkları şeylerin ne olduğunu çok iyi bilir; yalnız O´dur kudret sahibi, hikmet sahibi"
        },
        {
            "chapter": 29,
            "verse": 43,
            "text": "İşte Biz insanın önüne bu temsilleri koyuyoruz: ama onların gerçek anlamını ancak (Bizi) tanıyanlar kavrayabilir"
        },
        {
            "chapter": 29,
            "verse": 44,
            "text": "(ve kesin olan şu ki:) Allah gökleri ve yeri (deruni) bir hakikat üzere yarattı; unutmayın ki bu (yaratılışta) (O´na) inananların tümü için alınacak dersler vardır"
        },
        {
            "chapter": 29,
            "verse": 45,
            "text": "Sana vahyedilen bu ilahi kelamı (başka insanlara) ilet ve namazında dikkatli ve devamlı ol; çünkü namaz (insanı) çirkin fiillerden ve akla ve sağduyuya aykırı olan her türlü şeyden alıkoyar; Allah´ı anmak gerçekten en büyük (erdem ve iyilik)tir. Allah bütün yaptıklarınızı bilir"
        }
    ]
}
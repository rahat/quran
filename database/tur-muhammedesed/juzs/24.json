{
    "juzs": [
        {
            "chapter": 39,
            "verse": 32,
            "text": "Allah hakkında yalan uydurandan ve önüne konulan gerçeği yalanlayandan daha zalim kim vardır? Cehennem, hakikati inkar edenler için (en uygun) yer değil midir"
        },
        {
            "chapter": 39,
            "verse": 33,
            "text": "Ama hakikati getiren ve onu bütün kalpleriyle tasdik edenler; işte onlar Allah´a karşı sorumluluklarının (tam) bilincinde olanlardır"
        },
        {
            "chapter": 39,
            "verse": 34,
            "text": "Özledikleri her şey onları Rablerinin katında beklemektedir: Bu, iyilik yapanlar için bir mükafat olacaktır"
        },
        {
            "chapter": 39,
            "verse": 35,
            "text": "Bu amaçla Allah, işledikleri kötülükleri siler ve onları (hayatta iken) yaptıkları en güzel şeylere göre ödüllendirir"
        },
        {
            "chapter": 39,
            "verse": 36,
            "text": "Allah kuluna kafi değil mi? Ama seni, O´ndan başka (kulluk yaptıkları hayali ilah)ları ile korkutuyorlar! Allah kimi saptırırsa artık onu yola getiren bulunmaz"
        },
        {
            "chapter": 39,
            "verse": 37,
            "text": "Allah kimi doğru yola yöneltirse de onu saptıran olmaz. Allah kudret Sahibi ve kötülüklerin hesabını gören değil midir"
        },
        {
            "chapter": 39,
            "verse": 38,
            "text": "Ve işte böyledir (çoğu insanlar): Eğer onlara \"Gökleri ve yeri yaratan kimdir?\" diye sorarsan hiç tereddütsüz \"Allah´tır!\" derler. De ki: \"Allah´ı bırakıp taptıklarınızın ne olduğunu hiç düşündünüz mü? Eğer Allah bana bir zarar vermek istese, bu (hayali güçler) O´nun vereceği zararı önleyebilirler mi? Yahut bana rahmet dilese O´nun rahmetini (benden) esirgeyebilirler mi?\" De ki: \"Allah bana yeter! (O´nun varlığına) emin olanlar, (yalnızca) O´na güven duyarlar"
        },
        {
            "chapter": 39,
            "verse": 39,
            "text": "De ki: \"Ey (hakikati inkar eden) kavmim! Elinizden gelen her şeyi yapın, ben de (Allah yolunda) gayret göster(meye devam ed)eceğim; yakında göreceksiniz"
        },
        {
            "chapter": 39,
            "verse": 40,
            "text": "kimi (bu dünyada) utanıp rezil olacağı bir azaba duçar olacak ve kimi de (öteki dünyada) kesintisiz bir azabın ortasına düşecek"
        },
        {
            "chapter": 39,
            "verse": 41,
            "text": "Biz, insanlığ(ın kurtuluşu) için hakikati ortaya koyan bu ilahi kelamı indirdik sana. Kim (buna sarılarak) doğru yola ulaşmayı seçerse bu kendi lehinedir ve kim de (yoldan) saparsa yine kendi aleyhine sapmış olur. Sen onların seçimlerini belirleme gücüne sahip değilsin"
        },
        {
            "chapter": 39,
            "verse": 42,
            "text": "Bütün insanların, (bedenen) öldüklerinde canlarını alan ve henüz ölmemiş olanları da uyku halinde (ölü gibi yapan) Allah´tır; (yalnız O´dur bu güce sahip olan): O, böylece ölümlerine hükmettiklerini (hayattan) koparır, diğerlerini de (kendisinin koyduğu) bir mühlet için salıverir. (Bütün) bunlarda gerçekten düşünenler için mesajlar vardır"
        },
        {
            "chapter": 39,
            "verse": 43,
            "text": "Ama onlar, Allah´ın yanısıra (hayali) şefaatçiler(e de kulluk yapmayı) tercih ederler. De ki: \"Nasıl olur? Onların hiçbir şeye güçleri yetmese de ve akılları (hakikati) kavramıyor olsa da mı"
        },
        {
            "chapter": 39,
            "verse": 44,
            "text": "De ki: \"Şefaat (hakkını verme yetkisi) yalnız Allah´a aittir: Gökler ve yer üzerindeki hakimiyet (yalnız) O´nundur ve sonunda yalnız O´na döndürüleceksiniz"
        },
        {
            "chapter": 39,
            "verse": 45,
            "text": "Ve Allah ne zaman tek başına anılsa, öteki dünyaya inanmayanların kalpleri keskin bir nefretle dolar. Halbuki O´nun yanısıra başka (hayali) güçler de anıldığı zaman hemen (yüzleri güler,) neşelenirler"
        },
        {
            "chapter": 39,
            "verse": 46,
            "text": "De ki: \"Ey Allahım! Ey gökleri ve yeri yaratan! Ey yaratılmış varlıkların kavrayış alanı dışındaki şeyleri de, yaratılmışların akıl ve duyularıyla görüp gözleyebildiklerini de bilen! Kullarının ayrılığa düştükleri her konuda (Kıyamet Günü) aralarında hüküm verecek olan Sensin"
        },
        {
            "chapter": 39,
            "verse": 47,
            "text": "Fakat eğer o zalimler yeryüzündeki her şeye ve (hatta) iki misli fazlasına sahip olsalardı, onu Kıyamet Günü (başlarına gelecek) korkunç bela için fidye olarak teklif ederlerdi; çünkü daha önce hiç hesaba almadıkları şey (o zaman) Allah tarafından karşılarına çıkarılacak"
        },
        {
            "chapter": 39,
            "verse": 48,
            "text": "Ve (hayatta iken) yaptıkları kötülükler açığa vurulacaktır. Ve böylece alaya alıp durdukları hakikat onları sarıp kuşatacaktır"
        },
        {
            "chapter": 39,
            "verse": 49,
            "text": "İşte (böyle:) İnsanın başına bir bela geldiğinde bize yardım için yalvarır; fakat ona katımızdan bir iyilikte bulunduğumuz zaman, (kendi kendine,) \"(Bütün) bunlar bana (benim kendi) hikmetimden dolayı verilmiştir!\" der. Hayır! Bu (rahmetin verilmesi) bir imtihandır, ama çoğu onu anlamaz"
        },
        {
            "chapter": 39,
            "verse": 50,
            "text": "Onlardan önce yaşamış olanlar(ın çoğu da kendi kendilerine) aynı şeyi söylemişlerdi; ama kazandıkları şeyler onlara fayda vermedi"
        },
        {
            "chapter": 39,
            "verse": 51,
            "text": "çünkü işledikleri her kötülük, onlara (geri) döner. Ve bugün zulmeden insanlar(ın başlarına da aynı şey gelecektir); işledikleri her kötü fiil (tekrar) kendilerine dönecek ve onlar (Allah´ı) asla aldatamayacaklardır"
        },
        {
            "chapter": 39,
            "verse": 52,
            "text": "Bilmezler mi Allah dilediğine bol rızık verir, dilediğine az? Doğrusu, bunda inanan insanlar için dersler vardır"
        },
        {
            "chapter": 39,
            "verse": 53,
            "text": "De ki: \"(Allah şöyle buyuruyor:) Ey kendilerine karşı haddi aşan kullarım! Allah´ın rahmetinden umudunuzu kesmeyin: Allah bütün günahları bağışlar; çünkü yalnız O, çok bağışlayıcıdır, rahmet kaynağıdır"
        },
        {
            "chapter": 39,
            "verse": 54,
            "text": "Öyleyse (yalnız) Rabbinize yönelin ve (ölümün ve yeniden dirilmenin) azabı başınıza gelmeden önce O´na teslim olun, sonra hiç kimse sizi koruyamaz"
        },
        {
            "chapter": 39,
            "verse": 55,
            "text": "Bu azap, siz farkında olmadan, aniden başınıza gelmeden önce Rabbiniz tarafından size indirilmiş olan en güzel (öğretiye) uyun"
        },
        {
            "chapter": 39,
            "verse": 56,
            "text": "ki hiçbir insan (Kıyamet Günü) \"Allah´a karşı umursamaz davrandığım ve (hakikati) küçümseyenlerden biri olduğum için yazıklar olsun bana!\" demesin"
        },
        {
            "chapter": 39,
            "verse": 57,
            "text": "yahut, \"Eğer Allah beni doğru yola iletseydi mutlaka O´na karşı sorumluluk bilinci duyanlardan biri olurdum!\" demesin diye"
        },
        {
            "chapter": 39,
            "verse": 58,
            "text": "yahut, (kendisini bekleyen) azabın farkına vardığında \"Keşke (hayatta) bana bir şans daha verilse de iyilik yapanlar arasına girsem!\" demesin diye"
        },
        {
            "chapter": 39,
            "verse": 59,
            "text": "(O zaman Allah şu cevabı verecektir:) \"Tabii, elbette! Mesajlarım sana ulaştı(ğı halde) sen onları yalanladın, yersiz bir gurura kapıldın ve hakikati inkar edenler arasına girdin"
        },
        {
            "chapter": 39,
            "verse": 60,
            "text": "İşte (böyle,) Kıyamet Günü Allah hakkında yalan uyduranların yüzlerinin (acıdan ve mahcubiyetten dolayı) kapkara kesildiğini görürsün. Yersiz gurura kapılanlar için cehennem, (uygun) bir yer değil mi"
        },
        {
            "chapter": 39,
            "verse": 61,
            "text": "Ama Allah, kendisine karşı sorumluluk bilinci duyanları koruyacak ve (iç dünyalarında) ulaştıkları üstün mertebelerden dolayı (onlara mutluluk bağışlayacaktır); ne bir kötülük dokunacak onlara, ne de üzüntüye kapılacaklar"
        },
        {
            "chapter": 39,
            "verse": 62,
            "text": "Allah her şeyin yaratıcısıdır ve yalnız O´dur her şeyin yönünü ve sonucunu belirleme gücüne Sahip olan"
        },
        {
            "chapter": 39,
            "verse": 63,
            "text": "Göklerin ve yerin (sırlarının) anahtarları O´ndadır. Allah´ın mesajlarını inkara şartlanmış olanlara gelince, kaybedenler işte onlardır"
        },
        {
            "chapter": 39,
            "verse": 64,
            "text": "De ki: \"Siz ey (doğru ile eğriden) habersiz olanlar! Allah´tan başkasına kulluk etmemi mi teklif ediyorsunuz"
        },
        {
            "chapter": 39,
            "verse": 65,
            "text": "Halbuki, (ey insanoğlu,) sana ve senden önce yaşamış olanlara vahyedilmiştir ki Allah´tan başkasına ilahi sıfatlar yakıştırırsan bütün çabaların kesinlikle boşa gidecektir çünkü (öteki dünyada) mutlaka ziyana uğrayanlardan olacaksın"
        },
        {
            "chapter": 39,
            "verse": 66,
            "text": "Hayır, (yalnız) Allah´a kulluk etmeli ve (O´na) şükredenlerden olmalısın"
        },
        {
            "chapter": 39,
            "verse": 67,
            "text": "Onlar, (O´ndan başkasına kulluk edenler,) Allah hakkında doğru bir anlayışa sahip değiller; çünkü bütün yeryüzü, Kıyamet Günü O´nun için avuç içi kadar bir şey olacaktır, gökler de O´nun sağ elinde dürülmüş hale gelecek. O kudret ve egemenliğinde sınırsızdır ve onların ortak koştukları her şeyin kat kat üstündedir"
        },
        {
            "chapter": 39,
            "verse": 68,
            "text": "(O Gün hesap) suru üflenecek; ve yerde, gökte ne varsa hepsi, Allah´ın (hariç tutmak) istedikleri dışında, düşüp bayılacaklar. Sonra sur yeniden üflenecek; işte o zaman (yargı kürsüsü önünde) duranlar (hakikati) görmeye başlayacaklar"
        },
        {
            "chapter": 39,
            "verse": 69,
            "text": "Ve yeryüzü Rabbinin nuru ile aydınlanacak. (Herkesin işlediğinin) hesabı ortaya dökülecek; bütün peygamberler ile (öteki) bütün şahitler huzura çağrılacak ve kendilerine adaletle hükmedilecektir. Ve onlara asla haksızlık yapılmayacak"
        },
        {
            "chapter": 39,
            "verse": 70,
            "text": "Çünkü herkes, yapmış olduğu (iyi veya kötü) her şeyin karşılığını tam olarak görecektir. Allah, onların yaptıklarını en iyi bilendir"
        },
        {
            "chapter": 39,
            "verse": 71,
            "text": "Hakikati inkara şartlanmış olanlar, bölük bölük cehenneme sürüleceklerdir; oraya vardıklarında kapılar açılacak ve muhafızlar onlara, \"Aranızdan, size Rabbinizden mesajlar getiren ve sizi bu (Hesap) Günü´ne karşı uyaran elçiler gelmedi mi?\" diye soracaklar. Onlar, \"Elbette geldiler!\" diye cevap verecekler. Ama hakikati inkar edenler için azap (hükmü) çoktan verilmiş olacaktır"
        },
        {
            "chapter": 39,
            "verse": 72,
            "text": "(ve) onlara: \"Artık oturup kalacağınız cehennemin kapılarından girin içeri!\" denilecektir. Büyüklük taslayanlar için ne dehşetli bir mekandır orası"
        },
        {
            "chapter": 39,
            "verse": 73,
            "text": "Rablerine karşı sorumluluk bilinci duyanlar da bölük bölük cennete gönderileceklerdir; oraya vardıklarında kapılarının ardına kadar açık olduğunu görecekler; ve muhafızlar onlara, \"Selam size! Hoş geldiniz! İşte buyrun, içinde temelli kalacağınız bu (cennete) girin!\" diyecekler"
        },
        {
            "chapter": 39,
            "verse": 74,
            "text": "Onlar da: \"Bize verdiği sözü yerine getiren ve bu (esenlik) alanını yaptıklarımızın karşılığı olarak bize bağışlayan, böylece cennette dilediğimiz şekilde yerleşmemizi sağlayan Allah´a hamdolsun!\" diyeceklerdir. Ve (Allah yolunda) çaba sarf edenlerin mükafatı ne yüce, ne üstün olacaktır"
        },
        {
            "chapter": 39,
            "verse": 75,
            "text": "Ve meleklerin (Allah´ın) kudret tahtının çevresinde toplanıp Rablerinin yüceliğini hamd ile andıklarını göreceksin. (Ölen) herkes hakkında adaletle hükmedilecek ve (şu) sözler telaffuz edilecektir: \"Bütün övgüler alemlerin Rabbi olan Allah içindir"
        },
        {
            "chapter": 40,
            "verse": 1,
            "text": "Ha-Mim"
        },
        {
            "chapter": 40,
            "verse": 2,
            "text": "Bu ilahi kelamın indirilişi, her şeyi bilen, Kudret Sahibi Allah´tandır"
        },
        {
            "chapter": 40,
            "verse": 3,
            "text": "Günahları bağışlayan, tevbeleri kabul eden, intikamı çetin, lütfu sınırsız olan (Allah´tan). Ondan başka ilah yoktur, varış O´nadır"
        },
        {
            "chapter": 40,
            "verse": 4,
            "text": "Yalnızca hakikati inkara şartlanmış olanlar Allah´ın mesajlarını sorgulamaya yeltenirler. Fakat onların yeryüzünde keyiflerince dolaşmaları seni yanıltmasın"
        },
        {
            "chapter": 40,
            "verse": 5,
            "text": "Onlardan önce Nuh kavmi, sonra da (Allah´ın elçilerine karşı) birleşen (öteki kavim)lerin tümü hakikati yalanladılar; bu toplulukların her biri kendilerine gönderilen elçileri yakalayıp ortadan kaldırmak için onlara karşı tuzaklar kurdular; ve hakikati etkisiz hale getirmek için (elçilerin getirdikleri mesaja) yanlış ve yanıltıcı delillerle karşı koydular; bu yüzden onları hesaba çektim. Ne çetindir Benim intikamım"
        },
        {
            "chapter": 40,
            "verse": 6,
            "text": "Böylece hakikati inkara şartlanmış olanlar hakkındaki Rabbinin sözü gerçekleşecektir. Onlar kendilerini (cehennem) ateşinde bulacaklardır"
        },
        {
            "chapter": 40,
            "verse": 7,
            "text": "(Allah´ın) kudret tahtını(n bilgisini içlerinde) taşıyanlar ve ona yakın olanlar, Rablerinin sınırsız ihtişamını hamd ile yüceltirler, O´na iman ederler ve (öteki) müminler için bağışlanma dilerler: \"Rabbimiz! Sen her şeyi ilmin ve rahmetinle kuşatırsın; tevbe edip yoluna uyanları bağışla ve yakıcı ateşin azabından onları koru"
        },
        {
            "chapter": 40,
            "verse": 8,
            "text": "Rabbimiz! Onları ve atalarından, eşlerinden ve çocuklarından dürüst ve erdemli olanları vaad ettiğin sonsuz esenlik bahçelerine koy, şüphesiz, kudret ve hikmet Sahibi olan yalnız Sensin"
        },
        {
            "chapter": 40,
            "verse": 9,
            "text": "ve onları kötü fiiller (işlemek)ten koru; o (Hesap) Gün(ü) kötü fiiller(in lekesin)den kimi korursan onu rahmetinle onurlandırmış olursun; bu büyük bir kurtuluştur"
        },
        {
            "chapter": 40,
            "verse": 10,
            "text": "Hakikati inkara şartlanmış olanlara gelince, (o Gün) bir ses onlara şöyle diyecektir: \"İmana çağrıldığınız halde hakikati inkara devam ettiğiniz (zaman) Allah´ın size karşı öfkesi, sizin kendinize karşı duyduğunuz (şu anki) öfkenizden daha büyüktür"
        },
        {
            "chapter": 40,
            "verse": 11,
            "text": "(Bunun üzerine) \"Ey Rabbimiz!\" diye feryad edecekler: \"Sen bizi iki defa öldürdün, iki defa dirilttin! Peki, günahlarımızı itiraf ettiğimiz şu anda (bu ikinci ölümden) bir kurtuluş yolu yok mudur"
        },
        {
            "chapter": 40,
            "verse": 12,
            "text": "(Ve onlara şöyle denilecektir:) \"Bu (başınıza geldi), çünkü Tek Allah´a her çağrıldığınızda bu hakikati inkar ettiniz; ama O´na ortak koşulunca (hemen) inandınız! Artık hüküm, Büyük ve Yüce Allah´ındır"
        },
        {
            "chapter": 40,
            "verse": 13,
            "text": "Size (her türlü) işaretlerini gösteren, sizin için gökten rızık indiren O´dur. Ama Allah´a yönelmiş olanlardan başkası (bundan) bir ders çıkarmaz"
        },
        {
            "chapter": 40,
            "verse": 14,
            "text": "Hakikati inkar edenleri ne kadar öfkelendirse de içten bir inançla yalnız Allah´a bağlanarak O´na dua edin"
        },
        {
            "chapter": 40,
            "verse": 15,
            "text": "O, bütün (varlık) derecelerinin en yücesi olarak kudret tahtına kurulmuştur. O, Kendi iradesiyle kullarından dilediğine vahiy indirir ki (bütün insanları) O´na kavuşacakları Gün(ün gelip çatacağı) konusunda uyarsın"
        },
        {
            "chapter": 40,
            "verse": 16,
            "text": "ki o Gün Allah´tan gizli saklı hiçbir şeyleri olmadan (öldükleri yerden) meydana çıkacaklardır. O Gün hükümranlık kimin olacak? Elbette bütün varlıklar üzerinde mutlak otorite Sahibi olan Tek Allah´ın (olacak)"
        },
        {
            "chapter": 40,
            "verse": 17,
            "text": "O Gün her insan kazandığının karşılığını görür. O Gün hiçbir haksızlık (yapılmaz). Şüphesiz Allah, hesabı çabuk görendir"
        },
        {
            "chapter": 40,
            "verse": 18,
            "text": "Bu sebeple, onları yüreklerin boğulurcasına gırtlağa dayanacağı o yaklaşan Gün´e karşı uyar! (o Gün) zalimler ne bir dost bulacaklar, ne de sözü dinlenecek bir şefaatçi"
        },
        {
            "chapter": 40,
            "verse": 19,
            "text": "(çünkü) O, art niyetli bakışların ve yüreklerin gizlediği şeylerin farkındadır"
        },
        {
            "chapter": 40,
            "verse": 20,
            "text": "Allah hakikate ve adalete göre hükmeder; O´nu bırakıp yalvardıkları şu (varlık)lar ise hiçbir hüküm veremezler çünkü, yalnız Allah´tır her şeyi işiten, her şeyi gören"
        },
        {
            "chapter": 40,
            "verse": 21,
            "text": "Onlar hiç yeryüzünde dolaşıp kendilerinden önce yaşamış olan (inkarcı)ların sonunun ne olduğunu görmezler mi? Onlar, (kendilerinden) daha güçlüydüler ve yeryüzünde daha derin izler bırakmışlardı ama Allah onları günahlarından dolayı hesaba çekti ve (o zaman) kendilerini Allah´a karşı koruyacak bir kimse bulamadılar"
        },
        {
            "chapter": 40,
            "verse": 22,
            "text": "Çünkü onlar, elçileri kendilerine hakikatin bütün kanıtlarıyla gelmiş olmalarına rağmen onu reddetmişlerdi, bu yüzden Allah onları hesaba çekti, çünkü Allah güçlüdür, intikamında şiddetlidir"
        },
        {
            "chapter": 40,
            "verse": 23,
            "text": "Biz, Musa´yı mesajlarımızla ve (Bizden aldığı) açık bir yetki ile göndermiştik"
        },
        {
            "chapter": 40,
            "verse": 24,
            "text": "Firavun´a, Haman´a ve Karun´a; ama onlar (yalnızca), \"O, bir büyücüdür, bir yalancıdır!\" demişlerdi"
        },
        {
            "chapter": 40,
            "verse": 25,
            "text": "(Firavun´a, ve tebaasına gelince,) Musa onlara Bizden (aldığı) hakikati getirdiğinde \"Onun inançlarını benimseyenlerin kadınlarını sağ bırakıp oğullarını öldürün!\" dediler. Fakat inkarcıların hilesi hep boşa çıktı"
        },
        {
            "chapter": 40,
            "verse": 26,
            "text": "Ve Firavun \"Bırakın\" dedi, \"Musa´yı ben öldüreyim ve bırakın o´nu, (var olduğunu iddia ettiği) Rabbine yalvarıp dursun! Dikkat edin, ben o´nun dininizi değiştirmesinden yahut yeryüzünde fesat çıkarmasından korkuyorum"
        },
        {
            "chapter": 40,
            "verse": 27,
            "text": "Buna karşılık Musa: \"Kibre kapılarak Hesap Günü´nü reddedenlerden, sizin de Rabbiniz, benim de Rabbim (olan Allah´a) sığınırım!\" dedi"
        },
        {
            "chapter": 40,
            "verse": 28,
            "text": "O anda, inancını (o güne kadar) gizlemiş olan Firavun ailesinden bir mümin (şöyle) haykırdı: \"´Rabbim Allah´tır dediği için adam mı öldüreceksiniz? Oysa o, size Rabbinizden kanıtlar getirmiştir. Eğer o, bir yalancı ise yalanı kendi aleyhine dönecektir; ama gerçeği söylüyorsa, sizi uyardığı (azabın) bir kısmı başınıza gelecek, çünkü Allah, (kendileri hakkında) yalan söyleyerek kendi kişiliklerini harcayanları doğru yola ulaştırmaz"
        },
        {
            "chapter": 40,
            "verse": 29,
            "text": "Ey kavmim! Bugün hükümranlık sizindir; (ve) yeryüzünün en güçlüsü sizlersiniz fakat, Allah´ın cezası başımıza gelirse, bizi ondan kim kurtaracak? Firavun ´Ben´ dedi, ´size yalnız kendi gördüğümü gösteriyorum; ve sizi yalnız doğruluk yoluna çağırıyorum"
        },
        {
            "chapter": 40,
            "verse": 30,
            "text": "Bunun üzerine, imana ermiş olan adam: \"Ey kavmim!\" diye haykırdı, \"(İlahi hakikate karşı) birleşmiş olan şu diğerlerinin başına vaktiyle gelmiş olan durumun sizin başınıza da gelmesinden korkuyorum"
        },
        {
            "chapter": 40,
            "verse": 31,
            "text": "Nuh kavminin, ´Ad ve Semud (kavimlerinin) ve onlardan sonrakilerin başına gelmiş olana benzer (bir durumun!) Ve unutmayın Allah, kulları için hiçbir haksızlık istemez"
        },
        {
            "chapter": 40,
            "verse": 32,
            "text": "Ey kavmim! Sizin için, (sıkıntıyla) birbirinizi çağıracağınız Gün(ün, Hesap Günü´nün gelmesin)den korkuyorum"
        },
        {
            "chapter": 40,
            "verse": 33,
            "text": "ki o Gün sizi Allah(ın elin)den kurtaracak kimse bulamayacak ve arkanızı dönüp kaç(mak istey)eceksiniz, çünkü Allah kimi şaşırtırsa artık ona yol gösteren olmaz"
        },
        {
            "chapter": 40,
            "verse": 34,
            "text": "Ve (hatırlayın:) Yusuf da size daha önce hakikatin bütün kanıtlarıyla gelmişti; ama size getirdiği (mesajların tümü)ne karşı şüphe duymaktan kaçınmadınız, sonunda Yusuf ölünce de, ´Allah o´ndan sonra hiçbir elçi göndermeyecek!´ dediniz. Allah, (vahyettiklerine karşı) şüpheye kapılarak kendi kendilerine yazık edenleri işte böyle saptırır"
        },
        {
            "chapter": 40,
            "verse": 35,
            "text": "Hiçbir delilleri olmadan Allah´ın mesajlarını sorgulayanları (da): hem Allah´ın, hem de iman etmiş olanların gözünde son derece çirkin (bir günah). Allah, bütün kibirli zorbaların kalbini işte böyle mühürler"
        },
        {
            "chapter": 40,
            "verse": 36,
            "text": "Firavun: \"Ey Haman!\" diye seslendi, \"Bana haşmetli bir kule inşa et, belki böylece (uygun) araçlara sahip olabilirim"
        },
        {
            "chapter": 40,
            "verse": 37,
            "text": "göklere yaklaşmanın araçlarına ve belki (bu yolla) Musa´nın tanrısını görebilirim; zaten o´nun bir yalancı olduğuna kesinlikle eminim!\" İşte böyle, yaptığı kötülükler Firavun´a güzel göründü ve bu nedenle (doğru) yoldan alıkondu. Firavun´un tuzağı hüsrandan başka bir şeye yaramadı"
        },
        {
            "chapter": 40,
            "verse": 38,
            "text": "İmana ermiş olan adam (şöyle) devam etti: \"Ey kavmim! Bana uyun; (uyun ki) sizi doğruluk ve dürüstlük yoluna yönelteyim"
        },
        {
            "chapter": 40,
            "verse": 39,
            "text": "Ey kavmim! Bu dünya hayatı gelip geçici bir eğlenceden başka bir şey değildir, halbuki öteki dünya kalıcı bir yurttur"
        },
        {
            "chapter": 40,
            "verse": 40,
            "text": "(Orada,) kim bir kötülük yapmışsa sadece yaptığı kadarıyla cezalandırılacaktır; kim de, ister erkek ister kadın olsun, iman edip doğru ve yararlı işler yapmışsa cennete girecek ve orada kendisine hesapsız nimetler verilecektir"
        },
        {
            "chapter": 40,
            "verse": 41,
            "text": "Ey kavmim! Nasıl olur da ben sizi kurtuluşa çağırdığım halde siz beni ateşe çağırırsınız"
        },
        {
            "chapter": 40,
            "verse": 42,
            "text": "Siz beni Allah´ı(n birliğini) inkara ve hakkında (belki de) hiçbir bilgim olmayan şeyleri Allah´ın uluhiyetine ortak koşmaya çağırıyorsunuz; ben ise sizi, O Kudret Sahibi ve Çok Bağışlayıcı olan(ı tanımay)a çağırıyorum"
        },
        {
            "chapter": 40,
            "verse": 43,
            "text": "Sizin beni çağırdığınız şey, açıkçası, ne bu dünyada ne de öteki dünyada çağrılmaya layık bir şey değil, (şüphesiz) dönüşünüz Allah´adır ve kendi kişiliklerini harcayıp tüketenler ateşe gireceklerdir"
        },
        {
            "chapter": 40,
            "verse": 44,
            "text": "ve işte o zaman (şimdi) söylediklerimi (ister istemez) hatırlayacaksınız. (Bana gelince,) ben kendimi Allah´a adıyorum; çünkü Allah, kullarının (kalbinde olan) her şeyi mutlaka görür"
        },
        {
            "chapter": 40,
            "verse": 45,
            "text": "Allah onu (kavminin) şeytani tuzaklarından korudu, Firavun´un ailesi ise şiddetli bir azabın pençesine düştü"
        },
        {
            "chapter": 40,
            "verse": 46,
            "text": "(öteki dünyadaki) ateş(in, ki o ateş)e sabah akşam (rastgele) sokulacaklar: Nitekim Son Saat´in gelip çattığı Gün (Allah), \"Firavun ailesini en şiddetli azabın içine atın!\" (buyuracaktır)"
        },
        {
            "chapter": 40,
            "verse": 47,
            "text": "Onlar, (hayatta iken hakikati inkar etmiş olanlar, içine atıldıkları öteki dünyanın) ateşi ortasında birbirleriyle tartışacaklar; ve zayıf olanlar küstahça böbürlenenlere: \"Doğrusu biz sadece size uymuştuk, o halde, şu ateşten (bize düşen) payı hafifletebilir misiniz?\" diyeceklerdir"
        },
        {
            "chapter": 40,
            "verse": 48,
            "text": "Büyüklük taslayanlar ise, \"Biz hepimiz onun içindeyiz! Allah, (artık) kulları arasında hüküm vermiş bulunmaktadır!\" diye cevap verecekler"
        },
        {
            "chapter": 40,
            "verse": 49,
            "text": "Ve ateşin içinde olanlar cehennemin bekçilerine, \"Ne olur Rabbinize yalvarın da bir gün (bile olsa) bu azabımızı hafifletsin!\"diyecekler"
        },
        {
            "chapter": 40,
            "verse": 50,
            "text": "(Cehennemin bekçileri): \"Elçileriniz size hakikatin bütün kanıtlarını getirmiş değiller miydi?\" diye soracaklar. O (ateşdeki)ler, \"Evet, öyleydi!\" diyecekler. (Ve cehennemin bekçileri,) \"Madem öyle yalvarıp durun!\" diye cevap verecekler; çünkü inkar edenlerin yalvarması, avunmadan başka bir anlam taşımaz"
        },
        {
            "chapter": 40,
            "verse": 51,
            "text": "Bakın, Biz, elçilerimizi ve imana ermiş olanları (hem) bu dünya hayatında, hem de bütün şahitlerin hazır bulunacağı Gün´de koruyacağız"
        },
        {
            "chapter": 40,
            "verse": 52,
            "text": "O Gün zalimlere mazeretlerinin hiçbir faydası olmayacak, onların payına her türlü iyilikten yoksun bırakılma ve korkunç bir son düşecektir"
        },
        {
            "chapter": 40,
            "verse": 53,
            "text": "Gerçek şu ki Biz, daha önce Musa´ya hidayetimizi ihsan etmiş ve (böylece) İsrailoğulları´nı (o´na vahyedilmiş olan) ilahi kelamın mirasçısı kılmıştık"
        },
        {
            "chapter": 40,
            "verse": 54,
            "text": "akıl, iz´an sahipleri için bir uyarı ve bir rehberlik (aracı) olarak"
        },
        {
            "chapter": 40,
            "verse": 55,
            "text": "o halde sıkıntılara karşı sabırlı ol; çünkü, Allah´ın vaadi mutlaka gerçekleşecektir, günahların için bağışlanma dile ve Rabbinin şanını sabah akşam yücelt"
        },
        {
            "chapter": 40,
            "verse": 56,
            "text": "Allah´ın mesajlarını hiçbir delilleri olmadan sorgulayanlara gelince; onların içinde hiçbir zaman tatmin edemeyecekleri küstahça bir kendini beğenmişlik (duygusun)dan başka bir şey yoktur, öyleyse sen Allah´a sığın çünkü her şeyi işiten, her şeyi gören yalnız O´dur"
        },
        {
            "chapter": 40,
            "verse": 57,
            "text": "Göklerin ve yerin yaratılması elbette insanın yaratılmasından daha büyük (bir olay)dır ama insanların çoğu (bunun ne anlama geldiğini) bilmezler"
        },
        {
            "chapter": 40,
            "verse": 58,
            "text": "(Öyleyse,) gören ile görmeyen bir olmaz; iman edip doğru ve yararlı işler yapanlar ile kötülük işleyenler de bir değildir. Bundan ne kadar da az ders çıkarıyorsunuz"
        },
        {
            "chapter": 40,
            "verse": 59,
            "text": "Son Saat mutlaka gelecektir, buna hiç şüphe yok; fakat hala insanların çoğu buna inanmaz"
        },
        {
            "chapter": 40,
            "verse": 60,
            "text": "Ama Rabbiniz buyurur ki: \"Bana dua edin, duanızı kabul edeyim! Bana kulluk etmeye tenezzül etmeyenler, mutlaka aşağılanmış olarak cehenneme gireceklerdir"
        },
        {
            "chapter": 40,
            "verse": 61,
            "text": "Geceyi dinlenmeniz ve gündüzü de görmeniz için yaratan Allah´tır. Allah insanlara karşı sonsuz derecede lütufkardır ama çoğu insan (bunu görmeyecek kadar) nankördür"
        },
        {
            "chapter": 40,
            "verse": 62,
            "text": "İşte her şeyin Yaratıcı´sı olan Rabbiniz Allah budur! O´ndan başka ilah yoktur. Nasıl olur da zihinleriniz hala (bu gerçekten) sapıp durmaktadır"
        },
        {
            "chapter": 40,
            "verse": 63,
            "text": "İşte böyle, Allah´ın mesajlarını bile bile reddedenlerin zihinleri çarpılmıştır"
        },
        {
            "chapter": 40,
            "verse": 64,
            "text": "Yeryüzünü sizin için bir dinlenme yurdu ve göğü de bir kubbe yapan, size şekil veren -çok da güzel bir şekil veren- ve sizi hayatın tertemiz nimetleri ile rızıklandıran Allah´tır. İşte Rabbiniz Allah budur. Bütün alemlerin Rabbi olan Allah ne yücedir"
        },
        {
            "chapter": 40,
            "verse": 65,
            "text": "O, hep diri´dir; O´ndan başka ilah yoktur, öyleyse içten bir inançla yalnız O´na bağlanarak O´na yalvarın. Hamd alemlerin Rabbi olan Allah´a mahsustur"
        },
        {
            "chapter": 40,
            "verse": 66,
            "text": "De ki: \"Rabbimden bana hakikatin bütün kanıtları verildiği için, Allah´ı bırakıp da yalvardığınız varlıklar(dan hiç birine) kulluk yapamam; ben alemlerin Rabbine kendimi teslim etmekle emrolunmuşum"
        },
        {
            "chapter": 40,
            "verse": 67,
            "text": "Sizi topraktan, sonra bir sperm damlasından ve sonra bir döllenmiş hücreden yaratan O´dur ve sonra O, sizi çocuklar olarak hayata getirir ve sonra olgunluk çağına erişmenizi ve ardından yaşlanmanız(ı emreder) -ama bir kısmınız için daha erken ölüm (verir)- ve (bütün bunları takdir eder ki O´nun) belirl(ediğ)i vadeye erişesiniz ve aklınızı kullan(mayı öğren)esiniz"
        },
        {
            "chapter": 40,
            "verse": 68,
            "text": "Hayat veren ve ölüm dağıtan O´dur; bir şeyin olmasını istediğinde ona sadece \"Ol!\" der ve o (şey hemen) oluverir"
        },
        {
            "chapter": 40,
            "verse": 69,
            "text": "Görmez misin, Allah´ın mesajlarını sorgulayanlar hakikati nasıl da görmezden geliyorlar"
        },
        {
            "chapter": 40,
            "verse": 70,
            "text": "(Şunlar,) bu ilahi kelamı ve (aynı şekilde, geçmişteki) elçilerimizle göndermiş olduğumuz bütün (mesajları) yalanlayanlar? Ama onlar zamanı gelince (ne kadar kör olduklarını) göreceklerdir, (Hesap Günü bunu görecekler)"
        },
        {
            "chapter": 40,
            "verse": 71,
            "text": "ki o Gün boyunlarında (kendi elleriyle yaptıkları) zincirleri ve halkaları taşımak zorunda kalacaklar ve sürüklenecekler"
        },
        {
            "chapter": 40,
            "verse": 72,
            "text": "yakıcı bir ümitsizliğe; ve sonunda (cehennem) ateşi için yakıt olacaklar"
        },
        {
            "chapter": 40,
            "verse": 73,
            "text": "Sonra onlara sorulacak: \"Şimdi neredeler sizin ilahlık yakıştırdığınız (güçler)"
        },
        {
            "chapter": 40,
            "verse": 74,
            "text": "Allah´ın yanısıra (ilahlık yakıştırdıklarınız)?\" (Şöyle) cevap verecekler: \"Onlar bizi yüzüstü bıraktılar; daha doğrusu, geçmişte yalvarıp sığındıklarımız, aslında hiç yoklardı!\" (Ve onlara:) \"İşte Allah hakikati inkar edenleri böyle şaşırtır; (denilecektir)"
        },
        {
            "chapter": 40,
            "verse": 75,
            "text": "bu durum, sizin yeryüzünde hiçbir doğru(luk endişesi) taşımadan küstahça böbürlenmenizin ve kendinizi beğenmişliğinizin bir ürünüdür"
        },
        {
            "chapter": 40,
            "verse": 76,
            "text": "(Şimdi) içinde yaşayıp kalacağınız cehennemin kapılarından girin içeri! Yersiz gurura kapılanlar için orası ne dehşetli bir yerdir"
        },
        {
            "chapter": 40,
            "verse": 77,
            "text": "Sen, sıkıntılara karşı sabırlı ol, çünkü Allah´ın vaadi mutlaka gerçekleşecektir. Ve şu (hakikati inkar ede)nler için hazırladıklarımızı sana ister (bu dünyada) gösterelim, ister (bunların gerçekleşmesinden önce) seni ölüme götürelim, (unutma ki, sonunda,) onlar Bize döndürüleceklerdir"
        },
        {
            "chapter": 40,
            "verse": 78,
            "text": "Gerçek şu ki (ey Muhammed!); senden önce elçiler göndermiştik, onların kiminden sana bahsettik, kimi hakkında da sana bir bilgi vermedik. Ve (gönderdiğimiz) hiçbir elçi, Allah´ın izni olmadan bir mucize ortaya koyamaz. Allah´ın iradesi açığa çıktığı zaman hüküm (çoktan) adaletle yerini bulmuş olacak, (anlayamadıkları her şeyi) yok etmeye çalışanların tümü o zaman ve orada hüsrana uğramış olacaklar"
        },
        {
            "chapter": 40,
            "verse": 79,
            "text": "Allah (her zaman sizin için harikalar yaratandır; böylece, O) sizin için (her türlü) hayvanı varetmiştir ki onların bir kısmına binersiniz ve bir kısmından da yiyeceklerinizi elde edersiniz"
        },
        {
            "chapter": 40,
            "verse": 80,
            "text": "Onlardan (başka) faydalar da sağlarsınız; ve (birçok) önemli ihtiyacınızı karşılarsınız; onların üzerinde de, gemilerin içinde olduğu gibi, (hayatınızı) sürdürürsünüz"
        },
        {
            "chapter": 40,
            "verse": 81,
            "text": "Ve O, yarattığı harikaları (işte böyle) önünüze koyuyor. Öyleyse Allah´ın harikalarından hangisini inkar edebilirsiniz"
        },
        {
            "chapter": 40,
            "verse": 82,
            "text": "Onlar hiç yeryüzünde dolaşıp kendilerinden önce yaşamış olan (hakikat inkarcı)larının sonunun ne olduğuna bakmazlar mı? Onlar kendilerinden daha kalabalık ve daha güçlüydüler ve yeryüzünde daha derin izler bırakmışlardı fakat başarılarının kendilerine hiçbir faydası olmamıştı"
        },
        {
            "chapter": 40,
            "verse": 83,
            "text": "Çünkü elçileri onlara, hakikatin bütün kanıtlarıyla geldiklerinde, (halen) sahip oldukları bilgiye yaslanarak küstahça böbürlendiler ve (böylece / sonunda,) küçümsedikleri şey tarafından sarılıp kuşatıldılar"
        },
        {
            "chapter": 40,
            "verse": 84,
            "text": "Ve sonra, verdiğimiz cezayı (apaçık) görünce de: \"Tek Allah´a artık inandık ve Allah´a ortak koştuğumuz şeylere inancımızı terk ettik!\" dediler"
        },
        {
            "chapter": 40,
            "verse": 85,
            "text": "Fakat cezamızın farkına vardıktan sonra iman etmiş olmaları kendilerine bir fayda sağlamayacaktır. Allah´ın kulları için her zaman uyguladığı yol yöntem budur. İşte, hakikati inkar etmiş olanlar, o zaman ve orada, ziyana uğramış olacaklardır"
        },
        {
            "chapter": 41,
            "verse": 1,
            "text": "Ha. Mim"
        },
        {
            "chapter": 41,
            "verse": 2,
            "text": "(Bu vahyin) indirilişi, Rahman ve Rahim´dendir"
        },
        {
            "chapter": 41,
            "verse": 3,
            "text": "bir ilahi kelam ki, (taşıdığı) mesajlar, anlama ve kavrama yeteneğine sahip insanlar için Arapça bir hitabe olarak apaçık beyan edilmiştir"
        },
        {
            "chapter": 41,
            "verse": 4,
            "text": "güzel haberleri müjdeleyici ve uyarıcı olarak. Fakat (bu ilahi kelam insanlara ne zaman tebliğ edilse) çoğu yüz çevirir ki (mesajını) duymasınlar"
        },
        {
            "chapter": 41,
            "verse": 5,
            "text": "ve \"(Ey Muhammed!)\" derler, \"Kalplerimiz bizi çağırdığın her şeye kapalıdır, kulaklarımız sağırdır ve bizimle senin aranda bir engel vardır. Öyleyse, sen (ne istersen) yap, unutma ki biz de (her zaman yaptığımızı) yine yapacağız"
        },
        {
            "chapter": 41,
            "verse": 6,
            "text": "(Ey Muhammed) de ki, \"Ben de ancak sizin gibi bir beşerim. Bana tanrınızın yalnızca Tek Tanrı olduğu vahyedilmiştir, öyleyse O´na yönelin ve O´ndan bağışlanma dileyin!\" O´ndan başkasına ilahlık yakıştıranların vay haline"
        },
        {
            "chapter": 41,
            "verse": 7,
            "text": "(vay haline) karşılıksız harcamadan kaçınanların!; işte böyleleridir ahireti inkar edenler"
        },
        {
            "chapter": 41,
            "verse": 8,
            "text": "(Ama,) imana erip doğru ve yararlı işler yapanlar kesintisiz bir mükafat kazanacaklardır"
        },
        {
            "chapter": 41,
            "verse": 9,
            "text": "De ki: \"Siz, arzı iki evrede yaratmış olan Allah´ı gerçekten inkar mı ediyorsunuz? Ve O´na, alemlerin Rabbine rakip güçlerin bulunduğunu mu iddia ediyorsunuz"
        },
        {
            "chapter": 41,
            "verse": 10,
            "text": "O, (arzı yarattıktan sonra,) üzerine (kuleler gibi) sarsılmaz dağlar yerleştirdi, ona (sayısız) nimetler bağışladı ve oradaki geçim araçlarını onları arayanlar arasında eşit şekilde paylaştırdı; (ve bütün bunları) dört evrede (yarattı)"
        },
        {
            "chapter": 41,
            "verse": 11,
            "text": "Ve O, (sadece) duman halinde olan göklere şekil verdi; onlara ve arza, \"İkiniz de isteyerek yahut istemeden (varlık alanına) gelin!\" diye buyurdu. İkisi birden: \"Peki, boyun eğerek geliriz!\" dediler"
        },
        {
            "chapter": 41,
            "verse": 12,
            "text": "Ve onları iki evrede yedi gök olarak yarattı, her göğe kendi işlevini yükledi. Biz, yere en yakın olan gökleri ışıklarla süsledik. Ve onları emniyetli kıldık: İşte bu, Kudret Sahibi ve Her şeyi Bilen´in takdiridir"
        },
        {
            "chapter": 41,
            "verse": 13,
            "text": "(Bütün bu kozmik gerçeklere rağmen) onlar yine de yüz çevirirlerse de ki: \"Sizi, ´Ad ve Semud (kabilelerinin başına düşen) yıldırımlara benzer bir yıldırıma karşı uyarıyorum"
        },
        {
            "chapter": 41,
            "verse": 14,
            "text": "Hani, onlara (Allah´ın) elçileri gelmişti ve önlerine serilmiş olanla (halen) bilgi ve kavrayış alanlarının dışında tutulan hakkında konuşmuşlardı, (ve onlara): \"Yalnız Allah´a kulluk edin!\" (diye çağrıda bulunmuşlardı). Onlar, \"Eğer\" demişlerdi, \"Rabbimiz (sizin söylediklerinize inanmamızı) dileseydi, (mesajının tebliğcisi olarak) melekler gönderirdi. Bakın işte biz, getirdiğiniz(i iddia ettiğiniz) şeyde bir gerçek payı bulunduğunu inkar ediyoruz"
        },
        {
            "chapter": 41,
            "verse": 15,
            "text": "´Ad (kavmine) gelince, onlar, doğru olan her şeye karşı (çıkarak) yeryüzünde küstahça dolaştılar ve \"Bizden daha güçlü kim varmış?\" diye böbürlendiler. Hayret! Onları yaratan Allah´ın kendilerinden daha güçlü olduğunu görmediler mi? Ama onlar mesajlarımızı reddetmeye devam ettiler"
        },
        {
            "chapter": 41,
            "verse": 16,
            "text": "Bunun üzerine, bu dünya hayatında aşağılanmanın azabını tattırmak için o bahtsız günlerde üzerlerine dondurucu bir rüzgar gönderdik. Onların öteki dünyadaki azap(lar)ı ise daha da aşağılayıcı olacak ve bir yardımcı da bulamayacaklar"
        },
        {
            "chapter": 41,
            "verse": 17,
            "text": "Semud (kavmine) gelince, onlara doğru yolu gösterdik, ama onlar körlüğü doğru yola tercih ettiler. Ve böylece, yaptıkları (kötülükler)in bir karşılığı olarak onların üzerine alçaltıcı bir azap yıldırımı düştü"
        },
        {
            "chapter": 41,
            "verse": 18,
            "text": "Biz, (yalnızca) imana ermiş olan ve Bize karşı sorumluluk bilinci duyanları kurtardık"
        },
        {
            "chapter": 41,
            "verse": 19,
            "text": "Bu nedenle, (bütün insanları,) Allah düşmanlarının ateşin başında toplanacakları ve sonra içine atılacakları Gün(e karşı uyar)"
        },
        {
            "chapter": 41,
            "verse": 20,
            "text": "ve onlar (ateşe) yaklaştıklarında, kulakları, gözleri ve derileri onlara karşı tanıklık yapacak ve onların (yeryüzünde) yaptıklarını anlatacaklar"
        },
        {
            "chapter": 41,
            "verse": 21,
            "text": "Derilerine soracaklar: \"Neden aleyhimize tanıklık yaptınız?\" Onlar da: \"Her şeye konuşma imkanı veren Allah, bize (de) vermiştir. Sizi yoktan var eden O´dur, (şimdi) yine O´na döndürülüyorsunuz"
        },
        {
            "chapter": 41,
            "verse": 22,
            "text": "Ve kulaklarınız, gözleriniz yahut deriniz size karşı tanıklık yapmasın diye (günahlarınızı) gizlemeye çalışanlardan olmadınız, üstelik, Allah´ın yaptıklarınız hakkında fazla bir şey bilmediğini sandınız"
        },
        {
            "chapter": 41,
            "verse": 23,
            "text": "Ve Rabbiniz hakkında taşıdığınız bu düşünce sizi helake uğrattı, böylece kendinizi hüsrana uğrayanlar arasında buldunuz"
        },
        {
            "chapter": 41,
            "verse": 24,
            "text": "(Başlarına gelene) sabırla katlansalar (bile,) onların mekanı, yine ateş olacak ve kendilerini düzeltmelerine izin verilmesi için yalvarsalar da buna izin verilmeyecek"
        },
        {
            "chapter": 41,
            "verse": 25,
            "text": "ve (Bize karşı isyankar olduklarından,) onlara (şeytani dürtülerini) öteki kişilikleri (olarak) musallat ettik; ve bunlar, önlerine serilmiş olan ile, bilgi alanlarının dışında kalanı kendilerine güzel gösterdi. Ve böylece, kendilerinden önce gelip geçmiş olan diğer (günahkar) insan ve görünmeyen varlık toplulukları için geçerli olan (ceza) vaadi onlar için de geçerli olacak. Kuşkusuz onlar(ın hepsi) hüsrana uğrayacaktır"
        },
        {
            "chapter": 41,
            "verse": 26,
            "text": "Hakikati inkar edenler (birbirlerine): \"Bu Kuran´ı dinlemeyin ve onun hakkında saçma, anlamsız şeyler uydurun ki onu(n gücünü) bastırasınız!\" derler"
        },
        {
            "chapter": 41,
            "verse": 27,
            "text": "Fakat hakikati (böylece) inkar edenlere kesinlikle şiddetli bir azabı tattıracak ve onları yaptıklarının en kötüsüyle cezalandıracağız"
        },
        {
            "chapter": 41,
            "verse": 28,
            "text": "O Allah düşmanlarının cezası, (öteki dünyadaki) ateş olacaktır. Onlar, mesajlarımızı bilerek reddetmelerinin karşılığı olarak içinde sonsuza kadar kalacakları bir yere mahkum olacaklardır"
        },
        {
            "chapter": 41,
            "verse": 29,
            "text": "Ve (yeryüzündeki hayatlarında) hakikati inkar etmiş olanlar (bunun üzerine) feryad edecekler: \"Ey Rabbimiz! Bizi saptıran şu insanları ve görünmeyen varlıkları göster bize. Onları ayaklarımızın altına al(ıp çiğneyel)im ki hepimizin en alçağı olsunlar"
        },
        {
            "chapter": 41,
            "verse": 30,
            "text": "(Fakat,) \"Rabbimiz Allah´tır!\" diyen ve sebatla doğru yolu izleyenlere gelince, onların üzerine sık sık melekler iner (ve şöyle derler:) \"Korkmayın ve üzülmeyin, işte alın size vaad edilmiş olan cennet müjdesini"
        },
        {
            "chapter": 41,
            "verse": 31,
            "text": "Biz bu dünya hayatında sizin dostunuzuz ve öteki dünyada (da dostunuz olacağız), orada canınızın çektiği her şeye sahip olacak ve istediğiniz her şeye kavuşacaksınız"
        },
        {
            "chapter": 41,
            "verse": 32,
            "text": "bağışlayıcı ve rahmet kaynağı olan Allah´tan bir karşılama (olarak)"
        },
        {
            "chapter": 41,
            "verse": 33,
            "text": "(İnsanları) Allah´a çağıran, doğru ve adil olanı yapan ve \"Şüphesiz ben Allah´a teslim olanlardanım!\" diyenden daha güzel sözlü kim vardır"
        },
        {
            "chapter": 41,
            "verse": 34,
            "text": "(Madem ki) İyilik ile kötülük bir değil, sen (kötülüğü) daha güzel olan ile sav; bak, o zaman seninle arasında düşmanlık olan kimse, (eski bir) dostun, gerçek bir arkadaşınmış gibi davranır"
        },
        {
            "chapter": 41,
            "verse": 35,
            "text": "Ama (bu mazhariyet) sadece sıkıntıya karşı sabredenlere verilmiştir; yalnızca (faziletten) en büyük payı almış olanlara verilmiştir"
        },
        {
            "chapter": 41,
            "verse": 36,
            "text": "Bu nedenle, eğer Şeytandan gelen bir vesvese seni (anlamsız, sebepsiz bir öfkeye) sürükleyecek olursa, hemen Allah´a sığın, şüphesiz yalnız O, her şeyi işiten, her şeyi bilendir"
        },
        {
            "chapter": 41,
            "verse": 37,
            "text": "Gece ile gündüz, güneş ile ay O´nun işaretlerindendir: (O halde,) güneşe ve aya secde etmeyin ama onları yaratmış olan Allah´a secde edin; eğer (gerçekten) O´na kulluk etmek istiyorsanız"
        },
        {
            "chapter": 41,
            "verse": 38,
            "text": "Bazısı (bu çağrıya kulak kapatacak kadar) büyüklük tasladığı halde (içlerinden) Rableri ile birlikte olanlar gece gündüz hiç bıkmadan, usanmadan O´nun sınırsız şanını yüceltirler"
        },
        {
            "chapter": 41,
            "verse": 39,
            "text": "O´nun işaretlerinden biri de şudur: Sen toprağı çorak görürsün ama üzerine yağmur yağdırdığımızda hemen harekete geçer ve (hayata) uyanıverir! Ona hayat veren, şüphesiz, ölü (kalbe de) hayat verir, çünkü O, her şeye kadirdir"
        },
        {
            "chapter": 41,
            "verse": 40,
            "text": "Mesajlarımızın anlamını saptıranlar Bizden gizlenemezler, öyleyse (şu iki kişiden) hangisi daha iyidir? Ateşe atıl(maya mahkum edil)en mi, yoksa Kıyamet Günü (huzurumuza) güvenle gelecek olan mı? Dilediğinizi yapın! O, yaptığınız her şeyi görür"
        },
        {
            "chapter": 41,
            "verse": 41,
            "text": "Gerçek şu ki, kendilerine gelen bu uyarıyı inkar edenler (var ya, işte onlar hüsrana uğrayanlardır); çünkü o yüce bir ilahi kelamdır"
        },
        {
            "chapter": 41,
            "verse": 42,
            "text": "Hiçbir boşluk ve anlamsızlık ona ne açıkça yaklaşabilir, ne de gizlice, (çünkü o) hikmet Sahibi ve övgüye layık olan tarafından indirilmiştir"
        },
        {
            "chapter": 41,
            "verse": 43,
            "text": "(Sana gelince, ey Muhammed,) senin için söylenenler, senden önceki (Allah´ın) elçiler(i) için söylenenlerden başka bir şey değildir. Bak, senin Rabbin bağışlayıcıdır, ama aynı zamanda en şiddetli şekilde cezalandırmaya da kadirdir"
        },
        {
            "chapter": 41,
            "verse": 44,
            "text": "Eğer bu (ilahi kelamın) Arapça dışında bir dilde (indirilmiş) bir hitabe olmasını dileseydik, onlar, (şimdi onu reddedenler,) bu defa, \"Neden onun mesajları anlaşılır bir şekilde ifade edilmemiş? Hayret! Arapça dışında bir dil(de indirilmiş bir mesaj bu) ve (tebliğ eden de) bir Arap (elçi)?\" diyeceklerdi. De ki: \"Bu (ilahi kelam,) iman edenler için bir rehber ve bir şifa kaynağıdır; ona inanmayanlara gelince, onların kulaklarında bir sağırlık var ve bundan dolayı (Kuran) onlara kapalı, anlaşılmaz gelir. Onlar çok uzaklardan seslenilen (insanlar gibi)ler"
        },
        {
            "chapter": 41,
            "verse": 45,
            "text": "Biz Musa´ya da daha önce vahiy indirmiştik, sonra onun üzerinde ihtilaflar başlamıştı. Ve (o zaman, şimdiki gibi,) Rabbinden gelen bir buyruk bulunmamış olsaydı, her şey onlar arasında (başından) kararlaştırılmış olurdu. Aslında onlar, (bu ilahi kelama inanmayanlar,) onun uyarı ve öğütleri hakkında şüpheye varan büyük bir tereddüt içindedirler"
        },
        {
            "chapter": 41,
            "verse": 46,
            "text": "Kim doğru ve yararlı bir iş yaparsa, kendi iyiliği için yapmış olur ve kim de kötülük işlerse kendi aleyhine işlemiş olur. Allah hiçbir zaman kullarına haksızlık yapmaz"
        }
    ]
}
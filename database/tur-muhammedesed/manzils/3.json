{
    "manzils": [
        {
            "chapter": 10,
            "verse": 1,
            "text": "Elif-Lam-Ra. Bunlar, hikmetle dolu olan ilahi kitabın ayetleridir"
        },
        {
            "chapter": 10,
            "verse": 2,
            "text": "Kendi içlerinden birine, \"Bütün insanlığı uyar; imana erişenlere, her bakımdan içtenlikli ve dürüst olmakla Rablerinin katında öteki herkesten ileri geçtiklerini müjdele\" diye vahyetmemiz insanların tuhafına mı gitti? (Yalnızca) hakkı inkar edenler, \"Bakın, bu (adam) düpedüz bir büyücü!\" derler"
        },
        {
            "chapter": 10,
            "verse": 3,
            "text": "Gerçek şu ki, sizin Rabbiniz, gökleri ve yeri altı evrede yaratan, sonra da kudret ve egemenlik makamına geçip varlığı yöneten Allah´tır. O´nun izni olmadıkça, araya girip kayıracak kimse yoktur. İşte böyledir sizin Rabbiniz: öyleyse (yalnızca) O´na kulluk edin: artık bunu (iyice) aklınızda tutmayacak mısınız"
        },
        {
            "chapter": 10,
            "verse": 4,
            "text": "Hepiniz topluca O´na döneceksiniz: bu Allah´ın, gerçekleşmesi kaçınılmaz olan sözüdür, çünkü O (insanı) bir kere yarattıktan sonra buna sonuna kadar devam ediyor ki, imana erişip iyi ve yararlı işler, eylemler ortaya koyanları adaletle ödüllendirsin. Hakkı inkara yeltenenleri ise, hakkı inat ve ısrarla reddetmelerinden ötürü yakıcı bir umutsuzluk içkisi ve can yakıcı bir azap beklemektedir"
        },
        {
            "chapter": 10,
            "verse": 5,
            "text": "Güneşi parlak bir ışık (kaynağı) ve ayı aydınlık kılan, ve yılların sayısını bilesiniz, (zamanı) ölçebilesiniz diye ona evreler koyan O´dur. Bunların hiç birini Allah bir anlam ve amaçtan yoksun yaratmış değildir. (Allah), bilmek isteyen bir topluluk için ayetlerini ayrıntılı olarak (işte böyle) açıklıyor"
        },
        {
            "chapter": 10,
            "verse": 6,
            "text": "Çünkü, gerçekten de, geceyle gündüzün ardarda gelmesinde ve Allah´ın göklerde ve yerde yarattığı her şeyde, O´na karşı sorumluluk bilinci taşıyan bir toplum için mutlaka işaretler vardır"
        },
        {
            "chapter": 10,
            "verse": 7,
            "text": "Beri yandan, er geç Bizim karşımıza çıkacaklarına inanmayıp kendilerini bu dünya hayatıyla hoşnut kılmaya çalışanlara, onun ötesini gözetmeyenlere ve (böylece) Bizim ayetlerimizi umursamayanlara gelince"
        },
        {
            "chapter": 10,
            "verse": 8,
            "text": "yapageldikleri (bütün o kötülüklerden) ötürü onların varacağı yer ateştir"
        },
        {
            "chapter": 10,
            "verse": 9,
            "text": "(Ama), doğrusu, imana erişip doğru ve yararlı işler yapanlara gelince, Rableri imanlarından dolayı onları doğru yola eriştirmektedir. (Ahirette) nimetlerle dolu hasbahçelerde onların ayakları altında dereler, ırmaklar çağıldayacaktır"
        },
        {
            "chapter": 10,
            "verse": 10,
            "text": "orada (o mutluluk makamında) onlar \"Ey Allahım! sınırsız kudret ve izzetinle ne yücesin!\" diye çağrışırlar; ve onlara, \"Size selam olsun\" diye karşılık verilir; bunun üzerine onlar da son söz olarak: \"Bütün övgüler, alemlerin Rabbi olan Allah´a özgüdür!\" derler"
        },
        {
            "chapter": 10,
            "verse": 11,
            "text": "(İmdi), eğer, onların iyilik (olarak gördükleri şeyin kendilerine) ulaşmasını aceleyle istedikleri gibi, Allah da insanlara (günahları yüzünden hak ettikleri) şerri tezelden verseydi, onların sonu çarçabuk gelmiş olurdu! Ama Biz, Bizimle ergeç karşılaşacaklarına inanmayanları o kurumlu azgınlıkları içinde körcesine bocalayıp dururlarken kendi hallerine bırakırız"
        },
        {
            "chapter": 10,
            "verse": 12,
            "text": "Zaten, insanın başına bir sıkıntı gelince yan yatarken de, oturup kalkarken de Bize yalvarıp yakarır; ama ne zaman ki sıkıntısını gideririz, başına gelen sıkıntıdan kendisini kurtaralım diye sanki Bize hiç yalvarıp yakarmamış gibi (nankörce) davranmaya devam eder! Kendi güçlerini boşa harcayan (budala)lara, yapıp ettikleri işte böyle güzel görünür"
        },
        {
            "chapter": 10,
            "verse": 13,
            "text": "Ve gerçek şu ki, sizden önce, kendilerine gönderilen peygamberler onlara hakkın apaçık delillerini getirdikleri halde (inat ve ısrarla) zulüm (ve kötülük) yapmaya devam ettikleri zaman, nice nesilleri yok ettik; çünkü onlar (bu delillere ya da peygamberlere) inanmayı reddettiler. Biz işte böyle cezalandırırız, günaha gömülüp giden toplumları"
        },
        {
            "chapter": 10,
            "verse": 14,
            "text": "Ve derken sizi yeryüzünde onların ardılları kıldık ki nasıl davranacağınıza bakıp değerlendirelim"
        },
        {
            "chapter": 10,
            "verse": 15,
            "text": "Ve (hal böyleyken:) ne zaman ayetlerimiz bütün açıklığıyla kendilerine okunup ulaştırılsa, o Bizim huzurumuza çıkacaklarına inanası gelmeyen kimseler, \"Bize bundan başka bir söylem/bir öğreti getir; ya da bunu değiştir\" diyecek olurlar. (Ey Peygamber) de ki: \"Onu kendiliğimden değiştirmem olacak şey değil; ben ancak bana vahyedilene uyarım. Bakın, (bu konuda) Rabbime baş kaldıracak olursam, dehşet veren o (Büyük) Gün (gelip çattığında) azabın (beni bulmasın)dan korkarım"
        },
        {
            "chapter": 10,
            "verse": 16,
            "text": "De ki: \"Allah (başka türlüsünü) dileseydi, size bu (ilahi kelamı) okuyup duyurmazdım; O da size ulaştırmazdı onu. Gerçek şu ki, bu (vahiy bana gelmezden) önce bir ömür boyu aranızda bulundum: öyleyse, yine de aklınızı kullanmayacak mısınız"
        },
        {
            "chapter": 10,
            "verse": 17,
            "text": "Hem, kendi uydurduğu yalanları Allah´a yakıştıran ya da O´nun ayetlerini yalanlayan kimseden daha zalim kim olabilir? Doğrusu, (böyle yaparak) günaha gömülüp giden kimseler kurtuluşa asla erişemeyeceklerdir"
        },
        {
            "chapter": 10,
            "verse": 18,
            "text": "ve (ne de) Allah´la beraber, kendilerine ne bir yarar ne de zarar verebilecek durumda olmayan şeylere veya varlıklara kulluk edip (kendi kendilerine), \"Bunlar bizim Allah katındaki kayırıcılarımızdır\" diyen (kimse)ler!.. De ki: \"Göklerde ve yerde Allah´ın bilmediği bir şeyi mi O´na haber verebileceğinizi sanıyorsunuz? (Yoo,) kudret ve egemenliğinde sınırsız olan O´dur, ve insanların O´na, ilahlığında ortak yakıştırdıkları her şeyden sonsuzcasına yücedir"
        },
        {
            "chapter": 10,
            "verse": 19,
            "text": "Ve (bil ki,) bütün insanlık sadece bir tek topluluk halindeydi, ama sonradan ayrı görüşleri benimsemeye başladılar. Şayet (bu konuda) Rabbinin katında önceden belirlenmiş bir karar olmasaydı düştükleri bütün bu ayrılıklar (daha başlangıçta) çözümlenmiş olurdu"
        },
        {
            "chapter": 10,
            "verse": 20,
            "text": "İmdi (hakkı inkar edenler): \"Ona niçin Rabbinin katından mucizevi bir alamet indirilmiyor?\" deyip duruyorlar. O halde, (onlara) de ki: \"İnsanoğlunun görüp algılayamayacağı şeylerin bilgisi ancak Allah´a özgüdür. Öyleyse, bekleyin (O´nun iradesi tecelli edinceye kadar:) hem, ben de sizinle bekleyeceğim"
        },
        {
            "chapter": 10,
            "verse": 21,
            "text": "Ve (işte bunun gibi:) ne zaman kendilerine (bir) darlık dokunup geçtikten sonra (bu tür) insanlara rahmet(imizden biraz) tattırsak, hemen ayetlerimiz hakkında asılsız iddialar tasarlamaya başlarlar. De ki: \"İnce tasarımda Allah (sizden çok) daha tezdir!\" Dikkat edin! Bizim (görünmeyen) habercilerimiz tasarlayıp durduğunuz her şeyi (inceden inceye) kaydediyorlar"
        },
        {
            "chapter": 10,
            "verse": 22,
            "text": "Sizi karada ve denizde gezdiren O´dur. Öyle ki, gemilerle denize açıldığınızda, gemilerin elverişli bir rüzgarın önünde yolcuları alıp götürdüğü zaman (olanları düşünün,) gemidekiler sevinç ve güvenlik içinde hissederler kendilerini; derken bir fırtına yakalar gemiyi ve dalgalar her yandan kuşatır onları, öyle ki, (ölümün) kendilerini çepeçevre sardığını düşünürler de (o zaman) dinlerine sıkı sıkı sarılıp yalnızca Allah´a yönelerek: \"Bizi bu (felaketten) kurtarırsan, andolsun ki şükreden kimselerden olacağız!\" diye yalvarıp yakarırlar O´na"
        },
        {
            "chapter": 10,
            "verse": 23,
            "text": "Ne var ki, Allah onları bu (felaketten) kurtarır kurtarmaz, hemen yeryüzünde haksız yere azgınlık yapmaya koyulurlar! Ey insanlar! Yaptığınız bütün taşkınlıklar döne dolaşa yine kendinizi bulacaktır! (Yalnızca) bu dünya hayatının (geçici) doyumları(nı) gözetiyorsunuz: fakat (hatırlayın ki,) sonunda Bize döneceksiniz ve o zaman (hayatta) yapıp ettiğiniz her şeyi size (eksiksiz) haber vereceğiz"
        },
        {
            "chapter": 10,
            "verse": 24,
            "text": "Bu dünyadaki hayatın örnekçesi gökten indirdiğimiz yağmurunki gibidir ki onu, insanların ve hayvanların beslendiği yeryüzü bitkileri emer, ta ki yeryüzü gözalıcı görkemine kavuşup süslenip bezendiği ve sakinleri onun üzerinde bütünüyle egemen olduklarına inandıkları zaman, bir gece vakti yahut güpegündüz (kıskıvrak yakalayan) hükmümüz iner ona; ve böylece onu kökünden biçilmişe çeviririz, sanki dün de yokmuş gibi! Düşünen insanlar için işte Biz böyle açık açık ve ayrıntılı olarak dile getiriyoruz ayetlerimizi"
        },
        {
            "chapter": 10,
            "verse": 25,
            "text": "(Böyle yapmakla) (bilin ki) Allah, (insanı) huzur ve güvenlik ortamına çağırmakta ve dileyeni dosdoğru bir yola yöneltmektedir"
        },
        {
            "chapter": 10,
            "verse": 26,
            "text": "İyi ve yararlı işler yapmakta sebatlı olanları (karşılık olarak) daha iyisi ve ondan da fazlası beklemektedir. (Kıyamet Günü´nde) onların yüzlerini ne bir kararma, ne de bir aşağılanma gölgelemeyecektir: İşte bunlardır cennetlikler; orada ebedi kalacak olanlar"
        },
        {
            "chapter": 10,
            "verse": 27,
            "text": "Ama kötü işler yapmış olanlara gelince; kötülüğün karşılığı kendisi kadar olacaktır; ve Allah´a karşı kendilerini savunacak kimseleri olmayacağına göre (utanç) ve aşağılanma onları, sanki yüzlerini kopkoyu bir gecenin karanlığı bürümüş gibi, gölgeleyecek: İşte bunlardır cehennemlikler; orada yerleşip kalacak olanlar"
        },
        {
            "chapter": 10,
            "verse": 28,
            "text": "Çünkü, bir gün onların hepsini bir araya toplayacağız ve (hayattayken) Allah´tan başkalarına ilahlık yakıştıranlara: \"Siz ve Allah´a ortak koştuğunuz o şeyler, (o varlıklar ve güçler, hepiniz) olduğunuz yerde kalın!\" diyecek ve böylece onları birbirinden ayıracağız. Ve (o zaman) Allah´a ortak koştukları kimseler, (vaktiyle kendilerine kul, köle olmuş olanlara): \"Sizin tapınıp durduğunuz biz değildik"
        },
        {
            "chapter": 10,
            "verse": 29,
            "text": "bizimle sizin aranızda hiç kimse Allah´ın yaptığı gibi şahitlik yapamaz: gerçek şu ki, (bize) tapındığınızın farkında bile değildik"
        },
        {
            "chapter": 10,
            "verse": 30,
            "text": "O an ve işte orada herkes geçmişte yapıp ettiğiyle sorgulanacak; herkes Allah´a, O yüceler yücesi gerçek sahibine döndürülecek; onların boş hayalleri kendilerini yüzüstü bırakacaktır"
        },
        {
            "chapter": 10,
            "verse": 31,
            "text": "De ki: \"Sizi göğün ve yerin ürünleriyle rızıklandıran kimdir? Yahut kimdir, işitme ve görme yetisi üzerinde mutlak egemen olan? Kimdir, ölüden diriyi, diriden de ölüyü çıkaran? Ve (yine) kimdir var olan her şeyi çekip çeviren?\" Şüphesiz, diyecekler ki: \"(Elbette) Allah!\" Öyleyse, de ki: \"Peki, O´na karşı artık gereken duyarlığı göstermeyecek misiniz"
        },
        {
            "chapter": 10,
            "verse": 32,
            "text": "(Hem de) O´nun, sizin rabbiniz Allah olduğunu, mutlak ve nihai hakikat olduğunu bildiğiniz halde! Çünkü, hakikat (terk edildik)ten sonra, geriye sapıklıktan başka ne kalır? Öyleyse, hakikati nasıl gözden kaçırabilirsiniz"
        },
        {
            "chapter": 10,
            "verse": 33,
            "text": "Böylece günahkarca davranmaya eğilimli olanlar hakkında Rabbinin sözünün hak olduğu ortaya çıkmış oldu: \"Onlar inanmayacaklar"
        },
        {
            "chapter": 10,
            "verse": 34,
            "text": "De ki: \"O sizin tanrılaştırdığınız varlıklar arasında (hayatı) yoktan var edip de sonra onu tekrar tekrar yaratan var mı?\" De ki: \"(Ancak) Allah´tır, (bütün karmaşıklığıyla hayatı) yoktan var eden ve sonra tekrar tekrar yaratan. Hal böyleyken, nasıl oluyor da, yanlış hükmediyorsunuz"
        },
        {
            "chapter": 10,
            "verse": 35,
            "text": "De ki: \"O sizin tanrılaştırdığınız varlıklardan hiç sizi hakka eriştiren var mı?\" De ki: \"(Yalnızca) Allah´tır, hakka eriştiren. Öyleyse, hakka eriştiren mi izlenmeye layıktır, yoksa kendisine yol gösterilmedikçe bir başına doğru yolu bulamayacak durumda olan mı? Peki, ne oluyor size ve muhakemenize"
        },
        {
            "chapter": 10,
            "verse": 36,
            "text": "Onların çoğu sadece zanna uymaktadırlar. Oysa, zan hiçbir şekilde hakkın yerini tutamaz. Gerçek şu ki, Allah onların yaptıklarını bütünüyle bilmektedir"
        },
        {
            "chapter": 10,
            "verse": 37,
            "text": "İmdi, bu Kuran, asla Allah´tan başkası tarafından tasarlanmış, uydurulmuş olamaz; üstelik o, önceki vahiylerden hakikat adına bugüne kalmış ne varsa onu doğrulayıp, alemlerin Rabbinden (geldiğinden) şüphe olmayan vahyi özlü bir biçimde açıklıyor"
        },
        {
            "chapter": 10,
            "verse": 38,
            "text": "(Buna rağmen) yine de, (hakkı inkara şartlanmış olanlar), \"Onu (Muhammed) uydurdu!\" diyorlar. (Onlara) de ki: \"Eğer doğru sözlü kimselerdenseniz, o zaman, onunkilere eşdeğer bir sure getirin; hem (bu iş için) Allah´tan başka kimi yardıma çağırabilirseniz çağırın"
        },
        {
            "chapter": 10,
            "verse": 39,
            "text": "Hayır hayır, aslında onlar özünü, hikmetini kavrayamadıkları ve önceden kendilerine açıklanmamış her şeyi yalanlamaya eğilimliler. Onlardan önce gelip geçenler de işte böyle gerçeği yalanlamaya yeltenmişlerdi. (Gerçeği görmek istiyorsan) zalimlerin sonunun nasıl olduğuna bir bak"
        },
        {
            "chapter": 10,
            "verse": 40,
            "text": "Onların içinde bu (ilahi vahye) hemen inanacak olanlar olduğu gibi, sonuna kadar inanmayacak olanlar da var; (ne olursa olsun) senin Rabbin bozgunculuk yapanları çok iyi bilmektedir"
        },
        {
            "chapter": 10,
            "verse": 41,
            "text": "Bunun içindir ki, (ey Peygamber) seni yalanlamaya kalkışırlarsa o zaman (onlara) de ki: \"Benim yapıp ettiklerim bana (yazılacak), sizin yapıp ettikleriniz de size: ne siz benim yaptıklarımdan sorumlusunuz, ne de ben sizin yaptıklarınızdan sorumluyum"
        },
        {
            "chapter": 10,
            "verse": 42,
            "text": "Ve, onların aralarında sana kulak verir gibi yapanlar var; ama, eğer akıllarını kullanmıyorlarsa, sen sesini hiç sağırlara işittirebilir misin"
        },
        {
            "chapter": 10,
            "verse": 43,
            "text": "Ve yine onların aralarında sana bakıyormuş gibi yapanlar var; ama, eğer göremiyorlarsa, sen hiç körlere doğru yolu gösterebilir misin"
        },
        {
            "chapter": 10,
            "verse": 44,
            "text": "Gerçek şu ki, Allah (hiçbir konuda) insanlara en küçük bir haksızlık yapmaz; fakat insanların yine kendileridir kendilerine haksızlık yapan"
        },
        {
            "chapter": 10,
            "verse": 45,
            "text": "Ve o Gün Allah onları (huzuruna) topladığı zaman (onlara öyle gelecek ki yeryüzünde) sanki sadece tanışmalarına yetecek kadar (kısa bir süre), sadece gündüzün bir saati kadar kalmışlar; (vaktiyle) Allah´ın huzuruna çıkarılacakları uyarısını yalanlayan ve (bu yüzden) doğru yolu tutmaktan geri duranlar (o Gün) bütün bütün yanılmış, kaybetmiş olacaklar"
        },
        {
            "chapter": 10,
            "verse": 46,
            "text": "Ve (bu söylediklerimiz doğrultusunda) onlara (hakkı inkar edenlere) hazırladığımız şeylerden bazılarını sana ya (bu dünyada) gösteririz ya da (ceza gerçekleşmeden önce) senin canını alırız; (ama bil ki,) onların dönüşü er geç Bizedir; ve Allah, onların bütün edip eylediklerine tanıktır"
        },
        {
            "chapter": 10,
            "verse": 47,
            "text": "Her ümmet için mutlaka bir elçi olagelmiştir: ancak (her ümmetin) elçisi geldikten (ve tebliğini yaptıktan) sonra onlar hakkında bütünüyle adaletle yargıda bulunulur; ve onlara asla haksızlık yapılmaz"
        },
        {
            "chapter": 10,
            "verse": 48,
            "text": "Buna rağmen yine de (hakkı inkar edenler:) \"(kıyamet ve (nihai) yargı hakkındaki) bu söz ne zaman gerçekleşecek? Eğer doğru sözlü kimselerseniz (buna cevap verin, ey siz inananlar)!\" diye sorup duruyorlar"
        },
        {
            "chapter": 10,
            "verse": 49,
            "text": "(Ey Peygamber) de ki: \"Allah dilemedikçe, ben kendim ne bir zararı önleyecek ne de kendime bir yarar sağlayabilecek güçteyim. Her ümmet için bir süre belirlenmiştir: süreleri son bulunca, onu ne bir an geciktirebilirler, ne de çabuklaştırabilirler"
        },
        {
            "chapter": 10,
            "verse": 50,
            "text": "De ki: \"Ya bir gece vakti, ya da güpegündüz, eğer O´nun azabı başınızda koparsa, (neler hissedebileceğinizi) hiç düşündünüz mü? Günaha gömülüp gitmiş bir toplumun bunu tezlikle istemesini gerektirecek nasıl bir umudu olabilir ki"
        },
        {
            "chapter": 10,
            "verse": 51,
            "text": "Peki, gelmesinde (meydan okurcasına) tezlik gösterdiğiniz (ve) şimdi (size, ´Ona inanıyor musunuz?´ diye sorulacağı o Gün) gelip çattıktan sonra mı, ancak o zaman mı, ona inanacaksınız"
        },
        {
            "chapter": 10,
            "verse": 52,
            "text": "O Gün ki, (dünya hayatında) haksızlık yapmaya eğilim gösterenlere, ´Tadın bitmeyen azabı´ denecek, yapageldiğiniz işlerin karşılığından başkasıyla mı cezalandırılıyorsunuz sanki"
        },
        {
            "chapter": 10,
            "verse": 53,
            "text": "Bazıları da sana, \"Bütün bunlar gerçek mi?\" diye soruyorlar. De ki: \"Elbette! Rabbim hakkı için, katıksız gerçek bu; ve sizler de (büyük sorgulamadan) asla kaçamayacaksınız"
        },
        {
            "chapter": 10,
            "verse": 54,
            "text": "Haksızlık yapan herkes, dünyadaki her şey onun olsa, (o Gün) onu kurtulmak için fidye olarak verirdi. Ve (o zalimler kendilerini bekleyen) azabı görünce pişmanlıklarını gösterecek gücü (bile) kendilerinde bulamayacaklar. Yine de onlar hakkında adaletle yargıda bulunulacak; kendilerine zulmedilmeyecektir"
        },
        {
            "chapter": 10,
            "verse": 55,
            "text": "Dikkat edin! Göklerde ve yerde ne varsa hepsi Allah´ındır! Dikkat edin! Allah´ın vaadi, başa gelmesinden şüphe edilmeyecek bir gerçektir; ne var ki, onların çoğu bunu bilmez"
        },
        {
            "chapter": 10,
            "verse": 56,
            "text": "Hayatı bahşeden ve ölümü takdir eden O´dur; ve sonunda hepiniz O´na dönmek zorundasınız"
        },
        {
            "chapter": 10,
            "verse": 57,
            "text": "Ey insanlar! İşte Rabbinizden size bir öğüt, kalplerde olabilecek her türlü (darlık ve hastalık) için bir şifa ve (O´na) inanan herkes için hidayet ve rahmet gelmiş bulunuyor"
        },
        {
            "chapter": 10,
            "verse": 58,
            "text": "Söyle (onlara), Allah´ın bu cömertliği ve rahmetiyle işte böylece sevinsinler: (sevinsinler ki,) bu onların toplayıp biriktirdiği her şeyden daha üstün, daha iyidir"
        },
        {
            "chapter": 10,
            "verse": 59,
            "text": "De ki: \"Hiç Allah´ın sizin için rızık olarak indirdiği şeyler üzerinde düşündünüz mü? O rızıklar ki, bir kısmını yasaklıyor, bir kısmını da meşru görüyorsunuz\". De ki: \"(Böyle yapmanız konusunda) size Allah mı izin verdi; yoksa (düpedüz) kendi tahminlerinizi mi Allah´a yakıştırıyorsunuz"
        },
        {
            "chapter": 10,
            "verse": 60,
            "text": "Peki, bu kendi yalanlarını Allah´a yakıştıranlar, Kıyamet Günü (başlarına gelecek olan) hakkında acaba ne düşünüyorlar? Gerçek şu ki, Allah insanlara karşı sınırsız cömertlik göstermektedir; ama (ne yazık ki) onların çoğu şükrünü bilmez"
        },
        {
            "chapter": 10,
            "verse": 61,
            "text": "Ve (sen, ey Peygamber) hangi koşullarda olursan ol, bu (ilahi kitaptan) okunacak hangi konuyu dile getirirsen getir ve (siz ey insanlar) hangi işi yaparsanız yapın, (unutmayın ki) siz bu işlere giriştiğiniz an(dan itibaren) Biz üzerinizde gözlemci bulunuyoruz: çünkü ne yerde, ne de gökte tartıya gelmeyecek kadar küçük şeyler bile senin Rabbinin bilgisinden kaçamaz; ne bundan daha da küçüğü, ne de bundan büyüğü yoktur ki (O´nun) apaçık takdirinde kaydedilmiş olmasın"
        },
        {
            "chapter": 10,
            "verse": 62,
            "text": "Unutmayın ki, Allah´a yakın olanların korkmaları için bir sebep yoktur; onlar acı ve üzüntü çekmeyecekler"
        },
        {
            "chapter": 10,
            "verse": 63,
            "text": "Onlar, imana erişip Allah´a karşı hep bilinçli ve duyarlı kalmaya çalışan kimselerdir"
        },
        {
            "chapter": 10,
            "verse": 64,
            "text": "Onlar için hem bu dünya hayatında hem de sonraki hayatta müjdeler var. Ve Allah´ın vaadlerinde asla bir değişme olmayacak (olduğuna göre), işte budur en büyük zafer, en büyük başarı"
        },
        {
            "chapter": 10,
            "verse": 65,
            "text": "Bu itibarla, (hakkı inkar edenlerin) sözleri sana acı ve sıkıntı vermesin. Çünkü kudret ve üstünlük bütünüyle Allah´a özgüdür: her şeyi işiten O´dur, her şeyi özüyle bilen O"
        },
        {
            "chapter": 10,
            "verse": 66,
            "text": "Unutmayın ki, göklerde ve yerde kim varsa hepsi ister istemez Allah´a aittir; hal böyleyken, peki, Allah dışında tanrısal nitelikler yakıştırılan varlıklara yalvarıp yakaran kimseler (böyle yapmakla) neye uyuyorlar? Sadece zanna uyuyorlar; yalnızca tahmine dayanıyorlar"
        },
        {
            "chapter": 10,
            "verse": 67,
            "text": "(Oysa,) bağrında dinlenesiniz diye geceyi ve (işlerinizi) görüp gözetesiniz diye gündüzü var eden O´dur; işte bunda, dinleyip (ders almak) isteyen insanlar için ayetler vardır"
        },
        {
            "chapter": 10,
            "verse": 68,
            "text": "Bütün bu açıklamalardan sonra (yine de)), \"Allah kendine bir oğul edindi!\" diyorlar. O yüceler yücesi, kendisine yakışmayacak niteliklerden kesinlikle uzaktır! Her bakımdan mutlak olarak kendine yeterlidir: göklerde ve yerde var olan her şey O´na aittir! Sizinse elinizde bu (tür iddialarınızı) destekleyecek hiçbir deliliniz yoktur! Hal böyleyken, bilemeyeceğiniz şeyi mi Allah´a yakıştırıyorsunuz"
        },
        {
            "chapter": 10,
            "verse": 69,
            "text": "De ki: \"Kendi uydurdukları yalanı Allah´a yakıştıranlar asla esenliğe erişemeyeceklerdir"
        },
        {
            "chapter": 10,
            "verse": 70,
            "text": "(Kısa süren) bir tutunmadır bu dünyadaki; ve sonra onların dönüşü er geç Bize olacak: Ve Biz de, hakkı inat ve ısrarla inkar etmelerinin karşılığı olarak onlara o çok yoğun, çok şiddetli acıyı tattıracağız"
        },
        {
            "chapter": 10,
            "verse": 71,
            "text": "(Şimdi artık) onlara Nuh´un başından geçenleri anlat; hani o, kavmine: \"Soydaşlarım!\" demişti, \"eğer benim (aranızdaki) konumum ve Allah´ın ayetlerini size bildirmem zorunuza gidiyorsa, bilin ki, ben Allah´a güveniyorum. Öyleyse, artık (bana) yapacağınızı yapmak için hem kendi gücünüzü hem de Allah´tan başka tanrılık yakıştırdığınız yardımcılarınızı bir araya toplayın; bir kere ne yapacağınıza karar verdikten sonra da artık girişeceğiniz eylem sizi tasalandırmasın; (neye ki karar verdiyseniz) bana karşı artık elinizden geleni ardınıza komayın; hem de bana hiç soluk aldırmadan"
        },
        {
            "chapter": 10,
            "verse": 72,
            "text": "Beri yandan, eğer (size ulaştırdığım mesajdan) yüz çevirirseniz, (hatırlayın ki,) ben sizden bir karşılık beklemiş değilim; benim ücretim(i ödemek) Allah´tan başkasına düşmez; çünkü ben kendini O´na teslim edenlerden biri olmakla emrolundum"
        },
        {
            "chapter": 10,
            "verse": 73,
            "text": "(Bütün bu uyarılara rağmen) o´nu yalanlamaya kalkıştılar! Ve Biz de o´nu ve gemide o´nunla birlikte olanların hepsini kurtarıp (yeryüzüne) mirasçı kıldık; ayetlerimizi yalanlamaya kalkışanları ise suda boğduk: İmdi, bir bak, uyarıldıkları halde uymayan insanların sonu nasıl olurmuş"
        },
        {
            "chapter": 10,
            "verse": 74,
            "text": "Ve sonra, o´nun ardından -her birini kendi toplumlarına olmak üzere- (başka) elçiler gönderdik; öyle ki onlar da hakkın apaçık delillerini ortaya koydular; fakat onlar bir kere yalanlamış bulundukları şeye (sonradan) bir türlü inanmak istemediler, haddi aşanların kalplerini biz işte böyle mühürleriz"
        },
        {
            "chapter": 10,
            "verse": 75,
            "text": "Bu (ilk peygamberlerden) sonra Musa ve Harun´u ayetlerimizle Firavun ve onun seçkinler çevresine gönderdik: ne var ki onlar, günaha gömülüp gitmiş bir topluluk oldukları için, büyüklük tasladılar"
        },
        {
            "chapter": 10,
            "verse": 76,
            "text": "Öyle ki, kendilerine katımızdan hak geldiği zaman, \"Bakın, bu düpedüz bir büyü!\" dediler"
        },
        {
            "chapter": 10,
            "verse": 77,
            "text": "Musa: \"Size hak geldiğinde hakkında böyle mi konuşursunuz?\" dedi, hiç büyü olabilir mi, bu? Hem de, büyücülerin mutlu sona asla ulaşamayacakları ortadayken"
        },
        {
            "chapter": 10,
            "verse": 78,
            "text": "(Seçkinler:) \"Bizi atalarımızı inanç ve uygulama olarak izler bulduğumuz yoldan çevirmeye ve böylece ikinizin bu ülkede söz sahibi kimseler olmanızı sağlamaya mı geldin? Her ne hal ise, size, ikinize inanmıyoruz!\" dediler"
        },
        {
            "chapter": 10,
            "verse": 79,
            "text": "Ve Firavun \"En usta sihirbazları bana getirin!\" diye emretti"
        },
        {
            "chapter": 10,
            "verse": 80,
            "text": "Sihirbazlar gelince Musa onlara: \"Haydi atın atmak (istediğinizi)!\" dedi"
        },
        {
            "chapter": 10,
            "verse": 81,
            "text": "Böylece onlar (asalarını) atıp (gözbağcılık yoluyla izleyenleri etkileyince) Musa onlara: \"Bu yaptığınız sihirden başka bir şey değil; Allah bunu mutlaka boşa çıkaracaktır! Gerçek şu ki, Allah bozgunculuk yapanların işini asla ileri götürmez"
        },
        {
            "chapter": 10,
            "verse": 82,
            "text": "Tersine, kelimeleriyle ancak hakkın ortaya çıkmasını sağlar; günaha gömülüp giden insanlar bundan hoşnut olmasalar da"
        },
        {
            "chapter": 10,
            "verse": 83,
            "text": "Firavun ve onun seçkinler çevresi kendilerine zulmeder korkusuyla (başkaları geri dururken) kavminden ancak birkaç kişi Musa´ya olan inançlarını açıkladılar: çünkü Firavun ülkede gerçekten de nüfuz ve iktidar sahibiydi, ve üstelik ölçüsüz, acımasız biriydi"
        },
        {
            "chapter": 10,
            "verse": 84,
            "text": "Musa: \"Eğer Allah´a inanıyorsanız\" dedi, \"eğer gerçekten O´na bağlanıp kendinizi O´na teslim etmişseniz, öyleyse artık güvenin O´na"
        },
        {
            "chapter": 10,
            "verse": 85,
            "text": "Bunun üzerine onlar da: \"Biz güvenimizi Allah´a bağlamışız! Ey Rabbimiz, bizi zalim bir topluluğun elinde rüsvay etme!\" dediler"
        },
        {
            "chapter": 10,
            "verse": 86,
            "text": "Hakkı inkar eden bu toplumun elinden lütfunla kurtar bizi"
        },
        {
            "chapter": 10,
            "verse": 87,
            "text": "Biz de Musa ile kardeşine: \"Şehirde halkınız için bazı evleri sığınak edinin\" diye vahyettik, \"ve (onlara deyin ki) ´Evlerinizi ibadet yerine dönüştürün; ve namazda devamlı ve kararlı olun! Ve (sen ey Musa!) inananları (Allah´ın yardımıyla) müjdele"
        },
        {
            "chapter": 10,
            "verse": 88,
            "text": "Ve Musa: \"Ey Rabbim!\" dedi, \"gerçek şu ki, Sen Firavun ve onun seçkinler çevresine dünya hayatında görkem ve zenginlik verdin; öyle ki, bunun sonucu olarak onlar da, ey Rabbim, (başkalarını) Senin yolundan çeviriyorlar! Ey Rabbimiz, öyleyse artık onların zenginliklerini silip yok et, (ve böylece) kalplerini katılaştır; çünkü çetin azabı görmedikçe inanmayacaklar"
        },
        {
            "chapter": 10,
            "verse": 89,
            "text": "(Allah:) \"Bu dileğiniz kabul olundu\" dedi, \"öyleyse, siz ikiniz dosdoğru yolda sabır ve sebatla devam edin ve (doğru nedir, eğri nedir) bilmeyenlerin yolunu izlemeyin"
        },
        {
            "chapter": 10,
            "verse": 90,
            "text": "Derken İsrailoğulları´nı denizin öte yakasına geçirdik; bunun üzerine Firavun ve ordusu hışımla onların ardına düştü, (denizin dalgaları onları örtüp de Firavun) boğulmak üzereyken: \"Elhak, inandım,\" dedi, \"İsrailoğulları´nın inandığı Tanrı´dan başka tanrı yok! Ve ben de artık kendini yürekten O´na teslim eden kimselerdenim"
        },
        {
            "chapter": 10,
            "verse": 91,
            "text": "(Ona): \"Ancak şimdi mi?\" denildi, \"Oysa, bu güne kadar (Bize) hep başkaldırmış ve bozguncular arasında yer almıştın"
        },
        {
            "chapter": 10,
            "verse": 92,
            "text": "(İmdi,) bugün senin sadece bedenini kurtaracağız ki, senden sonra gelecek olanlar için (uyarıcı) bir işaret olsun; çünkü, gerçek şu ki, insanların çoğu ayetlerimize karşı umursamazlık gösteriyor"
        },
        {
            "chapter": 10,
            "verse": 93,
            "text": "Derken, İsrailoğulları´na son derece güzel, emin bir yurt tayin ettik ve kendilerini temiz ve hoş rızıklarla rızıklandırdık. Ama, ne zaman ki (vahiy yoluyla) kendilerine (hakikat) bilgi(si) geldi, ancak o zaman aralarında çekişmeye, farklı görüşler benimsemeye başladılar: Allah, çekişmeye düştükleri her konuda Kıyamet Günü aralarında elbette hüküm verecektir"
        },
        {
            "chapter": 10,
            "verse": 94,
            "text": "Bütün bunlardan sonra, (ey insanoğlu!), sana indirdiğimiz şey(in doğruluğun)dan hala şüphede isen, önceki çağlarda vahyedilmiş metin(leri) okuyan kimselere sor: (O zaman anlayacaksın ki) Rabbinden sana gelen haktır. O halde, artık şüphecilerden olma"
        },
        {
            "chapter": 10,
            "verse": 95,
            "text": "Allah´ın ayetlerini yalanlayan kimselerden olma ki, kendini kaybedenler arasında bulmayasın"
        },
        {
            "chapter": 10,
            "verse": 96,
            "text": "Gerçek şu ki, haklarında Rablerinin sözü (yargısı) gerçekleşmiş olanlar imana erişemeyeceklerdir"
        },
        {
            "chapter": 10,
            "verse": 97,
            "text": "Kendilerine her türlü kanıtlayıcı belge gelse bile, ta ki (öte dünyada kendilerini bekleyen) o çok can yakıcı azabı gözleriyle görünceye kadar"
        },
        {
            "chapter": 10,
            "verse": 98,
            "text": "Çünkü, ne yazık ki, Yunus toplumundan başka, (bütün bireyleriyle topyekun) imana erişen ve böylece imanının (vereceği huzur ve güvenliği) tadan herhangi bir cemaat çıkmadı henüz. (Yunus´un soydaşları) inandıkları zaman, dünya hayatında (sürüklenebilecekleri) alçalmanın, bayağılaşmanın yol açacağı acıyı ve sıkıntıyı onlardan uzaklaştırdık ve belli bir süre varlıklarını sürdürmeleri için kendilerine fırsat verdik"
        },
        {
            "chapter": 10,
            "verse": 99,
            "text": "(İşte bunun gibi) Rabbin eğer öyle olmasını dileseydi, yeryüzünde yaşayan herkes topyekun imana erişirdi: Hal böyleyken, insanları inanıncaya kadar zorlayabileceğini mi sanıyorsun"
        },
        {
            "chapter": 10,
            "verse": 100,
            "text": "hem de, hiç kimsenin, Allah´ın izni olmadıkça asla imana erişemeyeceği ve aklını kullanmayanlara alçaltıcı, bayağılaştırıcı (inançsız)lığı musallat edenin O olduğu (gerçeği) ortadayken"
        },
        {
            "chapter": 10,
            "verse": 101,
            "text": "De ki: \"Göklerde ve yerde var olanlara bakın da düşünün!\" Ne var ki, inanmayacak olan bir topluma ne ayetlerin, ne de uyarmaların bir yararı dokunabilir"
        },
        {
            "chapter": 10,
            "verse": 102,
            "text": "O halde, kendilerinden önce gelip geçen (inkarcıların yaşadığı felaket) günlerinden başka günler mi bekliyorlar? De ki: \"Öyleyse, (olacak olanı) bekleyin bakalım; doğrusu ben de sizinle beraber bekleyeceğim"
        },
        {
            "chapter": 10,
            "verse": 103,
            "text": "(Çünkü bu konudaki değişmeyen uygulama şudur: hakkı inkar edip ayetlerimizi yalanlamaya kalkışanların felaketlerini hazırlarız;) ve buna karşılık elçilerimizi ve imana erişenleri kurtarırız. İşte bize hak olan, böylece inananları kurtarmamızdır"
        },
        {
            "chapter": 10,
            "verse": 104,
            "text": "(Ey Peygamber,) de ki: \"Ey insanlar, eğer benim imanımdan şüphede iseniz, (bilin ki,) kulluk etmem, sizin Allah´tan başka kulluk ettiğiniz varlıklara; ben yalnızca, sizi(n hepinizi) öldürecek olan Allah´a kulluk ederim: çünkü ben (yalnız O´na) inanan kimselerden biri olmakla emrolundum"
        },
        {
            "chapter": 10,
            "verse": 105,
            "text": "(Ey İnsanoğlu,) işte böyle (sen de) yüzünü, yalancı, aldatıcı şeylerden bütünüyle arınmış olarak, sebat ve samimiyetle (gerçek) inanca çevir; Allah´tan başkasına tanrılık yakıştıranlardan olma"
        },
        {
            "chapter": 10,
            "verse": 106,
            "text": "Sana ne bir yarar, ne de bir zarar verebilecek durumda olmayan varlıkları Allah´la beraber anıp onlara yalvarıp yakarma: çünkü, eğer böyle yaparsan muhakkak ki zalimlerden olursun"
        },
        {
            "chapter": 10,
            "verse": 107,
            "text": "Ve (bil ki,) eğer senin başına Allah bir darlık, bir sıkıntı saracak olsa, O´ndan başka onu giderecek yoktur: Ve eğer hakkında iyilik, genişlik diliyorsa, O´nun lütuf ve cömertliğini engelleyebilecek kimse de yoktur; O lütuf ve cömertliğini kullarından dilediğine nasip eder. Çünkü çok acıyan, esirgeyen gerçek bağışlayıcı O´dur"
        },
        {
            "chapter": 10,
            "verse": 108,
            "text": "(Ey Peygamber,) de ki: \"Ey insanlar, şimdi size Rabbinizden hakikat (bilgisi) gelmiş bulunuyor artık. Bundan böyle her kim ki doğru yolu izlemeyi seçerse, bunu kendi lehine seçmiş olacaktır; ve her kim ki sapıklığı seçerse, yine bunu kendi aleyhine seçmiş olacaktır. Sizin davranışınızdan sorumlu değilim ben"
        },
        {
            "chapter": 10,
            "verse": 109,
            "text": "(Sana gelince, Ey Muhammed, sen de) yalnızca sana vahyedilene uy ve Allah hükmünü verinceye kadar sabret: çünkü hükmedenlerin en iyisi O´dur"
        },
        {
            "chapter": 11,
            "verse": 1,
            "text": "Elif-Lam-Ra. (Bu) İlahi bir kitaptır ki, ayetleri her şeyden bütünüyle haberdar olan hikmet sahibi (Allah) tarafından kendi içlerinde açık ve anlaşılır kılınmış, birbirleriyle açıklanmış ve ayrıca birbirleriyle bağlantılı olarak etraflı biçimde dile getirilmiştir"
        },
        {
            "chapter": 11,
            "verse": 2,
            "text": "ki, Allahtan başkasına kulluk etmeyesiniz. (Ey Peygamber, de ki:) \"Bakın ben size Onun tarafından bir uyarıcı ve müjdeleyici (olarak) görevlendirildim"
        },
        {
            "chapter": 11,
            "verse": 3,
            "text": "Rabbinizden günahlarınız için bağışlanma dileyin ve sonra tevbe ve pişmanlık tavrı içinde Ona yönelin ki, O da sizi (bu dünya) hayatında (Onun belirlediği) bir süre doluncaya kadar güzel bir geçimle geçindirsin; ve (öte dünyada da) erdem sahibi herkese erdemliliğinin karşılığını (fazlasıyla) versin. Fakat eğer (doğru yoldan) dönerseniz, o zaman, doğrusu o zorlu Gün (gelip çattığında) azabın sizin başınıza gelmesinden korkarım"
        },
        {
            "chapter": 11,
            "verse": 4,
            "text": "Hepinizin dönüşü Allahadır; ve O her şeyi edip eylemeye yeten sınırsız bir kudrete sahiptir"
        },
        {
            "chapter": 11,
            "verse": 5,
            "text": "Bakın hele, (kitabın doğruluğunu inkara şartlanmış olanlar) kendilerini Onun gözetiminden gizlemek için kalplerini (nasıl) kat kat örtülerle örtüyorlar. Bilin ki, (hakikati görmemek ya da duymamak için kat kat) giysiler içine girdikleri zaman (bile) O, onların gizli tuttuklarını da, açığa vurduklarını da bütünüyle bilmektedir; çünkü O, kalplerde olan hakkında mutlak ve eksiksiz bilgi sahibidir"
        },
        {
            "chapter": 11,
            "verse": 6,
            "text": "Ve yeryüzünde yaşayan hiçbir canlı yoktur ki rızkı Allaha bağlı olmasın; ayrıca O, her canlının (yeryüzünde) yaşama süresini de, (ölümden sonra) yerleşip kalacağı yeri de bilmektedir: Bütün bunlar apaçık bir kitapta yer almış bulunmaktadır"
        },
        {
            "chapter": 11,
            "verse": 7,
            "text": "Odur, gökleri ve yeri altı evrede yaratan; Ve (hayatı yarattığı sürece) Onun kudret ve tahtı suyun üstündeydi. (Allah size böylece Ona olan bağımlılığınızı hatırlatıyor) ki sizi sınayıp hanginizin eylem ve davranışça iyi olduğunu ortaya koysun. Şöyle ki: eğer (sen, ey Peygamber,) (insanlara:) \"Unutmayın ki, ölümden sonra diriltileceksiniz!\" desen, hakkı inkara şartlanmış olanlar hemen, \"Açıkçası, bu büyüleyici bir vehimden başka bir şey değil!\" diye karşılık verirler"
        },
        {
            "chapter": 11,
            "verse": 8,
            "text": "Ve ayrıca, onların (hak ettiği) azabı (tarafımızdan) belirlenmiş bir vakte kadar ertelesek hemen şöyle derler: \"Onun (hemen gerçekleşmesini) önleyen ne?\" Bilin ki, o Gün (o sözü geçen azap) onların başına geldiği zaman, onu kendilerinden uzak tutacak hiçbir güç olmayacak; ve alay edip durdukları şey onları kuşatıp bunaltacaktır"
        },
        {
            "chapter": 11,
            "verse": 9,
            "text": "Bunun gibi, insana katımızdan bir rahmet tattırsak, sonra da onu kendisinden çekip alsak, hemen (önceki lütfumuzu) nankörce unutup umutsuzluğa düşer"
        },
        {
            "chapter": 11,
            "verse": 10,
            "text": "Yine, başına gelen bir darlıktan, sıkıntıdan sonra bir bolluk, bir genişlik tattıracak olsak hemen \"Musibetler yakamı bıraktı!\" diyerek, kendinden bilir, kurumlu boş bir sevince kaptırır kendini"
        },
        {
            "chapter": 11,
            "verse": 11,
            "text": "(İnsanların çoğu böyledir; pek tabii) güçlüklere göğüs geren, dürüst ve erdemli davranan kimseler bunun dışında; işte bu sonrakiler ki, onları günahlarından ötürü arınma, bağışlanma ve büyük bir mükafat beklemektedir"
        },
        {
            "chapter": 11,
            "verse": 12,
            "text": "O halde, (ey Peygamber, sırf inkarcılar hoşlanmıyor diye ve) onların \"Niçin ona (gökten) bir hazine inmedi\" ya da, \"(niçin) onunla (gözle görülebilen) bir melek gelmedi?\" diye söylenmelerinden ötürü yüreğin daralıyor diye sana vahyedilen mesajın bir kısmını göz ardı etmen hiç doğru olur mu? (Unutma ki,) sen sadece bir uyarıcısın; Allah ise her şeyin üzerinde gözetici olarak bulunuyor"
        },
        {
            "chapter": 11,
            "verse": 13,
            "text": "ve bunun içindir ki: \"Onu (Kuranı) (Muhammedin kendisi) uydurdu!\" diyorlarsa, (onlara) de ki: \"Madem öyle, doğru sözlü kimselerdensiniz, o zaman, onunkilerle aynı değerde insan zihninden çıkma on sure getirin (de görelim); hem (bu iş için) Allahtan başka kimi (yardıma) çağırabilirseniz çağırın"
        },
        {
            "chapter": 11,
            "verse": 14,
            "text": "Ve eğer (bu yardıma çağırdıklarınız) size yardım edemiyorlarsa o zaman bilin ki, (bu Kuran) ancak ve ancak Allahın ilminden indirilmiştir, (ve yine bilin ki) Ondan başka ilah yoktur. O halde, şimdi artık Ona teslim olacak mısınız"
        },
        {
            "chapter": 11,
            "verse": 15,
            "text": "Dünya hayatını ve onun görkemini, zenginliğini isteyenlere gelince, onlara bu (hayatta) yapıp ettiklerinin karşılığını tam olarak ödeyeceğiz ve onlar da hak ettiklerinden asla yoksun bırakılmayacaklar"
        },
        {
            "chapter": 11,
            "verse": 16,
            "text": "İşte bunlar, ahirette paylarına ateşten başka bir şey düşmeyen kimselerdir. Çünkü onların bu (dünyada) yapıp ettikleri hep boşa gidecektir, yapıp ettikleri değersizdi zaten"
        },
        {
            "chapter": 11,
            "verse": 17,
            "text": "O halde, (hiç dünya hayatından ötesini umursamayan biriyle) Rabbinin katından apaçık bir kanıta dayanan kimse bir tutulabilir mi? O kanıt ki, Onun katından olan (bu) tanıklık belgesiyle ulaştırılmaktadır, hem de ondan önce (bir tanıklık belgesi), bir rehber ve rahmet olarak Musaya vahyedilen kitap da ortada iken. Onlar, (bu mesajı anlayan kimseler, işte yalnız onlar) o mesaja inanırlar; ama (düşmanlık için) örgütlenmiş inkarcılarınsa (ahirette) varacakları yer ateştir. Bunun içindir ki, bu (vahyin gerçekliğinden) asla bir şüphen olmasın: o elbette Rabbinden (gelen) bir gerçektir, insanların çoğu ona inanmasa da"
        },
        {
            "chapter": 11,
            "verse": 18,
            "text": "Kendi yalanlarını Allaha yakıştıran kimselerden daha zalim kim olabilir? (Hesap Gününde) böyleleri Rablerinin huzuruna çıkarıldıklarında (kendilerine karşı) tanıklığa çağırılanlar (onlar için): \"Rableri hakkında yalan söyleyen kimseler işte bunlardı!\" diyecekler. Unutmayın, Allahın laneti zalimlere yöneltilmiştir"
        },
        {
            "chapter": 11,
            "verse": 19,
            "text": "o zalimler ki, başkalarını Allahın yolundan alıkoyarlar ve onu eğri, dolambaçlı bir yol olarak göstermeye çalışırlar; ahiret hayatını yok sayan zaten onlardır"
        },
        {
            "chapter": 11,
            "verse": 20,
            "text": "Böyleleri, yeryüzünde (yaptıkları yanlarına kalsa bile, nihai hesaptan) yakalarını kurtaramayacak, kendilerini Allaha karşı koruyacak bir dost da bulamayacaklar. (Hakkı) işitme yetilerini kullanmadıklarından ve görmek, fark etmek istemediklerinden ötürü (öte dünyada) azap kat kat artırılacaktır onlar için"
        },
        {
            "chapter": 11,
            "verse": 21,
            "text": "İşte kendi kendilerine (kendi güçlerine, yeteneklerine) yazık edenler böyleleridir; onların o yalana dayalı çürük tezlerinin kendilerine (Hesap Gününde) bir yararı olmayacak"
        },
        {
            "chapter": 11,
            "verse": 22,
            "text": "Ve hiç şüphe yok ki, öte dünyada kaybedecek olan da onlar olacak"
        },
        {
            "chapter": 11,
            "verse": 23,
            "text": "(Buna karşılık,) gerçek imana erişen, dürüst ve erdemli davranışlar ortaya koyan ve Rablerine alçak gönüllülükle boyun eğen kimseler; cennetlik olanlar, orada yerleşip sonsuza kadar yaşayacak olanlar işte böyleleridir"
        },
        {
            "chapter": 11,
            "verse": 24,
            "text": "Bu iki bölük insanın kıyaslanması, kör ve sağır olan kimseyle gören ve işiten kimsenin kıyaslanması gibidir: bu ikisi yapı olarak hiç bir tutulabilir mi? Hiç değilse, bunu aklınızda tutmayacak mısınız"
        },
        {
            "chapter": 11,
            "verse": 25,
            "text": "Ve gerçek şu ki, Biz Nuhu (da aynı mesajla) kavmine gönderdik: \"Bilin ki, ben size açık, yalın bir uyarıyla geldim"
        },
        {
            "chapter": 11,
            "verse": 26,
            "text": "ki Allahtan başkasına kulluk etmeyesiniz, çünkü sizin için çok acıklı bir Günün azabından korkuyorum"
        },
        {
            "chapter": 11,
            "verse": 27,
            "text": "Kavminden hakkı kabule yanaşmayanların ileri gelenleri: \"Biz senin kişiliğinde bizim gibi ölümlü bir insandan başka bir şey görmüyoruz\" dediler, \"üstelik, hemen ilk bakışta, içimizde, aşağı tabakadan bir takım (dar görüşlü) insanların dışında kimsenin seni izlediğini de görmüyoruz; dolayısıyla, bize karşı bir üstünlüğünüz olduğu görüşünde değiliz; tersine, yalancı kimseler olduğunuzu sanıyoruz"
        },
        {
            "chapter": 11,
            "verse": 28,
            "text": "(Nuh:) \"Ey kavmim!\" dedi, \"Ne dersiniz, ya benim, Rabbimin katından apaçık bir kanıta dayandığım; Onun katından bana (aydınlatıcı) bir rahmetin, (bir vahyin) bahşedildiği doğruysa ve siz de buna karşı kör kalmışsanız, söyleyin, hoşunuza gitmediği halde onu görüp fark etmeniz için sizi zorlayabilir miyiz"
        },
        {
            "chapter": 11,
            "verse": 29,
            "text": "Ey kavmim; üstelik bu mesaj(ı size ulaştırdığım) için sizden bir çıkar da ummuyorum; benim (çabalarımın) karşılığı ancak Allah katındadır. Ayrıca, ben imana erişenler(in hiç birini) yanımdan kovmayacağım. Çünkü onlar Rablerine kavuşacaklar(ını biliyorlar); ama size gelince, sizin (doğrudan eğriden habersiz, yol yordam) bilmez bir topluluk olduğunuzu görüyorum"
        },
        {
            "chapter": 11,
            "verse": 30,
            "text": "Hem, ey kavmim, eğer onları yanımdan kovarsam, söyleyin, Allaha karşı kim korur, kim savunur beni? Bunu hiç aklınıza getirmiyor musunuz"
        },
        {
            "chapter": 11,
            "verse": 31,
            "text": "Öte yandan, size Allahın hazineleri benim yanımdadır demiyorum, insanın duyu ve algı alanının ötesini bilirim de (demiyorum), bir melek olduğumu da söylemiyorum; sizin o hor gördüğünüz kimselere Allahın bir hayır ulaştırmayacağını ise zaten söyleyemem, çünkü onların kalplerinde olanı Allah daha iyi bilir. (Ve eğer bu kabil şeyler söyleyecek olsaydım) kuşkusuz, zalimlerden olurdum"
        },
        {
            "chapter": 11,
            "verse": 32,
            "text": "(İnkarcıların ileri gelenleri:) \"Ey Nuh, bizimle çok tartıştın, tartışmayı (gereksiz yere) fazla uzattın\" dediler, \"eğer doğru sözlü kimselerdensen artık getir şu bizi tehdit edip durduğun şeyi"
        },
        {
            "chapter": 11,
            "verse": 33,
            "text": "Eğer dilerse\" dedi, \"onu size ancak Allah getirebilir ve siz de yakanızı kurtaramazsınız"
        },
        {
            "chapter": 11,
            "verse": 34,
            "text": "çünkü size öğüt vermek istesem de, eğer Allah sizin azgınlık içinde kalmanızı dilemişse, benim öğüdümün size hiçbir yararı olmaz. Rabbiniz Odur ve hepiniz er geç Ona döneceksiniz"
        },
        {
            "chapter": 11,
            "verse": 35,
            "text": "(Muhammed) kendisi bu (kıssayı) uydurdu\" diyorlar, öyle mi? (Ey Peygamber) de ki: \"Eğer onu ben uydurduysam bu günahımdan ben sorumlu olayım; ama (hiç değilse) sizin işlediğiniz günahtan uzağım"
        },
        {
            "chapter": 11,
            "verse": 36,
            "text": "Ve Nuh´a: \"Senin kavminden, şimdiye kadar inanmış olanların dışında kimse inanmayacak\" diye vahyettik, \"Bu yüzden, onların yapabilecekleri şeylerden ötürü sakın tasalanma"
        },
        {
            "chapter": 11,
            "verse": 37,
            "text": "Bizim gözetimimiz ve vahyettiğimiz biçimde (seni ve seninle beraber olanları kurtaracak olan) tekneyi inşa et ve haksızlığa sapanlar için bana başvurma, çünkü onlar boğulacaklar"
        },
        {
            "chapter": 11,
            "verse": 38,
            "text": "Ve böylece (Nuh) gemiyi yapmaya başladı; (o bu işle uğraşırken) kavminin ileri gelenleri her ne zaman yanından geçseler onunla alay eder eğlenirlerdi; o da onlara: \"Siz bizimle alay ediyorsanız, bilin ki, sizin alay ettiğiniz gibi biz de (yaklaşan azaptan yana bilgisizliğinizden ötürü) sizinle alay ediyoruz\" derdi"
        },
        {
            "chapter": 11,
            "verse": 39,
            "text": "Çünkü, yakında siz de öğreneceksiniz, (dünya hayatında) alçaltıcı azabın kimin başına geleceğini ve (öte dünyadaki) sürekli azabın da kimin başına konacağını"
        },
        {
            "chapter": 11,
            "verse": 40,
            "text": "(Bu böylece devam etti) ta ki, hükmümüz vaki olup da yeryüzünde sular taşkınlar halinde kaynayıp coşuncaya kadar. (Nuh´a): \"Her cins (hayvandan) birer çift ve haklarında hüküm verilmiş olanları değil, yalnız aileni ve imana erişenleri gemiye bindir!\" dedik, çünkü o´nun inancını paylaşanlar zaten küçük bir topluluktu"
        },
        {
            "chapter": 11,
            "verse": 41,
            "text": "Böylece (kendisini izleyenlere Nuh): \"Haydi, binin artık,\" dedi, \"yürümesi de, demir atması da Allah adıyla olan bu gemiye! Doğrusu, benim Rabbim gerçekten bağışlayıcıdır, esirgeyicidir"
        },
        {
            "chapter": 11,
            "verse": 42,
            "text": "Ve derken, onları götüren gemi dağ gibi dalgaların arasında seyre koyuldu. Ve o an kıyıda kalan oğluna (Nuh): \"Oğulcuğum\" diye bağırdı, \"gel bin bizimle gemiye, o inkarcıların yanında kalma"
        },
        {
            "chapter": 11,
            "verse": 43,
            "text": "(Fakat oğlu:) \"Ben, beni sulara karşı koruyacak bir dağa sığınacağım\" dedi.(Nuh:) \"Bugün, (Allah´ın) acımasını, esirgemesini hak etmiş olanların dışında, kimse için Allah´ın hükmünden kurtuluş yoktur!\" Ve tam o anda aralarında bir dalga yükseldi ve (oğul) boğulup gidenlerin arasına karıştı"
        },
        {
            "chapter": 11,
            "verse": 44,
            "text": "Ve derken, \"Ey yer, suyunu yut!\" denildi; \"Ey gök, (yağmurunu) durdur!\" Ve böylece sular çekildi, (Allah´ın) hükmü yerine geldi, gemi Cudi Dağı´na oturdu. Ve böylece, zulmeden bu halk için \"uzak olsunlar!\" sözü söylenmiş oldu"
        },
        {
            "chapter": 11,
            "verse": 45,
            "text": "Bu arada Nuh Rabbine yakarıp \"Rabbim!\" dedi, \"O benim kendi oğlumdu, ailemden biriydi; demek ki, Senin vaadin (herkes için) geçerli ve Sen hüküm verenlerin en adili, en söz geçirenisin"
        },
        {
            "chapter": 11,
            "verse": 46,
            "text": "(Allah:) \"Ey Nuh!\" dedi, \"O senin ailenden sayılmazdı; çünkü iyi ve doğru olmayan bir şey yaptı o. Ayrıca hakkında bilgi sahibi olmadığın bir şey isteme Benden: böylece, sana cahillerden olmamanı öğütlüyorum"
        },
        {
            "chapter": 11,
            "verse": 47,
            "text": "Ey Rabbim!\" dedi (Nuh), \"Senden, hakkında bilgi sahibi olmadığım herhangi bir şey istemekten Sana sığınırım! Çünkü, beni bağışlamaz, beni acıyıp esirgemezsen, şüphesiz, kaybedenlerden olurum"
        },
        {
            "chapter": 11,
            "verse": 48,
            "text": "Bunun üzerine (Nuh´a) \"Ey Nuh!\" denildi, \"Sana ve seninle beraber (olanlara; senin ve) onlar(ın soyun)dan gelecek olan (iyi) insanlara katımızdan bir barış ve güvenlik, bir bolluk bereket (vaadi) ile gemiden in. Fakat (senin ve onların soyundan gelecek olan zalim ve inkarcı) insanlara gelince, Biz onların (bu dünyada belli bir süre) tutunup geçinmelerine fırsat verecek, sonra da başlarına katımızdan bir azap saracağız"
        },
        {
            "chapter": 11,
            "verse": 49,
            "text": "Bütün bunlar (ey Muhammed,) sana vahyettiğimiz bilinmedik haberlerdendir ki onları ne sen ne de soydaşların bundan önce (bu haliyle ve tam olarak) bilmiyordunuz. Öyleyse, sen de artık (Nuh gibi) sabırlı ol. Çünkü, unutma ki, gelecek, mutlaka, Allah´a karşı sorumluluk bilincine sahip olanlardan yana olacaktır"
        },
        {
            "chapter": 11,
            "verse": 50,
            "text": "Ad toplumuna da soydaşları Hud´u gönderdik. O (da onlara): \"Ey kavmim! (Yalnızca) Allah´a kulluk edin!\" dedi, (çünkü) sizin O´ndan başka tanrınız yok. (Bu halinizle) aslı olmayan şeyler uyduran kimselersiniz sadece"
        },
        {
            "chapter": 11,
            "verse": 51,
            "text": "Ey kavmim! Bu (uyarılar) için sizden bir karşılık da bekliyor değilim; benim (çabalarımın) karşılığı beni yaratan (Allah´tan) başkasına düşmez. Öyleyse, artık aklınızı kullanmayacak mısınız"
        },
        {
            "chapter": 11,
            "verse": 52,
            "text": "Ey kavmim! Haydi artık günahlarınız için Rabbinizden bağışlanma dileyin, sonra da tevbe ve pişmanlık içinde O´na yönelin ki, size gökten bolca rahmet ve bereket yağdırsın; gücünüze güç katsın ve iflah bulmaz suçlular olarak (benden) yüz çevirmeyin"
        },
        {
            "chapter": 11,
            "verse": 53,
            "text": "(Soydaşları:) \"Ey Hud!\" dediler, \"Bize (peygamber olduğunu kanıtlayan) açık bir delil, bir belge getirmedin; bu yüzden, senin bir tek sözünle tanrılarımızı bir kenara atıp sana inanacak değiliz"
        },
        {
            "chapter": 11,
            "verse": 54,
            "text": "Seni tanrılarımızdan biri fena çarpmış demekten başka sözümüz yok sana!\" (Hud:) \"Allah´ı tanık tutarım, ve siz de tanık olun ki, kesinlikle uzağım ben, sizin yaptığınız gibi tanrılar edinmekten"
        },
        {
            "chapter": 11,
            "verse": 55,
            "text": "yani, O´ndan başkalarını! Haydi, bana karşı topunuz (istediğiniz kadar) tuzak kurun, elinizden geleni ardınıza komayın"
        },
        {
            "chapter": 11,
            "verse": 56,
            "text": "Ama unutmayın ki, ben, benim de sizin de Rabbiniz olan Allah´a güvenip dayanıyorum; çünkü hiçbir canlı yoktur ki ipini O tutuyor olmasın. Rabbimin yolu elbette (yolların) dosdoğru olanıdır"
        },
        {
            "chapter": 11,
            "verse": 57,
            "text": "(Bu yoldan) dönüp gitmeyi seçerseniz, o zaman, (bilin ki) ben, size ulaştırmakla görevlendirildiğim mesajı size duyurdum; (artık bundan sonra, dilerse) Rabbim başka bir kavmi sizin yerinize getirir; bu konuda O´na hiçbir şekilde engel olamazsınız. Çünkü, muhakkak ki her şeyin gözetimi O´nun elindedir"
        },
        {
            "chapter": 11,
            "verse": 58,
            "text": "Ve böylece, hükmümüz vaki olunca, Hud´u ve onunla aynı inancı paylaşanları katımızdan bir koruma lütfuyla kurtardık; kendilerini (ahiretteki) ağır ve zorlu azaptan (da) kurtardık"
        },
        {
            "chapter": 11,
            "verse": 59,
            "text": "İşte, Rablerinin ayetlerini reddeden, O´nun elçilerine baş kaldıran ve hak hakikat düşmanı her inatçı zorbanın koyduğu yasaya boyun eğen Ad toplumu(nun sonu) böyle (oldu)"
        },
        {
            "chapter": 11,
            "verse": 60,
            "text": "Bu dünyada da (Allah´ın) laneti kovaladı durdu onları, ölümden sonra kalkış gününde de (sonuç olarak yine onunla kuşatılacaklar). Bakın, işte Rablerini böyle yok saymıştı ´Ad (toplumu)! Bakın, işte böyle yok olup gitti Hud´un kavmi ´Ad"
        },
        {
            "chapter": 11,
            "verse": 61,
            "text": "Semud (toplumuna da) soydaşları Salih´i gönderdik.(Salih onlara:) \"Ey kavmim! (Yalnızca) Allah´a kulluk edin!\" dedi, \"(Çünkü) sizin O´ndan başka tanrınız yok. Sizi topraktan yaratıp geliştiren, orayı bayındır kılmanızı sağlayan O´dur. Bunun içindir ki, artık günahlarınızdan ötürü Rabbinizden bağışlanma dileyin ve sonra da tevbe ve pişmanlık içinde O´na yönelin, çünkü, benim Rabbim, (Kendisine yönelen herkese) her zaman yakınlık gösterir, (dualara) cevap verir"
        },
        {
            "chapter": 11,
            "verse": 62,
            "text": "Ey Salih!\" diye karşılık verdiler, \"Sen bundan önce aramızda büyük umutlar beslenen biriydin! (Şimdi) bizi atalarımızın kulluk edegeldiği şeylere kulluk etmekten mi alıkoyacaksın? Doğrusu şu ki, bizi çağırdığın (dava) hakkında son derece ciddi bir şüphe ve kaygı içindeyiz"
        },
        {
            "chapter": 11,
            "verse": 63,
            "text": "Ey kavmim!\" diye karşılık verdi (Salih), \"Ne dersiniz, ya ben, katından bana bir rahmet bahşeden Rabbimden apaçık bir kanıt üzerindeysem, (söyleyin), O´na tutup baş kaldırırsam o zaman kim Allah´a karşı kol kanat gerer bana? Bu durumda, sizin önerdiğiniz şey yıkımımı artırmaktan öteye gitmez"
        },
        {
            "chapter": 11,
            "verse": 64,
            "text": "Ve \"Ey kavmim!\" diye, devam etti, \"Bu, Allah´a ait olan dişi deve sizin için bir işaret olacaktır; bunun için, onu bırakın Allah´ın arzında otlasın; ona bir kötülük yapmayın, yoksa beklenmedik bir azaba duçar olursunuz"
        },
        {
            "chapter": 11,
            "verse": 65,
            "text": "Bu (uyarıya) rağmen, hunharca boğazladılar onu. Bunun üzerine (Salih): \"Artık (sadece) üç gün(ünüz) kaldı, barınaklarınızda eyleşecek\" dedi, \"bu (söylediğim) yalanlanamayacak bir yargıdır"
        },
        {
            "chapter": 11,
            "verse": 66,
            "text": "Ve derken, hükmümüz vaki olunca, katımızdan bir esirgemeyle Salih´i ve o´nunla aynı inancı paylaşanları kurtardık; ve (onları) o (kıyamet) Gün(ü Bizim lanetimize uğramanın vereceği) alçalmadan (da kurtardık). Doğrusu, senin Rabbin, gerçekten sınırsız kuvvet ve kudret sahibi O yüceler yücesidir"
        },
        {
            "chapter": 11,
            "verse": 67,
            "text": "O zulmedenlere gelince, onları (Allah katından cezalandırıcı) bir sayha yakalayıverdi de kendi evlerinde cansız olarak yere yığılıp kaldılar"
        },
        {
            "chapter": 11,
            "verse": 68,
            "text": "sanki (daha önce) orada hiç yaşamamışlar gibi. Bakın, işte Rablerini böyle yok saydı Semudlular! Bakın, işte böyle yok olup gitti Semud"
        },
        {
            "chapter": 11,
            "verse": 69,
            "text": "Ve Gerçek şu ki, İbrahim´e (semavi) elçilerimiz müjdeyle geldiler, (ve) \"Selam olsun!\" dediler; o da (onlara): \"(Size de) selam olsun!\" diye karşılık verdi ve sonra da onların önüne kızarmış bir buzağıyı getirip koymakta gecikmedi"
        },
        {
            "chapter": 11,
            "verse": 70,
            "text": "Fakat ellerinin yemeğe gitmediğini görünce onların bu davranışı tuhafına gitti; onlardan yana içine bir korku düştü. (Ama) onlar: \"Korkma! Biz Lut kavmine gönderildik\" dediler"
        },
        {
            "chapter": 11,
            "verse": 71,
            "text": "Ve (yanlarında) ayaküstü bekleyen karısı, orada öyle (sevinçle) gülümsüyordu; işte bu haldeyken o´na İshak´ı(n doğumunu) müjdeledik ve İshak´ın ardından da (o´nun oğlu) Yakub(un doğumunu)"
        },
        {
            "chapter": 11,
            "verse": 72,
            "text": "Vah bana!\" dedi, \"Ben yaşlı bir kadın, kocam da yaşlı bir adam iken, hala çocuk mu doğuracağım? Doğrusu, yadırganacak bir şey bu"
        },
        {
            "chapter": 11,
            "verse": 73,
            "text": "Allah´ın dilediğini gerçekleştirmesini mi yadırgıyorsun?\" dediler, \"Allah´ın rahmet ve bereketi sizin üzerinize olsun ey bu evin insanları, (hemen hatırlayın ki,) her zaman her övgüye layık olan O´dur; şanı çok yüce olan O"
        },
        {
            "chapter": 11,
            "verse": 74,
            "text": "Böylece İbrahim´in korkusu geçtikten ve kendisine (sözü geçen) müjde verildikten sonra Lut kavmi hakkında Bize yakarmaya başladı"
        },
        {
            "chapter": 11,
            "verse": 75,
            "text": "çünkü, İbrahim ince ruhlu, yumuşak başlı, çok içli, merhametli ve dönüp dönüp Rabbine yönelmek, O´na yakın olmak isteyen biriydi"
        },
        {
            "chapter": 11,
            "verse": 76,
            "text": "(Elçiler:) \"Ey İbrahim, vazgeç bu yakarıdan!\" dediler, \"Rabbinin hükmü bir kere gelmiş bulunuyor: artık onlara geri çevrilmez bir azap vaki olacak"
        },
        {
            "chapter": 11,
            "verse": 77,
            "text": "Ve elçilerimiz, Lut´a geldiğinde, kendilerini koruyacak gücü olmadığını görerek onlar hesabına derin bir kaygı duydu ve \"Zor bir gün, bu!\" diye belirtti, (kaygısını)"
        },
        {
            "chapter": 11,
            "verse": 78,
            "text": "Ve (çirkin arzularla) eve doğru sürüklenen kavmi seğirterek ona geldiler; bunlar, daha önce de hep (buna benzer) çirkin işler işleyip durmuşlardı. (Lut): \"Kavmim! İşte kızlarım!\" dedi, \"Onlar (erkeklerden) daha uygun olur sizler için! Allah´tan korkun da konuklarıma (saldırarak) beni rüsvay etmeyin! Aranızda hiç mi aklı başında kimse yok"
        },
        {
            "chapter": 11,
            "verse": 79,
            "text": "Sen de biliyorsun ki senin kızlarında gözümüz yok\" dediler, \"Sen, aslında bizim neyin peşinde olduğumuzu çok iyi bilirsin"
        },
        {
            "chapter": 11,
            "verse": 80,
            "text": "N´olurdu, size karşı koyabilecek gücüm olsaydı!\" diye hayıflandı, \"ya da sırtımı dayayabileceğim bir dayanak"
        },
        {
            "chapter": 11,
            "verse": 81,
            "text": "(Bunun üzerine melekler:) \"Ey Lut, bak, biz senin Rabbinin elçileriyiz! (Korkma,) (düşmanların) sana asla ilişemeyecekler! Artık, ailenle beraber gecenin bir vaktinde yola çık; aranızdan kimse arkasına bakmasın, karının dışında (ailenden kimse arkada kalmasın): çünkü, bil ki, onların başına gelecek olan onun da başına gelecek. Onlar için belirlenmiş vakit tam da (bu) sabah; eh, sabah da zaten yaklaşmadı mı"
        },
        {
            "chapter": 11,
            "verse": 82,
            "text": "Ve böylece hükmümüz vaki olunca bu (günahkar şehirlerin) altını üstüne getirdik; ve önceden yazılmış bir cezanın infazı için üzerlerine birbiri ardından püskürtü halinde sert taşlar yağdırdık"
        },
        {
            "chapter": 11,
            "verse": 83,
            "text": "O taşlar ki, (günaha gömülüp gitmiş böyle toplumları tepelemek için) Rabbinin katında hazırlanmış, işaretlenmiştir. O taşlar ki, zalimlerin başından hiç eksik olmaz"
        },
        {
            "chapter": 11,
            "verse": 84,
            "text": "Ve Medyen halkına da kardeşleri Şuayb´ı (gönderdik. Onlara:) \"Ey kavmim! (yalnızca) Allah´a kulluk edin!\" dedi, \"(Çünkü) sizin O´ndan başka tanrınız yok. Ve (birbirinizle olan alışverişinizde) ölçüyü tartıyı eksik tutmayın. Gerçi (şimdi) sizi refah ve zenginlik içinde görüyorum; ama, doğrusu sizin için, (dehşetiyle) kuşatacak bir Gün´ün azabından korkuyorum"
        },
        {
            "chapter": 11,
            "verse": 85,
            "text": "Bunun içindir ki, ey kavmim, ölçüyle tartıyla yaptığınız alışverişte dürüst ve duyarlı olun; insanları kendi hakları olan şeylerden yoksun bırakmayın; ve kötülüğü yayarak yeryüzünde karışıklık çıkarmayın"
        },
        {
            "chapter": 11,
            "verse": 86,
            "text": "Eğer (O´na) inanıyorsanız, Allah´ın bıraktığı şey sizin için en hayırlısıdır! (Bütün bu sınırları kendiniz gözetin,) ben sizin üzerinizde bir bekçi değilim"
        },
        {
            "chapter": 11,
            "verse": 87,
            "text": "Ey Şuayb!\" dediler, \"(Şu) senin dua (alışkanlığın) mı, atalarımızın tapınageldiği şeyleri bırakmamız ve malımız mülkümüz üzerine keyfi tasarruflarda bulunmamamız yönünde bizi uyarmanı zorunlu kılıyor? Çünkü, (biz) sen(i) aslında yumuşak başlı, aklı başında biri (olarak biliriz)"
        },
        {
            "chapter": 11,
            "verse": 88,
            "text": "(Şuayb:) \"Ey kavmim!\" diye karşılık verdi, \"Ne dersiniz, ya ben Rabbimden apaçık bir kanıta dayanıyorsam, ya beni kendi katından güzel bir rızıkla rızıklandırmışsa, (söyleyin, o zaman, başka nasıl davranabilirim?) Hem ben, sizden yapmamanızı istediğim şeyi, sizin hilafınıza yapmak istiyor da değilim. Ben sadece gücümün elverdiği kadar ıslah etmek istiyorum; ama (bunda ne kadar) başarı göstereceğim bütünüyle Allah´a bağlıdır. Ben O´na güvenip dayanıyor ve her zaman, her konuda O´na yöneliyorum"
        },
        {
            "chapter": 11,
            "verse": 89,
            "text": "Ey kavmim! Benimle ayrı yol tutmanız sakın sizi günaha sürüklemesin; yoksa Nuh halkının, Hud halkının, Salih halkının başına gelen sizin de başınıza gelir; ve (hatırlayın ki,) Lut kavmi sizden fazla uzak değil"
        },
        {
            "chapter": 11,
            "verse": 90,
            "text": "Öyleyse günahlarınız için Rabbinizden bağışlanma dileyin ve sonra da tevbe ve pişmanlık içinde O´na yönelin! Çünkü O acıyıp esirgeyenlerin en yücesi, sevginin kaynağı, gözesidir"
        },
        {
            "chapter": 11,
            "verse": 91,
            "text": "(Fakat soydaşları o´na:) \"Ey Şuayb! Söylediklerinden pek bir şey anlamıyoruz\" dediler, \"ayrıca aramızda ne kadar zayıf olduğunun da açıkça farkındayız; eğer ailen olmasaydı seni mutlaka öldüresiye taşlardık! Öyle ya, bizim üstümüzde bir gücün, bir nüfuzun yok ki"
        },
        {
            "chapter": 11,
            "verse": 92,
            "text": "(Şuayb:) \"Ey kavmim! Aileme olan saygınız Allah´a olandan daha mı fazla? Ki O´nu, arkanıza atıp unutabileceğiniz bir şey gibi görüyorsunuz! Muhakkak ki, benim Rabbim (sınırsız bilgi ve kudretiyle) yapıp ettiğiniz her şeyi biliyor, kuşatıyor!\" dedi"
        },
        {
            "chapter": 11,
            "verse": 93,
            "text": "Bunun içindir ki, ey kavmim, artık (bana karşı) gücünüz neye yetiyorsa onu yapın; çünkü, bilin ki, ben (Allah yolunda) eyleme devam edeceğim: zamanı gelince, alçaltıcı, rüsvay edici bir azabın (aramızdan) kimin payına düşeceğini ve (aramızdan) kimin yalancı olduğunu öğreneceksiniz! Gözleyin öyleyse, (olacak olanı); ve bilin ki, ben de sizinle birlikte gözlüyorum"
        },
        {
            "chapter": 11,
            "verse": 94,
            "text": "Ve derken, hükmümüz vaki olunca, katımızdan bir rahmetle Şuayb´ı ve o´nunla aynı inancı paylaşanları kurtardık; zulüm ve haksızlık içinde olanları ise bir sayha, bir gürlemeyle tepeledik; öyle ki, kendi evlerinde cansız yere yığılıp kaldılar"
        },
        {
            "chapter": 11,
            "verse": 95,
            "text": "sanki daha önce hiç orada yaşamamışlar gibi. İşte böyle silinip gitti Medyen (halkı), tıpkı Semud (halkının) silinip gittiği gibi"
        },
        {
            "chapter": 11,
            "verse": 96,
            "text": "Ve Gerçek şu ki, Biz Musa´yı ayetlerimizle ve apaçık bir yetkiyle"
        },
        {
            "chapter": 11,
            "verse": 97,
            "text": "Firavun ve onun seçkinler çevresine gönderdik. Ama berikiler, Firavun´un hükmüne boyun eğdiler oysa, Firavun´un hükmü hiçbir şekilde sağduyu ürünü değildi"
        },
        {
            "chapter": 11,
            "verse": 98,
            "text": "(Ve bu yüzden de) Kıyamet Günü halkının önüne düşüp, (bu dünyadaki batıl yönetimin bir) sonuc(u) olarak onları ateşe sürükleyecek; ne kötü bir menzil bu sürüklendikleri"
        },
        {
            "chapter": 11,
            "verse": 99,
            "text": "Öyle ya; burada (bu dünyada, Allah´ın) laneti kovaladı durdu onları, Kıyamet Günü´nde de (onunla tepelenecekler:) ne kötü bir pay, bu paylarına düşen"
        },
        {
            "chapter": 11,
            "verse": 100,
            "text": "(İnsanlığa bir ders olsun diye) bu sana anlattıklarımız (gelip gitmiş) kasaba (halk)ları(nı)n başından geçenlerdir ki, bu (kasaba)ların bazıları hala yerinde duruyor, bazılarıysa biçilmiş tarlalar gibi (silinip gitmişler)"
        },
        {
            "chapter": 11,
            "verse": 101,
            "text": "Pek tabii, onlara Biz zulmetmedik; tersine onlar kendi kendilerine zulmettiler. Ve Rablerinin hükmü vaki olduğunda, Allah´ı bırakıp yalvarıp yakardıkları o (düzmece) tanrıları hiçbir işe yaramadı, yok olup gitmelerini hızlandırmaktan başka"
        },
        {
            "chapter": 11,
            "verse": 102,
            "text": "İşte senin Rabbin, tepelediği zaman böyle tepeler; halkı zalim olan kasabaları. Gerçekten de O´nun tepelemesi çok acı verici, çok zorludur"
        },
        {
            "chapter": 11,
            "verse": 103,
            "text": "Aşikar olan şu ki, bütün bu (anlatıla)nlarda, o Son Gün başa gelebilecek azaptan korkanlar için apaçık bir ders, bir uyarı vardır; o Gün ki, bütün insanlık için bir toplanma, bir araya gelme Gün´ü olacaktır; o Gün ki, her şeyin apaçık ortaya serildiği Gün olacaktır"
        },
        {
            "chapter": 11,
            "verse": 104,
            "text": "Ve o Gün´ü Biz, belli bir sürenin dışında artık ertelemeyeceğiz"
        },
        {
            "chapter": 11,
            "verse": 105,
            "text": "O Gün gelince, O´nun izni olmadıkça kimse konuşamayacak; ve (bir araya getirilenlerden) kimileri bedbaht, kimileri de bahtiyar olacak"
        },
        {
            "chapter": 11,
            "verse": 106,
            "text": "Bedbaht olanlar (dünyadayken yaptıklarından ötürü) ateşte (yaşayacak) ve orada ah çekip inleyecekler"
        },
        {
            "chapter": 11,
            "verse": 107,
            "text": "(Ve) Rabbin aksini dilemedikçe, gökler ve yer yerinde durduğu sürece orada kalacaklar: çünkü, dilediğini yapan (Allah´)tır, senin Rabbin"
        },
        {
            "chapter": 11,
            "verse": 108,
            "text": "Bahtiyar olanlara gelince, onlar (da dünyada yaptıklarından ötürü) cennette (yaşayacak) ve Rabbin bunun aksini dilemedikçe, gökler ve yer yerinde durduğu sürece -bitmeyen bir lütfun sonucu olarak- orada kalacaklar"
        },
        {
            "chapter": 11,
            "verse": 109,
            "text": "Bunun içindir ki, (ey Peygamber), o (eğri yolda olan) insanların tapınıp durdukları şeylerin ne idüğü hakkında en küçük bir şüphen olmasın: onların (ahmakça) tapınıp durduğu şeyler, atalarının da vaktiyle tapındığı şeylerdir. Onlara (iyi ya da kötü, her ne ki kazanmışlarsa) paylarına düşeni elbette eksiksiz vereceğiz"
        },
        {
            "chapter": 11,
            "verse": 110,
            "text": "Ve gerçek şu ki, Biz Musa´ya da (öz olarak aynı ilkeleri içine alan bir) kitap verdik, insanların bir kısmı ona karşı (da) kendi görüşleriyle karşı çıktılar. Eğer Rabbin tarafından önceden takdir edilmiş bir karar olmasaydı, şüphesiz, aralarında (hemen, o safhada) yargı gerçekleştirilir (ve işleri bitirilir)di: çünkü, onlar da (sana karşı çıkan kimseler gibi) (kendilerini Allah´a çağıran) kişi hakkında ciddi bir şüphe ve güvensizlik göstermişlerdi"
        },
        {
            "chapter": 11,
            "verse": 111,
            "text": "Şüphesiz, Rabbin onların her birine edip eyledikleri her şeyin karşılığını tam olarak ödeyecektir: çünkü O, onların edip eylediği her şeyin mutlaka farkındadır"
        },
        {
            "chapter": 11,
            "verse": 112,
            "text": "Öyleyse, artık emredildiğin yönde, yanında yer alanlarla birlikte, doğru yolu tutun ve sizden hiç biriniz gurura kapılıp da çizgiyi aşmasın: çünkü, unutmayın, yaptığınız her şeyi O görüyor"
        },
        {
            "chapter": 11,
            "verse": 113,
            "text": "Ve asla zulümde ısrar edenlerden yana eğilim göstermeyin.Yoksa, (ahirette) ateş size de dokunur; ve Allah´tan başka koruyucunuz olmadığına göre, o zaman (O´nun tarafından da) yardım edilmez size"
        },
        {
            "chapter": 11,
            "verse": 114,
            "text": "Ve gündüzün başında ve sonunda, bir de gecenin erken saatlerinde salatta devamlı ol; çünkü muhakkak ki iyi eylemler kötü eylemleri giderir; (Allah´ı) hatırında tutanlar için bir öğüt, bir hatırlatmadır bu"
        },
        {
            "chapter": 11,
            "verse": 115,
            "text": "Ve sabret, sonuna kadar dayan: çünkü Allah iyilik yapanların hak ettiği karşılığı hiçbir şekilde zayi etmez"
        },
        {
            "chapter": 11,
            "verse": 116,
            "text": "Fakat, ne yazık ki, (yok ettiğimiz) sizden önceki kuşaklar arasından, yeryüzünde yozlaşmaya karşı çıkan -(doğru yolu izledikleri için) kendilerini kurtardığımız küçük toplulukların dışında- akıl / iz´an ve erdem sahibi kimseler çıkmadı. Ve zulme eğilim gösteren çoğunluk yalnızca kendilerini yozlaştıran hazların peşine düşüp günaha gömülüp gittiler"
        },
        {
            "chapter": 11,
            "verse": 117,
            "text": "Yoksa, senin Rabbin, halkı (birbirlerine karşı) dürüst davrandıkları sürece, bir toplumu (sırf) (çarpık inançları) yüzünden asla helak etmez"
        },
        {
            "chapter": 11,
            "verse": 118,
            "text": "Hem, Rabbin dileseydi, bütün insanlığı bir tek ümmet yapardı; fakat (O, yollarını seçmekte kendilerini özgür bıraktı diye) hala farklı görüşler benimsemekteler"
        },
        {
            "chapter": 11,
            "verse": 119,
            "text": "pek tabii, Rabbinin (aydınlatıcı, yol gösterici) lütfunu bahşettiği kimseler başka. Oysa, (işte) bu (lütfa erişmeleri) için yarattı (hepsini.) Fakat, (bu ilahi yol gösterme lütfunu tepenler için) Rabbinin, \"Muhakkak ki Ben cehennemi hep, görünmeyen varlıklarla ve insanlarla dolduracağım\" sözü yerini bulmuş olacak"
        },
        {
            "chapter": 11,
            "verse": 120,
            "text": "Ve böylece, elçilerin haberlerinden senin yüreğini güçlendirecek her şeyi sana anlatıyoruz. Öyle ki, bu kıssalarla hak ulaşıyor sana ve ayrıca müminlere de bir öğüt, bir hatırlatma"
        },
        {
            "chapter": 11,
            "verse": 121,
            "text": "Ve inanmayanlara gelince, onlara şöyle de: \"Artık elinizden ne geliyorsa yapın; ama bilin ki, biz de (Allah yolunda elimizden geleni) yapacağız"
        },
        {
            "chapter": 11,
            "verse": 122,
            "text": "Ve (olacak olanı) bekleyin bakalım; doğrusu, biz de bekleyeceğiz"
        },
        {
            "chapter": 11,
            "verse": 123,
            "text": "Göklerin ve yerin bilinmeyen, görülüp gözlenemeyen yüzü Allah´ın elindedir; ve var olan her şey (çıktığı kaynak olarak) hep O´na döndürülmektedir. Öyleyse, O´na kulluk et; O´na güven/O´na dayan; çünkü Rabbin yapıp ettiklerinizden asla habersiz değildir"
        },
        {
            "chapter": 12,
            "verse": 1,
            "text": "Elif, Lâm, Râ. Bunlar, doğruyu/gerçeği apaçık gösteren, kendisi de açık olan kitabın mesajlarıdır"
        },
        {
            "chapter": 12,
            "verse": 2,
            "text": "Biz onu Arapça bir metin olarak indirdik ki, aklınızı kullanarak belki onu kavrayıp özümlersiniz"
        },
        {
            "chapter": 12,
            "verse": 3,
            "text": "Biz bu Kuran´ı sana vahyettikçe, (ey Peygamber,) bundan önce senin de (vahyin ne olduğundan) habersiz kimselerden olduğunu bilerek onu sana mümkün olan en iyi, en güzel üslupla açıklıyoruz"
        },
        {
            "chapter": 12,
            "verse": 4,
            "text": "Bir vakit Yusuf babasına şöyle demişti: \"Babacığım! Ben (rüyamda) onbir yıldız, güneş ve ayı gördüm: benim önümde saygıyla yere kapanmışlardı"
        },
        {
            "chapter": 12,
            "verse": 5,
            "text": "(Yakub:) \"Ey oğulcuğum!\" dedi, (bu) rüyanı kardeşlerine anlatayım deme, yoksa (hasetlerinden) sana karşı bir tuzak hazırlarlar; doğrusu Şeytan insan için apaçık bir düşmandır"
        },
        {
            "chapter": 12,
            "verse": 6,
            "text": "Çünkü, (rüyanda sana gösterilene bakılacak olursa) demek ki Rabbin seni de seçecek; sana olayların iç yüzünü görüp yorumlamayı öğretecek; ve tıpkı ataların İbrahim ve İshak´a olan nimetini her bakımdan tam ve yeterli kıldığı gibi sana ve Yakub´un soyuna verdiği nimeti de her bakımdan tam ve yeterli kılacak. Doğrusu, senin Rabbin doğru hüküm ve hikmetle edip eyleyen mutlak ve sınırsız bilgi sahibidir"
        },
        {
            "chapter": 12,
            "verse": 7,
            "text": "Gerçek şu ki, Yusuf ve kardeşlerin(in kıssasında)da (hakikati) arayanlar için (çıkarılacak nice) dersler vardır"
        },
        {
            "chapter": 12,
            "verse": 8,
            "text": "Bir vakit (Yusuf´un kardeşleri kendi aralarında şöyle) konuşuyorlardı: \"Sayımız bu kadar çok olduğu halde bile, Yusuf ve kardeşi (Bünyamin) babamızın gözünde daha değerli/daha sevgili; gerçek şu ki, babamız açık bir yanılgı içerisinde"
        },
        {
            "chapter": 12,
            "verse": 9,
            "text": "(İçlerinden biri:) \"Yusuf´u öldürün\" dedi, \"yahut o´nu (uzak) bir yere götürüp bırakın ki böylece babanız sevgi ve alakasıyla yalnızca size kalsın ve siz de bundan sonra (artık tevbe edip) iyi insanlar ol(arak yaşamak için serbest ol)asınız"
        },
        {
            "chapter": 12,
            "verse": 10,
            "text": "Bir diğeri: \"Hayır, Yusuf´u öldürmeyin!\" diye söze karıştı, \"Eğer mutlaka bir şey yapmanız gerekiyorsa, o´nu bir kuyunun dibine atın; (nasıl olsa) o´nu (orada) bir kervan bulup yanına alır"
        },
        {
            "chapter": 12,
            "verse": 11,
            "text": "(Bu görüşte birleştiler ve bunun üzerine babalarına:) \"Ey babamız!\" dediler, \"Biz Yusuf´un iyiliğini isteyen kimseler olduğumuz halde, neden o´nun hakkında bize güvenmiyorsun"
        },
        {
            "chapter": 12,
            "verse": 12,
            "text": "Bırak o´nu yarın bizimle gelsin, gezip oynasın; o´na göz kulak olacağımızdan en küçük bir şüphen olmasın"
        },
        {
            "chapter": 12,
            "verse": 13,
            "text": "Doğrusu, o´nu götürmeniz beni kaygılandırıyor\" diye karşılık verdi (Yakub), \"gözden uzak tuttuğunuz bir anda o´nu kurdun kapmasından korkuyorum"
        },
        {
            "chapter": 12,
            "verse": 14,
            "text": "Bu kadar insanın arasında, yine de o´nu kurt kapacaksa, o zaman, biz ölmüşüz demektir!\" dediler"
        },
        {
            "chapter": 12,
            "verse": 15,
            "text": "Ve böylece, onu kuyunun dibine atmaya karar verip yanlarında götürürlerken, kendisine \"Gün gelecek (senin kim olduğunu) kavrayamayacakları bir anda bu yaptıklarını kendilerine hatırlatacaksın!\" diye vahyettik"
        },
        {
            "chapter": 12,
            "verse": 16,
            "text": "Ve akşam olunca babalarının karşısına ağlayarak çıkıp geldiler"
        },
        {
            "chapter": 12,
            "verse": 17,
            "text": "Ey babamız!\" dediler, \"Yarış yapmak için bulunduğumuz yerden (biraz) uzaklaşmış ve Yusuf´u azıklarımızın yanında bırakmıştık... Meğer kurt kapmış o´nu! Ama (biliyoruz ki,) biz böylece doğruyu söylüyor olsak da sen bize inanmayacaksın"
        },
        {
            "chapter": 12,
            "verse": 18,
            "text": "(Böyle diyerek) üzerinde yalancı bir kan lekesi bulunan (Yusuf´un) gömleğini çıkarıp gösterdiler. (Yakub:) \"Yoo\" dedi, \"sizi kendi hayal gücünüz bu kötü oyuna sürükledi! Artık (bana düşen) güzelce sabretmektir. Ve bu anlattığınız bahtsızlığa karşı bana dayanma gücü bahşetmesi için kendisine yönelebileceğim (yegane) hami Allah´tır"
        },
        {
            "chapter": 12,
            "verse": 19,
            "text": "Ve bir kervan çıkageldi; (kervancılar) sucularını (su kuyusuna) gönderdiler; onlardan biri kovasını kuyuya salıyordu ki (orada Yusuf´u gördü) ve: \"Ne kısmet!\" diye bağırdı, \"Bir oğlan çocuğu bu!\" Ve böylece kervancılar o´nu, satmak niyetiyle yanlarına aldılar. Oysa, Allah yaptıklarını (adım adım izliyor ve) biliyordu"
        },
        {
            "chapter": 12,
            "verse": 20,
            "text": "Ve sonunda önemsiz bir paha -sadece birkaç gümüş dirhem- karşılığında o´nu sattılar; o kadar az değer biçmişlerdi o´na"
        },
        {
            "chapter": 12,
            "verse": 21,
            "text": "Ve o´nu satın alan Mısırlı adam, karısına: \"Ona iyi bak;\" dedi, \"belki bize yararı olur; kaldı ki, evlatlık da edinebiliriz o´nu\". Böylece, Yusuf´a o ülkede iyi bir yer sağladık; (bunu yaptık)ki, o´na olayların iç yüzüne, gerçek anlamına dair bir kavrayış öğretelim. İşte, Allah edip eylediği işlerde böyle galiptir; ne var ki, insanların çoğu bunu bilmez"
        },
        {
            "chapter": 12,
            "verse": 22,
            "text": "Derken, ergenlik çağını aştığı zaman (eğriyi doğruyu ayırmaya yetecek) keskin bir muhakeme gücü ve (derin) bir kavrayış yeteneği bahşettik o´na: iyilik yapanları Biz işte böyle ödüllendiririz"
        },
        {
            "chapter": 12,
            "verse": 23,
            "text": "Ve (olacak bu ya,) barındığı evin kadını (kendini o´na karşı duyduğu arzuya kaptırıp) o´nun gönlünü çelmek istiyordu; ve (bu niyetle bir gün) kapıları sımsıkı kapatıp o´na: \"Haydi, gelsene!\" dedi. (Ama Yusuf:) \"(Böyle bir şey yapmaktan) Allah´a sığınırım!\" diye karşılık verdi, \"Hem, efendim (bu evde) bana iyi baktı! Doğrusu, zalimler asla güvenliğe, esenliğe erişemezler"
        },
        {
            "chapter": 12,
            "verse": 24,
            "text": "Gerçek şu ki, kadın o´na karşı arzu doluydu; o da kadını arzuluyordu; öyle ki, (bu ayartma karşısında) eğer Rabbinin burhanı o´nun içine doğmamış olsaydı (bu arzuya yeniliverecekti); İşte bu, her türlü kötülüğü, çirkin ve taşkın halleri o´ndan uzak tutmak istediğimiz için böyle oldu, çünkü o gerçekten bizim (seçilmiş) kullarımızdan biriydi"
        },
        {
            "chapter": 12,
            "verse": 25,
            "text": "(Derken,) bunların her ikisi kapıya koştular; kadın arkadan (asılıp) o´nun gömleğini yırttı; ve (o an) kapıda kadının efendisini karşılarında buldular! Kadın: \"Karın için kötülük düşünen birinin cezası, hapisten ya da en ağır ceza (neyse, on)dan başka ne olabilir?\" diye üste çıktı"
        },
        {
            "chapter": 12,
            "verse": 26,
            "text": "(Yusuf:) \"Benim gönlümü çelmek isteyen asıl o!\" diye (kendini savundu). O an kadının yakınlarından duruma tanık olan biri: \"Eğer gömleği önden yırtılmışsa,\" diyerek görüşünü bildirdi, \"kadın doğru, beriki yalan söylüyor demektir"
        },
        {
            "chapter": 12,
            "verse": 27,
            "text": "yok, eğer gömleği sırtından yırtılmışsa, o zaman kadın yalan, beriki doğru söylüyor demektir"
        },
        {
            "chapter": 12,
            "verse": 28,
            "text": "Böylece (kadının kocası Yusuf´un) gömleğinin sırtından yırtılmış olduğunu görünce: \"Belli ki, bu (yine) sizin oyunlarınızdan biri, ey kadınlar taifesi! Doğrusu, sizin oyunlarınız/tuzaklarınız korkunçtur"
        },
        {
            "chapter": 12,
            "verse": 29,
            "text": "Yusuf! Sen bu olayın üstünde durma! Ve (kadın!) sen de işlediğin günahtan ötürü bağışlanma dile, çünkü sen gerçekten hatası (büyük) olan birisin"
        },
        {
            "chapter": 12,
            "verse": 30,
            "text": "Ve şehirde kadınlar (birbirleriyle): \"Falan kişizadenin karısı genç kölesinin gönlünü çelmeye kalkmış!\" diye dedikodu etmeye başladılar, \"Tutkudan yüreği paralanmış kadının; doğrusu, açıkça yoldan çıkmış biri olarak görüyoruz onu"
        },
        {
            "chapter": 12,
            "verse": 31,
            "text": "Kadınların bu kötü konuşmaları kulağına değince, kişizadenin karısı, onları davet edip kendileri için mükellef bir ziyafet hazırladı, ve her birinin eline bir bıçak tutuşturdu. Sonra (Yusuf´a): \"Çık (şimdi) onların karşısına!\" dedi. Kadınlar o´nu görünce güzelliği karşısında şaşırıp kaldılar ve şaşkınlıklarından ellerini kestiler: \"Aman Allahım!\" dediler, \"Bu ölümlü biri olamaz; olsa olsa gözde bir melek bu"
        },
        {
            "chapter": 12,
            "verse": 32,
            "text": "(Kişizadenin karısı:) \"İşte hakkında beni kınayıp yerdiğiniz kimse bu!\" dedi, \"Evet, gerçekten de o´nun gönlünü çelmek istedim, ama o kendini (bundan) sakındı. Ne var ki eğer bundan sonra da istediğim şeyi yapmazsa mutlaka hapsedilecek ve kendini aşağılanmış kimselerin arasında bulacak"
        },
        {
            "chapter": 12,
            "verse": 33,
            "text": "(Yusuf:) \"Ey Rabbim!\" dedi, \"Benim için hapis, bu kadınların isteklerine boyun eğmekten daha iyidir. Çünkü, Sen onların oyunlarını / tuzaklarını benden uzak tutmazsan, ben o zaman onların ayartmalarına kapılır ve (doğru nedir, eğri nedir) seçemeyen şaşkın kimselerden olurum"
        },
        {
            "chapter": 12,
            "verse": 34,
            "text": "Ve Rabbi o´nun bu duasını olumlayıp o´nu o kadınların tuzaklarına karşı korudu: çünkü O gerçekten her şeyi işiten, her şeyi olduğu gibi bilendir"
        },
        {
            "chapter": 12,
            "verse": 35,
            "text": "Sonra, o kişizade ve ev halkı bütün delilleri(n Yusuf´un lehinde olduğunu) gördükten sonra bile o´nu bir süre için hapsetmeyi uygun gördüler"
        },
        {
            "chapter": 12,
            "verse": 36,
            "text": "Onunla beraber iki genç daha girmişti hapse. İşte bu iki gençten biri (bir gün): \"Rüyamda kendimi şaraplık üzüm sıkarken gördüm\" dedi. Öteki: \"Ben de kendimi başımın üzerinde ekmek taşıyor gördüm, öyle ki kuşlar ondan (koparıp koparıp) yiyorlardı\". (Bu iki genç:) (Yusuf´tan) \"Bu (rüyaların) gerçek anlamını haber ver bize!\" diye rica ettiler, \"Çünkü, görüyoruz ki, sen, (rüyaların nasıl yorumlanacağını) iyi (bilen) kimselerdensin"
        },
        {
            "chapter": 12,
            "verse": 37,
            "text": "(Yusuf:) \"Daha yiyeceğiniz günlük azığınız önünüze konmadan rüyalarınızın gerçek anlamını size haber vereceğim, (ki başınıza gelecek olanı) vuku bulmadan önce (bilesiniz); çünkü bu bana Rabbimin öğrettiği şeylerdendir. (Önce) bilin ki, ben, Allah´a inanmayan, ve ahiret gerçeğini tanımaktan ısrarla kaçınan bir toplumun izlediği yolu terk ettim"
        },
        {
            "chapter": 12,
            "verse": 38,
            "text": "ve atalarım İbrahim, İshak ve Yakub´un yolunu tuttum. (Çünkü) tanrısal nitelikleri Allah´tan başka herhangi bir varlığa yakıştırmak bizlere yakışmaz: Allah´ın bize ve bütün insanlığa bahşettiği lütfun bir (sonucudur) bu, ama insanların çoğu bu (lütfun) değerini bilmez"
        },
        {
            "chapter": 12,
            "verse": 39,
            "text": "Ey mahpus arkadaşlarım! Hangisi daha iyidir: birbirinden ayrı pek çok rab(bın varlığına inanmak) mı, yoksa bütün varlıklara egemen bir tek Allah(a inanmak) mı"
        },
        {
            "chapter": 12,
            "verse": 40,
            "text": "Allah´ı bırakıp tapındığınız her şey gerçekte sizin ve atalarınızın kendi muhayyilenizden çıkardığınız (anlamsız) isimlerden öteye geçmemektedir; çünkü bunlar hakkında hiçbir kanıt indirmemiştir Allah. (Neyin doğru, neyin eğri olduğu konusunda) hüküm yalnızca Allah´a aittir. Ve O da kendisinden başkasına kulluk etmemenizi buyuruyor. İşte dosdoğru olan (tek) din budur; ama insanların çoğu bunu bilmez"
        },
        {
            "chapter": 12,
            "verse": 41,
            "text": "(İmdi,) ey mahpus arkadaşlarım, (rüyalarınızın yorumuna gelince,) biriniz efendisine (Kral´a) içki sofrasında sakilik yapacak; ve biriniz, biriniz de asılacak; ve et yiyici kuşlar onun başını didikleyecek. (Ama geleceğiniz ne olursa olsun,) benden yorumlamamı istediğiniz şey (Allah tarafından) karara bağlanmış bulunuyor"
        },
        {
            "chapter": 12,
            "verse": 42,
            "text": "Ve (bunun üzerine Yusuf,) iki mahpustan kurtulacağını düşündüğü kimseye: \"(Buradan çıkacağın zaman) efendine benden söz et!\" dedi. Ne var ki Şeytan berikine efendisinin yanında (Yusuf´tan) söz etmeyi unutturdu. Ve Yusuf bu yüzden hapiste birkaç yıl (daha) kaldı"
        },
        {
            "chapter": 12,
            "verse": 43,
            "text": "VE (bir gün) Kral: \"Rüyamda\" dedi, \"yedi çelimsiz ineğin yediği yedi semiz inek, yedi yeşil başak ve bir o kadar da kurumuş başak gördüm. Ey soylular! Eğer rüya yorumlamasını biliyorsanız bu rüyamı bana yorumlayın bakalım"
        },
        {
            "chapter": 12,
            "verse": 44,
            "text": "Anlaşılması zor, karmaşık rüyalardan biri bu\" dediler, \"hem, rüyaların işaret ettiği gerçek anlama dair derin ve sağlam bir bilgiden de biz yoksunuz"
        },
        {
            "chapter": 12,
            "verse": 45,
            "text": "İşte ancak o zaman, aradan geçen bunca vakitten sonra, hapisten kurtulan o iki kişiden biri (Yusuf´u) hatırladı ve: \"Bu (rüyanın) işaret ettiği gerçek anlamı ben öğrenip ulaştırabilirim size\" dedi, \"ama bunun için gitmeme izin verin"
        },
        {
            "chapter": 12,
            "verse": 46,
            "text": "(Ve böylece Yusuf´u hapishanede görmeye gitti ve o´na:) \"Ey Yusuf, ey özü sözü doğru adam!\" dedi, \"(Rüyada görülen) yedi çelimsiz ineğin yediği yedi semiz inek ve yedi yeşil başakla (yedi) kurumuş başak ne anlama gelir, bunu bana yorumla ki (senin açıklamanla saraydaki) insanların yanına döneyim ve onlar da (böylece senin nasıl biri olduğunu) öğrensinler"
        },
        {
            "chapter": 12,
            "verse": 47,
            "text": "(Yusuf şöyle) cevapladı: \"Yedi yıl boyunca her zamanki gibi ekip biçin ama hasad ettiğiniz ekini, yemek için ayıracağınız az bir miktar dışında, öylece başağında bırakın"
        },
        {
            "chapter": 12,
            "verse": 48,
            "text": "çünkü, (yedi yıl sürecek olan) bu (bolluk zamanı)ndan sonra yedi yıllık bir kıtlık dönemi gelecek ve sizin bu dönem için hazırladığınız her şeyi, sakladığınız az bir miktarın dışında, silip süpürecek"
        },
        {
            "chapter": 12,
            "verse": 49,
            "text": "Ve bundan sonra, halkın bütün bu kıtlıktan, darlıktan kurtulacağı bir yıl olacak, ve o yıl insanlar (eskiden olduğu gibi bol bol zeytin ve üzüm) sıkacaklar"
        },
        {
            "chapter": 12,
            "verse": 50,
            "text": "Ve (Yusuf´un yorumu kendisine ulaşır ulaşmaz) Kral: \"Onu bana getirin!\" dedi. Ama elçiler kendisine geldiğinde (Yusuf:) \"Efendinize gidin ve ondan (önce) ellerini kesen kadınlar hakkındaki gerçeği (ortaya çıkarmasını) isteyin; çünkü, Rabbim onların oyunlarını/tuzaklarını bütün gerçeğiyle bilmektedir"
        },
        {
            "chapter": 12,
            "verse": 51,
            "text": "(Bunun üzerine Kral o kadınları çağırtıp kendilerine:) \"Yusuf´un gönlünü çelmek isterken ne sağlayacağınızı umuyordunuz?\" diye sordu. Kadınlar: \"Allah korusun, biz o´ndan en küçük bir kötülük görmedik!\" dediler. (Ve) Yusuf´un ilk efendisinin hanımı: \"Artık gerçek ortaya çıktı!\" diye atıldı, \"Onun gönlünü çelmek isteyen bendim; o ise hep özü sözü doğru olan kimselerdendi"
        },
        {
            "chapter": 12,
            "verse": 52,
            "text": "Yusuf olup biteni öğrendiğinde: \"Amacım (eski efendimin,) arkasından kendisine ihanet etmediğimi ve Allah´ın hainlerin hazırladığı tuzakları asla başarıya ulaştırmadığını bilmesini sağlamaktı\" dedi"
        },
        {
            "chapter": 12,
            "verse": 53,
            "text": "yine de ben kendimi bütünüyle temize çıkarmaya çalışmıyorum; çünkü Rabbimin acıyıp esirgediği kimseler hariç, insanın kendi benliği (de onu) kötülüğe sürükle(yebili)r; gerçekten de benim Rabbim çok acıyıp esirgeyen gerçek bağışlayıcıdır"
        },
        {
            "chapter": 12,
            "verse": 54,
            "text": "Ve Kral: \"Onu bana getirin,\" dedi, \"ki, kendime dost edineyim\". Ve o´nunla konuşunca, (Kral:) \"Bundan böyle yanımızda kendisine güven duyulan biri olarak\" dedi, \"yüksek bir yerin olacaktır"
        },
        {
            "chapter": 12,
            "verse": 55,
            "text": "(Yusuf:) \"Beni ülkenin hazineleri üzerinde görevlendir(in)\" dedi, \"güvenilir, bilgili bir gözcü, bir koruyucu olacağımdan emin olabilirsin(iz)"
        },
        {
            "chapter": 12,
            "verse": 56,
            "text": "İşte böyle emin bir yer sağladık Yusuf´a (o) ülkede; öyle ki, dilediği yerde konaklayabilir/dilediği şeyi yapabilirdi. Biz rahmetimizi dilediğimize nasip ederiz, ama iyilik yapanların hak ettiği karşılığı vermekten de geri durmayız"
        },
        {
            "chapter": 12,
            "verse": 57,
            "text": "Ama imana erişenlerin ve Bize karşı sorumluluk bilinci taşıyanların gözünde ahiret mükafatı (bu dünyada elde edilebilecek karşılıklardan) daha değerli/daha yararlıdır"
        },
        {
            "chapter": 12,
            "verse": 58,
            "text": "(Yıllar sonra) Yusuf´un kardeşleri (Mısır´a) geldiler ve o´nun huzuruna çıktılar; o hemen tanıdı onları; ama berikiler o´nu tanımadılar"
        },
        {
            "chapter": 12,
            "verse": 59,
            "text": "Ve onların yüklerini yüklettikten sonra, kendilerine: \"(Bir dahaki gelişinizde) o bababir kardeşinizi de getirin bana. Görmüyor musunuz, tartıyı tam tuttum ve (size karşı) son derece iyi bir konukseverlik gösterdim"
        },
        {
            "chapter": 12,
            "verse": 60,
            "text": "Ama eğer kardeşinizi bana getirmezseniz o zaman benden ne bir ölçek olsun (zahire) bekleyin, ne de yanıma yaklaşın"
        },
        {
            "chapter": 12,
            "verse": 61,
            "text": "Onu getirmek için babasını razı etmeye çalışacağız,\" diye karşılık verdiler, \"ve herhalde, bunu ne yapıp yapıp başaracağız"
        },
        {
            "chapter": 12,
            "verse": 62,
            "text": "(Bu arada Yusuf) hizmetçilerine: \"Onların bedel olarak getirdiklerini de denklerine yerleştirin ki, evlerine vardıklarında bunu fark eder de belki daha istekli olarak dönerler\" dedi"
        },
        {
            "chapter": 12,
            "verse": 63,
            "text": "Ve böylece babalarının yanına döndüklerinde, (Yusuf´un kardeşleri,) \"Ey babamız!\" dediler, \"(Bünyamin´i yanımızda götürmedikçe) artık bize bir ölçek bile zahire verilmeyecek; bunun için kardeşimizi bizimle gönder ki (bize yetecek) tartıda (zahire) alabilelim; bu arada onu elbette koruyup gözeteceğiz"
        },
        {
            "chapter": 12,
            "verse": 64,
            "text": "(Yakub:) \"Daha önce kardeşinizi nasıl size emanet ettiysem onu da aynı şekilde size emanet edeyim, öyle mi? Oysa, Allah koruyup gözetici olarak (sizden) elbette daha iyi/daha üstündür; çünkü O acıyıp esirgeyenlerin en üstünü, en yücesidir"
        },
        {
            "chapter": 12,
            "verse": 65,
            "text": "Ve neden sonra, denkleri çözdüklerinde, (takas için götürdükleri) malların kendilerine iade edilmiş olduğunu gördüler; \"Ey babamız!\" dediler, \"Başka ne isteyebiliriz? İşte kendi mallarımız, olduğu gibi bize bırakılmış! (Eğer Bünyamin´in bizimle gelmesine izin verirsen) bu mallarla ailemize (yeniden) erzak getirebilir, kardeşimizi de (iyi) koruyup gözetir ve (böylece) birer deve yükü zahire fazladan elde etmiş oluruz. Zaten bu (ilk seferde getirdiğimiz) tartıca pek az sayılır"
        },
        {
            "chapter": 12,
            "verse": 66,
            "text": "(Yakub,) \"Hepiniz (ölümle) kuşatılıp kıstırılmadıkça\" dedi, \"onu bana geri getireceğinize dair bana Allah huzurunda yeminle söz verinceye kadar onu sizinle göndermeyeceğim!\" Ve yeminle söz verdiklerinde de, \"(Bu) konuştuklarımıza Allah şahittir!\" dedi"
        },
        {
            "chapter": 12,
            "verse": 67,
            "text": "Ve \"Oğullarım!\" diye ekledi, \"(Şehre) hepiniz tek bir kapıdan girmeyin; her biriniz ayrı ayrı kapılardan girin. Bununla beraber (eğer başınıza yine de bir hal gelirse, bilin ki) Allah´a karşı sizin için elimden bir şey gelmez: çünkü hüküm yalnızca Allah´a aittir. Ben O´na güven duyuyorum. Ve (O´nun varlığına) inananlar da yalnız O´na güvensinler"
        },
        {
            "chapter": 12,
            "verse": 68,
            "text": "Ama onlar (Yusuf´un bulunduğu şehre) her ne kadar babalarının talimatına uygun olarak girdilerse de, bunun Allah´ın takdirine karşı onlara bir yararı olmadı; yalnızca, Yakub´un, (oğullarını korumak yönünde) duyduğu arzunun bir ifadesiydi bu. Çünkü, o kendisine öğrettiklerimiz sayesinde, (her zaman Allah´ın hükmünün geçerli olduğuna dair) yeterli bir bilgiye sahipti; ama insanların çoğu (bunu böyle) bilmezler"
        },
        {
            "chapter": 12,
            "verse": 69,
            "text": "Ve Yusuf´un yanına vardıklarında, (Yusuf) kardeşi (Bünyamin)i bağrına bastı ve ona (gizlice): \"Ben senin kardeşinim, artık onların geçmişte yaptıklarına üzülme!\" dedi"
        },
        {
            "chapter": 12,
            "verse": 70,
            "text": "Ve (sonra) onların yüklerini yükletirken (Kral´ın) su kabını (küçük) kardeşinin denkleri arasına koydurttu. Ve (böylece onlar, bundan habersiz, şehirden ayrılırken) bir çığırtkan: \"Ey kervancılar!\" diye bağırdı, \"Meğer ne hırsızlarmışsınız siz"
        },
        {
            "chapter": 12,
            "verse": 71,
            "text": "Çığırtkana ve onunla beraber olanlara dönerek: \"Nedir kaybettiğiniz?\" diye sordular"
        },
        {
            "chapter": 12,
            "verse": 72,
            "text": "Kral´ın su kupasını kaybettik\" diye karşılık verdiler, \"Onu kim bulursa, (ödül olarak) kendisine bir deve yükü (zahire) verilecek!\" \"Buna ben kefilim!\" diye ekledi (çığırtkan)"
        },
        {
            "chapter": 12,
            "verse": 73,
            "text": "(Kardeşleri) \"Allah şahittir, siz de çok iyi biliyorsunuz ki\" dediler, \"bu ülkeye kötü işler yapıp bozgunculuk çıkarmak için gelmedik biz; hırsızlık yapmış da değiliz"
        },
        {
            "chapter": 12,
            "verse": 74,
            "text": "(Mısırlılar:) \"Peki, eğer yalan söylüyorsanız, bu (yaptığınızın) cezası nedir?\" dediler"
        },
        {
            "chapter": 12,
            "verse": 75,
            "text": "Bunun cezası\": diye cevap verdi (Yakub´un oğulları), \"(kupa) kimin denkleri arasından çıkarsa (yaptığının) ceza(sı) olarak tutsak edilir! (Bu suçu işleyen) zalimleri biz işte böyle cezalandırırız"
        },
        {
            "chapter": 12,
            "verse": 76,
            "text": "Bunun üzerine (kovuşturma için Yusuf´un yanına getirildiler,) Yusuf, arama işine küçük kardeşi (Bünyamin)in yükünden önce üvey kardeşlerinin yüklerinden başladı; ve sonunda kupayı (küçük) kardeşinin yükünde bulup çıkardı. Yusuf(un dileğine erişmesi) için Biz olayları işte böyle düzenledik; Allah (böyle) dilemeseydi, Kral´ın yasalarına göre, (Yusuf) kardeşini (başka türlü) alıkoyamazdı. Biz dilediğimiz kimseyi (bilgice) yüksek düzeylere çıkarırız, fakat her bilgi sahibinin üstünde her şeyi bilen (Allah) vardır"
        },
        {
            "chapter": 12,
            "verse": 77,
            "text": "(Kral´ın kupası Bünyamin´in denginden çıkar çıkmaz öteki kardeşler:) \"Eğer o çaldıysa ne ala, çünkü bir zamanlar onun kardeşi de hırsızlık yapardı!\" Bu durum karşısında Yusuf, düşüncelerini onlara belli etmeksizin, kendi kendine: \"Sizin durumunuz çok kötü; Allah ne söylediğinizi olduğu gibi biliyor\" dedi"
        },
        {
            "chapter": 12,
            "verse": 78,
            "text": "Ey soylu kişi!\" dediler, \"onun çok yaşlı bir babası var; bu yüzden onun yerine bizden birini yanında alıkoy. Doğrusu sen, görüyoruz ki, iyilik sever birisin"
        },
        {
            "chapter": 12,
            "verse": 79,
            "text": "Yitiğimizi yanında bulduğumuz kişiden başkasını alıkoymaktan Allah´a sığınırız; çünkü o zaman, şüphesiz, zalimlerden olurduk!\" diye cevap verdi"
        },
        {
            "chapter": 12,
            "verse": 80,
            "text": "Böylece, ondan ümitlerini kesince, (aralarında konuyu) görüşmek üzere bir kenara çekildiler. En büyükleri: \"Babanızın sizden, Allah´ı şahit tutarak söz aldığını ve ayrıca bundan önce Yusuf konusunda nasıl güven kırıcı davrandığınızı hatırlamıyor musunuz?\" dedi, \"Bunun için ben artık, babam bana izin verinceye kadar bu ülkeden ayrılmayacağım; yahut Allah lehimde bir hüküm verinceye kadar. Çünkü O hükmedenlerin en iyisidir"
        },
        {
            "chapter": 12,
            "verse": 81,
            "text": "(Size gelince) siz babanıza dönüp gidin ve ona \"Ey babamız!\" deyin, \"Oğlun hırsızlık yaptı; fakat biz bildiğimizden, gördüğümüzden başkasına şahit değiliz; ve (sana söz vermiş olsak da onu) bizim göremeyeceğimiz (gizli) (tehlikelere) karşı da koruyamazdık"
        },
        {
            "chapter": 12,
            "verse": 82,
            "text": "(Olay sırasında) bulunduğumuz şehir halkına, birlikte yolculuk yaptığımız kervancılara sor istersen: (göreceksin ki) biz gerçekten doğru söylüyoruz"
        },
        {
            "chapter": 12,
            "verse": 83,
            "text": "(Ve babalarının yanına dönüp, olup biteni o´na anlattıkları zaman Yakub;) \"Yoo; yine kendi muhayyilenizdir olmayacak bir işi size olağan gösteren; (bana gelince) artık sabır en iyisidir; belki de Allah onların hepsini birden bana (geri) getirecektir; gerçek şu ki, Allah doğru hüküm ve hikmetle edip eyleyen, mutlak ve sınırsız bilgi sahibidir"
        },
        {
            "chapter": 12,
            "verse": 84,
            "text": "Ve başını onlardan öteye çevirip: \"Vah bana, Yusuf için vah bana!\" dedi; ve içini dolduran hüzünden gözleri bulutlandı"
        },
        {
            "chapter": 12,
            "verse": 85,
            "text": "Allah şahittir ki\" dediler, \"(bu) Yusuf´un anısı seni iyice çökertmeden ya da öldürmeden peşini bırakmayacak"
        },
        {
            "chapter": 12,
            "verse": 86,
            "text": "Ben\" dedi, \"tasamı ve üzüntümü yalnızca Allah´a havale ediyorum; çünkü Allah katından sizin bilmediğinizi biliyorum ben"
        },
        {
            "chapter": 12,
            "verse": 87,
            "text": "Ey oğullarım, (şimdi) gidin ve Yusuf ile kardeşi hakkında bir haber almaya çalışın; ve Allah´ın rahmetinden ümit kesmeyin; bilin ki, hakkı inkar eden insanlardan başkası Allah´ın hayat bahşedici rahmetinden ümit kesmez"
        },
        {
            "chapter": 12,
            "verse": 88,
            "text": "(Yakub´un oğulları Mısır´a geri dönüp Yusuf´un) huzuruna çıktıklarında, \"Ey soylu kişi!\" dediler, \"Biz ve ailemiz (yine) darlık ve sıkıntıya düştük ve pek değersiz bir şeyle çıkıp geldik; sen yine de bizim için tartıyı tam tut ve bize karşı cömert ol; çünkü Allah cömertçe verenleri ödüllendirir"
        },
        {
            "chapter": 12,
            "verse": 89,
            "text": "(Yusuf:) \"Hatırlıyor musunuz\" diye karşılık verdi, \"(doğrudan, eğriden) henüz habersiz olduğunuz zaman Yusuf´a ve o´nun kardeşine neler yapmıştınız"
        },
        {
            "chapter": 12,
            "verse": 90,
            "text": "Ne? Yoksa sen Yusuf musun?\" diye haykırdılar. \"Ben Yusuf´um\" dedi, \"ve bu da benim kardeşim. Allah bize lütfetti. Gerçek şu ki, kişi Allah´a karşı duyarlı ve bilinçli olmaya çalışıyor ve güçlüklere göğüs geriyorsa, bilsin ki, Allah iyilikte bulunanların emeklerini boşa çıkarmaz"
        },
        {
            "chapter": 12,
            "verse": 91,
            "text": "Allah şahittir ki\" dediler, \"gerçekten Allah seni kesin bir biçimde bizim üstümüze çıkardı ve biz gerçekten günahkar kimselerdik"
        },
        {
            "chapter": 12,
            "verse": 92,
            "text": "(Yusuf:) \"Bugün ayıbınız yüzünüze vurulmayacak. Allah günahlarınızı bağışlayabilir: çünkü O acıyıp bağışlayanların en yücesidir"
        },
        {
            "chapter": 12,
            "verse": 93,
            "text": "(Şimdi artık) gidin ve bu benim gömleğimi de yanınıza alın; onu babamın yüzüne sürün; (o zaman) yeniden ışığa kavuşacaktır. Ve sonra hepiniz ailenizle birlikte bana gelin"
        },
        {
            "chapter": 12,
            "verse": 94,
            "text": "(Yakub´un oğullarına ait olan) kervan yola koyulduğu sıralarda babaları (yanında bulunan kimselere): \"Bunak olduğuma yormazsanız (derim ki) Yusuf´un kokusunu alıyorum"
        },
        {
            "chapter": 12,
            "verse": 95,
            "text": "Allah şahittir ki, sen yine eski şaşkınlığında devam ediyorsun!\" diye karşılık verdi yanındakiler"
        },
        {
            "chapter": 12,
            "verse": 96,
            "text": "Fakat ne zaman ki müjdeci çıkagelip (Yusuf´un gömleğini) o´nun yüzüne sürdü ve o´nun gözleri ışığına kavuştu, \"Ben size, ´ben Allah katından sizin bilmediğinizi biliyorum´ dememiş miydim?\" diye haykırdı"
        },
        {
            "chapter": 12,
            "verse": 97,
            "text": "(Oğulları:) \"Ey babamız!\" dediler, \"Bizim için Allah´tan günahlarımızı bağışlamasını dile; çünkü biz gerçekten günahkar kimseler olmuştuk"
        },
        {
            "chapter": 12,
            "verse": 98,
            "text": "Rabbimden sizi bağışlamasını dileyeceğim; çünkü çok acıyıp esirgeyen gerçek bağışlayıcı O´dur!\" dedi"
        },
        {
            "chapter": 12,
            "verse": 99,
            "text": "Ve sonra (hep birlikte Mısır´a varıp) Yusuf´un yanına çıktıklarında (Yusuf): \"Allah´ın izniyle Mısır´a güvenlik ve huzur içinde girip yerleşin!\" diyerek ana babasını bağrına bastı"
        },
        {
            "chapter": 12,
            "verse": 100,
            "text": "Ve ana babasını en yüksek onur katına çıkardı; ve onlar(ın hepsi) O´nun önünde hürmet ve tazimle yere kapandılar. Bunun üzerine (Yusuf:) \"Ey babacığım!\" dedi, \"Vaktiyle gördüğüm rüyanın gerçek anlamı buydu demek; ve Rabbim onu gerçekleştirdi. O beni hapisten çıkarmakla ve Şeytan benimle kardeşlerimin arasını açtıktan sonra sizi(n hepinizi) çölden çıkar(arak bana ulaştır)makla bana lütfetti. Gerçek şu ki, benim Rabbim, olmasını istediği şeyi akıl, sır yetmez yollarla gerçekleştirir. Çünkü O doğru hüküm ve hikmetle edip eyleyen mutlak ve sınırsız bilgi sahibidir"
        },
        {
            "chapter": 12,
            "verse": 101,
            "text": "Ey Rabbim! Bana nüfuz ve iktidar bahşettin; olayların altında yatan gerçekleri kavrayıp açıklama bilgisi verdin. (Ey) göklerin ve yerin yaratıcısı! Dünyada ve ahirette benim yanımda yakınımda olan/beni koruyup destekleyen Sensin: canımı, bütün varlığıyla kendini Sana adamış biri olarak al ve beni dürüst ve erdemli insanların arasına kat"
        },
        {
            "chapter": 12,
            "verse": 102,
            "text": "(Ey peygamber!) sana böylece vahyettiklerimiz senin önceden bilmediğin haberlerdendir; çünkü yapacak oldukları işe karar verdikleri ve tuzaklarını kurdukları zaman sen Yusuf´un kardeşlerinin yanında değildin"
        },
        {
            "chapter": 12,
            "verse": 103,
            "text": "Yine de -bunu ne kadar yürekten istersen iste- insanların çoğu (bu vahye) inanmayacaklar"
        },
        {
            "chapter": 12,
            "verse": 104,
            "text": "Oysa sen onlardan herhangi bir karşılık da beklemiyorsun; bu, (Allah´ın) bütün insanlığa bir hatırlatmasıdır sadece"
        },
        {
            "chapter": 12,
            "verse": 105,
            "text": "Kaldı ki, göklerde ve yerde nice ayetler, işaretler var ki, onlar (üzerinde düşünmeden) sırtlarını çevirerek yanlarından geçip gidiyorlar"
        },
        {
            "chapter": 12,
            "verse": 106,
            "text": "Ve onların çoğu başka varlıklara da tanrısal nitelikler yakıştırmaksızın Allah´a inanmazlar"
        },
        {
            "chapter": 12,
            "verse": 107,
            "text": "Peki, bunlar Allah´ın cezalandırıcı azabı olarak kuşatıcı bir örtünün kendilerini sarmasından ve Son Saat´in onlar (yaklaştığının) farkında değilken ansızın gelip çatmasından büsbütün güvencede mi görüyorlar kendilerini"
        },
        {
            "chapter": 12,
            "verse": 108,
            "text": "De ki: \"Budur benim yolum: akla uygun, bilinç ve duyarlıkla donanmış bir kavrayışa dayanarak (hepinizi) Allah´a çağırıyorum, ben ve bana uyanlar (aynı çağrıyı yapıyoruz)\". Ve (yine de ki:) \"Allah kudret ve azametiyle her türlü eksikliğin üstündedir, ötesindedir. Ve ben O´ndan başka varlıklara tanrılık yakıştıran kimselerden değilim"
        },
        {
            "chapter": 12,
            "verse": 109,
            "text": "Ve Biz senden önce de (elçilerimiz olarak) her topluma (kendi içlerinden, onlara mesajlarımızı ulaştırmak üzere) kendilerine vahyettiğimiz (ölümlü) adamlardan başkasını göndermedik. Yeryüzünde dolaşıp da kendilerinden önce gelip geçen (inkarcı)ların sonlarının nasıl olduğunu görmüyorlar mı? Ve (bilmiyorlar mı ki,) Allah´a karşı sorumululuk bilinci taşıyan kimseler için ahiret yurdu (bu dünyadan) daha tercihe şayandır? Öyleyse artık akıllarını kullanmayacaklar mı"
        },
        {
            "chapter": 12,
            "verse": 110,
            "text": "(Önceki elçilerimizin hepsi uzun süre zulüm ve baskıya uğramışlardır;) nihayet bu elçiler neredeyse bütün ümitlerini kaybettikleri ve büsbütün yalancılıkla damgalandıklarını gördükleri bir sırada Bizim yardımımız kendilerine ulaşmıştır; ve böylece dilediğimizi kurtarmışızdır (hakkı inkar edenleri ise yok etmişizdir): çünkü azabımız günaha gömülüp gitmiş insanlardan asla geri çevrilemez"
        },
        {
            "chapter": 12,
            "verse": 111,
            "text": "Gerçek şu ki, bu insanların kıssalarında kendilerine kavrayış yeteneği verilmiş kimseler için mutlaka çıkarılacak bir ders vardır. (Vahye gelince,) o hiçbir şekilde (insan tarafından) uydurulmuş bir söz olamaz: tersine, o, kendisinden önceki vahiylerden doğru ve gerçek adına ne kalmışsa doğrulayan ve inanmak isteyen insanlara her şeyi açık seçik bir biçimde dile getiren, hidayet ve rahmet (bahşeden ilahi bir metin)dir"
        },
        {
            "chapter": 13,
            "verse": 1,
            "text": "Elif Lâm Mîm Râ. Bunlar, sana vahiyle bildirilen mesajlardır; ve sana Rabbin katından indirilenler hakkın ta kendisidir; ama yine de insanların çoğu (buna) inanmayacaklar"
        },
        {
            "chapter": 13,
            "verse": 2,
            "text": "Gökleri, görülebilir herhangi bir destek, dayanak olmadan yükselten ve sonra da kudret ve hükümranlık tahtına kurulan Allah´tır; her biri -(O´nun tarafından) belirlenmiş bir süre için- kendi seyrini sürdüren güneşi ve ayı (koyduğu yasalara) tabi tutan O´dur; var olan her şeyi (yöneten), çekip çeviren de O. Bütün bu mesajları açık açık dile getiriyor ki, (Yargı Günü´nde) Rabbinizin huzuruna çıkacağınıza yürekten kesin bir biçimde inanasınız"
        },
        {
            "chapter": 13,
            "verse": 3,
            "text": "Yeryüzünü yayıp genişleten ve onun üzerine yerinden oynatılmaz dağlar yerleştirip vadilerinden nehirler akıtan ve orada her tür bitkiden iki cins yaratan ve gündüzü geceyle örtüp bürüyen O´dur. Doğrusu, bütün bunlarda, düşünen insanlar için mutlaka (çıkarılacak) dersler vardır"
        },
        {
            "chapter": 13,
            "verse": 4,
            "text": "Ve yeryüzünde birbirine komşu (ama yine de yapı olarak birbirinden ayrı nice) kara parçaları, üzüm bağları, hububat ekili tarlalar, bir kökten sürgün verip küme halinde ya da tek başına boy veren hurma ağaçları vardır ki hepsi de aynı suyla sulanırlar: hal böyleyken yine de (insanlara ve hayvanlara sağladıkları) ürünler bakımından Biz onların bazılarını bazılarına üstün kılıyoruz. Doğrusu, bütün bunlarda aklını kullanan insanlar için mutlaka (çıkarılacak) dersler vardır"
        },
        {
            "chapter": 13,
            "verse": 5,
            "text": "Fakat eğer (Allah´ın yarattığı bu harikalara) şaşıyorsanız inkarcıların şu sözlerine de şaşın: \"Nasıl yani! Biz toza toprağa karıştıktan sonra (yeniden hayata dönmek üzre) bir kez daha mı yaratılacağız?\" İşte (bunu söyleyenler) Rablerini inkara kalkışan kimselerdir; işte böyleleri boyunlarında (kendi davranışlarının bir sonucu olarak) bukağılar taşıyan kimselerdir; ve işte böyleleri, yerleşip kalmak üzere ateşe girecek olan kimselerdir"
        },
        {
            "chapter": 13,
            "verse": 6,
            "text": "(Ey Peygamber, hakkı inkara şartlanmış olmakla bunlar, demek ki) iyilik (ummak) yerine, kötülüğün ivedi olarak kendilerini gelip bulması yönünde sana (küstahça) meydan okuyorlar; hem de, (o alay edip durdukları türden) nice ibret verici felaketin kendilerinden önce(ki toplumların) başına geldiğini (bildikleri) halde. Bununla birlikte, muhakkak ki senin Rabbin, işledikleri zulümlere rağmen insanlara karşı (esasta hep) bağışlayıcıdır; ama, unutma ki, (aynı zamanda) cezasında da gerçekten çok şiddetlidir"
        },
        {
            "chapter": 13,
            "verse": 7,
            "text": "Bütün bunlara rağmen, hakkı inkara şartlanmış olanlar yine de (inanmaktan kaçınıyor ve) \"Niçin o´na Rabbinden mucizevi bir alamet indirilmiyor?\" diyorlar. (Fakat, (onlar ne derlerse desinler)) sen sadece bir uyarıcısın ve bütün toplumlar için (asıl) yol gösterici (Allah´tır)"
        },
        {
            "chapter": 13,
            "verse": 8,
            "text": "Her bir dişinin neye gebe olduğunu ve rahimlerin neyi ne kadar erken bırakacağını, neyi ne kadar (olağan süresinden) fazla bekleteceğini bilen Allah´tır. Çünkü (yarattığı) her şey O´nun katında bir ölçüye ve bir amaca bağlı kılınmıştır"
        },
        {
            "chapter": 13,
            "verse": 9,
            "text": "O, yaratılmışların duyu ve tasavvurlarının ötesinde olanları da, onların görüp gözleyebildikleri şeyleri de tam olarak bilmektedir. Büyük olan O´dur; var olan veya olması mümkün her şeyin/herkesin üstünde ve ötesinde olan O"
        },
        {
            "chapter": 13,
            "verse": 10,
            "text": "O´nun için sizden birinin düşüncesini saklamasıyla açığa vurması ya da (kötülüklerini) gecenin örtüsü altında gizlemesiyle bu kişinin gün ışığında (cüretle ortalıkta) dolaşması arasında bir fark yoktur"
        },
        {
            "chapter": 13,
            "verse": 11,
            "text": "(Böyle biri sanıyor mu ki) kendisini önünden ve ardından izleyen (ve) onu Allah her ne ki takdir etmişse ona karşı koruyup gözeten refakatçileri vardır. Gerçek şu ki, insanlar kendi iç dünyalarını değiştirmeden Allah onların durumunu değiştirmez; ve Allah insanlara (kendi kötülüklerinin bir sonucu olarak) bir felaket tattıracağı zaman hiçbir şey bunun önünde duramaz: çünkü onların, kendilerini O´na karşı koruyabilecek kimseleri yoktur"
        },
        {
            "chapter": 13,
            "verse": 12,
            "text": "(Hem) Korkuyu, (hem de) umudu tattırmak için size şimşeği gösterip (yağmur) yüklü bulutları çağıran O´dur"
        },
        {
            "chapter": 13,
            "verse": 13,
            "text": "gök gürlemesi O´nun sınırsız kudret ve yüceliğini övgüyle anmakta; melekler de korku ve sakınma içinde bunu yapmaktalar. Ve O yıldırımları gönderip onlarla dilediğini çarpmaktadır. (Hal böyleyken) onlar yine de Allah hakkında tartışıp duruyorlar; hem de O(´nun), kavranamaz ince ve derin planını gerçekleştirmek için sınırsız bir kudrete sahip olduğu ortada olduğu halde"
        },
        {
            "chapter": 13,
            "verse": 14,
            "text": "Nihai Gerçek´e varmak amacıyla yapılan bütün dualar, bütün çağrı ve arayışlar ancak O´na yöneltilmelidir; çünkü insanların O´nu bırakıp da yakardıkları (öteki varlıklar ve güçler) bu yakarışlarına hiçbir şekilde karşılık veremezler. Öyle ki, (onlara, yakarıp duran kimsenin durumu) ellerini suya doğru uzatıp, suyun kendisine ulaşmasını bekleyen birinin durumuna benzer; oysa bu durumda su asla ona ulaşmayacaktır. Bunun içindir ki, hakkı inkar edenlerin yakarması kendilerini sapıklık içinde tüketmekten başka bir sonuç getirmez"
        },
        {
            "chapter": 13,
            "verse": 15,
            "text": "Göklerde ve yerde var olan her şey ve herkes isteyerek yahut zorunlu olarak Allah´ın önünde eğilmektedirler; onların gölgeleri de sabah akşam bunu yapmaktadır"
        },
        {
            "chapter": 13,
            "verse": 16,
            "text": "Göklerin ve yerin Rabbi kimdir?\" diye sor (onlara). Ve de ki \"Allah(tır)!\" (Ve yine) de ki: \"Peki, öyleyse (niçin) Allah´ı bırakıp, kendileri için bile ne bir yarar sağlayabilecek ne de bir zararı giderebilecek güçte olmayan şeyleri kendinize koruyucular, kayırıcılar olarak görüyorsunuz?\" Sor (onlara): \"Hiç kör olan kimseyle gören kimse bir olur mu? Yahut kopkoyu karanlıkla aydınlık bir tutulabilir mi?\" Yoksa onlar Allah´la beraber, O´nun yarattığına benzer (şeyler) yaratan başka tanrısal güçlerin var olduğuna (gerçekten) inanıyorlar da bu (sözde) yaratma eylemi onların gözünde (O´nun yaratma eylemine) benzer mi görünüyor? De ki: \"Her şeyin yaratıcısı Allah´tır; ve O´dur, var olan her şeyin üstünde mutlak hükümranlık sahibi biricik (Yaratıcı)"
        },
        {
            "chapter": 13,
            "verse": 17,
            "text": "O gökten su indirdiğinde ve (kurumuş) nehir yatakları(ndan her biri) kendi hacimlerine göre dolup taştıklarında, akıntı yüzeydeki çerçöpü, tortuyu alır götürür; tıpkı süs eşyası ya da alet yapmak için ateşte eritilen (madenlerin), yüzeyinde açığa çıkan köpüklü tortudan arındırılması gibidir bu. Hak ile batılı Allah işte böyle bir benzetmeyle gözönüne koyuyor: çünkü, gerçekten de, tortuysa, çerçöpse sözkonusu olan, bu, (bütün) köpüksü şeyler gibi akar gider; ama insanlara yararlı olan şeye gelince, o her (zaman olduğu) yerde, sapasağlam ayakta kalır. Allah işte böyle benzetmelerle ortaya koyuyor"
        },
        {
            "chapter": 13,
            "verse": 18,
            "text": "Rableri(nin daveti)ne güzel bir karşılık verenlerle O´na hiç karşılık vermeyenlerin durumları. (Bu sonrakiler), yeryüzünde ne varsa, hepsi onların olsa -hatta bunun iki katı- (Hesap Günü´nde) kurtulmak için hiç şüphesiz bunların hepsini gözden çıkarırlardı: İşte hesapların en kötüsü böylelerini bekliyor; böylelerinin sonunda varacakları yer de cehennem olacak: o ne kötü bir dinlenme yeri"
        },
        {
            "chapter": 13,
            "verse": 19,
            "text": "Hem, sana Rabbinden her ne ki indirilmişse, hak olduğunu gören kimseyle (bunu göremeyecek kadar) kör olan kimse bir midir? Bu gerçeği yalnızca akıl ve sağduyu sahipleri hatırdan çıkarmazlar"
        },
        {
            "chapter": 13,
            "verse": 20,
            "text": "onlar ki Allah´la olan bağlantılarına sadakat gösterir, andlaşmalarını asla bozmazlar"
        },
        {
            "chapter": 13,
            "verse": 21,
            "text": "ve onlar ki, Allah´ın sıkı tutulmasını buyurduğu (bağları) sıkı tutarlar; Rablerine karşı son derece saygılı ve duyarlı davranır, (O´nun çağrısına sağır kalanları bekleyen) o pek kötü hesaptan korkarlar"
        },
        {
            "chapter": 13,
            "verse": 22,
            "text": "ve onlar ki, Rablerinin teveccühünü umarak güçlüklere göğüs gerip, namazda kararlılık gösterirler; kendilerine rızık olarak verdiklerimizden gizli açık başkaları için harcarlar, kötülüğü iyilikle savarlar. İşte, ahirette erişilecek olan nihai huzur böylelerine özgüdür"
        },
        {
            "chapter": 13,
            "verse": 23,
            "text": "(orada) onların, atalarından, eşlerinden ve çocuklarından doğru yolu tutan kimselerle birlikte gireceği, huzurla dolup taşan ebedi hasbahçeler vardır ki, her kapısından melekler onların yanına varıp"
        },
        {
            "chapter": 13,
            "verse": 24,
            "text": "Size selam olsun! Çünkü siz (iyilikte) sebat ettiniz!\" (diyecekler). (Hal) böyleyse, ahirette erişilecek olan bu mutlu son ne hoş ve ne güzel"
        },
        {
            "chapter": 13,
            "verse": 25,
            "text": "Fakat (yaratılışlarının gereği olan doğal bir) andlaşmaya dayanıyor olmasına rağmen Allah´la olan bağlantılarını bozup Allah´ın sıkı tutulmasını emrettiği (bağları) kesen ve yeryüzünde bozgunculuk çıkaran kimselere gelince; işte, (Allah´ın) laneti böylelerine yönelmiştir; ve (öte dünyada) varılacak yerlerin en kötüsü de onlara ayrılmıştır"
        },
        {
            "chapter": 13,
            "verse": 26,
            "text": "Rızkı dilediğine bolca, dilediğine sınırlı ölçüde veren Allah´tır. Hal böyleyken, (bol rızık verilenler) dünya hayatıyla sevinirler; oysa, ahiret hayatı yanında dünya hayatı yalnızca geçici bir doyumdan, bir avuntudan ibarettir"
        },
        {
            "chapter": 13,
            "verse": 27,
            "text": "İmdi, (Peygamber´in getirdiği mesajın) doğruluğunu inkar edenler, \"Ona Rabbinden mucizevi bir alamet indirilmeli değil miydi?\" diyorlar. Sen de şöyle de: \"Bilin ki, (sapmayı) dileyeni saptıran da, O´na yöneleni Kendisine yaklaştıran da, şüphesiz Allah´tır"
        },
        {
            "chapter": 13,
            "verse": 28,
            "text": "onlar ki, inanmışlar ve Allah´ı anmakla kalpleri huzur ve doyum bulmuştur; çünkü bilin ki, kalpler gerçekten de ancak Allah´ı anarak huzura erişir"
        },
        {
            "chapter": 13,
            "verse": 29,
            "text": "(Evet,) imana erişen ve dürüst ve erdemli davranan o kimseler ki, kendileri için (bu dünyada) huzurlu bir hayat, (ahirette de) varılacak yerlerin en güzeli ayırılmıştır"
        },
        {
            "chapter": 13,
            "verse": 30,
            "text": "İşte böylece (ey Muhammed) seni, kendisinden önce nice toplumların gelip geçtiği bir (inanmayanlar) toplumu içinden Elçi olarak çıkardık ki, sana vahyettiklerimizi onlara okuyup açıklayasın; çünkü (bilmezlikleri yüzünden) O Rahman´ı inkar ediyor onlar. De ki: \"O´dur benim Rabbim. O´ndan başka tanrı yoktur. Ben O´na güven bağlamış bulunuyorum ve O´na dönüktür yönüm"
        },
        {
            "chapter": 13,
            "verse": 31,
            "text": "(Onlar) kendisiyle dağların yürütüldüğü, yeryüzünün yarılıp açıldığı, ölülerin konuşturulduğu (ilahi) bir metin (dinlemiş olsalardı ona da inanmazlardı)! Oysa, olacak olan her şeye karar verme gücü yalnızca Allah´a aittir. Peki, inananlar hala anlamadılar mı ki, eğer Allah öyle olmasını dileseydi bütün insanlığı doğru yola yöneltirdi? Fakat, o hakkı inkara şartlanmış olanlara gelince, işledikleri kötülüklerden ötürü, böylelerinin başlarına her an beklenmedik bir felaket çullanmaktan ya da yurtlarının yanına / yakınına inmekten geri kalmaz, ta ki Allah´ın verdiği söz yerine gelinceye kadar; gerçek şu ki, Allah verdiği sözü yerine getirmekten asla geri durmaz"
        },
        {
            "chapter": 13,
            "verse": 32,
            "text": "Gerçek şu ki, senden önceki elçilerle de alay edilmişti; buna rağmen, Biz o hakkı inkara şartlanmış kimseleri bir süre kendi hallerine bıraktık; ama sonunda kıskıvrak yakaladık. Ve (böylece) Benim cezalandırmam nasıl olurmuş, (gördüler)"
        },
        {
            "chapter": 13,
            "verse": 33,
            "text": "Peki, kimdir -elbette O!- yaşayan her varlığı, hak ettiği şeye bakarak görüp gözeten? Yine de Allah´a ortak koşuyorlar (öyle mi?). De ki: \"Onlara (istediğiniz) ismi verin: sanki O´na yeryüzünde bilmediği bir şeyi mi haber verdiğinizi sanıyorsunuz? Yoksa sadece sözcüklerle mi oynuyorsunuz?\" Hayır, tersine, hakkı inkara şartlanmış olanların çarpık tasavvurları kendilerine güzel gösteriliyor; ve böylece (doğru) yoldan döndürülüveriyorlar: ve zaten Allah´ın sapıklık içinde bıraktığı kimseye yol gösteren bulunmaz"
        },
        {
            "chapter": 13,
            "verse": 34,
            "text": "Böyleleri için dünya hayatında zaten bir azap vardır; ahiretteki azapsa daha da çetin olacak. Ve onlar Allah´a karşı kendilerini koruyacak kimse de bulamayacaklar"
        },
        {
            "chapter": 13,
            "verse": 35,
            "text": "Allah´a karşı sorumluluk bilinci taşıyan kimselere söz verilen cennet, içinde ırmakların çağıldadığı (bahçeler) gibidir; (fakat dünyadaki bahçelerden fazla olarak) onun ürünleri ebedidir; gölgelikleri de (öyle). Allah´a karşı sorumluluk bilinci taşıyan kimselerin varacağı yer işte böyle olacaktır; hakkı inkar edenlerin varacağı yerse ateş olacak"
        },
        {
            "chapter": 13,
            "verse": 36,
            "text": "Bunun içindir ki, kendilerine bu vahyi bahşettiğimiz kimseler (ey Peygamber,) sana indirdiklerimizden ötürü sevinir, hoşnut olurlar; fakat başka inançların bağlıları arasında onun bir kısmının geçerliliğini inkar edenler var. (Ey Peygamber, onlara) de ki: \"Ben yalnızca Allah´a kulluk etmekle ve O´ndan başkasına tanrısal güçler, tanrısal nitelikler yakıştırmamakla emrolundum: (bütün insanlığı) O´na çağırıyorum ve dönüşüm de O´nadır"
        },
        {
            "chapter": 13,
            "verse": 37,
            "text": "Biz bu (ilahi kelamı) işte böyle Arap dilinde, bir hüküm ve hikmet (kaynağı) olarak indirdik. Ve gerçek şu ki, eğer sana (vahyi) bilgi geldikten sonra kalkıp insanların gelgeç isteklerine uyarsan, (bil ki) Allah´a karşı ne bir koruyucu ne de bir yardımcı bulabilirsin"
        },
        {
            "chapter": 13,
            "verse": 38,
            "text": "Hiç şüphesiz, senden önce de elçiler gönderdik ve onlara da eşler ve çocuklar verdik; Allah´ın izni olmadıkça hiçbir peygamberin bir mucize göstermesi düşünülemez. Her çağa özgü vahyi bir mesaj vardır"
        },
        {
            "chapter": 13,
            "verse": 39,
            "text": "Allah (önceki mesajlarından) dilediğini yürürlükten kaldırır, dilediğini bırakır, pekiştirir, çünkü vahyin kaynağı O´nun katındadır"
        },
        {
            "chapter": 13,
            "verse": 40,
            "text": "İmdi, onlara vaad ettiğimiz (azabın) bir kısmının (başlarına geldiğini) ister sana (sağlığında) gösterelim, ister (bundan önce) seni öldürelim, her iki durumda da sana düşen ancak mesajı tebliğ etmek, duyurmaktır; hesabı görmek ise Bize aittir"
        },
        {
            "chapter": 13,
            "verse": 41,
            "text": "Peki, görmüyorlar mı, yeryüzünü, sahip olduğu en iyi şeylerden her gün biraz daha yoksun bırakarak (cezalandırıcı müdahalelerimizle) nasıl yokluyoruz? (Bilmiyorlar mı ki,) Allah hüküm verdiği (zaman) O´nun hükmünün önüne geçecek kimse yoktur; (ve yine bilmiyorlar mı ki) O hesabı pek çabuk olandır"
        },
        {
            "chapter": 13,
            "verse": 42,
            "text": "Bunlardan önce yaşayan (günahkar toplum)lar da zındıkça düzenler tasarladılar; fakat en ince ve mahirane düzen, bütünüyle, herkesin neyi hak ettiğini bilen Allah´a aittir; nitekim, inkarcılar geleceğin kime ait olduğunu yakında görüp öğrenecekler"
        },
        {
            "chapter": 13,
            "verse": 43,
            "text": "Ve hakkı inkara şartlanmış olan o kimseler, (ey Peygamber, sana): \"Sen (Allah tarafından) gönderilmiş değilsin!\" diyorlar; de ki: \"Benimle sizin aranızda şahit olarak Allah yeter; bir de bu ilahi kelamı gerçekten anlayan kimse(ler)"
        },
        {
            "chapter": 14,
            "verse": 1,
            "text": "Elif Lâm Râ. Bu, Rablerinin izniyle bütün insanlığı kopkoyu karanlıklardan aydınlığa, O yüceler yücesinin, O her övgüye layık olanın yoluna çıkarasın diye sana indirdiğimiz (bir vahiy,) bir ilahi kelamdır"
        },
        {
            "chapter": 14,
            "verse": 2,
            "text": "O Allah(ın yoluna) ki, göklerde ve yerde ne varsa, hepsi O´nundur. Kendilerini bekleyen o çok zorlu azaptan ötürü, hakkı inkar edenlerin vay haline"
        },
        {
            "chapter": 14,
            "verse": 3,
            "text": "Onlar ki, dünya hayatını biricik sevgi nesnesi olarak seçip onu ahiret (düşüncesine bütünüyle) yeğ tutarlar; ve başkalarını Allah´ın yolundan çevirip onu eğri ve dolambaçlı göstermeye çalışırlar. İşte çok derin, onulmaz bir sapıklık içinde olan, böyleleridir"
        },
        {
            "chapter": 14,
            "verse": 4,
            "text": "Biz her elçiyi, mutlaka kendi halkının diliyle (vahyedilmiş bir mesajla) gönderdik ki, (hakkı) onlara açık (ve dolaysız) bir biçimde ulaştırabilsin; artık bundan sonra Allah (sapmayı) dileyeni sapıklık içinde bırakır, (doğru yolu tutmayı) dileyeni de doğru yola yöneltir, çünkü doğru hüküm ve hikmetle edip eyleyen en yüce iktidar sahibi O´dur"
        },
        {
            "chapter": 14,
            "verse": 5,
            "text": "Ve nitekim, Musa´ya ayetlerimizi gönderip kendisine: \"Halkını kopkoyu karanlıklardan aydınlığa çıkar ve onlara Allah´ın Günleri´ni hatırlat!\" diye (emrettik). Çünkü bu (hatırlatmada), darlığa sonuna kadar göğüs germesini ve (Allah´a) yürekten şükretmesini bilen herkes için mutlaka çıkarılacak dersler vardır"
        },
        {
            "chapter": 14,
            "verse": 6,
            "text": "Hani, Musa (da) halkına (bu doğrultuda): \"Allah´ın size bahşettiği nimeti hatırlayın!\" demişti, \"O sizi Firavun yönetiminin elinden kurtarmıştı; (onlar ki) size dayanılmaz acılar çektiriyor; oğullarınızı boğazlayıp, kadınlarınızı sağ bırakıyorlardı: (eğer bilirseniz) size Rabbinizden büyük bir sınamaydı, bu"
        },
        {
            "chapter": 14,
            "verse": 7,
            "text": "Ve (yine hatırlayın ki) Rabbiniz size (şöyle) bildirmişti: \"(Bana) şükrederseniz, muhakkak ki size kat kat fazla veririm; yok, eğer nankörlük ederseniz, bilin ki Benim azabım gerçekten çok çetindir"
        },
        {
            "chapter": 14,
            "verse": 8,
            "text": "Ve Musa (şöyle) ekledi: \"Siz ve (sizinle birlikte) yeryüzünde yaşayan başka kim varsa, hepiniz hakkı inkar etseniz dahi, (bilin ki) Allah, yine de her türlü övgüye layık ve mutlak anlamda Kendine yeterli (Biricik Tanrı)dır"
        },
        {
            "chapter": 14,
            "verse": 9,
            "text": "Sizden önce gelip geçen (inkarcı toplum)ların başına gelenlerden hiç haberiniz olmadı mı; Nuh kavminin, ´Ad ve Semud kavimlerinin ve onlardan sonra gelip geçen daha nicelerinin? Onlar(ın başına gelenleri) Allah´tan başka kimse bilmez. Onlara da kendileri için görevlendirilmiş olan elçiler, hakkı bütün açıklığıyla gösteren delillerle gelmişlerdi; fakat onlar, ellerini şaşkınlıkla ağızlarına götürüp \"Biz, sizinle gönderildiğini iddia ettiğiniz mesajın hak olduğuna inanmıyoruz\" dediler, \"ve doğrusu bizi çağırdığınız şey(in mahiyetin)den yana ciddi bir şüphe ve şaşkınlık içindeyiz"
        },
        {
            "chapter": 14,
            "verse": 10,
            "text": "Bu toplumlara gönderilen elçiler: \"Hiç, göklerin ve yerin yaratıcısı olan Allah(ın varlığından, birliğinden) şüphe edilebilir mi?\" dediler, \"Sizi (geçmişteki) günahlarınızdan ötürü bağışlamak ve size (belirlediği) bir süre (bitince)ye kadar mühlet vermek üzere (doğru yola) çağıran O´dur! (Ama) onlar: \"Sizler bizim gibi ölümlü insanlardan başka kimseler değilsiniz!\" diye cevap verdiler, \"Bizi, atalarımızın tapınageldiği şeylerden uzaklaştırmak istiyorsunuz; madem öyle, o zaman (Allah´ın elçileri olduğunuza dair) açık bir delil getirin bize"
        },
        {
            "chapter": 14,
            "verse": 11,
            "text": "Elçileri onlara: \"Doğru, biz de sizler gibi sadece ölümlü kimseleriz\" diye cevap verdiler, \"ama işte Allah nimetini kullarından dilediğine bahşeder. Ayrıca, Allah´ın izni olmadıkça, (görevimiz hakkında) bir delil getirmek bizim harcımız değildir. Bu hususta inananlar yalnızca Allah´a güvenmelidirler"
        },
        {
            "chapter": 14,
            "verse": 12,
            "text": "Hem, izlediğimiz yolu bize gösteren Allah olduğuna göre, artık nasıl güvenmeyebiliriz ki O´na? \"Bunun içindir ki, bize çektirdiklerinize mutlaka göğüs gereceğiz; çünkü bir kere Allah´a güven bağlamış olanlar sonuna kadar O´na güvenmekte devam edeceklerdir"
        },
        {
            "chapter": 14,
            "verse": 13,
            "text": "Ama hakkı inkar eden toplumlar, elçilerine şöyle dediler: \"Ya bizim yolumuza dönersiniz, ya da kesinlikle sizi ülkemizden sürüp çıkarırız!\" Bunun üzerine Rableri elçilerine: \"Biz bu zalimleri mutlaka tepeleyeceğiz!\" diye vahyetti"
        },
        {
            "chapter": 14,
            "verse": 14,
            "text": "Ve onlar yok olup gittikten sonra yeryüzüne elbette sizi yerleştireceğiz: bu (vaad) Benim makamıma karşı saygı ve sakınma gösteren ve tehdidimden korkan kimseler içindir"
        },
        {
            "chapter": 14,
            "verse": 15,
            "text": "Ve (elçiler) hakkın zafere ulaşması için (Allah´a) niyaz ettiler. Ve (böylece) hakkın o inatçı ve zorba düşmanlarının hepsi (sonunda) yok olup gittiler"
        },
        {
            "chapter": 14,
            "verse": 16,
            "text": "Bunlardan her birini cehennem beklemektedir; ve orada her birine azapla ağulanmış sudan içirilecek"
        },
        {
            "chapter": 14,
            "verse": 17,
            "text": "onu (içecek olan) yutkunacak, yutkunacak ama bir türlü yutamayacaktır. Ve orada insanı ölüm her yandan kuşatacak, ama insan, kendisini daha zorlu bir azap beklediğinden, bir türlü ölemeyecek"
        },
        {
            "chapter": 14,
            "verse": 18,
            "text": "Rablerini inkara şartlanmış olanların yapıp ettikleri, fırtınalı bir günde rüzgarın hışımla saçıp savurduğu küle benzemektedir; böyleleri kazandıkları (iyi) şeylerden (de ahirette) hiçbir yarar sağlayamazlar: çünkü (Allah´a karşı sergiledikleri) bu (inkarcı tutum) sapıklıkların en kötüsüdür"
        },
        {
            "chapter": 14,
            "verse": 19,
            "text": "Görmüyor musun(uz), gökleri ve yeri belli bir (içsel) gerçekliğe göre yaratan Allah´tır? Dilerse sizi ortadan kaldırır ve (yerinize) yeni bir yaratılmışlar topluluğu getirir"
        },
        {
            "chapter": 14,
            "verse": 20,
            "text": "ve bu Allah için zor da değildir"
        },
        {
            "chapter": 14,
            "verse": 21,
            "text": "Ve (o Yargı Günü´nde insanların) hepsi Allah´ın huzuruna çıkacaklar; işte o zaman, zayıf olanlar bir vakitler büyüklük taslamış olanlara: \"Bakın, bizler sizin izleyicilerinizdik\" diyecekler, \"o halde şimdi bizden Allah´ın azabını biraz olsun savabilecek güçte misiniz?\" (Ötekiler buna şöyle) cevap verecekler: \"Eğer Allah bize (kurtuluş) yolu(nu) gösterirse, şüphesiz, biz sizi de peşimizden sürükleriz; fakat, görebildiğimiz kadarıyla, şimdi artık sızlansak da, (hak ettiğimiz azaba) katlansak da, hepsi bir: bizim için artık kurtuluş yok"
        },
        {
            "chapter": 14,
            "verse": 22,
            "text": "Ve her şey olup bittikten, hüküm yerine geldikten sonra Şeytan: \"Gerçek şu ki, Allah size gerçekleşmesi kaçınılmaz bir söz vermişti! Bense (her fırsatta) size birtakım sözler verdim ama sizi hep yüzüstü bıraktım. Yine de benim sizin üzerinizde gerçekte bir nüfuzum yoktu: Sizi sadece çağırıyordum; siz de (bu çağrıya) icabet ediyordunuz. Bunun içindir ki, beni suçlamayın, yalnızca kendinizi suçlayın. Ne ben sizin imdadınıza yetişecek durumdayım; ne de siz benim imdadıma yetişebilecek kimselersiniz; çünkü, bakın ben, sizin vaktiyle beni (Allah´a) ortak koşmanızda bir doğruluk payı olduğunu her zaman reddetmişimdir\". Doğrusu, tüm zalimleri çok can yakıcı bir azap beklemektedir"
        },
        {
            "chapter": 14,
            "verse": 23,
            "text": "Ama imana erişip doğru ve yararlı işler yapanlar, içinde derelerin, ırmakların çağıldadığı hasbahçelere sokulacaklar; ve orada Rablerinin izniyle, \"Selam!\" ile karşılanıp yaşıyacaklar"
        },
        {
            "chapter": 14,
            "verse": 24,
            "text": "Allah´ın, güzel, doğru bir söz için nasıl bir misal verdiğini görmüyor musun(uz)? Kökü sapasağlam, dalları göğe doğru uzanan güzel, diri bir ağaç gibi(dir o)"
        },
        {
            "chapter": 14,
            "verse": 25,
            "text": "ki, Rabbinin izniyle her mevsim meyvesini verip durur. Allah insanlara (işte böyle) misaller veriyor ki, (değişmeyen gerçeği) düşünüp kendilerine ders çıkarsınlar"
        },
        {
            "chapter": 14,
            "verse": 26,
            "text": "Ve çirkin bir sözün durumu ise, kökü toprağın üstüne çıkarılmış, bütünüyle kararsız, dayanıksız çürük bir ağacın durumuna benzer"
        },
        {
            "chapter": 14,
            "verse": 27,
            "text": "Allah, imana erişenlerin durumunu sapasağlam ve dosdoğru bir sözle, hem dünya hayatında ve hem de ahirette sağlamlaştırır; haksızlık yapanları ise, Allah sapıklık içinde bırakır; çünkü Allah dilediğini yapar"
        },
        {
            "chapter": 14,
            "verse": 28,
            "text": "Hakkı inkar tavrını Allah´ın nimetine yeğ tutup (bu tutumlarıyla) kavimlerinin önünde o yıkım yurdunun yolunu açan kimseleri görmüyor mu(sunuz)"
        },
        {
            "chapter": 14,
            "verse": 29,
            "text": "(O yıkım yeri,) katlanmak zorunda kalacakları cehennemdir: Ne kötü bir konaklama yeridir orası"
        },
        {
            "chapter": 14,
            "verse": 30,
            "text": "Çünkü, onlar Allah´a rekabet edebilecek güçlerin var olduğunu vehmettiler ve sonuç olarak O´nun yolundan saptılar. De ki: \"(Bu dünyada) avunup durun bakalım, nasıl olsa yolunuzun sonu ateş olacak"
        },
        {
            "chapter": 14,
            "verse": 31,
            "text": "(Ve) imana erişen kullarıma da söyle, hiçbir pazarlığın, dostluğun, arkadaşlığın olmayacağı o Gün gelip çatmadan önce, salatta devamlı ve duyarlı olsunlar; kendilerine rızık olarak verdiğimiz şeylerden (Bizim yolumuzda) gizli açık harcasınlar"
        },
        {
            "chapter": 14,
            "verse": 32,
            "text": "(Ve hatırlayın ki) Allah´tır gökleri ve yeri yoktan var eden; gökten su indirip onunla size rızık olsun diye ürünler çıkaran; bağlı kıldığı yasalar uyarınca denizde seyretmek üzere gemileri hizmetinize veren; ve sizi nehirlerden yararlandıran"
        },
        {
            "chapter": 14,
            "verse": 33,
            "text": "ve her ikisi de kendi yörüngelerinde seyreden güneşi ve ayı sizin (yararlanmanız) için (koyduğu yasalara) bağlı kılan; ve gece ile gündüzü (yine) sizin (yararlanmanız) için (koyduğu yasalara) bağlı tutan"
        },
        {
            "chapter": 14,
            "verse": 34,
            "text": "Ve size kendisinden isteyebileceğiniz her türlü şeyden (bazısını) veren O´dur; (öyle ki) Allah´ın nimetlerini saymaya kalksanız sayamazsınız. (Yine de) insanoğlu zulmünde pek ısrarlı, nankörlüğünde pek inatçıdır"
        },
        {
            "chapter": 14,
            "verse": 35,
            "text": "Hani, İbrahim: \"Ey Rabbim!\" demişti, \"Bu beldeyi emin kıl; beni ve çocuklarımı putlara tapmaktan ebediyyen uzak tut"
        },
        {
            "chapter": 14,
            "verse": 36,
            "text": "Çünkü, ey Rabbim, bu (tapınma nesneleri) gerçekten, insanlardan pek çoğunu yoldan çıkardı! \"Bunun içindir ki, (yalnızca tebliğ ettiğim dinde) bana uyan kimse gerçekten bendendir; bana baş kaldırana gelince, şüphesiz Sen çok acıyan, esirgeyen gerçek bağışlayıcısın"
        },
        {
            "chapter": 14,
            "verse": 37,
            "text": "Ey Rabbimiz! Soyumdan bazılarını ekilebilir toprağı olmayan bir vadiye, Senin kutsal evinin yakınına yerleştirdim ki, ey Rabbimiz, salatı devamlılık ve duyarlılık içinde yerine getirsinler; öyleyse, insanların kalplerini onlara doğru meylettir; ve onlara verimli, bereketli rızıklar bahşet ki şükretsinler"
        },
        {
            "chapter": 14,
            "verse": 38,
            "text": "Ey Rabbimiz! Şüphesiz, gizlediğimizi de, açığa vurduğumuzu da bilen Sensin: Çünkü yerde ve gökte olan hiçbir şey Allah´tan gizli kalmaz"
        },
        {
            "chapter": 14,
            "verse": 39,
            "text": "En içten övgüler, kocamış halimle bana İsmail ile İshak´ı armağan eden Allah´a özgüdür! Duaları, yakarışları işiten elbette benim Rabbimdir"
        },
        {
            "chapter": 14,
            "verse": 40,
            "text": "(O halde) Ey Rabbim, beni ve soyumdan gelen insanları salatta devamlı ve duyarlı kıl! \"Ve, ey Rabbimiz, bu duamı kabul buyur"
        },
        {
            "chapter": 14,
            "verse": 41,
            "text": "Rabbimiz! Hesabın görüleceği Gün, beni, anamı babamı ve bütün müminleri bağışla"
        },
        {
            "chapter": 14,
            "verse": 42,
            "text": "Sakın, Allah´ı zalimlerin edip eylediği şeylerden habersiz sanma; O sadece, onlara, gözlerin dehşetle bakakalacağı Gün´e kadar zaman tanımaktadır"
        },
        {
            "chapter": 14,
            "verse": 43,
            "text": "O Gün onlar, başları (bir medet ararcasına) yukarı kalkık, bakışları kendi hallerini göremeyecek kadar çarpılmış, ve kalpleri bomboş, oradan oraya koşuşup dururlar"
        },
        {
            "chapter": 14,
            "verse": 44,
            "text": "Bunun içindir ki, insanları, azabın başlarına geleceği Gün için uyar; o Gün ki, zulmedenler: \"Ey Rabbimiz!\" derler, \"Bize kısa bir süre daha ver ki Senin çağrına icabet edelim; Senin elçilerine uyup peşlerinden gidelim!\" (Fakat Allah da onlara:) \"Siz bir vakitler kıyamet gibi, ceza gibi bir şeyin sizin için sözkonusu olmadığına yemin edip durmuyor muydunuz?\" (diye karşılık verecektir)"
        },
        {
            "chapter": 14,
            "verse": 45,
            "text": "Üstelik, (sizden önce) kendilerine yazık edenlerin (bir vakitler) yaşamış oldukları yerlerde yaşıyordunuz ve onlara neler yaptığımız da size açıklanmıştı; ve size (günahkarların başlarına gelenler hakkında, kıyamet ve ceza hakkında) pek çok misaller de vermiştik"
        },
        {
            "chapter": 14,
            "verse": 46,
            "text": "(Hal böyleyken,) onlar yine de, çürük ve asılsız tasarımlara dayanan oyunlarını oynamaya devam etmekteler; oysa, onların bütün oyunları, bütün düzenleri Allah´ın bilgisi içindedir. (Kafirler hakikat karşısında asla başarıya ulaşamazlar) velev ki bu oyunları dağları yerinden oynatacak kadar (yetkince kurgulanmış veyahut güçlü kuvvetli) olsun"
        },
        {
            "chapter": 14,
            "verse": 47,
            "text": "Bunun içindir ki, sakın, Allah´ın, elçilerine verdiği sözden döneceğini sanma; çünkü, mutlak öç alıcı kudreti elinde tutan en yüce iktidar sahibi elbette Allah´tır"
        },
        {
            "chapter": 14,
            "verse": 48,
            "text": "Yerin başka bir yere, göğün başka bir göğe dönüştürüleceği ve (bütün insanların) var olan her şeyin üstünde hükümran olan O Tek İlah´ın, Allah´ın huzuruna çıkacakları Gün (O´nun sözü gerçekleşecektir)"
        },
        {
            "chapter": 14,
            "verse": 49,
            "text": "O Gün, bütün suçluları zincirlerle, bukağılarla birbirlerine bağlanmış olarak göreceksin"
        },
        {
            "chapter": 14,
            "verse": 50,
            "text": "giysileri katrandan olacak ve yüzlerini ateş bürüyecek"
        },
        {
            "chapter": 14,
            "verse": 51,
            "text": "(Bütün bunlar,) Allah herkese (hayatta) elde ettiği şeyle karşılık vereceği için (böyle)dir. Gerçekten de, hesapta çabuk olan Allah´tır"
        },
        {
            "chapter": 14,
            "verse": 52,
            "text": "Bütün insanlığa bir mesajdır bu. Öyleyse artık onunla uyarı bulsunlar; ve bilsinler ki, Tek İlah O´dur; ve sağduyu sahipleri de bunu akıllarında tutsunlar"
        },
        {
            "chapter": 15,
            "verse": 1,
            "text": "Elif-Lam-Ra. Bunlar ilahi kitabın -kendisi açık olan ve hakkı açıkça gösteren bir ilahi okuma metninin- ayetleridir"
        },
        {
            "chapter": 15,
            "verse": 2,
            "text": "Bir vakit gelecek ki, (şimdi) bu gerçeği inkara kalkışanlar, keşke (dünya hayatındayken) Allah´a boyun eğip teslim olsaydık diye yerinecekler"
        },
        {
            "chapter": 15,
            "verse": 3,
            "text": "(Şimdi) kendi hallerine bırak onları, yiyip (içsinler), avunsunlar; bu arada (boş hazların) umudu aldatıp oyalasın onları; nasıl olsa günü gelince (gerçeği) öğrenecekler"
        },
        {
            "chapter": 15,
            "verse": 4,
            "text": "Biz, çünkü, hiçbir toplumu, (önceden) ilahi bir kelamdan bütünüyle haberli kılmadan helak etmedik"
        },
        {
            "chapter": 15,
            "verse": 5,
            "text": "(Ve zaten) hiçbir ümmet kendisi için belirlenmiş sürenin bitimini öne alamayacağı gibi erteleyemez de"
        },
        {
            "chapter": 15,
            "verse": 6,
            "text": "(Hal böyleyken, hakkı inkar edenler, yine de): \"Ey kendisine (sözde) uyarıcı/hatırlatıcı bir mesaj indirilen kişi; sen düpedüz bir mecnunsun!\" diyorlar"
        },
        {
            "chapter": 15,
            "verse": 7,
            "text": "Doğru sözlü biriysen, bize melekleri getirsene"
        },
        {
            "chapter": 15,
            "verse": 8,
            "text": "(Oysa,) Biz melekleri ancak hakk(ın iktizası) olarak indiririz; ve o zaman da artık (ilahi mesajı reddetmeleri yüzünden cezayı hak edenler) asla geri bırakılmazlar"
        },
        {
            "chapter": 15,
            "verse": 9,
            "text": "Kimsenin kuşkusu olmasın ki, bu uyarıcı/hatırlatıcı mesajı, ayet ayet Biz indirdik: ve yine kimsenin kuşkusu olmasın ki, (bütün tahriflerden) onu yine Biz koruyacağız"
        },
        {
            "chapter": 15,
            "verse": 10,
            "text": "Gerçek şu ki, (ey Peygamber,) senden önce de gelip geçmiş ayrı ayrı topluluklara (elçiler) gönderdik"
        },
        {
            "chapter": 15,
            "verse": 11,
            "text": "onlara hiçbir elçi gelmedi ki, o´nunla alay etmesinler"
        },
        {
            "chapter": 15,
            "verse": 12,
            "text": "Biz (mesajımızdan yana) bu (alaycı tutumu), işte böylece, o günaha gömülüp gitmiş kimselerin yüreklerine sokarız"
        },
        {
            "chapter": 15,
            "verse": 13,
            "text": "önceki (zalim)lerin izlediği yol (ve bu yolda başlarına gelenler) de nicedir gözlerinin önünde olduğu halde buna inanmazlar"
        },
        {
            "chapter": 15,
            "verse": 14,
            "text": "Hatta onlara gökten bir kapı açsaydık ve oraya biteviye yükseliyor olsalardı"
        },
        {
            "chapter": 15,
            "verse": 15,
            "text": "kuşkusuz, o zaman da: \"Bizim düpedüz gözlerimiz bağlandı!\" diyeceklerdi, \"Demek ki, büyülenmiş kimseleriz biz"
        },
        {
            "chapter": 15,
            "verse": 16,
            "text": "Gerçekten de, Biz gökyüzüne büyük takım yıldızları serpiştirdik ve onları, seyredenler için süsleyip bezedik"
        },
        {
            "chapter": 15,
            "verse": 17,
            "text": "Ve onları kovulmuş her türlü şeytani güce karşı koruma altına aldık"
        },
        {
            "chapter": 15,
            "verse": 18,
            "text": "öyle ki, ((göğün) sırlarını) çalmaya kalkışacak olan(lar)ın ardına hemen parlak bir alev takılır"
        },
        {
            "chapter": 15,
            "verse": 19,
            "text": "Ve yeryüzünü yayıp üzerine yerinden oynatılmaz dağlar yerleştirdik; ve orada (hayatın) her türünün dengeli bir biçimde büyüyüp boyvermesini sağladık"
        },
        {
            "chapter": 15,
            "verse": 20,
            "text": "Ve yine orada hem sizin için, hem de rızkı size bağlı olmayan öteki bütün canlılar için geçim vasıtaları sağladık"
        },
        {
            "chapter": 15,
            "verse": 21,
            "text": "Çünkü hiçbir şey yoktur ki, kaynağı Bizim katımızda olmasın; ve Biz hiçbir şey indirmeyiz ki, kusursuzca belirlenmiş bir ölçüye, bir uyuma dayanmasın"
        },
        {
            "chapter": 15,
            "verse": 22,
            "text": "(Bitkileri) döllendirmek, bereketlendirmek için rüzgarları gönderiyor; ve ayrıca, susuzluğunuzu gidermek için gökten su indiriyoruz; yoksa onun kaynağını elinde tutan siz değilsiniz"
        },
        {
            "chapter": 15,
            "verse": 23,
            "text": "Ve muhakkak ki, hayatı bahşeden de, ölüme hükmeden de Biziz; ve geçici olan göçüp gittikten sonra her şeyin sahibi olarak kalacak olan yine Biziz"
        },
        {
            "chapter": 15,
            "verse": 24,
            "text": "Muhakkak ki, Biz sizden önce geçip gidenleri de (her halleriyle) biliyoruz, sizden sonra gelecek olanları da elbet biliyoruz"
        },
        {
            "chapter": 15,
            "verse": 25,
            "text": "Ve kuşkusuz, (Hesap Günü´nde) onların hepsini bir arada toplayacak olan senin Rabbindir; gerçekten de her şeyin aslını bilen, doğru hüküm ve hikmetle edip eyleyen O´dur"
        },
        {
            "chapter": 15,
            "verse": 26,
            "text": "Gerçek şu ki, Biz insanı ses veren balçıktan, biçim verilebilir, özlü, kara bir balçıktan yarattık"
        },
        {
            "chapter": 15,
            "verse": 27,
            "text": "Görünmeyen yaratıkları ise, ondan (çok) önce, yakıcı/bunaltıcı yellerin ateşinden yaratmıştık"
        },
        {
            "chapter": 15,
            "verse": 28,
            "text": "Ve hani, Rabbin meleklere: \"Haberiniz olsun, Ben biçim verilebilir özlü kara balçıktan bir ölümlü varlık yaratacağım\" demişti"
        },
        {
            "chapter": 15,
            "verse": 29,
            "text": "Ona belirli bir biçim verip de ruhumdan üflediğim zaman onun önünde yere kapanın"
        },
        {
            "chapter": 15,
            "verse": 30,
            "text": "Bunun üzerine meleklerin hepsi topluca yere kapandılar"
        },
        {
            "chapter": 15,
            "verse": 31,
            "text": "yalnızca İblis (buna katılmadı); yere kapananlarla birlikte olmaya yanaşmadı o"
        },
        {
            "chapter": 15,
            "verse": 32,
            "text": "Ey İblis!\" diye buyurdu Allah, \"Seni yere kapananlarla beraber olmaktan alıkoyan sebep ne"
        },
        {
            "chapter": 15,
            "verse": 33,
            "text": "Ses veren bir balçıktan, biçim verilmiş özlü bir çamurdan yarattığın ölümlü bir varlığın önünde yere kapanmak bana yakışmaz!\" diye karşılık verdi (İblis)"
        },
        {
            "chapter": 15,
            "verse": 34,
            "text": "Çık git öyleyse bu (meleki makam)dan!\" diye buyurdu O; \"Çünkü, sen artık kovulmuş birisin"
        },
        {
            "chapter": 15,
            "verse": 35,
            "text": "Ve bil ki, Hesap Günü´ne kadar lanet(im) peşinde olacak"
        },
        {
            "chapter": 15,
            "verse": 36,
            "text": "Madem öyle, ey Rabbim,\" dedi (İblis), \"bana ölümden kalkılacağı Gün´e kadar zaman tanı"
        },
        {
            "chapter": 15,
            "verse": 37,
            "text": "Pekala, öyle olsun:\" diye buyurdu O, \"kendilerine zaman tanınanlardan biri olacaksın"
        },
        {
            "chapter": 15,
            "verse": 38,
            "text": "(tabii,) vakti (ancak Benim tarafımdan) bilinen o Gün´e kadar"
        },
        {
            "chapter": 15,
            "verse": 39,
            "text": "(Bunun üzerine İblis:) \"Beni yolun dışına attığın için, ben de, kuşkusuz, yeryüzünde (kötülükleri) onlara süsleyip bezeyeceğim ve muhakkak ki onların hepsini ayartıp yoldan çıkaracağım"
        },
        {
            "chapter": 15,
            "verse": 40,
            "text": "Yalnızca Senin gerçek kulların bunun dışında (kalacak)"
        },
        {
            "chapter": 15,
            "verse": 41,
            "text": "Benim için, doğru yol budur:\" dedi O"
        },
        {
            "chapter": 15,
            "verse": 42,
            "text": "aslında, (zaten) yoldan çıkmış olup da (kendi iradeleriyle) senin peşine takılanların dışında, Benim kullarım üzerinde senin bir nüfuzun olmayacaktır"
        },
        {
            "chapter": 15,
            "verse": 43,
            "text": "Berikilerin hepsi için vaad edilen varış yeri, muhakkak ki, cehennemdir"
        },
        {
            "chapter": 15,
            "verse": 44,
            "text": "o cehennem ki, yedi kapıdan girilir; her kapıdan onlardan (günahlarının niteliğine göre) ayrı bir kafile halinde"
        },
        {
            "chapter": 15,
            "verse": 45,
            "text": "Allah´a karşı sorumluluk bilinci taşıyan kimseler ise, onlar (kendilerini) hasbahçeler içinde gözelerin, kaynakların başında (bulacaklar)"
        },
        {
            "chapter": 15,
            "verse": 46,
            "text": "Esenlik ve güvenlik içinde girin oraya!\" (sözleriyle karşılanacaklar orada)"
        },
        {
            "chapter": 15,
            "verse": 47,
            "text": "(O zaman) Biz onları içlerinde (kalmış) olabilecek nahoş duygu ve düşüncelerden arındıracağız ve (böylece) birbirleriyle kardeş olarak mutluluk tahtları üzerinde karşı karşıya oturacaklar"
        },
        {
            "chapter": 15,
            "verse": 48,
            "text": "Orada (bu esenlik, bahtiyarlık içinde) yorgunluk, bitkinlik ilişmeyecek onlara; ve oradan asla çıkarılmayacaklar"
        },
        {
            "chapter": 15,
            "verse": 49,
            "text": "Kullarıma, acıyan, esirgeyen gerçek bağışlayıcının Ben olduğumu anlat"
        },
        {
            "chapter": 15,
            "verse": 50,
            "text": "en can yakıcı azabın da Benim azabım olduğunu"
        },
        {
            "chapter": 15,
            "verse": 51,
            "text": "Ve onlara, (yine) İbrahim´in konuklarını anlat"
        },
        {
            "chapter": 15,
            "verse": 52,
            "text": "Hani, o´nun yanına geldiklerinde o´na: \"Sana selam olsun!\" demişler; o da onlara: \"Biz sizden korkuyoruz!\" diye cevap vermişti"
        },
        {
            "chapter": 15,
            "verse": 53,
            "text": "(Bunun üzerine) onlar: \"Yo, korkma! Biz sana, kendisine derin ve doğru bilgi bahşedilmiş bir oğlun olacağını müjdelemeye geldik"
        },
        {
            "chapter": 15,
            "verse": 54,
            "text": "Üzerime yaşlılık çökmüş olduğu halde, bana böyle bir müjde veriyorsunuz, öyle mi?\" diye sordu (İbrahim), \"Peki, hangi (beklenmedik) şeyle müjdeliyorsunuz beni"
        },
        {
            "chapter": 15,
            "verse": 55,
            "text": "Seni gerçekleşmesi kaçınılmaz olan bir şeyle müjdeliyoruz; onun için sakın umut kesenlerden olma!\" dediler"
        },
        {
            "chapter": 15,
            "verse": 56,
            "text": "(İbrahim:) \"Rabbinin rahmetinden, büsbütün yolunu şaşırmış olanlardan başka kim kesebilir ki umudunu?\" dedi"
        },
        {
            "chapter": 15,
            "verse": 57,
            "text": "Ve ekledi: \"(Bana başka) bir diyeceğiniz var mı, ey (yüce makamın) elçileri"
        },
        {
            "chapter": 15,
            "verse": 58,
            "text": "Biz, doğrusu, günaha gömülüp giden (helak edilecek) bir topluma gönderildik\" diye cevap verdiler"
        },
        {
            "chapter": 15,
            "verse": 59,
            "text": "Lut´un ailesi bu hükmün dışında; onların hepsini, eksiksiz kurtaracağız"
        },
        {
            "chapter": 15,
            "verse": 60,
            "text": "bir tek, (Allah´ın, hakkında:) ´Biz geride kalanların arasında olmasını öngördük!´ (dediği, Lut´un) karısı bunun dışında"
        },
        {
            "chapter": 15,
            "verse": 61,
            "text": "Ve elçiler, Lut´un evine gelince"
        },
        {
            "chapter": 15,
            "verse": 62,
            "text": "(Lut onlara): \"Doğrusu, siz (burada) tanınmayan kimselersiniz!\" dedi"
        },
        {
            "chapter": 15,
            "verse": 63,
            "text": "Onlar da: \"Evet, fakat biz sana, (kötülükten yana olanların) şüphe edip durdukları şey(i duyurmak) için geldik\" diye cevap verdiler"
        },
        {
            "chapter": 15,
            "verse": 64,
            "text": "ve sana (gerçekleşmesi kaçınılmaz olan) hakkı getirdik; çünkü, kuşku yok ki, biz doğruyu söylüyoruz"
        },
        {
            "chapter": 15,
            "verse": 65,
            "text": "Bu durumda artık sen, ailenle birlikte gecenin bir vaktinde yola koyul; sen onları geriden takip et; sizden hiç kimse arkasına bakmasın; yalnızca emredildiğiniz yöne doğru ilerleyin"
        },
        {
            "chapter": 15,
            "verse": 66,
            "text": "Ve (elçilerimiz aracılığıyla) o´na şu hükmü tebliğ ettik: \"Bu (günahkar)ların son kalıntıları da sabaha varmadan silinip ortadan kaldırılacaktır"
        },
        {
            "chapter": 15,
            "verse": 67,
            "text": "Bu arada, şehir halkı sevinerek (Lut´a) geldiler"
        },
        {
            "chapter": 15,
            "verse": 68,
            "text": "(Lut) seslendi: \"Bakın, bunlar benim konuklarım;\" dedi, \"beni utandırmayın"
        },
        {
            "chapter": 15,
            "verse": 69,
            "text": "Allah´tan korkun da beni rüsvay etmeyin"
        },
        {
            "chapter": 15,
            "verse": 70,
            "text": "Cevap verdiler: \"Biz sana insanlarla görüşmeyi, (onlara kol kanat germeyi) yasaklamamış mıydık"
        },
        {
            "chapter": 15,
            "verse": 71,
            "text": "(Lut:) \"(Niyetli olduğunuz şeyi) ille yapacaksanız,\" dedi, \"işte bunlar benim kızlarım, (onları alın)"
        },
        {
            "chapter": 15,
            "verse": 72,
            "text": "(Fakat melekler Lut´a:) \"Canı sağolasıca!\" dediler, \"(Onlar bu durumda seni hiç dinlerler mi?) Baksana, (şehvetten) gözleri dönmüş, körcesine sendeleyip, öteye beriye sarkıntılık yapıp duruyorlar"
        },
        {
            "chapter": 15,
            "verse": 73,
            "text": "Ve derken, tan yeri ağarırken, (hak ettikleri azabın) gürültüsü apansız yakaladı onları"
        },
        {
            "chapter": 15,
            "verse": 74,
            "text": "ve böylece (bu günahkar şehirlerin) altını üstüne getirdik; belirlenmiş cezanın infazı için üzerlerine püskürtü halinde sert taşlar yağdırdık"
        },
        {
            "chapter": 15,
            "verse": 75,
            "text": "Şüphesiz, bütün bunlarda, işaretlerden anlam çıkarmasını bilen kimseler için çıkarılacak nice dersler vardır"
        },
        {
            "chapter": 15,
            "verse": 76,
            "text": "Çünkü, gerçekten de (sözü geçen) bu (şehirler) bugün hala yerinde durmakta olan bir yol üzerindeydiler"
        },
        {
            "chapter": 15,
            "verse": 77,
            "text": "Şüphesiz, bütün bunlarda (Allah´a) inanan kimseler için çıkarılacak bir ders vardır"
        },
        {
            "chapter": 15,
            "verse": 78,
            "text": "(Medyen´in) ağaçlı vadilerinin sakinleri de, doğrusu, ıslah olmaz zalim kimselerdi"
        },
        {
            "chapter": 15,
            "verse": 79,
            "text": "Ve bu yüzden onları da hak ettikleri cezaya uğrattık. Gerçek şu ki, sözü geçen her iki (günahkar toplum) da, (bugün dahi) görülebilen bir ana yol üzerinde yaşamaktaydılar"
        },
        {
            "chapter": 15,
            "verse": 80,
            "text": "Ve (benzer biçimde), Hicr halkı da (Bizim) gönderdiklerimizi yalanlamaya kalkıştılar"
        },
        {
            "chapter": 15,
            "verse": 81,
            "text": "Oysa, onlara mesajlarımızı bahşetmiştik; ne var ki, onlara inatla sırt çevirdiler"
        },
        {
            "chapter": 15,
            "verse": 82,
            "text": "güya, dağları yontarak kendilerine güvenli konutlar yapıyorlardı"
        },
        {
            "chapter": 15,
            "verse": 83,
            "text": "ama sonunda, (bir) sabah erkenden onları da (hak ettikleri azabın) gürültüsü apansız yakalayıverdi"
        },
        {
            "chapter": 15,
            "verse": 84,
            "text": "ellerine geçirdikleri (güç) kendilerine bir yarar sağlamadı"
        },
        {
            "chapter": 15,
            "verse": 85,
            "text": "İmdi, (unutma ki,) Biz gökleri ve yeri ve bu ikisi arasında var olan her şeyi, onları (içsel) bir gerçekliğe bağlı kılmadan yaratmadık; (Bu gerçeğin bütünüyle apaçık ortaya çıkacağı) Saat mutlaka gelecektir. Bunun içindir ki, (insanların kusurlarını) güzel, katıksız bir olgunlukla karşıla"
        },
        {
            "chapter": 15,
            "verse": 86,
            "text": "çünkü, senin Rabbindir, her şeyin özünü bilen ve her şeyin gerçek ve mutlak Yaratıcısı"
        },
        {
            "chapter": 15,
            "verse": 87,
            "text": "Ve gerçek şu ki, Biz sana sık sık tekrarlanan (ayetlerden oluşan) yedili (bir sure) bahşettik ve (böylece senin önüne) yüce Kur´an´ı (açıp serdik)"
        },
        {
            "chapter": 15,
            "verse": 88,
            "text": "(O halde, hakkı inkar eden) birtakım kimselere verdiğimiz dünyevi zenginliklerden yana gözünü çevirme. Ve (seni umursamıyorlar diye) onlar için üzülme; fakat müminlere kol kanat ger"
        },
        {
            "chapter": 15,
            "verse": 89,
            "text": "ve de ki: \"Haberiniz olsun, ben (Allah´ın vaad ettiği) açık sözlü uyarıcıyım"
        },
        {
            "chapter": 15,
            "verse": 90,
            "text": "(Bir ilahi kelam bağışladık sana), tıpkı onu (sonradan) bölüp parçalayanlara indirdiğimiz gibi"
        },
        {
            "chapter": 15,
            "verse": 91,
            "text": "işte onlar, (şimdi) Kur´an´ı da tutarsız, insicamsız bir anlam (demeti) olarak göstermek istiyorlar"
        },
        {
            "chapter": 15,
            "verse": 92,
            "text": "Rabbine andolsun ki, onların hepsini (Hesap Günü´nde) sorgulayacağız"
        },
        {
            "chapter": 15,
            "verse": 93,
            "text": "(hem de) bütün yapıp ettiklerini hesaba katarak"
        },
        {
            "chapter": 15,
            "verse": 94,
            "text": "Öyleyse artık, sana (açıklaman) emredilen şeyi açıkça ortaya koy ve Allah´tan başkasına tanrısal nitelikler yakıştıran o kimseleri kendi hallerine bırak"
        },
        {
            "chapter": 15,
            "verse": 95,
            "text": "çünkü, ilahi mesajı küçümseyen, onunla alay edenlere karşı Biz sana yeteriz"
        },
        {
            "chapter": 15,
            "verse": 96,
            "text": "o kimseler ki, Allah´la beraber başka tanrısal güçlerin de var olduğunu vehmediyorlar; ama nasıl olsa, (gerçeğin ne olduğunu) yakında öğrenecekler"
        },
        {
            "chapter": 15,
            "verse": 97,
            "text": "Söyledikleri (karalayıcı) şeylerden ötürü içinin daraldığını kuşkusuz, biliyoruz"
        },
        {
            "chapter": 15,
            "verse": 98,
            "text": "Fakat sen yine de Rabbinin yüceliğini, sınırsız kudret ve kemalini övgüyle an; (O´nun huzurunda) teslimiyet içinde yere kapanan kimselerden ol"
        },
        {
            "chapter": 15,
            "verse": 99,
            "text": "ve ölüm sana erişinceye kadar Rabbine kulluk et"
        },
        {
            "chapter": 16,
            "verse": 1,
            "text": "Allah´ın buyruğu (mutlaka) yerine gelecektir: öyleyse artık onun tez gelmesini istemeyin! O, sınırsız kudret ve kemaliyle, insanların tanrısal nitelikler yakıştırarak kendisine ortak koştukları her şeyden, herkesten üstündür, yücedir"
        },
        {
            "chapter": 16,
            "verse": 2,
            "text": "O (ki,) kullarından dilediğine: \"(bütün insanları) uyarın ki, Benden başka tanrı yok, öyleyse Bana karşı kendinizi uyanık bir bilinç ve duyarlık içinde tutun!\" buyruğunu ulaştırmaları için melekleri vahiyle indirir"
        },
        {
            "chapter": 16,
            "verse": 3,
            "text": "O (ki,) gökleri ve yeri (içsel) bir gerçeklik, (şaşmaz bir düzen) üzere yaratmıştır; insanların tanrısal nitelikler yakıştırarak kendisine ortak koştukları her şeyin, herkesin üstünde, ötesindedir O"
        },
        {
            "chapter": 16,
            "verse": 4,
            "text": "O, insanı (sadece) bir sperm damlasından yarattı; ama yeri gelince, bu aynı yaratık, düşünme ve karşı çıkma gücüyle donatılmış olduğunu hemen ortaya koyuyor"
        },
        {
            "chapter": 16,
            "verse": 5,
            "text": "Ve evcil hayvanları da yarattı O: o hayvanlar ki, kendilerinden, pek çok yararları yanında, sizi ısıtan giysiler, besleyen yiyecekler elde ediyorsunuz"
        },
        {
            "chapter": 16,
            "verse": 6,
            "text": "akşam eve getirirken, sabah otlağa çıkarırken onlarda bir güzellik bulursunuz"
        },
        {
            "chapter": 16,
            "verse": 7,
            "text": "Kendinizi büyük sıkıntılara sokmadan varamayacağınız nice yerlere yükünüzü onlar taşır. Rabbiniz gerçekten çok şefkatli, çok merhametlidir"
        },
        {
            "chapter": 16,
            "verse": 8,
            "text": "Ve binmeniz için atları, katırları, merkepleri, (hayatı süsleyen) nakışlar, bezekler olarak O yarattı; O, bilmediğiniz daha neler neler yaratmaktadır"
        },
        {
            "chapter": 16,
            "verse": 9,
            "text": "Ve (sizin yaratıcınız O olduğu için) size yolun doğrusunu göstermek de Allah´a düşer; çünkü o yoldan sapıp da yolunu kaybeden (çok insan) var. Oysa, Allah dileseydi sizin hepinizi doğru yola çıkarırdı"
        },
        {
            "chapter": 16,
            "verse": 10,
            "text": "O´dur gökten suyu indiren; öyle ki, hem siz içersiniz o sudan, hem de, hayvanlarınızı otlattığınız çayır çimen"
        },
        {
            "chapter": 16,
            "verse": 11,
            "text": "onunla Allah sizin için ekin(ler), zeytin ve hurma ağaçları, üzümler ve her türden (daha) nice ürünler bitirmektedir: dikkat edin, bütün bunlarda, düşünen insanlar için mutlaka bir ders vardır"
        },
        {
            "chapter": 16,
            "verse": 12,
            "text": "Ve geceyi gündüzü sizin (yararlanmanız) için (koyduğu yasalara) boyun eğdirmiştir O; güneş ve ay ve bütün yıldızlar, hepsi O´nun buyruğuna boyun eğmişlerdir: dikkat edin, bütün bunlarda, şüphesiz, aklını kullanan kimseler için çıkarılacak dersler vardır"
        },
        {
            "chapter": 16,
            "verse": 13,
            "text": "Ve sizin için yeryüzünde yarattığı bütün o rengarenk (güzel) şeyler: işte bunlarda da anıp da hatırda tutmasını bilen kimseler için elbette çıkarılacak bir ders/bir mesaj vardır"
        },
        {
            "chapter": 16,
            "verse": 14,
            "text": "Ve yemek için taze et, takınmak için değerli taşlar çıkarasınız diye denizi; ve denizin üstünde suları yararak yol aldığını gördüğünüz gemileri, O´nun cömertliğinden belki bir pay ararsınız ve şükredersiniz diye (koyduğu tabii yasalara) bağlı kılan O´dur"
        },
        {
            "chapter": 16,
            "verse": 15,
            "text": "Ve sizi sarsmasın diye arza yerinden oynatılmaz dağlar; ve yolunuzu bulasınız diye nehirler, yollar yerleştirdi"
        },
        {
            "chapter": 16,
            "verse": 16,
            "text": "ve daha (nice) işaretler: (söz gelimi) yıldızlar (ki, onlar)la da insanlar yollarını bulmaktadırlar"
        },
        {
            "chapter": 16,
            "verse": 17,
            "text": "O halde, (düşünün, bütün bunları) yaratan (Allah), hiçbir şey yaratamayan herhangi bir (varlıkla) kıyaslanabilir mi? Hala aklınızı başınıza toplamayacak mısınız"
        },
        {
            "chapter": 16,
            "verse": 18,
            "text": "Allah´ın nimetlerini saymaya kalksanız, asla böyle bir işin altından kalkamazsınız! Gerçek şu ki, çok acıyan çok esirgeyen gerçek bağışlayıcı elbette Allah´tır"
        },
        {
            "chapter": 16,
            "verse": 19,
            "text": "Çünkü neyi ki gizliyor ve neyi ki açığa vuruyorsanız, hepsini bilen Allah´tır"
        },
        {
            "chapter": 16,
            "verse": 20,
            "text": "Allah´tan başka o yalvarıp yakardıklarınıza gelince -bunların kendileri yaratılmış varlıklar olduklarına göre- hiçbir şey yaratamazlar"
        },
        {
            "chapter": 16,
            "verse": 21,
            "text": "hayatı hiç tatmamış ölülerdir onlar; ne zaman diriltileceklerini de bilmezler"
        },
        {
            "chapter": 16,
            "verse": 22,
            "text": "Sizin tanrınız Tek Tanrıdır; ne var ki, ahirete inanmayanların kalpleri bu (gerçeği), boş bir kibir yüzünden, kabule yanaşmıyor"
        },
        {
            "chapter": 16,
            "verse": 23,
            "text": "Hiç kuşkusuz, onların gizlediklerini de, açığa vurduklarını da Allah tastamam bilmektedir: kesin olan şu ki O, kendini büyüklük duygusuna kaptıranları asla sevmez"
        },
        {
            "chapter": 16,
            "verse": 24,
            "text": "Böylelerine: \"Rabbiniz ne indirdi!\" diye sorulsa, \"Eskilerin masallarını/efsanelerini!\" derler"
        },
        {
            "chapter": 16,
            "verse": 25,
            "text": "Böyle yapmakla, Kıyamet Günü´nde kendi günahlarının yükünü bütünüyle, yoldan çıkardıkları bilgisiz kimselerin yükünü de kısmen üzerlerine almış olurlar. Bir bilseniz, bu yüklendikleri ne kötü bir yüktür"
        },
        {
            "chapter": 16,
            "verse": 26,
            "text": "Onlardan önce gelip geçenler de birtakım zındıkça düzenler kurmuşlardı; ama işte, Allah onların kurduğu yapıları temellerinden çökertti; öyle ki, tavanları başlarına yıkıldı ve nereden geldiğini daha anlamadan azap apansız yakalayıverdi onları"
        },
        {
            "chapter": 16,
            "verse": 27,
            "text": "Sonra Kıyamet Günü´nde (Allah), \"Hani nerede, o uğruna (doğru yoldan) ayrı düştüğünüz düzmece tanrılarınız!\" diyerek onları(n hepsini) rüsvay edecektir. Kendilerine (dünya hayatında) bilgi verilmiş olanlar: \"Bugün\" diyecekler, \"rüsvaylık da, bedbahtlık da hakkı inkar edenler içindir"
        },
        {
            "chapter": 16,
            "verse": 28,
            "text": "onlar ki, kendi kendilerine zulüm hali içindeyken melekler canlarını almıştı!\" Böyleleri nihayet (hesap vermeye çağırıldıklarında): \"Kötü bir şey yapma(k isteme)miştik biz!\" (diyerek) boyun eğme tavrı takınacaklar. (Fakat onlara;) \"Hayır!\" (diye karşılık verilecek,) \"Muhakkak ki, yapıp ettiğiniz her şeyi Allah eksiksiz biliyor"
        },
        {
            "chapter": 16,
            "verse": 29,
            "text": "Haydi, girin kapılarından bakalım, içinde kalıp duracağınız cehennemin! Gerçekten de, ne kötü olacak (o gün), kendilerini boş yere büyüklük duygusuna kaptırmış olanların düştüğü durum"
        },
        {
            "chapter": 16,
            "verse": 30,
            "text": "Ama Allah´a karşı sorumluluk bilinci taşıyanlara: \"Rabbiniz ne indirdi?\" diye sorulduğunda, onlar: \"Katıksız iyiliği!\" diye cevap verirler. İyilikte devamlı olanlar bu dünyada iyilik bulacaklardır; böylelerinin öte dünyada tutacakları yurt çok daha hayırlı olacaktır. Ne güzel bir yurt, Allah´a karşı sorumluluk bilinci taşıyanların yurdu"
        },
        {
            "chapter": 16,
            "verse": 31,
            "text": "İçlerinde derelerin, ırmakların çağıldadığı ebedi mutluluk, esenlik bahçelerine girecekler ve orada gönüllerinin çektiği her şeyi bulabilecekler. Allah, Kendisine sorumluluk bilinciyle bağlananları işte böyle ödüllendirecektir"
        },
        {
            "chapter": 16,
            "verse": 32,
            "text": "Onlar ki, bir arınmışlık hali içindeyken melekler, \"Size selam olsun, (hayattayken) yaptıklarınızdan ötürü girin cennete!\" diyerek canlarını alırlar"
        },
        {
            "chapter": 16,
            "verse": 33,
            "text": "(Hakkı inkar edenler) yalnızca meleklerin kendilerine görünmesini ya da Allah´ın nihai yargısının gerçekleşmesini mi bekliyorlar? Onlardan önce gelip geçen (günahkar) toplumlar da böyle yaptı; ve (helak edildikleri zaman) onlara zulmeden Allah değildi; tersine onlar kendi kendilerine zulmettiler"
        },
        {
            "chapter": 16,
            "verse": 34,
            "text": "Öyle ki, işledikleri kötülükler kendi başlarına yıkılmış, alay edip durdukları şey onları çepeçevre kuşatmıştı"
        },
        {
            "chapter": 16,
            "verse": 35,
            "text": "Allah´tan başkalarına tanrısal nitelikler yakıştıran kimseler: \"Eğer Allah dileseydi,\" diyorlar, \"ne biz, ne de atalarımız O´ndan başka hiçbir şeye kulluk etmez, O´nun buyruğu hilafına hiçbir şeyi yasaklamazdık.\" Onlardan önce gelip geçen (inkarcılar) da tıpkı böyle demişlerdi; peki, bu durumda elçilere, (kendilerine indirilen mesajı) açık açık bildirmekten başka ne düşer"
        },
        {
            "chapter": 16,
            "verse": 36,
            "text": "Gerçek şu ki, Biz her toplumun içinden, \"Allah´a kulluk edin, şer güçlerden kaçının!\" (mesajıyla gönderdiğimiz) bir elçi çıkardık. O (geçmiş nesil)lerden bir kısmını Allah hidayetiyle doğru yola yöneltti; bir kısmı da sapıklık içinde bırakılmaya müstehak oldular: O halde, şimdi, yeryüzünde dolaşın ve hakkı yalanlayanların sonunun nasıl olduğunu görün"
        },
        {
            "chapter": 16,
            "verse": 37,
            "text": "İmdi, sen (o hakkı inkarda ısrarlı olanların) doğru yola erişmelerini tutkuyla istesen de, (bil ki,) Allah, sapıklık içinde kalmalarına hükmettiği kimseleri doğru yola eriştirmez; ve böyleleri (Kıyamet Günü´nde) kendilerine yardımcı da bulamayacaklardır"
        },
        {
            "chapter": 16,
            "verse": 38,
            "text": "Üstelik, bunlar en ciddi yeminlerle, Allah´ın ismini anarak, \"Allah ölüyü asla diriltmeyecektir!\" diye and içiyorlar. Hayır, gerçekten bu O´nun, gerçekleşmesini kendi üzerine aldığı bir vaaddir; ne var ki, insanların çoğu bunu bilmez"
        },
        {
            "chapter": 16,
            "verse": 39,
            "text": "(Oysa, Allah ölüleri diriltecektir) ki, üzerinde ayrılığa düştükleri gerçeği onlara bütün açıklığıyla göstersin ve o hakkı inkara kalkışanlar da kendilerinin yalancı olduklarını görüp de anlayabilsinler"
        },
        {
            "chapter": 16,
            "verse": 40,
            "text": "Biz, ne zaman bir şeyin olmasını istesek, ona sadece \"Ol!\" deriz ve o (şey hemen) oluverir"
        },
        {
            "chapter": 16,
            "verse": 41,
            "text": "İmdi, (benimsediği dinden ötürü) zulme uğradıktan sonra Allah yolunda zulüm diyarını terk edenlere gelince; Biz onları, şüphesiz, bu dünyada güzel bir yere yerleştireceğiz; ama onların ahirette hak ettikleri ödül daha da büyük olacaktır. (Hakkı inkar edenler böylece) bir anlayabilselerdi"
        },
        {
            "chapter": 16,
            "verse": 42,
            "text": "güçlüklere göğüs gerip, yalnızca Rablerine güven bağlayan kimseleri (bekleyen bu bahtiyarlığı)"
        },
        {
            "chapter": 16,
            "verse": 43,
            "text": "(Ey Muhammed,) Biz senden önceki çağlarda da, kendilerine vahyettiğimiz (ölümlü) adamlardan başka kimseyi (elçi olarak) göndermedik; bu konuda yeterli bilgiye sahip değilseniz, vahyedilmiş önceki kitaplara bağlı kimselere sorun"
        },
        {
            "chapter": 16,
            "verse": 44,
            "text": "(Onlar size, kendilerini) apaçık delillerle ve hikmet dolu ilahi kitaplarla (desteklediğimiz peygamberlerin ölümlü adamlardan başka kimseler olmadığını söyleyeceklerdir). Ve biz sana da bu uyarıcı kitabı indirdik ki, insanlara, başından beri indirilegelen mesajın aslını olanca açıklığıyla ulaştırasın ve onlar da böylece belki düşünürler"
        },
        {
            "chapter": 16,
            "verse": 45,
            "text": "Peki öyleyse, (şu) şer düzenleri geliştiren kimseler, Allah´ın kendilerini yerin dibine geçirmeyeceğine yahut azabın, nereden geldiğini bilemeyecekleri bir tarzda başlarında kopmayacağına dair tamamen güvenlik içinde mi görüyorlar kendilerini"
        },
        {
            "chapter": 16,
            "verse": 46,
            "text": "Yahut dönüp dururken hiçbir şekilde engel olamayacakları (bir azapla O´nun) kendilerini (apansız) yakalamayacağına"
        },
        {
            "chapter": 16,
            "verse": 47,
            "text": "ya da onları içten içe çürütüp (sonunda) tepelemeyeceğine dair?... Ama bilin ki, Rabbiniz gerçekten de çok şefkatli, çok merhametlidir"
        },
        {
            "chapter": 16,
            "verse": 48,
            "text": "Öyleyse, (hakkı inkar edenler) Allah´ın yarattığı nesneleri görmüyorlar mı? Onların gölgeleri, (Allah´ın iradesine) bütünüyle boyun eğerek bir sağa bir sola dönüp Allah için saygı ve tazimle (nasıl) yere kapanmaktadırlar"
        },
        {
            "chapter": 16,
            "verse": 49,
            "text": "Ayrıca göklerde ve yerde olan herşey -bütün canlılar/hayvanlar ve melekler- kendilerini büyüklük duygusuna kaptırmadan Allah için saygı ve tazimle yere kapanmaktadırlar"
        },
        {
            "chapter": 16,
            "verse": 50,
            "text": "Üstlerinde (egemen) bulunan Rablerinden korkuyor ve kendilerine ne buyurmuşsa onu yapıyorlar"
        },
        {
            "chapter": 16,
            "verse": 51,
            "text": "Ve hani, Allah: \"İki (ya da daha fazla) tanrı edinmeyin!\" demişti, \"Çünkü O´dur tek ve biricik Tanrı; bunun içindir ki, benden, yalnızca benden korkun"
        },
        {
            "chapter": 16,
            "verse": 52,
            "text": "Göklerde ve yerde ne varsa, hepsi O´nundur; (o halde,) kulluk ve itaat de daima O´na olmalıdır: hal böyleyken, tutup yine de, Allah´tan başkasına mı saygı ve duyarlık göstereceksiniz"
        },
        {
            "chapter": 16,
            "verse": 53,
            "text": "Hem, payınıza düşen her nimet Allah´tandır; (nitekim) ne zaman başınıza darlık çökse, hemen O´na yakarırsınız"
        },
        {
            "chapter": 16,
            "verse": 54,
            "text": "sonra, üzerinizden darlığı giderir gidermez, içinizden bazıları hemen Rablerinin uluhiyetinden başka güçlere de bir pay yakıştırır"
        },
        {
            "chapter": 16,
            "verse": 55,
            "text": "(adeta) kendilerine bahşettiğimiz nimetler için nankörlüklerini gösterircesine! (Bu geçici) dünya hayatıyla böylece avunun bakalım: nasıl olsa (gerçeği) er geç öğreneceksiniz"
        },
        {
            "chapter": 16,
            "verse": 56,
            "text": "Üstelik bir de, kendilerine verdiğimiz rızıktan, hakkında hiçbir şey bilmedikleri şeylere de bir pay ayırırlar. Allah tanıktır ki, bütün o uydurup durduğunuz şeylerden ötürü mutlaka sorguya çekileceksiniz"
        },
        {
            "chapter": 16,
            "verse": 57,
            "text": "Ayrıca, kızları Allah´a yakıştırırken -oysa O tüm beşeri bağlardan uzaktır, yücedir- kendileri için (sanki buna güçleri yetermiş gibi) hoşlarına gideni (seçmek isterler)"
        },
        {
            "chapter": 16,
            "verse": 58,
            "text": "(O kadar ki,) ne zaman birine bir kız çocuğu olduğu müjdesi verilse hemen yüzü kararır, içi öfkeyle dolar"
        },
        {
            "chapter": 16,
            "verse": 59,
            "text": "kendisine verilen bu kötü müjdeden ötürü -bu zillete/bu küçük düşmeye rağmen, şimdi onu acaba tutsun mu, yoksa toprağa mı gömsün (diye düşünerek)- kıyı bucak insanlardan kaçar. Yazıklar olsun, izledikleri düşünce tarzı ne kadar kötü"
        },
        {
            "chapter": 16,
            "verse": 60,
            "text": "(Bunun içindir ki,) kötü niteleme(ler) ahirete inanmayanlara yakışır; en yüce niteleme(ler) ise Allah´a. Çünkü, doğru hüküm ve hikmetle edip eyleyen en yüce iktidar sahibi O´dur"
        },
        {
            "chapter": 16,
            "verse": 61,
            "text": "İmdi, eğer Allah, (bu dünyada) yaptıkları kötülüklerden ötürü, insanları (hemen) tepeleyecek olsaydı, yeryüzünde tek bir canlı bırakmazdı. Ne var ki, onları, belirlenmiş bir sürenin sonuna kadar erteliyor. Süreleri dolduğu zaman, sonlarını bir an olsun ne geciktirebilirler, ne de öne alabilirler"
        },
        {
            "chapter": 16,
            "verse": 62,
            "text": "Ve bir de, hoşlanmadıkları şeyi (önce) Allah´a yakıştırırlar; sonra da kalkıp bunu dile getirirken, sanki en güzel, en erdemli olan neyse onu hak etmişler gibi, gerçek dışı, yalan açıklamalarda bulunurlar. Aslında, onlar sadece ateşi hak etmektedirler ve şüphesiz kendileri (Allah´ın rahmetinden) uzak tutulacaklar"
        },
        {
            "chapter": 16,
            "verse": 63,
            "text": "Allah tanıktır ki, (ey Peygamber,) senden önceki çağlarda da (muhtelif) toplumlara elçiler gönderdik: fakat Şeytan onlara (da) yapıp ettiklerini güzel gösterdi(ği için hakkı inkara şartlanmış olanlar mesajlarımızı dinlemeyi hep reddettiler); Şeytan (geçmişte olduğu gibi) bugün de onlarla sıkı fıkı; bu yüzden de onları zorlu bir azap bekliyor"
        },
        {
            "chapter": 16,
            "verse": 64,
            "text": "Sana bu ilahi kelamı yalnızca, üzerinde çekişip durdukları (dini) sorunları onlara açıklayasın ve inanmaya eğilimli olan kimselere de onu doğru yol bilgisi ve rahmet olarak (ulaştırasın) diye indirdik"
        },
        {
            "chapter": 16,
            "verse": 65,
            "text": "Gökten su indirip onunla, kuruyup katılaştıktan sonra toprağa yeniden hayat veren Allah´tır. Şüphesiz bu olguda dinlemeye niyetli olanlar için bir ders vardır"
        },
        {
            "chapter": 16,
            "verse": 66,
            "text": "Ve muhakkak ki, sizin için (sağmal) hayvanlarda da (çıkarılacak) bir ders vardır: hayvanın karnında, (bedeninden) atılacak artıklarla kan arasından (salgılanan) ve içenlere lezzet ve ferahlık veren katıksız süt içiriyoruz size"
        },
        {
            "chapter": 16,
            "verse": 67,
            "text": "Ve hurma ağaçlarının ve asmaların ürününden hem sarhoş edici içkiler, hem de güzel, temiz rızıklar elde edersiniz: işte bunda da, aklını kullanan kimseler için bir ders vardır"
        },
        {
            "chapter": 16,
            "verse": 68,
            "text": "Ve bir de, Rabbinin arıya: \"Dağlarda, ağaçlarda ve (insanların) hazırladıkları kovanlarda kendine yuva edin\" diye vahyetti(ğini)"
        },
        {
            "chapter": 16,
            "verse": 69,
            "text": "ve (ona) \"sonra her türlü üründen ye; ve Rabbinin senin için öngördüğü yolları mutlak bir boyun eğmişlikle izle\" (diye buyurduğunu düşünün!) (İşte bunun içindir ki,) onların karınlarından, içinde insan sağlığına yarayışlı unsurlar bulunan değişik renklerde/tadlarda bir sıvı çıkar. Şüphesiz bunda da, düşünen kimseler için mutlaka bir ders vardır"
        },
        {
            "chapter": 16,
            "verse": 70,
            "text": "Ve sizi Allah yarattı, günü gelince de öldürecek; ve içinizden kimileri, ömrün o en düşkün çağına, (insanın) bildiği şeyi de bilmez olduğu yaşa kadar alıkonulurlar. Gerçek şu ki Allah, her zaman kudretli olan yegane ilim sahibidir"
        },
        {
            "chapter": 16,
            "verse": 71,
            "text": "Rızık konusunda, kiminize kiminizden fazla veren Allah´tır: hal böyleyken, kendisine fazla verilmiş olanlar, rızıklarını -bu bakımdan aralarında eşitlik olsun diye- sağ ellerinin malik olduğu kimselerle paylaşmakta isteksiz davranıyorlar. Peki, (böyle yapmakla) Allah´ın nimetini (bile bile) inkara mı kalkışıyorlar"
        },
        {
            "chapter": 16,
            "verse": 72,
            "text": "Size kendi cinsinizden eşler takdir eden; eşlerinizden de size çocuklar, torunlar veren; ve sizi(n hepinizi) temiz ve hoş şeylerle rızıklandıran Allah´tır. Hal böyleyken, insanlar kalkıp yine de asılsız, boş şeylere inanıp, Allah´ın nimetine karşı nankörlük mü yapacaklar"
        },
        {
            "chapter": 16,
            "verse": 73,
            "text": "Allah´ı bırakıp, onlar için göklerden veya yerden herhangi bir rızık sağlayamayan ve zaten buna gücü de olmayan şeylere mi tapınıp duracaklar"
        },
        {
            "chapter": 16,
            "verse": 74,
            "text": "Öyleyse, sakın Allah´la (başkaları arasında) herhangi bir benzerlik kurmaya kalkmayın! Çünkü, Allah (her şeyin aslını) biliyor, ama siz bilmiyorsunuz"
        },
        {
            "chapter": 16,
            "verse": 75,
            "text": "Allah (işte size iki insan) örneği veriyor: (biri) hiçbir şeye gücü yetmeyen, başkasına bağımlı bir köle; (diğeri de) kendisine katımızdan (bir armağan olarak) güzel bir rızık bahşettiğimiz (özgür) bir insan ki, o rızıktan gizli açık (gönlünce, doğru yolda) harcamalar yapıyor. İmdi, (düşünün), bu iki insan hiç bir tutulabilir mi? Bütün övgüler Allah´a yakışır: ama onların çoğu bunu bilmezler"
        },
        {
            "chapter": 16,
            "verse": 76,
            "text": "Ve yine Allah (size başka) iki insan örneği veriyor: Onlardan biri, hiçbir iş elinden gelmeyen bir dilsiz ki, efendisinin sırtında gerçek bir yük; öyle ki, beriki onu hangi işe koşsa olumlu bir sonuç alamıyor. Peki, işte böyle biri, doğru ve hakça olanın yapılmasını emreden ve kendisi de dosdoğru bir yolda yürüyen (bilge bir) kimseyle hiç bir tutulabilir mi"
        },
        {
            "chapter": 16,
            "verse": 77,
            "text": "Ve (bilin ki) göklerin ve yerin bilinmeyen gerçekleri (yalnızca) Allah´a aittir. Ve o Son Saat´in gelip çatması ancak bir göz kırpması kadar yahut bundan da kısa (bir an içinde) olup bitecektir. Çünkü, şüphe yok, Allah´ın her şeye gücü yeter"
        },
        {
            "chapter": 16,
            "verse": 78,
            "text": "Ve sizi analarınızın karnından, hiçbir şey bilmez bir halde çıkarıp size, şükredesiniz diye işitme duyusu, görme duyusu, duyma, düşünme yetisi bahşeden Allah´tır"
        },
        {
            "chapter": 16,
            "verse": 79,
            "text": "Peki, (hakkı inkar edenler), göğün ortasında, boşlukta, (Allah´ın yarattığı yasalara uyarak) uçup duran kuşlara bakıp düşünmüyorlar mı hiç? Elbette, Allah´tan başka kimse yok, onları yukarıda tutan. Şüphesiz bunda inanmaya eğilim duyanlar için çıkarılacak dersler var"
        },
        {
            "chapter": 16,
            "verse": 80,
            "text": "Ve size, dinlenme yeri olarak kendinize ev (yapma imkan ve yeteneğini) veren; size, hayvanların derilerinden, konup göçerken kolayca taşıyabileceğiniz barınaklar; (kaba) yünlerinden, ince yumuşak yünlerinden ve kıllarından dayanıklı ev eşyası ve daha kısa süreli kullanımlar için başka eşyalar (yapma imkan ve becerisini) bahşeden de Allah´tır"
        },
        {
            "chapter": 16,
            "verse": 81,
            "text": "Ve yarattığı bütün öteki şeyler arasında, size (çeşit çeşit) gölgelikler, sığınaklar ayıran; dağlarda gizlenme, saklanma yerleri bahşeden ve sizi sıcağa (ve soğuğa) karşı koruyacak elbiseler; (karşılıklı) saldırılarınıza karşı koruyacak (savaş) giysileri (yapma imkan ve becerisini) veren (de) Allah´tır. O size bahşettiği nimeti işte böyle her yönden tam tutmaktadır ki belki O´na boyun eğer de kurtulursunuz"
        },
        {
            "chapter": 16,
            "verse": 82,
            "text": "Fakat, (ey Peygamber, eğer senden) yüz çevirirlerse, unutma ki, senin görevin sadece, (sana vahyolunan) mesajı açıkça duyurmaktan ibarettir"
        },
        {
            "chapter": 16,
            "verse": 83,
            "text": "Aslında Allah´ın nimetinin pekala farkındalar ama, yine de onu tanıyıp doğrulamaya yanaşmıyorlar; çünkü onların çoğu onmaz biçimde küfre batmış bulunuyor"
        },
        {
            "chapter": 16,
            "verse": 84,
            "text": "Ama Biz gün gelecek her ümmetten bir tanık çıkaracağız: o Gün, hakkı inkara şartlanmış olanlardan (bilgisizlik gibi) bir mazeret kabul edilmeyecek, af dilemeleri de asla kale alınmayacaktır"
        },
        {
            "chapter": 16,
            "verse": 85,
            "text": "Ve kötülüğe, haksızlığa şartlanmış olanlar (o gün kendilerini bekleyen) azabı karşılarında bulduklarında, o azabın kendileri için (hiçbir mazeretle) hafifletilmeye(ceğini) ve kendilerine artık zaman da verilmeyeceğini (hemen anlayacaklar)"
        },
        {
            "chapter": 16,
            "verse": 86,
            "text": "Ve Allah´tan başkalarına tanrılık yakıştıranlar, (Hesap Günü) bu tanrı yerine koydukları (düzmece) varlıkları karşılarında bulduklarında, \"Ey Rabbimiz!\" diyecekler, \"(Evet) bunlar bizim sana ortak tanrılar olarak gördüğümüz ve seni bırakıp kendilerine yalvarıp yakardığımız varlıklardır!\" Bunun üzerine (o varlıklar, onların hak ettikleri) sözü yüzlerine çarparlar: \"Sizler (bu konuda birbirine) düpedüz yalan söyleyen kimselerdiniz"
        },
        {
            "chapter": 16,
            "verse": 87,
            "text": "Ve (işte bu günahı işlemiş olan kimseler) o Gün (iş işten geçtikten sonra) Allah´a teslimiyetlerini bildirirler; ve uydurdukları (düzmece tanrılar) da yüzüstü bırakır onları"
        },
        {
            "chapter": 16,
            "verse": 88,
            "text": "Hakkı inkara kalkışan ve başkalarını Allah´ın yolundan çeviren kimselerin üzerine, çıkardıkları bozgunculuktan ötürü, azap üstüne azap yığacağız"
        },
        {
            "chapter": 16,
            "verse": 89,
            "text": "Ve gün gelecek her toplum içinden kendi aleyhlerine bir şahit çıkaracağız. Ve seni de (ey Peygamber, mesajının ulaşabileceği) kimseler üzerinde şahit kıldık; nitekim sana adım adım her şeyi olduğu gibi açıklayan, bir doğru yol bilgisi, bir rahmet ve Allah´a yürekten boyun eğenlere müjde olarak bu ilahi kelamı indirdik"
        },
        {
            "chapter": 16,
            "verse": 90,
            "text": "Gerçek şu ki, Allah adaleti ve iyilik yapmayı, yakınlara karşı cömert olmayı emredip utanç verici ve arsızca olanı, akıl ve sağduyuya aykırı olanı ve azgınlığı, taşkınlığı yasaklıyor; ve size (böyle tekrar tekrar) öğüt veriyor ki, böylece (bütün bunları) belki aklınızda tutarsınız"
        },
        {
            "chapter": 16,
            "verse": 91,
            "text": "Bir de, bir sözleşme yaparak bağlanma içine girdiğinizde Allah´la olan sözleşmenize sadakat gösterin; ve yeminlerinizi, iyi niyetinize Allah´ı tanık tutarak iyice pekiştirdikten sonra bozmayın; unutmayın ki, yaptığınız her şeyi Allah mutlaka biliyor"
        },
        {
            "chapter": 16,
            "verse": 92,
            "text": "Ve sakın yeminlerinizi, sırf içinizden bir grubun diğerinden daha güçlü olmasına dayanarak aranızda bir aldatma aracı olarak ele alıp da ipliğini iyice büküp berkittikten sonra onu çözüp koparan kadın gibi olmayın. Allah bütün bunlarla sizi sadece sınavdan geçiriyor ki, üzerinde çekişip durduğunuz her şeyi Kıyamet Günü´nde bütün açıklığıyla karşınıza koysun"
        },
        {
            "chapter": 16,
            "verse": 93,
            "text": "Çünkü, Allah dileseydi şüphesiz hepinizi bir tek ümmet yapardı; ama (sapmak) isteyeni saptırıp, (doğru yola ulaşmak) isteyeni de doğru yola yöneltiyor; Ve şüphesiz, yaptığınız her şeyden ötürü sorguya çekileceksiniz"
        },
        {
            "chapter": 16,
            "verse": 94,
            "text": "(Bunun içindir ki,) yeminlerinizi aranızda bir aldatma aracı olarak kullanmayın; yoksa ayağ(ınız), sağlamca basmış olduğunuz halde, kayar ve böylece Allah yolundan dönüp uzaklaşmanızın kötü (sonuçlarını) tatmak zorunda kalırsınız; ayrıca bu takdirde sizi (öte dünyada da) çok büyük bir azap bekliyecektir"
        },
        {
            "chapter": 16,
            "verse": 95,
            "text": "Öyleyse, Allah´la yaptığınız sözleşmeyi az bir pahayla değişmeyin! Bir bilseniz, Allah katında (bulacağınız paha) sizin için elbette en iyisidir"
        },
        {
            "chapter": 16,
            "verse": 96,
            "text": "(Çünkü) sizin katınızdaki tükenir gider, ama Allah katındaki kalıcıdır. Ve kesin olan şu ki: güçlüklere göğüs gerenleri yaptıkları en iyi şey neyse ona göre ödüllendireceğiz"
        },
        {
            "chapter": 16,
            "verse": 97,
            "text": "Erkek ya da kadın, inanmış olması yanında bir de dürüst ve erdemli davranan kimseye hiç şüphesiz arı duru, hoş bir hayat tattıracağız; ve yine şüphesiz böylelerini, yapageldikleri en güzel şey neyse ona göre ödüllendireceğiz"
        },
        {
            "chapter": 16,
            "verse": 98,
            "text": "İmdi, Kuran okuyacağın zaman, hemen o kovulmuş şeytana karşı Allah´a sığın"
        },
        {
            "chapter": 16,
            "verse": 99,
            "text": "Gerçekte, onun, imana erişenlerin ve Rablerine güven bağlamış olanların üzerinde bir nüfuzu/etkisi yoktur"
        },
        {
            "chapter": 16,
            "verse": 100,
            "text": "Onun yalnızca kendisini izlemeye istekli olanlar üzerinde ve bir de ona tanrısal nitelikler yakıştıranlar üzerinde etkisi vardır"
        },
        {
            "chapter": 16,
            "verse": 101,
            "text": "Biz bir ayetin yerine bir başka ayeti getirdiğimizde -ki Allah adım adım ne indirdiğini bütünüyle bilmektedir- (hakkı inkar edenler), \"Sen sadece uyduruyorsun!\" derler. Oysa onların çoğu bilmeyen, anlamayan kimselerdir"
        },
        {
            "chapter": 16,
            "verse": 102,
            "text": "Onun, apaçık bir gerçeklik ve sarsılmayan bir doğruluk keyfiyeti içinde, imana erişenleri(n durumunu) güçlendirmek ve Allah´a yürekten bağlanıp boyun eğenlere bir doğru yol bilgisi, bir müjde olmak üzre Rabbinden safha safha Kutsal İlham yoluyla indirildiğini söyle"
        },
        {
            "chapter": 16,
            "verse": 103,
            "text": "Hiç kuşkusuz onların, \"Ona (bütün) bunları mutlaka bir insan öğretiyor!\" dediklerini pekala biliyoruz. Oysa, onların karalamak amacıyla ima ettikleri kimsenin dili bütünüyle yabancı bir dil olduğu halde, bu mesaj (hem kendisi) açık olan, (hem de gerçeğin özünü) apaçık gösteren Arapça bir söylemdir"
        },
        {
            "chapter": 16,
            "verse": 104,
            "text": "Gerçek şu ki, Allah´ın mesajlarına inanmayanları Allah doğru yola yöneltmez; ve onların (öte dünyadaki) payları da zorlu bir azap olacaktır"
        },
        {
            "chapter": 16,
            "verse": 105,
            "text": "Yalnızca, Allah´ın ayetlerine inanmayacak olanlar bu yalanı uydurmaktadırlar; işte asıl böyleleridir yalan söyleyen"
        },
        {
            "chapter": 16,
            "verse": 106,
            "text": "İmana eriştikten sonra Allah´ı inkar eden kimseye gelince -ki, bundan kasıt, kalbi imanla dolu olduğu halde baskı altında inkar etmiş görünen kimse değil, fakat kalbini bile isteye hakkın inkarına açan kimsedir- işte böylelerinin üzerine Allah katından bir hışım çökecek ve onların payına çok büyük bir azap düşecektir"
        },
        {
            "chapter": 16,
            "verse": 107,
            "text": "bütün bunlar, onların dünya hayatını ahirete yeğlemelerinden ve Allah´ın da hakkı inkar eden kimseleri doğru yola yöneltmemesinden ötürüdür"
        },
        {
            "chapter": 16,
            "verse": 108,
            "text": "İşte, Allah´ın kalplerini, işitme ve görme duyularını mühürlediği kimseler bunlardır; işte, umursamazlık içinde dalıp giden kimseler bunlardır"
        },
        {
            "chapter": 16,
            "verse": 109,
            "text": "Hiç şüphe yok, ahirette kaybedecek olanlar da bunlardır"
        },
        {
            "chapter": 16,
            "verse": 110,
            "text": "Ve yine bil ki, Rabbin, kötülüğün ayartısını gördükten sonra onun hüküm sürdüğü bölgeyi terk edenlerin ve o günden bu yana (Allah yolunda) üstün çabalar gösterip güçlüklere göğüs gerenlerin yanındadır; işte böyle bir dönüşümden sonra çok acıyıp esirgeyen gerçek bağışlayıcı elbette senin Rabbindir"
        },
        {
            "chapter": 16,
            "verse": 111,
            "text": "(Öyleyse, haberiniz olsun,) o Gün herkes kendi başının çaresini aramaya çabalayacak ve herkese yapıp ettiğinin karşılığı tam olarak ödenecek; kimseye haksızlık yapılmayacaktır"
        },
        {
            "chapter": 16,
            "verse": 112,
            "text": "İşte, Allah (size) bir örnek veriyor: güvenlik ve refah içinde bir şehir (düşünün ki) oraya (ahalisinin) rızkı her yandan bolca akıp duruyordu; ama ahalisi tutup Allah´ın nimetine karşı yakışmaz bir biçimde nankörlük etti ve bunun üzerine Allah da onlara, inatla yapageldikleri (kötülüklerden) ötürü kuşatıcı bir açlık ve korku felaketi tattırdı"
        },
        {
            "chapter": 16,
            "verse": 113,
            "text": "Kaldı ki, onlara aralarından bir elçi de gelmişti; ama onlar o´nu yalanladılar. Ve onlar böylece zulüm ve haksızlıklarına devam edip giderken azap kendilerini kıskıvrak yakaladı"
        },
        {
            "chapter": 16,
            "verse": 114,
            "text": "Bunun içindir ki, Allah´ın size rızık olarak bahşettiği temiz ve meşru şeylerden payınızı alın ve eğer yalnızca O´na kulluk ediyorsanız, o zaman nimetinden ötürü Allah´a şükrünüzü gösterin"
        },
        {
            "chapter": 16,
            "verse": 115,
            "text": "Allah size sadece leşi, kanı, domuz etini ve Allah´tan başkasının adı anıla(rak boğazlanan hayva)nı yasaklamıştır; fakat zorunluluk durumuna düşen kimse, aşırı gidip ihtiyacının ötesine geçmemek şartıyla bu yasaklamanın dışındadır; çünkü Allah, şüphesiz çok acıyan, esirgeyen gerçek bağışlayıcıdır"
        },
        {
            "chapter": 16,
            "verse": 116,
            "text": "Buna göre, artık, kendi yalanınızı (adeta) Allah´a isnad ederek öyle dilinize geldiği gibi yalan yanlış \"bu helaldir, şu haramdır\" demeyin; çünkü, haberiniz olsun, Allah´a yalan isnad edenler asla kurtuluşa erişemezler"
        },
        {
            "chapter": 16,
            "verse": 117,
            "text": "(Onlarınki bu dünyada) kısa bir avuntudan ibarettir; (öte dünyada ise) kendilerini can yakıcı bir azap beklemektedir"
        },
        {
            "chapter": 16,
            "verse": 118,
            "text": "Ve (yalnız) Yahudi inancına bağlı olanlara sana daha önce sözünü ettiğimiz şeyleri yasakladık; çünkü onlara Biz haksızlık yapmadık; tam tersine, onlar kendi kendilerine haksızlık yaptılar"
        },
        {
            "chapter": 16,
            "verse": 119,
            "text": "Bir kez daha (belirtelim), muhakkak ki senin Rabbin, bilmezlik yüzünden kötülük işleyen sonra da tevbe eden ve artık düzgün yaşayan kimselerden yanadır; işte böyle (bir tevbeden) sonra çok acıyıp esirgeyen gerçek bağışlayıcı elbette senin Rabbindir"
        },
        {
            "chapter": 16,
            "verse": 120,
            "text": "Gerçek şu ki, İbrahim insana yakışan bütün erdemleri kendinde toplamasını bilen, yalan ve sahtelik taşıyan her şeyden yüz çevirerek Allah´ın iradesine yürekten bağlanıp boyun eğen biriydi; Allah´tan başkalarına tanrılık yakıştıran kimselerden değildi"
        },
        {
            "chapter": 16,
            "verse": 121,
            "text": "(Çünkü) o, kendisini seçip doğru yola yönelmesini sağlayan (Allah´a), nimetlerinden ötürü her zaman şükranla doluydu"
        },
        {
            "chapter": 16,
            "verse": 122,
            "text": "Biz de bunun için o´na bu dünyada iyilik bahşettik; şüphesiz ahirette de o kendini dürüst ve erdemli kimselerin arasında bulacaktır"
        },
        {
            "chapter": 16,
            "verse": 123,
            "text": "Ve sonuç olarak sana, \"Yalan ve sahtelik taşıyan her şeyden sakınan ve hiçbir şekilde Allah´tan başkalarına tanrılık yakıştırmayan İbrahim´in dinine uy!\" diye vahyettik"
        },
        {
            "chapter": 16,
            "verse": 124,
            "text": "Sebt gününün gözetilmesi sadece, onun hakkında uyuşmaz görüşler ileri sürüp çekişenlere emredilmişti; şüphe yok ki, bu çekişip durdukları konuda, Kıyamet Günü onların aralarında elbette senin Rabbin hükmedecektir"
        },
        {
            "chapter": 16,
            "verse": 125,
            "text": "(Bütün insanlığı) hikmetle ve güzel öğütle Rabbinin yoluna çağır; ve onlarla en güzel, en inandırıcı yöntemlerle tartış; şüphesiz, O´nun yolundan kimin saptığını en iyi bilen senin Rabbindir; ve yine doğru yola erişenleri de en iyi bilen O´dur"
        },
        {
            "chapter": 16,
            "verse": 126,
            "text": "Bunun içindir ki, (tartışmada) zora başvurmanız gerekirse, ancak onların sizi zora koştukları kadar zora başvurun. Fakat eğer kendinizi tutarsanız, bilin ki, güçlüklere göğüs germesini bilen kimseler için bu daha iyi, daha hayırlıdır"
        },
        {
            "chapter": 16,
            "verse": 127,
            "text": "Öyleyse, (hakkı inkar edenlerin söylediklerine karşı) sabır göster ve daima hatırla ki, sana güçlüklere göğüs germe gücünü veren yalnızca Allah´tır; ve onlardan yana üzülme; hele onların o asılsız iddiaları seni hiç sıkmasın"
        },
        {
            "chapter": 16,
            "verse": 128,
            "text": "Çünkü, Allah elbette, Kendisine karşı sorumluluk bilinci taşıyanlarla beraberdir, yani iyi olan ve iyilikte devamlı olanlarla"
        }
    ]
}
{
    "maqras": [
        {
            "chapter": 7,
            "verse": 31,
            "text": "Ey Ademoğulları! (Allaha) kulluk olsun diye yapıp ettiğiniz her işte kendinize çekidüzen verin; (serbestçe) yiyin için, fakat saçıp savurmayın: (çünkü) kuşku yok ki, O savurganları sevmez"
        },
        {
            "chapter": 7,
            "verse": 32,
            "text": "De ki. \"Allahın kulları için yarattığı güzelliği, rızkın iyisini, temizini yasaklayan kim?\" De ki: \"Bunlar dünya hayatında imana erenler için (meşru)durlar; Kıyamet Gününde ise yalnızca onlara özgü olacaklardır.\" Anlama-kavrama yeteneği olan insanlar için bu mesajları Biz işte böyle açık açık dile getiriyoruz"
        },
        {
            "chapter": 7,
            "verse": 33,
            "text": "De ki: \"Doğrusu, Rabbim, yalnızca, açık ya da gizli, utanç verici davranışları, günahı(n her çeşidini), (başkasının elindekine) haksız yere göz dikmeyi, Allahtan başkasına hakkında hiçbir delil indirmediği halde tanrısal nitelikler yakıştırmanızı ve bilmediğiniz şeyi Allaha izafe etmenizi yasaklamıştır"
        },
        {
            "chapter": 7,
            "verse": 34,
            "text": "Ve her toplum için bir vade belirlenmiştir: Öyle ki, vadeleri dolduğunda onu bir tek an olsun, ne geciktirebilirler ne de öne alabilirler"
        },
        {
            "chapter": 7,
            "verse": 35,
            "text": "Ey Ademoğulları! Size kendi aranızdan benim mesajlarımı ileten elçiler geldiğinde, kimler ki Bana karşı sorumluluk bilinci duyar ve kendilerini düzeltirlerse, işte onlar için korku yok; onlar üzülmeyecekler de"
        },
        {
            "chapter": 7,
            "verse": 36,
            "text": "ama ayetlerimizi yalanlamaya kalkanlar ve onlara kibirle tepeden bakanlar, işte orada kalmak üzere, ateşe girecek olanlar böyleleridir"
        },
        {
            "chapter": 7,
            "verse": 37,
            "text": "Kendi asılsız uydurmalarını Allaha yakıştıran ya da Allahın ayetlerini yalanlamaya kalkışan kimselerden daha zalim kim olabilir? Onlara (hayatta) nasip olarak her ne ki yazılmışsa kendilerini bulacaktır; ta ki, canlarını almak için elçilerimiz gelip (de) onlara: \"Hani, nerde Allahtan başka çağırıp durduğunuz varlıklar?\" deyinceye kadar. Ve (günahkarlar): \"Bizi yüzüstü bıraktılar!\" diye karşılık verecekler; ve (böylece), hakkı inkar eden kimseler oldukları konusunda kendi aleyhlerine tanıklık etmiş olacaklar"
        },
        {
            "chapter": 7,
            "verse": 38,
            "text": "(Bunun üzerine Allah): \"Katılın öyleyse, ateşe sizden önce gömülüp giden görünmeyen varlıklar ve insanlar güruhuna!\" (Ve) bir güruh (ateşe) girerken her seferinde kendi yandaşlarına lanet edecek; o kadar ki, onların hepsi, birbiri ardından oraya doluştuklarında, sonrakiler önden gidenler için (şöyle) diyecek: \"Ey Rabbimiz! Bizi yoldan çıkaran işte bunlardı: öyleyse, onlara ateşle iki kat azap ver!\" Allah: \"Her biriniz iki kat azaba müstehaksınız ama bunu bilmiyorsunuz\" diye cevap verecek buna"
        },
        {
            "chapter": 7,
            "verse": 39,
            "text": "Ve öncekiler, sonrakilere şöyle diyecek: \"Demek ki, hiçbir bakımdan bizden üstün kimseler değilmişsiniz! Öyleyse, yaptığınız bütün o kötülükler için, tadın bu azabı"
        },
        {
            "chapter": 7,
            "verse": 40,
            "text": "Gerçek şu ki, Ayetlerimizi yalanlamaya kalkışan ve onlara tepeden bakan kimselere göğün kapıları açılmayacaktır; ve onlar, halatın iğne deliğinden geçebilmesinden daha kolay giremeyecekler cennete. Günaha gömülüp gidenleri Biz işte böyle cezalandırırız"
        },
        {
            "chapter": 7,
            "verse": 41,
            "text": "Cehennem onların hem dinlenme yeri hem de örtüleri olacak; zalimleri Biz işte böyle cezalandırırız"
        },
        {
            "chapter": 7,
            "verse": 42,
            "text": "Ama imana erişen, doğru ve yararlı işler yapan kimseler -(ki) şüphesiz, Biz kimseye taşıyabileceği yükten fazlasını yüklemeyiz- işte, ebediyyen kalmak üzere cennete girecek olan bunlardır"
        },
        {
            "chapter": 7,
            "verse": 43,
            "text": "(ki, oraya girmeden önce) onların içlerinde (takılıp kalmış) olabilecek düşünce ya da duygu türünden uygunsuz ne varsa silip atacağız; orada önlerinde dereler-ırmaklar çağıldayacak; ve onlar: \"Bütün övgüler, bizi bu (bahtiyarlığa) eriştiren Allaha yakışır; çünkü eğer O bize yol göstermeseydi biz asla doğru yolu bulamazdık! Ve Rabbimizin elçileri bize gerçekten de doğruyu söylemişler!\" diyecekler. Ve (bir ses): \"İşte geçmişte edip eyledikleriniz sayesinde kazandığınız cennet, bu!\" diye yankılanacak"
        },
        {
            "chapter": 7,
            "verse": 44,
            "text": "Ve cennetlikler, ateşliklere, \"Rabbimiz bize ne söz verdiyse, bütünüyle gerçekleşmiş bulduk; ya siz, siz de Rabbinizin size vaat ettiği şeyi gerçekleşmiş buldunuz mu?\" diye seslenecekler. (Berikiler): \"Ah, evet!\" diye karşılık verecekler. Bunun üzerine içlerinden bir ses haykıracak: \"Allahın laneti, zalimlere elverir"
        },
        {
            "chapter": 7,
            "verse": 45,
            "text": "onlar ki, başkalarını Allahın yolundan çevirirler ve onu eğri, dolambaçlı göstermeye çalışırlar; ve onlar ki ahiret hayatının gerçek olduğunu kabule yanaşmazlar"
        },
        {
            "chapter": 7,
            "verse": 46,
            "text": "Bu iki taraf arasında bir engel bulunacaktır. Ve orada, (hayattayken) kendilerine (eğri ile doğruyu) ayırt edebilme yetisi bahşedilmiş, onların her birini taşıdığı belirtiden tanıyan kimseler olacak. Ve (girmek için) can attıkları halde cennete (henüz) girmemiş olan bu kimseler cennetliklere: \"Size selam olsun\" diye seslenecekler"
        }
    ]
}
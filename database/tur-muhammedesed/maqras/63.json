{
    "maqras": [
        {
            "chapter": 7,
            "verse": 47,
            "text": "Ve bakışlar ateş yolcularına doğru çevrilince: \"Ey Rabbimiz, bizi şu zalim insanların arasına katma!\" diyecekler"
        },
        {
            "chapter": 7,
            "verse": 48,
            "text": "Ve (hayattayken) bu ayırt etme yetisine sahip olanlar, görünüşlerinden (günahkar olduklarını) çıkardıkları kimselere: \"Ne sağladı size\" diye seslenecekler, \"maldan, (mülkten) biriktirmeniz; geçmişinizle o boş kurumlanmanız"
        },
        {
            "chapter": 7,
            "verse": 49,
            "text": "Bir vakit haklarında, ´Allah rahmetini asla böylelerine ulaştırmaz! diye kestirip attığınız kimseler, işte bunlar, (bu onurlandırılmış kimseler) mi? (Oysa, bakın, şimdi onlara:) \"girin cennete; size korku yok, hüzün de duymayacaksınız! (diye sesleniliyor)"
        },
        {
            "chapter": 7,
            "verse": 50,
            "text": "Ve ateşin yarenleri, cennetliklere: \"Üzerimize biraz su dökün, yahut Allahın size bahşettiği (cennet) azıklar(ın)dan (atın bize)!\" diye seslenecekler. (Berikiler:) \"Doğrusu, Allah, gerçeği inkar edenleri her ikisinden de yoksun kılmıştır"
        },
        {
            "chapter": 7,
            "verse": 51,
            "text": "o kimseler ki, dünya hayatına kapılıp eğlenceyi ve geçici zevkleri dinleri haline getirmişlerdi.\" diye karşılık verecekler. (Ve Allah:) \"Onlar bu (Hesap) gününün gelip çatacağını nasıl gözardı edip unuttular ve ayetlerimizi nasıl inkar ettilerse biz de bugün onları öyle gözardı edeceğiz\" diyecek"
        },
        {
            "chapter": 7,
            "verse": 52,
            "text": "Çünkü Biz, gerçekten de onlara, inanacak bir toplum için bir doğru yol, içinde bilgiye dayalı ayrıntılı açıklamalarda bulunduğumuz bir kitap ulaştırdık"
        },
        {
            "chapter": 7,
            "verse": 53,
            "text": "(İmdi), (inanmayanlar) o (Hesap Gününün) nihai anlamının açıklanmasından başka bir şey mi bekliyorlar? (Ne var ki), onun kesin anlamının açıklandığı Gün, onu vaktiyle umursamayan kimseler: \"İşin doğrusu, Rabbimizin elçileri bize gerçeği söylemişlerdi! Şimdi, bizden yana aracılık yapacak kayırıcılarımız yok mu bizim? Yahut, mümkün mü, (hayata) geri gönderilsek de edip eylediklerimizden başka türlü davransak?\" diyecekler. Gerçek şu ki, onlar (böyle diyerek yalnızca) kendilerini aldatmış olacaklar ve onların bütün (bu) boş hayalleri yıkılıp kendilerini yüzüstü bırakacak"
        },
        {
            "chapter": 7,
            "verse": 54,
            "text": "Şüphesiz, Allahtır sizin Rabbiniz; gökleri ve yeri altı evrede yaratan; ve arşa, o sınırsız kudret ve iktidar makamına kurulan. Gündüze, kendisini ivedilikle kovalayan geceyi sarıp sarmalayan O; koyduğu yasalara boyun eğen güneşiyle, ayıyla, yıldızlarıyla her şey Onun: bütün bir yaratılış ve tüm buyurma, yasama kudreti. Ne yücedir Allah, ne uludur alemlerin Rabbi"
        },
        {
            "chapter": 7,
            "verse": 55,
            "text": "Rabbinize alçak gönüllülükle ve yüreğinizin ta derinlerinden seslenin. Doğrusu O, çizgiyi aşanları sevmez"
        },
        {
            "chapter": 7,
            "verse": 56,
            "text": "bunun içindir ki, iyi bir düzene sokulmuşken yeryüzünde bozgunculuk yapmayın. Ve korkuyla ve umarak yalvarın Ona; çünkü Allahın rahmeti her zaman iyilik yapanlarla beraberdir"
        },
        {
            "chapter": 7,
            "verse": 57,
            "text": "Yaklaşan rahmetinin önünde müjdeleyici olarak rüzgarları gönderen Odur; yağmur yüklü bulutlar toplandıklarında, onları çorak bölgeye doğru sürükleyip bu yolla su indirelim ve böylece her türlü ürünün yeşerip boy vermesini sağlayalım diye. Ölüleri de işte böyle dirilteceğiz; belki düşünür ders alırsınız"
        },
        {
            "chapter": 7,
            "verse": 58,
            "text": "Bereketli toprak (gibi) ki, onun ekini, Rabbinin izniyle (bolluk içinde) fışkırır; oysa kötü toprağınki ancak cılız bir ekin verir. Şükreden bir topluluk(un yararlanması) için ayetlerimizi işte böyle çok yönlü olarak dile getiriyoruz"
        },
        {
            "chapter": 7,
            "verse": 59,
            "text": "Gerçek şu ki, Biz Nuhu kendi toplumuna gönderdik: \"Ey kavmim!\" dedi, \"yalnızca Allaha kulluk edin: Ondan başka tanrınız yok çünkü. Doğrusu, dehşet ve azabıyla büyük bir Günün gelip sizi bulmasından korkuyorum ben"
        },
        {
            "chapter": 7,
            "verse": 60,
            "text": "Kavmi içinden önde gelenler: \"Doğrusu, biz senin apaçık bir sapıklık içinde olduğunu görüyoruz!\" diye karşılık verdiler"
        },
        {
            "chapter": 7,
            "verse": 61,
            "text": "(Nuh): \"Ey kavmim\" dedi, \"Bende bir eğrilik/bir sapıklık yok; ne var ki, ben alemlerin Rabbinden bir elçiyim"
        },
        {
            "chapter": 7,
            "verse": 62,
            "text": "Rabbimin haberlerini bildiriyor, öğütler veriyorum size: çünkü ben, Allahın bana (vahiyle) bildirmesi sayesinde sizin bilmediğinizi biliyorum"
        },
        {
            "chapter": 7,
            "verse": 63,
            "text": "Sizi uyarabilsin ve siz de Allaha karşı sorumluluk bilinci duyup Onun rahmetiyle onurlanasınız diye sizin kendi içinizden birinin eliyle Rabbinizden size bir haber gelmesini niçin yadırgıyorsunuz"
        },
        {
            "chapter": 7,
            "verse": 64,
            "text": "Ve (bu uyarıya rağmen) onu yalanladılar! Ve bunun üzerine Biz de onu ve gemide onunla beraber olanları kurtardık; ayetlerimizi yalanlayanları ise (suda) boğduk gerçekten kör bir topluluktu onlar"
        }
    ]
}
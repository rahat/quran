{
    "maqras": [
        {
            "chapter": 7,
            "verse": 1,
            "text": "Elif-Lam-Mim-Sad"
        },
        {
            "chapter": 7,
            "verse": 2,
            "text": "(Yücelerden) bir ilahi kelam indirildi sana artık gönlünde bu konuda herhangi bir şüpheye yer verme ki, onunla, (yoldan sapanları) uyarabilesin ve (böylece) inananlara da öğütte bulunabilesin"
        },
        {
            "chapter": 7,
            "verse": 3,
            "text": "Rabbinizin katından size indirilene uyun; Ondan başka önderlerin ardından gitmeyin. Ne kadar az tutuyorsunuz aklınızda bunu"
        },
        {
            "chapter": 7,
            "verse": 4,
            "text": "Biz (baş kaldıran) topluluklardan nicesini, gece vakti ya da güpegündüz dinlenirken ansızın gelip çatan cezamızla yok etmişizdir"
        },
        {
            "chapter": 7,
            "verse": 5,
            "text": "Ve cezamız başlarında koptuğu zaman, kendi kendilerine, \"vah bize! Biz gerçekten zalim kimselerdik!\" demekten başka söyleyecek sözleri olmamıştır"
        },
        {
            "chapter": 7,
            "verse": 6,
            "text": "Ve bu yüzden, kendilerine (ilahi) bir mesaj gönderilen herkesi, hiç şüphesiz, (Yargı Gününde) hesaba çekeceğiz. Ve yine hiç şüphesiz mesajla gönderilenleri(n kendilerini) de hesaba çekeceğiz"
        },
        {
            "chapter": 7,
            "verse": 7,
            "text": "Ve sonra kendilerine mutlaka (yapıp ettikleri hakkındaki şaşmaz) bilgimizi açacağız: çünkü hiçbir zaman (onlardan) uzak değildik"
        },
        {
            "chapter": 7,
            "verse": 8,
            "text": "Ve ölçme-tartma işi o Gün dosdoğru gerçekleşecek; ve tartıda (doğru ve yararlı davranışlarının) yükü ağır gelenler; işte böyleleridir mutluluğa erişecek olanlar"
        },
        {
            "chapter": 7,
            "verse": 9,
            "text": "Oysa, tartıda yükü hafif çekenler; işte, mesajlarımıza inatla karşı çıkmaları yüzünden kendilerini bedbahtlığa sürükleyecek olanlar da bunlardır"
        },
        {
            "chapter": 7,
            "verse": 10,
            "text": "Evet, (ey insanlar), sizi yeryüzüne gerçekten (bolluk içinde) yerleştirdik ve size orada geçiminizi sağlayacak şeyler verdik: (Hal böyleyken) ne kadar az şükrediyorsunuz"
        },
        {
            "chapter": 7,
            "verse": 11,
            "text": "Evet, gerçekten de sizi yarattık, sonra size biçim verdik; ve sonra meleklere: \"Ademin önünde secde edin!\" dedik. Bunun üzerine, İblisin dışında, onlar(ın hepsi) secde ettiler; (bir tek) o secde edenlerin arasında yer almadı"
        },
        {
            "chapter": 7,
            "verse": 12,
            "text": "(Ve Allah): \"Sana emrettiğim zaman\" dedi, \"seni secde etmekten alıkoyan neydi?\" \"Ben ondan üstünüm\", diye cevap verdi (iblis), \"(çünkü) beni ateşten yarattın, onu balçıktan"
        },
        {
            "chapter": 7,
            "verse": 13,
            "text": "(Allah): \"Madem öyle, haydi in o bulunduğun (konum)dan; çünkü orada (o bulunduğun konumda) büyüklük taslaman yakışık almaz! Çık git artık; gerçekten, aşağılanmış kimselerden oldun sen"
        },
        {
            "chapter": 7,
            "verse": 14,
            "text": "(İblis): \"Bana, herkesin ölümden kaldırılacağı Güne kadar zaman ver\" dedi"
        },
        {
            "chapter": 7,
            "verse": 15,
            "text": "(Ve Allah): \"Tamam, sen artık mühlet verilen kimselerden oldun\" diye buyurdu"
        },
        {
            "chapter": 7,
            "verse": 16,
            "text": "(Bunun üzerine İblis): \"Madem ki, benim yoldan çıkmamı istedin\" dedi, \"ben de, gidip senin doğru yolunun üzerinde onlar için pusuya yatacağım"
        },
        {
            "chapter": 7,
            "verse": 17,
            "text": "ve hem açıktan açığa, hem de akılların ermediği yol ve yöntemlerle, sağlarından sollarından sokulacağım onlara: Ve sen onlardan çoğunu nankör kimseler olarak bulacaksın"
        },
        {
            "chapter": 7,
            "verse": 18,
            "text": "(Ve Allah): \"Defol, (bulunduğun) o yerden, gözden düşmüş ve kovulmuş olarak! (Ve) onlardan sana uyacak olanlara gelince hiç şüpheniz olmasın, cehennemi topluca sizinle dolduracağım"
        },
        {
            "chapter": 7,
            "verse": 19,
            "text": "Ve (Sana gelince) Ey Adem, sen ve eşin, yerleşin bu bahçede; ve yiyin, neyi gönlünüz çekerse; ama sakın şu ağaca yaklaşmayın, yoksa zalim kimselerden olursunuz"
        },
        {
            "chapter": 7,
            "verse": 20,
            "text": "Bunun üzerine, Şeytan, onlara, (o ana kadar) farkında olmadıkları çıplaklılarını göstermek amacıyla fısıldayıp: \"Rabbinizin sizi bu ağaçtan uzak tutması, yalnızca, siz ikiniz melekler (gibi) olmayasınız ya da sonsuza kadar yaşayamayasınız diyedir\" dedi"
        },
        {
            "chapter": 7,
            "verse": 21,
            "text": "Ve onlara: \"Ben gerçekten sizin iyiliğinizi isteyen biriyim\" diye de and verdi"
        },
        {
            "chapter": 7,
            "verse": 22,
            "text": "Ve böylece onları yanıltıcı düşüncelerle yönlendirdi. Fakat o ikisi, sözü geçen ağacın meyvesinden tadar tatmaz birden çıplaklıklarının farkına vardılar; ve bahçeden topladıkları yapraklarla üzerlerini örtmeye koyuldular. Bunun üzerine Rableri onlara (şöyle) seslendi: \"Ben sizi o ağaçtan menedip de, ´Şeytan sizin gerçekten apaçık düşmanınızdır dememiş miydim"
        },
        {
            "chapter": 7,
            "verse": 23,
            "text": "O ikisi: \"Ey Rabbimiz! Biz kendimize yazık ettik; bizi bağışlamaz ve bize merhamet etmezsen, hiç şüphesiz, kaybedenlerden olacağız!\" dediler"
        },
        {
            "chapter": 7,
            "verse": 24,
            "text": "(Allah): \"İnin, (bundan böyle) birbirinize düşman olarak!\" dedi, \"yeryüzünde bir süre için konacak bir yurt ve geçiminizi sağlayacak şeyler bulacaksınız"
        },
        {
            "chapter": 7,
            "verse": 25,
            "text": "Orada yaşayacak ve öleceksiniz\" diye ekledi, \"ve (Kıyamet Günü) oradan (diriltilip) çıkarılacaksınız"
        },
        {
            "chapter": 7,
            "verse": 26,
            "text": "Ey Ademoğulları! Size yücelerden, hem çıplaklığınızı örtesiniz diye, hem de bir görkem-güzellik nesnesi olarak giyim kuşam (yapma bilgisini) bahşettik; ama Allaha karşı sorumluluk bilinci örtüsü her şeyin üstündedir. İşte bunda (da) Allahın ayetlerinden biri var ki, insanoğlu belki ders alır"
        },
        {
            "chapter": 7,
            "verse": 27,
            "text": "Ey Ademoğulları! Tıpkı atalarınızın cennetten çıkarılmalarına yol açtığı gibi, Şeytanın sizi de ayartmasına izin vermeyin: (Allaha karşı sorumluluk bilincinin benzediği) örtülerden yoksun bırakmıştı o. Muhakkak ki o ve avenesi, onları hiç fark edemeyeceğiniz yerde ve biçimde sizi (de) pusuda bekliyor! Gerçek şu ki Biz, (içtenlikle ve doğru bir biçimde) inanmayanların yanına-yakınına (her türden) şeytani güçler ve kuvvetler yerleştirdik"
        },
        {
            "chapter": 7,
            "verse": 28,
            "text": "Ve (bunun içindir ki) ne zaman utanç verici bir iş işleseler, \"biz atalarımızı da bu işi yapar bulduk; hem, Allah emretmiştir bunu bize\" derler hemen. De ki: \"Bakın, Allah asla utanç ve tiksinti veren işleri emretmez. Siz, yoksa hakkında hiçbir şey bilmediğiniz bir şeyi mi Allaha yakıştırıyorsunuz"
        },
        {
            "chapter": 7,
            "verse": 29,
            "text": "De ki: \"Benim Rabbim (yalnızca) doğru olanın yapılmasını emretmiştir; ve (O sizden) kulluğunuzu göstermek üzere giriştiğiniz her türlü eylemde bütün varlığınızı ortaya koymanızı ve içten bir inançla yalnız ve sadece Ona bağlanarak Kendisine yalvarıp yakarmanızı (ister). Başlangıçta nasıl sizi yaratan Oysa, döneceğiniz kimse de Odur"
        },
        {
            "chapter": 7,
            "verse": 30,
            "text": "O, (sizden) bazılarını doğru yola yönelterek onurlandıracak; ama bazıları(nız) için de doğru yoldan sapmak kaçınılmaz olacak: Çünkü, bakın, onlar Allahı bırakıp (kendi) kötü dürtülerini kendilerine dost edinecekler, hem de böylelikle doğru yolu bulmuş olduklarını sanarak"
        }
    ]
}
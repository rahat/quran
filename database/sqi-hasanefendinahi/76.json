{
    "chapter": [
        {
            "chapter": 76,
            "verse": 1,
            "text": "Pa dyshim ka qenë kohë e gjatë (ajo), e që njeriu nuk është përmendur (nuk ka ekzistuar)"
        },
        {
            "chapter": 76,
            "verse": 2,
            "text": "Me të vërtetë, Ne e kemi krijuar njeriun nga një farë e përzier (spermës); për ta provuar, dhe e bëmë atë që të dëgjojë dhe të shoh"
        },
        {
            "chapter": 76,
            "verse": 3,
            "text": "Na, ia treguam atij rrugën, e ai (do të jetë) ose mirënjohës ose jomirënjohës"
        },
        {
            "chapter": 76,
            "verse": 4,
            "text": "Na, me të vërtetë, për jobesimtarët kemi përgatitur zingjirë e pranga dhe flakë të zjarrit"
        },
        {
            "chapter": 76,
            "verse": 5,
            "text": "Sigurisht, të ndershmit besimtarë do të pinë nga kupa (në xhennet), pije të përbërë me kambor"
        },
        {
            "chapter": 76,
            "verse": 6,
            "text": "Nga burimi që vetëm adhuruesit e Perëndisë pinë, dhe të cilin mund ta çojnë (bartin) kah të duan"
        },
        {
            "chapter": 76,
            "verse": 7,
            "text": "ata (njerëz) që e zbatojnë premtimin dhe i druajnë Ditës, tmerri i së cilës përhapet gjithëkah"
        },
        {
            "chapter": 76,
            "verse": 8,
            "text": "dhe i ushqejnë të varfërit, bonjakët dhe të zënët robë (në luftë), madje edhe pse janë vetë nevojtarë për te (ushqim)"
        },
        {
            "chapter": 76,
            "verse": 9,
            "text": "(Thonë ata): “Na, ju ushqejmë vetëm për hir të Zotit. Na – për këtë, nuk duam shpërblim as falenderim"
        },
        {
            "chapter": 76,
            "verse": 10,
            "text": "Na i druajmë Zotit tonë atë Ditë kur fytyrat janë të vrenjtura dhe të ashpra”"
        },
        {
            "chapter": 76,
            "verse": 11,
            "text": "Perëndia i ruan ata nga tmerret e asaj Dite; Ai atyre u jep shkëlqim (në fytyrat e tyre) dhe gëzim"
        },
        {
            "chapter": 76,
            "verse": 12,
            "text": "dhe, për durimin e tyre (në të drejtë), Ai i shpërblen ata me xhennet dhe (petka) të mëndafshta"
        },
        {
            "chapter": 76,
            "verse": 13,
            "text": "(ata) të mbështetur në kanape, nuk do ta ndjejnë as vapën (e Diellit) dhe as të ftohtit (e dimërit)"
        },
        {
            "chapter": 76,
            "verse": 14,
            "text": "dhe do t’u jetë afër tyre hija e pemëve, frutet e të cilave do të mund t’i shfrytëzojnë (kapin) lehtë"
        },
        {
            "chapter": 76,
            "verse": 15,
            "text": "Do të shërbehen ata nga enët e argjendta dhe kupat (si shtamba) e tejdukshme"
        },
        {
            "chapter": 76,
            "verse": 16,
            "text": "të tejdukshme, nga argjendi, madhësinë e të cilave (do ta zgjedhin) sipas dëshirës"
        },
        {
            "chapter": 76,
            "verse": 17,
            "text": "Në të (xhennet) do të pinë shishe pijesh të përziera me Zenxhebil"
        },
        {
            "chapter": 76,
            "verse": 18,
            "text": "nga burimi i xhennetit, (pija) e quajtur Selsebil"
        },
        {
            "chapter": 76,
            "verse": 19,
            "text": "Atyre do t’u shërbejnë djelmoshat (shërbyesit) përherë të rinj, - që, kur t’i shikosh, duken se janë margaritarë të shpërndarë"
        },
        {
            "chapter": 76,
            "verse": 20,
            "text": "Dhe, kahdo të shikosh (në xhennet), do të shohësh komoditet e begati të gjerë"
        },
        {
            "chapter": 76,
            "verse": 21,
            "text": "Ata do të janë të veshur me petka të holla mëndafshi të gjelbërt, dhe nga mëndafsi i trashë, të stolisur me bylyzykë të argjendtë, dhe do t’u jap Zoti i tyre të pinë pije të pastërta (të mrekullueshme)"
        },
        {
            "chapter": 76,
            "verse": 22,
            "text": "(Ju thuhet atyre): “Ky është shpërblimi juaj; përpjekja juaj (në vepra të mira) është e falenderuar"
        },
        {
            "chapter": 76,
            "verse": 23,
            "text": "Me të vërtetë, Na ta kemi shpallur Kur’anin ty në intervale (kohë pas kohe)"
        },
        {
            "chapter": 76,
            "verse": 24,
            "text": "Duro (prite) vendimin e Zotit tënd, e mos dëgjo as mëkatarët, as jobesimtarët"
        },
        {
            "chapter": 76,
            "verse": 25,
            "text": "Dhe, përmende emrin e Zotit tënd në mëngjes dhe në mbrëmje"
        },
        {
            "chapter": 76,
            "verse": 26,
            "text": "dhe, në një pjesë të natës kryej detyrat (falu) për Zotin, dhe falenderoje Atë natën, gjatë"
        },
        {
            "chapter": 76,
            "verse": 27,
            "text": "E, me të vërtetë, këta (jobesimtarët) e duan jetën e këtushme, e nuk e përfillin Ditën e vështirë (Kijametin) që do t’u vie"
        },
        {
            "chapter": 76,
            "verse": 28,
            "text": "Na i kemi krijuar ata dhe Na ua kemi dhënë forcën (e trupit të tyre)"
        },
        {
            "chapter": 76,
            "verse": 29,
            "text": "Kjo, me të vërtetë, është këshillë, e kush të dojë, ndjekë rrugën që shpie te Zoti i tij"
        },
        {
            "chapter": 76,
            "verse": 30,
            "text": "por ju nuk mund të duani, përveç nëse don Perëndia – se, Perëndia, me të vërtetë, është i Plotëdijshëm dhe i Gjithëdijshëm"
        },
        {
            "chapter": 76,
            "verse": 31,
            "text": "atë që don Ai, e shpie në mëshirën e Vet, e jobesimtarëve u ka përgatitur vuajtje të rënda"
        }
    ]
}
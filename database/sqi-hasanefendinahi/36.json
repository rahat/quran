{
    "chapter": [
        {
            "chapter": 36,
            "verse": 1,
            "text": "Jâ Sîn"
        },
        {
            "chapter": 36,
            "verse": 2,
            "text": "Pasha Kur’anin plotë dijeni"
        },
        {
            "chapter": 36,
            "verse": 3,
            "text": "me të vërtetë, ti (o Muhammed!) je pejgamber"
        },
        {
            "chapter": 36,
            "verse": 4,
            "text": "në rrugën e drejtë"
        },
        {
            "chapter": 36,
            "verse": 5,
            "text": "me shpalljen e të Plotëfuqishmit, Mëshiruesit"
        },
        {
            "chapter": 36,
            "verse": 6,
            "text": "që ta paralajmërosh popullin – paraardhësit e të cilit nuk ishin të paralajmëruar, prandaj (ata) kanë qenë të pakujdesshëm"
        },
        {
            "chapter": 36,
            "verse": 7,
            "text": "Me të vërtetë, u realizua Fjala (e dënimit) ndaj shumicës së tyre – e ata nuk besojnë"
        },
        {
            "chapter": 36,
            "verse": 8,
            "text": "Ne u vumë pranga në qafë, e ato u arrijnë deri në nënmjekërr, - andaj ata janë me kokë përpjetë"
        },
        {
            "chapter": 36,
            "verse": 9,
            "text": "dhe Ne, vumë perde para tyre dhe perde pas tyre, e i mbuluam, e ata nuk shohin"
        },
        {
            "chapter": 36,
            "verse": 10,
            "text": "dhe për ata është njëlloj, i paralajmërove oe nuk i paralajmërove, ata nuk besojnë"
        },
        {
            "chapter": 36,
            "verse": 11,
            "text": "Me të vërtetë, paralajmërimi yt i sjell dobi vetëm atij që ndjek Këshillën (Kur’anin) dhe i druan Mëshiruesit dhe fshehtas (pa e parë); e sihariqoje atë duke ia falë mëkatet dhe duke i dhënë shpërblim të begatshëm"
        },
        {
            "chapter": 36,
            "verse": 12,
            "text": "Ne, me të vërtetë, i ringjallim të vdekurit, shënojmë veprat që i kanë paraqitur dhe gjurmët e tyre, e Ne i numërojmë të gjitha ato në Librin e qartë"
        },
        {
            "chapter": 36,
            "verse": 13,
            "text": "Përmendju atyre shembullin e banorëve të qytetit, kur u erdhën atyre pejgamberët"
        },
        {
            "chapter": 36,
            "verse": 14,
            "text": "Kur Ne u dërguam atyre dy, e ata i konsideronin gënjeshtarë, madje i përforcuam me të tretin, e thanë: “Ne, me të vërtetë, jemi dërguar te ju!”"
        },
        {
            "chapter": 36,
            "verse": 15,
            "text": "Ata (banorët e qytetit), ju thanë: “Ju jeni vetëm njerëz si ne, e Bamirësi nuk ju ka zbritur asgjë; ju vetëm gënjeni”"
        },
        {
            "chapter": 36,
            "verse": 16,
            "text": "Thanë (pejgamberët): “Zoti ynë e di që ne, me të vërtetë, jemi dërguar pejgamberë te ju"
        },
        {
            "chapter": 36,
            "verse": 17,
            "text": "dhe se jemi të obliguar vetëm që të shpallim qartë”"
        },
        {
            "chapter": 36,
            "verse": 18,
            "text": "Thanë (banorët): “Ne parandjejmë fatkeqësi nga ju; e nëse nuk frenoheni, do t’ju gjuamë me gurë dhe me siguri do t’ju godas dënimi i dhembshëm prej nesh”"
        },
        {
            "chapter": 36,
            "verse": 19,
            "text": "Thanë (pejgamberët): “Fatkeqësia juaj është me ju. Vallë, a për atë që jeni këshilluar (e konsideroni fatkeqësi)? Jo, (por) ju jeni popull që kaloni kufirin në të këqia”"
        },
        {
            "chapter": 36,
            "verse": 20,
            "text": "E, erdhi një njeri nga periferia e qytetit – duke nxituar dhe tha: “O populli im, pasoni pejgamberët"
        },
        {
            "chapter": 36,
            "verse": 21,
            "text": "pasoni ata, që nuk kërkojnë prej jush kurrfarë shpërblimi, e ata janë në rrugën e drejtë"
        },
        {
            "chapter": 36,
            "verse": 22,
            "text": "Pse të mos e adhuroj unë Ate, i cili më ka krijuar. E, te Ai do të ktheheni ju"
        },
        {
            "chapter": 36,
            "verse": 23,
            "text": "Vallë, a marr unë tjetër zot – pos Atij? Nëse Bamirësi i Gjithëmbarshëm dëshiron të më godas me ndonjë të keqe, - ndërmjetësimi i tyre nuk do të më sjell kurrfarë dobie, e as që do të munden të më shpëtojnë ata"
        },
        {
            "chapter": 36,
            "verse": 24,
            "text": "Unë, atëherë – me siguri, do të jem në humbje të plotë"
        },
        {
            "chapter": 36,
            "verse": 25,
            "text": "Unë, me të vërtetë, i kam besuar Zotit tuaj, andaj, më dëgjoni!”"
        },
        {
            "chapter": 36,
            "verse": 26,
            "text": "I thuhet atij: “Hyn në xhennet!” Ai tha: “Ah, sikur ta dinte populli im"
        },
        {
            "chapter": 36,
            "verse": 27,
            "text": "për çka më fali (nga mëkatet) Zoti im dhe më bëri të nderuar!”"
        },
        {
            "chapter": 36,
            "verse": 28,
            "text": "Dhe, Ne nuk i kemi dërguar kurrfarë ushtrie (nga qielli) popullit të tij – pas tij, dhe Ne nuk kemi dërguar asgjë"
        },
        {
            "chapter": 36,
            "verse": 29,
            "text": "vetëm një zë të tmerrshëm, e u shuan përnjëherësh"
        },
        {
            "chapter": 36,
            "verse": 30,
            "text": "Ah, sa mjerim për ata njerëz! Kurdo që u vinte ndonjë pejgamber, ata nuk bënin tjetër, por vetëm talleshin me te"
        },
        {
            "chapter": 36,
            "verse": 31,
            "text": "Vallë, a nuk panë ata se sa e sa gjenerata para tyre i kemi shkatërruar, e nuk u kthyen"
        },
        {
            "chapter": 36,
            "verse": 32,
            "text": "e të gjithë ata do të paraqiten bashkërisht te Ne"
        },
        {
            "chapter": 36,
            "verse": 33,
            "text": "E, dëshmi për ta – është toka e vdekur; Ne e ngjallim atë, dhe nga ajo nxjerrim kokrra (drithëra), me të cilat ushqeheni"
        },
        {
            "chapter": 36,
            "verse": 34,
            "text": "Ne kemi krijuar në tokë kopshte hurmesh dhe vreshta, - dhe kemi bërë në të burime uji"
        },
        {
            "chapter": 36,
            "verse": 35,
            "text": "që ata t’i hanë frutet e tyre dhe nga ato që i punojnë duart e tyre; e përse ata nuk duan të jenë mirënjohës"
        },
        {
            "chapter": 36,
            "verse": 36,
            "text": "Qoftë lavdëruar Ai që i ka krijuar të gjitha llojet (gjinitë): çka binë prej tokës, dhe nga ata vetë (njerëzit) dhe nga ajo që ata nuk dinë"
        },
        {
            "chapter": 36,
            "verse": 37,
            "text": "Dhe, argument për ta është nata: Na e menjanojmë (dritën) e ditës dhe atëherë – ata mbetën në errësirë"
        },
        {
            "chapter": 36,
            "verse": 38,
            "text": "Dhe Dielli sillet deri në kufirin e vet të caktuar. Kjo është dispozitë e të Plotëfuqishmit dhe Gjithëdijshmit"
        },
        {
            "chapter": 36,
            "verse": 39,
            "text": "Dhe Hënës ia kemi caktuar pozitat; ajo kthehet (duke qenë e plotë) e bëhet si rremi (i hollë) i vjetër i hurmës"
        },
        {
            "chapter": 36,
            "verse": 40,
            "text": "As Dielli nuk mund ta arrijë Hënën, e as nata (Hëna) nuk mund ta kalojë ditën (Diellin); të gjitha lundrojnë në hapsirën qiellore (ose: çdo trup qiellor lëvizë)"
        },
        {
            "chapter": 36,
            "verse": 41,
            "text": "Dhe argument për ta është që pasardhësit e tyre i ngarkuam në anije përplot"
        },
        {
            "chapter": 36,
            "verse": 42,
            "text": "dhe, për ta, Ne krijuam bartëse të ngjashme me anijen në të cilën hipin (e udhëtojnë)"
        },
        {
            "chapter": 36,
            "verse": 43,
            "text": "Dhe, po të duam Ne, ata i fundosim; andaj – as nuk do të mund t’u ndihmojë kush, as nuk do të mund të shpëtojnë"
        },
        {
            "chapter": 36,
            "verse": 44,
            "text": "përpos me mëshirën Tonë dhe të kënaqen deri në një kohë"
        },
        {
            "chapter": 36,
            "verse": 45,
            "text": "E, kur atyre u thuhet: “Druajuni asaj (dënimit) që keni para jush (në këtë botë) dhe atë që është pas jush (botën tjetër), për të qenë të mëshiruar...”"
        },
        {
            "chapter": 36,
            "verse": 46,
            "text": "Dhe, atyre nuk u vinte asnjë argument nga argumentet e Zotit të tyre, e që ata të mos shmangeshin nga ato"
        },
        {
            "chapter": 36,
            "verse": 47,
            "text": "E, kur atyre ju thuhet: “Jepni nga ato me të cilat Perëndia u ka furnizuar juve”, - e atëherë, mohuesit u thonë besimtarëve: “Vallë, a ne t’i ushqejmë ata, të cilët do t’i ushqente Perëndia – po të donte? Me të vërtetë, ju jeni në humbje të qartë!”"
        },
        {
            "chapter": 36,
            "verse": 48,
            "text": "Dhe, ata (mohusit) thonë: “Kur do të realizohet ky premtim, nëse thoni të vërtetën?”"
        },
        {
            "chapter": 36,
            "verse": 49,
            "text": "Ata presin vetëm një zë të tmerrshëm, që do t’i kaplojë duke u grindur njëri me tjetrin"
        },
        {
            "chapter": 36,
            "verse": 50,
            "text": "E, ata nuk do të mund t’i kryejnë porositë e as të kthehen te familja e tyre"
        },
        {
            "chapter": 36,
            "verse": 51,
            "text": "Dhe, do të fryhet në Sur, e ata do të dalin nga varret dhe nxitojnë kah Zoti i tyre"
        },
        {
            "chapter": 36,
            "verse": 52,
            "text": "duke thënë: “Kuku për ne! kush na ngjalli (çoi) prej shtretërve tanë?” (Ju thuhet): “Ja, kjo është ajo që e ka premtuar Mëshiruesi i Madh, e pejgamberët e kanë thënë të vërtetën"
        },
        {
            "chapter": 36,
            "verse": 53,
            "text": "Do të jetë ai vetëm një zë i tmerrshëm, e ata të gjithë (përnjëherë) do të prezentohen para Nesh"
        },
        {
            "chapter": 36,
            "verse": 54,
            "text": "Ja, sot (në këtë ditë), askujt nuk do t’i bëhet ndonjë padrejtësi, dhe ju do të shpërbleheni vetëm për atë që keni punuar"
        },
        {
            "chapter": 36,
            "verse": 55,
            "text": "Atë ditë, me të vërtetë, banorët e Xhennetit janë të angazhuar me kënaqësi"
        },
        {
            "chapter": 36,
            "verse": 56,
            "text": "ata dhe gratë e tyre janë në hije (fllade), të mbështetur në kolltuqe"
        },
        {
            "chapter": 36,
            "verse": 57,
            "text": "në të (xhennet) – për ta, ka pemë dhe çdo gjë që dëshirojnë"
        },
        {
            "chapter": 36,
            "verse": 58,
            "text": "“Selam!” – (përshëndetën ata) me fjalë prej Zotit Mëshirues"
        },
        {
            "chapter": 36,
            "verse": 59,
            "text": "(u thuhet): “e veçohuni sot ju, o mëkatarë!”"
        },
        {
            "chapter": 36,
            "verse": 60,
            "text": "Vallë, a nuk ju kam urdhëruar, o bijtë e Ademit, që të mos e adhuroni djallin, se ai, me të vërtetë, është armik i përbetuar i juaji"
        },
        {
            "chapter": 36,
            "verse": 61,
            "text": "por vetëm Mua më adhuroni! Kjo është rrugë e drejtë"
        },
        {
            "chapter": 36,
            "verse": 62,
            "text": "Ai (djalli), me të vërtetë, ka humbur shumë grupe njerëzish prej jush, e vallë, a nuk keni menduar"
        },
        {
            "chapter": 36,
            "verse": 63,
            "text": "(U thuhet atyre): “Ky është xhehennemi, që u është premtuar"
        },
        {
            "chapter": 36,
            "verse": 64,
            "text": "kalluni (digjuni) tani në të (xhehennem), ngase nuk keni besuar!”"
        },
        {
            "chapter": 36,
            "verse": 65,
            "text": "Sot, Ne do t’u vulosim gojët e tyre, e do të flasin duart e tyre dhe do të dëshmojnë këmbët e tyre për atë që kanë fituar"
        },
        {
            "chapter": 36,
            "verse": 66,
            "text": "Sikur të donim Ne, Ne do t’ju vërbonim sytë atyre duke ua rrafshur fytyrën, e ata do ta kërkonin rrugën; po, vallë si do të shihnin"
        },
        {
            "chapter": 36,
            "verse": 67,
            "text": "Dhe, sikur të kishim dashur, Ne do t’i kishim shndërruar ata (prej krijese njerëzore në krijesa tjera) në atë moment, e ata nuk do të mund as të shkonin e as të ktheheshin"
        },
        {
            "chapter": 36,
            "verse": 68,
            "text": "Kujt i japim jetë të gjatë, Na ia ndryshojmë strukturën e tij. E, vallë, a nuk kuptojnë ata"
        },
        {
            "chapter": 36,
            "verse": 69,
            "text": "Na, atij (Muhammedit) nuk ia mësuam poetikën, e as që ajo është për te. Këtë (që e ka sjellë) është vetëm këshillë dhe Kur’ani i qartë"
        },
        {
            "chapter": 36,
            "verse": 70,
            "text": "për ta paralajmëruar atë që është i gjallë (i mençur), dhe për t’u realizuar fjala (dënimi) ndaj mohuesve"
        },
        {
            "chapter": 36,
            "verse": 71,
            "text": "Vallë, a nuk shohin ata, se Ne për ta i kemi krijuar shtazët – me mjeshtrinë Tonë, e ata i posedojnë"
        },
        {
            "chapter": 36,
            "verse": 72,
            "text": "dhe bëmë që ato t’u nënshtrohen atyre – disa i shalojnë e prej disave ushqehen"
        },
        {
            "chapter": 36,
            "verse": 73,
            "text": "dhe nga ato kanë shumë dobi, dhe pije (qumështi). E, vallë, si nuk falenderohen"
        },
        {
            "chapter": 36,
            "verse": 74,
            "text": "Dhe, ata pos Perëndisë, kanë besuar në zotëra tjerë, duke shpresuar se do t’u ndihmojnë ata (idhujt)"
        },
        {
            "chapter": 36,
            "verse": 75,
            "text": "mirëpo, ata nuk mund t’u ndihmojnë atyre, dhe ata janë për ta një ushtri e pranishme (në ferr)"
        },
        {
            "chapter": 36,
            "verse": 76,
            "text": "Dhe, mos të pikëllojnë ty fjalët e tyre! Na, me të vërtetë, i dimë ato që i fshehin ata dhe çka shpallin"
        },
        {
            "chapter": 36,
            "verse": 77,
            "text": "A nuk sheh njeriu se si Ne e krijuam atë prej pikës së ujit (farës – spermës), e megjithatë, ai është kundërshtar i hapët"
        },
        {
            "chapter": 36,
            "verse": 78,
            "text": "dhe ai na sjell shembull, e harron krijimin e vet. Thotë: “Kush do t’i ngjallë eshtrat duke qenë ato të kalbura (shkapërderdhura)?”"
        },
        {
            "chapter": 36,
            "verse": 79,
            "text": "Thuaj: “Do t’i ngjallë Ai që i krijoi për herë të parë; Ai i di të gjitha ato që i ka krijuar"
        },
        {
            "chapter": 36,
            "verse": 80,
            "text": "(Ai), i cili e bër për ju – prej drurit të njomë – zjarrin dhe ju prej ti ndizni”"
        },
        {
            "chapter": 36,
            "verse": 81,
            "text": "Vallë, a nuk është i pushtetshëm ai që krijoi qiejt dhe Tokën – të krijoi qenie të ngjashme (të ringjallë pas vdekjes)? Po, me të vërtetë, Ai është Krijues i çdo gjëje dhe i Gjithëdijshëm"
        },
        {
            "chapter": 36,
            "verse": 82,
            "text": "Dispozita e Tij (Perëndisë), kur dëshiron të bëjë diçka, është vetëm të thotë: “Bëhu!” – dhe ajo bëhet"
        },
        {
            "chapter": 36,
            "verse": 83,
            "text": "I lartësuar është Ai, në duart e të cilit është pushteti mbi çdo gjë! Dhe, tek Ai do të ktheheni"
        }
    ]
}
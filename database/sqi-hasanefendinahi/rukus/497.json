{
    "rukus": [
        {
            "chapter": 67,
            "verse": 15,
            "text": "Ai ju ka bërë Tokën të nënshtruar – të shërbyeshme, andaj ecni nëpër viset e saj dhe ushqehuni me atë që ju ka dhënë Ai. Ju (pasi të ringjalleni), do të ktheheni tek Ai"
        },
        {
            "chapter": 67,
            "verse": 16,
            "text": "A jeni ju të sigurtë se Ai që është (Sundues) në qiell, nuk do t’ju fusë në tokë, kur ajo fillon të dridhet papritmas"
        },
        {
            "chapter": 67,
            "verse": 17,
            "text": "Ose, a jeni të sigurtë se Ai që është (Sundues) në qiell, nuk do t’ju çojë furtunë gurësh? Atëherë do të dini se çfarë është vërejtja Ime"
        },
        {
            "chapter": 67,
            "verse": 18,
            "text": "Me të vërtetë, i kanë konsideruar gënjeshtarë ata që kanë qenë përpara këtyre. E sa i ashpër ka qenë dënimi (pezmi) Im"
        },
        {
            "chapter": 67,
            "verse": 19,
            "text": "A thua nuk po i shohin ata shpendët mbi kokat e tyre, se si fluturojnë, duke i hapur dhe mbledhur krahët? Askush nuk i mbanë ata, përveç Zotit Mëshirues; Ai, me të vërtetë, sheh çdo gjë"
        },
        {
            "chapter": 67,
            "verse": 20,
            "text": "Ose, kush është ai që do të jetë ushtria e juaj, që t’u ndihmojë juve, përveç Mëshiruesit? Jobesimtarët janë vetëm në mashtrim, (s’ka ushtarë për ju)"
        },
        {
            "chapter": 67,
            "verse": 21,
            "text": "Kush janë ata që ju furnizojnë, në qoftë se Ai (Perëndia) e ndalon furnizimin? – Por, ata janë zhytur në të këqia dhe në arrati (nga e vërteta)"
        },
        {
            "chapter": 67,
            "verse": 22,
            "text": "Është më mirë ai që shkon rrëshqanas e kokëulur, apo ai që në rrugën e drejtë ecën vertikalisht e ballëlartë"
        },
        {
            "chapter": 67,
            "verse": 23,
            "text": "Thuaj: “Ai është që ju ka krijur dhe u ka dhënë të dëgjuarit, të pamurit dhe zemrat (mendjen), kurse ju pak falenderoni!”"
        },
        {
            "chapter": 67,
            "verse": 24,
            "text": "Thuaj: “Ai ju ka krijuar të shpërndarë nëpër Tokë dhe para Tij do të tuboheni (për llogari)”"
        },
        {
            "chapter": 67,
            "verse": 25,
            "text": "E ata thonë: “Kur është ky premtim (caktojeni), nëse thoni të vërtetën?!”"
        },
        {
            "chapter": 67,
            "verse": 26,
            "text": "Thuaj: “Vetëm Zoti e di (kohën), kurse unë jam vetëm paralajmërues i qartë”"
        },
        {
            "chapter": 67,
            "verse": 27,
            "text": "Kur për së afërmi e panë dënimin, u zymtuan fytyrat e atyre që nuk kanë besuar dhe do t’u thuhet: “Qe, kjo është ajo që e keni kërkuar (shpejtimin e dënimit)!”"
        },
        {
            "chapter": 67,
            "verse": 28,
            "text": "Thuaj: “Ç’menoni ju, në qoftë se Perëndia më shkatërron mua dhe ata që janë me mua, ose na mëshiron; kush është ai që do t’i mbrojë jobesimtarët nga dënimi i padurueshëm?”"
        },
        {
            "chapter": 67,
            "verse": 29,
            "text": "Thuaj: “Ai është Mëshiruesi, (që na shpëton neve), në Atë besojmë dhe në Atë mbështetemi, e ju sigurisht do ta dini se kush është i humbur plotësisht”"
        },
        {
            "chapter": 67,
            "verse": 30,
            "text": "Thuaj: “Çka mendoni, nëse ujërat tuaja ju shterren – kush do t’u sjell juve ujin rrjedhës?”"
        }
    ]
}
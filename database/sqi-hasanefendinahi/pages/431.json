{
    "pages": [
        {
            "chapter": 34,
            "verse": 23,
            "text": "Për dikë tek Ai nuk bënë dobi angazhkmi, përpos atij që i jep leje për të. E, kur të hiqet frika nga zemrat e tyre, i thonë (shoqi-shoqit): “Çka tha Zoti juaj?” Përgjigjen: “Të vërtetën!” Ai është i lartësuar dhe i madh"
        },
        {
            "chapter": 34,
            "verse": 24,
            "text": "Thuaju: “Kush u furnizon juve prej qiejve dhe prej Tokës?” – thuaju: “Perëndia! Në të vërtetë, na – ose ju, jemi në rrugën e drejtë ose në humbje të qartë!”"
        },
        {
            "chapter": 34,
            "verse": 25,
            "text": "Thuaju: “Ju, nuk do të pyeteni për atë që kemi gabuar ne, as që ne do të përgjigjemipër atë që punoni ju”"
        },
        {
            "chapter": 34,
            "verse": 26,
            "text": "Thuaju: “Neve do të na tubojë Zoti ynë, e do të gjykojë në me nesh me të drejtë. Ai është Gjykatës i drejtë, i Gjithëdijshëm”"
        },
        {
            "chapter": 34,
            "verse": 27,
            "text": "Thuaju: “M’i tregoni ata që ia përshkruani për shok Atij (Perëndisë). Jo, kurrsesi, (nuk do të mund ta bëjnë këtë), por vetëm Ai është Perëndia, i Plotëfuqishëm dhe i Gjithëdijshëm"
        },
        {
            "chapter": 34,
            "verse": 28,
            "text": "Na të kemi dërguar ty për tërë njerëzimin – sihariques dhe paralajmërues, por shumica e njerëzve nuk dinë"
        },
        {
            "chapter": 34,
            "verse": 29,
            "text": "dhe thonë: “Kur (do të realizohet) ky premtim, nëse ju thoni të vërtetën?”"
        },
        {
            "chapter": 34,
            "verse": 30,
            "text": "Thuaju atyre: “Juve u është caktuar dita të cilën nuk do të mund ta ngadalësoni as për një çast, as ta shpejtoni”"
        },
        {
            "chapter": 34,
            "verse": 31,
            "text": "Dhe, ata që nuk besojnë, thonë: “Na, nuk do të besojmë kurrësesi në këtë Kur’an, as në ato që kanë qenë para tij (Kur’anit)”. E, sikur t’i shihje zullumqarët kur të ndalen para Zotit të tyre dhe kur t’i shkëmbejnë fjalët me njëri-tjetrin, do t’u thonë ata që konsideroheshin të dobët – atyre që madhështoheshin: “Sikur të mos kishit qenë ju, na do të ishim muslimanë”"
        }
    ]
}
{
    "chapter": [
        {
            "chapter": 19,
            "verse": 1,
            "text": "Kâf, Hâ, Jâ, Ajín, Sád"
        },
        {
            "chapter": 19,
            "verse": 2,
            "text": "(Ky është) tregimi mbi mëshirën e Zotit tënd ndaj robit të Tij – Zekerijjas"
        },
        {
            "chapter": 19,
            "verse": 3,
            "text": "Kur ai e thirri (e luti) Zotin e vet me lutje të fshehtë"
        },
        {
            "chapter": 19,
            "verse": 4,
            "text": "dhe tha: “O Zoti im, me të vërtetë, më janë dobësuar eshtrat, e koka më është zbardhur nga pleqëria. E, lutja ime Ty, nuk ka mbetë kurrë pa u pranuar"
        },
        {
            "chapter": 19,
            "verse": 5,
            "text": "I frikësohem të afërmve të mi – pas meje (ngase do të bëjnë keq), e bashkëshortja ime është sterile, andaj, më dhuro nga Ti – një të afërm (djalë)"
        },
        {
            "chapter": 19,
            "verse": 6,
            "text": "që të më trashëgojë mua dhe familjen e Jakubit, dhe bënë Zoti im që të jesh i kënaqur me të!”"
        },
        {
            "chapter": 19,
            "verse": 7,
            "text": "“O Zekerijja, Na, do të sihariqojmë ty me një djalë emri i të cilit është Jahja, të cilit, Ne më parë nuk i kemi bërë emnak”"
        },
        {
            "chapter": 19,
            "verse": 8,
            "text": "(Zekerijjai) tha: “O Zoti im, prej nga mua djali, kur bashkëshortja ime është sterile? Dhe, unë kam arritur pleqërinë e thellë?”"
        },
        {
            "chapter": 19,
            "verse": 9,
            "text": "Tha: “Ashtu, ka thënë Zoti yt: “Kjo për Mua është lehtë. Unë të kam krijuar ty më parë, e ti nuk ke qenë fare”"
        },
        {
            "chapter": 19,
            "verse": 10,
            "text": "(Zekerijjai) tha: “O Zoti im, më jep ndonjë shenjë!” – (Perëndia) tha: “Shenjë do të jetë ajo që nuk do të mundesh të flasësh me njerëz tri netë (e tri ditë), duke qenë madje i shëndoshë”"
        },
        {
            "chapter": 19,
            "verse": 11,
            "text": "Dhe, ai doli nga faltorja në popullin e tij dhe u dha shenjë atyre: “Madhëronie (Perëndinë), në mëngjes dhe në mbrëmje!”"
        },
        {
            "chapter": 19,
            "verse": 12,
            "text": "(Pasi që u lind Jahjai dhe u rrit, iu tha atij): “O Jahja, merre Librin me vendosmëri”. Dhe, Ne, ia kemi dhënë mençurinë (profetninë) duke qenë fëmijë"
        },
        {
            "chapter": 19,
            "verse": 13,
            "text": "dhe butësi prej Nesh dhe pastërti, dhe ishte besimtar"
        },
        {
            "chapter": 19,
            "verse": 14,
            "text": "dhe ishte bamirës ndaj prindërve të vet, e nuk ishte i ashpër dhe i padëgjueshëm"
        },
        {
            "chapter": 19,
            "verse": 15,
            "text": "Dhe, i qoftë selam (shpëtim) atij, në ditën që ka lindur, dhe në ditën që ka vdekur dhe në ditën që do të ringjallet"
        },
        {
            "chapter": 19,
            "verse": 16,
            "text": "Dhe përmende (o Muhammed) në Libër (Kur’an), Merjemin (historinë e saj): “kur u tërhoq nga familja në një vend, në lindje"
        },
        {
            "chapter": 19,
            "verse": 17,
            "text": "dhe mori një perde që të skajohet nga ata; Na dërguam tek ajo engjëllin – Xhebrailin dhe ai iu paraqit asaj në formën e mashkullit të zhvilluar mirë"
        },
        {
            "chapter": 19,
            "verse": 18,
            "text": "Ajo i tha: “Unë kërkoj që të më mbrojë Mëshiruesi im – prej teje, nëse i druan Perëndisë"
        },
        {
            "chapter": 19,
            "verse": 19,
            "text": "Ai tha: “Unë jam vetëm i dërguari i Zotit tënd, që të dhurojë ty një djalë të pastër”"
        },
        {
            "chapter": 19,
            "verse": 20,
            "text": "(Merjemi) tha: “Si mund të kam unë djalë, kur asnjë mashkull nuk më ka prekur, e unë nuk jam e korruptuar!”"
        },
        {
            "chapter": 19,
            "verse": 21,
            "text": "Tha (Xhebraili): “Kjo është kështu!” – ka thënë Zoti yt: “Kjo për Mua është lehtë (të krijojë njeriun pa babë). Dhe, ta bëjmë Na atë argument për njerëzit dhe mëshirë nga Ne. Dhe, kjo është punë e kryer”"
        },
        {
            "chapter": 19,
            "verse": 22,
            "text": "Dhe, mbeti shtatzënë, e u tërhoq me të (barrë) në një vend të largët"
        },
        {
            "chapter": 19,
            "verse": 23,
            "text": "E, dhembjet e lindjes, e detyruan atë që të vijë te trungu i një hurme. Tha ajo: “Ah sikur të kisha vdekur para kësaj (ngjarje) dhe të isha harruar krejtësisht”"
        },
        {
            "chapter": 19,
            "verse": 24,
            "text": "Dhe thërriti (zëri) nën të: “Mos u pikëllo, se ty, të ka dhuruar Zoti yt një krijesë dinjitoze"
        },
        {
            "chapter": 19,
            "verse": 25,
            "text": "Shkunde trungun e palmës, e do të pikin mbi ty hurmet e freshkëta"
        },
        {
            "chapter": 19,
            "verse": 26,
            "text": "e ha, e pi, dhe bëhu e gëzueshme! E, nëse vëren ndonjë njeri, ti thuaj: “Unë jam betuar në Mëshiruesin se do të agjërojë (përmbahem), e sot nuk do të flas me askë”"
        },
        {
            "chapter": 19,
            "verse": 27,
            "text": "Dhe, erdhi ajo (Merjemi) me të (fëmijën) te populli i vet, duke e bartë. Ata, i thanë (asaj): “O Merjeme, ke bërë diçka të turpshme"
        },
        {
            "chapter": 19,
            "verse": 28,
            "text": "O motra e Harunit! Babai yt nuk ka qenë njeri i keq, as nëna jote nuk ka qenë grua e korruptuar”"
        },
        {
            "chapter": 19,
            "verse": 29,
            "text": "Ajo e tregoi atë (Isain, me gjeste pa bërë zë). E, ata thanë: “Si t’i flasim ne fëmijës që është në djep?”"
        },
        {
            "chapter": 19,
            "verse": 30,
            "text": "Ai (Isai) tha: “Unë jam rob i Perëndisë. Ai, më ka dhënë Librin dhe më ka bërë pejgamber"
        },
        {
            "chapter": 19,
            "verse": 31,
            "text": "Më ka bërë të lavdëruar kudo që të jem, dhe më ka rekomandaur që të bëj namaz dhe të jap zeqatin gjatë tërë jetës"
        },
        {
            "chapter": 19,
            "verse": 32,
            "text": "(Më ka bërë) bamirës ndaj nënës sime e nuk më ka bërë të ashpër dhe të padëgjueshëm"
        },
        {
            "chapter": 19,
            "verse": 33,
            "text": "Dhe, le të jetë selami (shpëtimi) mbi mua në ditën që kam lindur dhe në ditën që do të vdes dhe në ditën që do të ringjallem"
        },
        {
            "chapter": 19,
            "verse": 34,
            "text": "Ky është Isai, i biri i Merjemës. Tregimi i tij është fjalë e vërtetë, për të cilën ata dyshojnë"
        },
        {
            "chapter": 19,
            "verse": 35,
            "text": "Për Perëndinë nuk është (as afër mendjes) të marrurit dikë për fëmijë. Qoftë lavdëruar Ai! Kur të vendos diçka, Ai vetëm thotë për të: “Bëhu!” Dhe, ajo bëhet"
        },
        {
            "chapter": 19,
            "verse": 36,
            "text": "(Isai tha): “Dhe me të vërtetë, Perëndia, është Zoti im dhe Zoti juaj; andaj adhuronie vetëm Ate! Kjo është udha e vërtetë"
        },
        {
            "chapter": 19,
            "verse": 37,
            "text": "Ithtarët u përçanë në mes vete (në këtë). Mjer për ata që mohojnë, në të prezentuarit në Ditën e madhe"
        },
        {
            "chapter": 19,
            "verse": 38,
            "text": "E, çka do të dëgjojnë e do të shohin atë Ditë kur do të vijnë te Ne! Por, sot, zullumqarët janë në humbje të madhe"
        },
        {
            "chapter": 19,
            "verse": 39,
            "text": "(O Muhammed), paralajmëroji ata me Ditën e pikëllimit, kur merr fund dhënia e llogarive, e ata janë të pakujdesshëm dhe nuk besojnë"
        },
        {
            "chapter": 19,
            "verse": 40,
            "text": "Na, me të vërtetë, e trashëgojmë Tokën dhe gjithçka gjendet në të dhe ata do të kthehen te Ne"
        },
        {
            "chapter": 19,
            "verse": 41,
            "text": "(O Muhammed!) përmende në Libër (Kur’an) Ibrahimin! Ai ka qenë (njeri) i sinqertë, (dhe) pejgamber"
        },
        {
            "chapter": 19,
            "verse": 42,
            "text": "kur i ka thënë babës së tij: “O babai im, përse adhuron atë, që, as nuk dëgjon, as nuk sheh, e as që mund të të sjellë ndonjë dobi"
        },
        {
            "chapter": 19,
            "verse": 43,
            "text": "O babai im, mua më ka ardhur një pjesë e dijenisë, që të ka munguar ty; andaj më paso mua dhe unë do të udhëzoj në rrugën e drejtë"
        },
        {
            "chapter": 19,
            "verse": 44,
            "text": "O babai im, mos adhuro djallin; me të vërtetë, djalli është i padëgjueshëm nda Mëshiruesit (Perëndisë)"
        },
        {
            "chapter": 19,
            "verse": 45,
            "text": "O babai im, unë druaj se mos do të të vijë dënimi nga Mëshiruesi, e do të bëhesh shok i djallit”"
        },
        {
            "chapter": 19,
            "verse": 46,
            "text": "(Baba i Ibrahimit) tha: “O Ibrahim, ti vallë po shmangesh nga zotrat e mi? nëse nuk frenohesh nga kjo, unë do të të mbys ty me gurë; andaj, largohu prej meje për një kohë të gjatë!”"
        },
        {
            "chapter": 19,
            "verse": 47,
            "text": "(Ibrahimi) tha: “Shpëtimi qoftë mbi ty! Do t’i lutem Zotit tim që të falë ty. Me të vërtetë, Ai (Perëndia), është i mirë ndaj meje (pa masë)"
        },
        {
            "chapter": 19,
            "verse": 48,
            "text": "Dhe, u lë juve dhe të gjithë ata që adhurojnë (tjerë zotra), pos Perëndisë; e, unë do të adhuroj Zotin tim. Shpresoj se nuk do të jetë i papranueshëm të adhuruarit e Zotit tim”"
        },
        {
            "chapter": 19,
            "verse": 49,
            "text": "E, kur i la ata që adhuronin (zotra tjerë), përpos Perëndisë, Na ia dhuruam atij Is’hakun dhe Jakubin, dhe që të dy i bëmë pejgamberë"
        },
        {
            "chapter": 19,
            "verse": 50,
            "text": "Dhe, Na, ata i dhuruam nga mëshira Jonë dhe bëmë që ata, me të vërtetë, të lavdërohen me mirësi"
        },
        {
            "chapter": 19,
            "verse": 51,
            "text": "Dhe përmende (o Muhammed!) në Libër (Kur’an), Musain! Me të vërtetë, ai ishte i sinqertë dhe ishte pejgamber, lajmëtar"
        },
        {
            "chapter": 19,
            "verse": 52,
            "text": "Dhe, Na, e kemi thirrë atë (Musain), në anën e djathtë të Turit, dhe e kemi afruar atë në bisedë (pa ndërmjetësim)"
        },
        {
            "chapter": 19,
            "verse": 53,
            "text": "dhe, i dhuruam atij, nga mëshira Jonë, që vëllai i tij – Haruni të jetë pejgamber"
        },
        {
            "chapter": 19,
            "verse": 54,
            "text": "Dhe, përmende (o Muhammed!) në Libër (Kur’an), Ismailin! Me të vërtetë, ai plotësonte premtimin e dhënë dhe ka qenë pejgamber, lajmëtar"
        },
        {
            "chapter": 19,
            "verse": 55,
            "text": "dhe urdhëronte popullin e vet, që të bëjë namaz dhe të japë zeqatin dhe arriti kënaqësinë te Zoti i vet"
        },
        {
            "chapter": 19,
            "verse": 56,
            "text": "Dhe, përmende (o Muhammed!) në Libër (Kur’an) Idrizin; ai ka qenë (njeri) shumë i sinqertë dhe lajmëtar"
        },
        {
            "chapter": 19,
            "verse": 57,
            "text": "dhe Ne, e kemi ngritur atë në vend të lartë"
        },
        {
            "chapter": 19,
            "verse": 58,
            "text": "Këta janë ata pejgamberë, të cilëve Perëndia u dhuroi dhuntitë, nga pasardhësit e Ademit, dhe të atyre që Ne i patëm ngarkuar në anije me Nuhun e nga pasardhësit e Ibrahimit dhe të Israelit, që Ne i patëm udhëzuar dhe i patëm zgjedhur. Kur t’ju lexohen ajetet e Perëndisë – Mëshiruesit, bien (me fytyrë për tokë), duke bërë sexhde dhe qajnë"
        },
        {
            "chapter": 19,
            "verse": 59,
            "text": "E, pos tyre, erdhën breznitë (e shëmtuara), të cilat braktisën namazin dhe ndoqën epshet e veta. Ata do të hasin në të keqe (në humnerën e skëterrës)"
        },
        {
            "chapter": 19,
            "verse": 60,
            "text": "përpos atyre që pendohen, që besojnë dhe bëjnë (vepër) të mirë! Këta do të hyjnë në xhennet dhe nuk do t’u bëhet kurrfarë dëmi"
        },
        {
            "chapter": 19,
            "verse": 61,
            "text": "(do të hyjnë) në xhennetin e Adnit, të cilin Mëshiruesi ua ka premtuar robërve të vet, edhe pse ende nuk e kanë parë atë (xhennetin). Me të vërtetë, premtimi i Tij është i sigurtë"
        },
        {
            "chapter": 19,
            "verse": 62,
            "text": "Ata, në xhennet nuk do të dëgjojnë llomotitje. Do të dëgjojnë vetëm fjalët përshëndetëse. Ata, aty do të furnizohen, në mëngjes dhe në mbrëmje"
        },
        {
            "chapter": 19,
            "verse": 63,
            "text": "Ky është xhenneti që ia japim në trashëgim robërve Tanë, të cilët janë ruajtur nga mohimi"
        },
        {
            "chapter": 19,
            "verse": 64,
            "text": "(Xhebraili tha): “Dhe, ne, zbresim (në Tokë), vetëm me urdhërin e Zotin tënd. Atij i përket ajo që është para nesh, dhe që është pas nesh, dhe ajo që është në mes këtyre dyjave. Dhe Zoti yt nuk është i harrueshëm”"
        },
        {
            "chapter": 19,
            "verse": 65,
            "text": "Ai është Zoti i qiejve dhe i Tokës dhe asaj që është në mes tyre, prandaj, vetëm Ate adhuroje dhe bëhu i durueshëm në vazhdimin e lutjes së Atij. A di ti për Te ndonjë emnak"
        },
        {
            "chapter": 19,
            "verse": 66,
            "text": "Njeriu thotë: “Vallë, pasi të vdes, a do të kthehem përsëri në jetë?”"
        },
        {
            "chapter": 19,
            "verse": 67,
            "text": "A nuk e kujton njeriu se Na e kemi krijuar atë qysh më parë, e që nuk ka qenë asgjë"
        },
        {
            "chapter": 19,
            "verse": 68,
            "text": "Pasha Zotin tënd, Na do t’i tubojmë ata dhe djajtë, pastaj do t’i sjellim ata që të gjunjëzohen rreth xhehennemit"
        },
        {
            "chapter": 19,
            "verse": 69,
            "text": "Pastaj, do të ndajmë prej çdo grupi atë, që ka qenë më mendjemadh ndaj Perëndisë Mëshirues"
        },
        {
            "chapter": 19,
            "verse": 70,
            "text": "E, Ne pastaj më së miri e dimë se kush prej tyre ka përparësi që të fërgohet në te (xhehennem)"
        },
        {
            "chapter": 19,
            "verse": 71,
            "text": "Dhe, nuk ka asnjë prej jush e që të mos arrijë tek ai (zjarri). Kjo është dispozitë e caktuar nga Zoti yt"
        },
        {
            "chapter": 19,
            "verse": 72,
            "text": "Pastaj do t’i shpëtojmë ata që kanë qenë besimtarë, e do t’i lëmë zullumqarët në të – të gjunjëzuar"
        },
        {
            "chapter": 19,
            "verse": 73,
            "text": "E, kur t’ju lexohen ajetet Tona të qarta, ata që nuk kanë besuar u thonë atyre që kanë besuar: “Cili grup është më i mirë për nga jeta dhe më i mirë për nga shoqëria?”"
        },
        {
            "chapter": 19,
            "verse": 74,
            "text": "E sa e sa brezni, Ne i kemi shkatërruar para tyre, që kanë qenë më të begatshëm dhe më të pashëm"
        },
        {
            "chapter": 19,
            "verse": 75,
            "text": "Thuaj (o Muhammed!): “Kush është i humbur, le t’ia zgjasë (jetën) sa të dojë Mëshiruesi”. E, kur të shohin ata atë që u është premtuar atyre: ose dënimin ose Ditën e Kijametit, ata do të dinë se kush është më keq për nga pozita he më i dobët për nga shoqëria"
        },
        {
            "chapter": 19,
            "verse": 76,
            "text": "Perëndia ua shton udhëzimin atyre që janë në rrugën e drejtë, e veprat e mira – të qëndrueshme, janë më mirë të shpërblyera te Zoti yt dhe kanë përfundim më të mirë"
        },
        {
            "chapter": 19,
            "verse": 77,
            "text": "Vallë, a e ke parë atë që nuk beson në argumentet Tona dhe thotë: “Mua do të më jepet (Ditën e Kijametit) edhe pasuria edhe fëmijët”"
        },
        {
            "chapter": 19,
            "verse": 78,
            "text": "A, mos ai ka mësuar për atë që nuk është parë, ose ka marrë obligim te Perëndia – Mëshirues"
        },
        {
            "chapter": 19,
            "verse": 79,
            "text": "Kurrsesi! Na do ta shënojmë atë që flet, dhe Ne do t’ia vazhdojmë dënimin"
        },
        {
            "chapter": 19,
            "verse": 80,
            "text": "Na do t’ia marrim atij ate për të cilën flet (mallin dhe fëmijët), e ai ke Ne do të vijë vetëm"
        },
        {
            "chapter": 19,
            "verse": 81,
            "text": "Dhe, ata merrnin zotëra, përpos Perëndisë, për t’ju bërë atyre ndihmës"
        },
        {
            "chapter": 19,
            "verse": 82,
            "text": "Kurrsesi; do të mohojnë ata (zotërat e tyre) se mohuesit i kanë adhuruar ata dhe do t’u bëhen atyre kundërshtarë"
        },
        {
            "chapter": 19,
            "verse": 83,
            "text": "Vallë, a nuk ke parë ti, se Ne, kemi dërguar te mohuesit djajtë, që t’i nxisin ata në të keqe të madhe"
        },
        {
            "chapter": 19,
            "verse": 84,
            "text": "Andaj, mos kërko shkatërrimin e tyre të shpejtë, se, me të vërtetë, Ne ua numrojmë ditët e tyre të caktuara"
        },
        {
            "chapter": 19,
            "verse": 85,
            "text": "(Kujtoju atyre) kur do t’i tubojmë besimtarët te Mëshiruesi, si të ftuar"
        },
        {
            "chapter": 19,
            "verse": 86,
            "text": "e i shtyejmë mëkatarët në skëterrë (si grixhën e shtazëve kah burimi)"
        },
        {
            "chapter": 19,
            "verse": 87,
            "text": "e askush – për askë, nuk do të mund të angazhohet, përveç atij që ka marrë premtim nga Mëshiruesi"
        },
        {
            "chapter": 19,
            "verse": 88,
            "text": "Ata thonë: “Bamirësi i Gjithmbarshëm ka marrë (për Veti) fëmijë”"
        },
        {
            "chapter": 19,
            "verse": 89,
            "text": "Ju, me të vërtetë, flisni diçka të shëmtuar"
        },
        {
            "chapter": 19,
            "verse": 90,
            "text": "Gati janë copëtuar qiejt (prej kësaj thënie), dhe Toka të shëmbet, dhe të rrëzohen malet – duke u thërrmuar"
        },
        {
            "chapter": 19,
            "verse": 91,
            "text": "meqë ata i përshkruajnë fëmijë Bamirësit të Gjithmbarshëm"
        },
        {
            "chapter": 19,
            "verse": 92,
            "text": "E, për Bamirësin e Gjithmbarshëm, është e pakuptueshme, që të ketë fëmijë"
        },
        {
            "chapter": 19,
            "verse": 93,
            "text": "S’ka krijesë që gjendet në qiej dhe në Tokë, e që të mos vijë si rob te Bamirësi i Gjithmbarshëm"
        },
        {
            "chapter": 19,
            "verse": 94,
            "text": "Ai, i ka përfshirë të gjithë ata dhe i ka numëruar të gjithë saktësisht"
        },
        {
            "chapter": 19,
            "verse": 95,
            "text": "Dhe, çdonjëri prej tyre, në Ditën e Kijametit, do të vijë fill i vetëm tek Ai"
        },
        {
            "chapter": 19,
            "verse": 96,
            "text": "Me të vërtetë, ata që besojnë dhe bëjnë vepra të mira, Bamirësi i Gjithmbarshëm do t’i pajisë me dashuri (që t’i dojë Perëndia dhe që t’i duan njerëzit)"
        },
        {
            "chapter": 19,
            "verse": 97,
            "text": "Na, me të vërtetë, e kemi bërë atë (Kur’anin) të lehtë, në gjuhën tënde, që me të, t’i sihariqosh besimtarët, dhe me të, t’i paralajmërosh njerëzit, armiqët e përbetuar"
        },
        {
            "chapter": 19,
            "verse": 98,
            "text": "Sa e sa brezni kemi shkatërruar Ne para tyre. Vallë, a po sheh ndonjë prej tyre, dhe a po dëgjon përshpëritjen më të vogël të tyre"
        }
    ]
}
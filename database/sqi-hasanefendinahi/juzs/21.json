{
    "juzs": [
        {
            "chapter": 29,
            "verse": 46,
            "text": "Dhe, polemizoni me ithtarët e Librit në mënyrën më të bukur, por jo me zullumqarët e tyre. Dhe, thuani ju: “Na besojmë në atë që na është shpallur neve dhe në atë që u është shpallur juve. Edhe Zoti ynë edhe Zoti juaj është një – dhe na Atij i përulemi”"
        },
        {
            "chapter": 29,
            "verse": 47,
            "text": "Dhe, kështu Na ta kemi shpallur ty Librin (Kur’anin). E, atyre që u kemi shpallur Librin (Teuratin), besojnë në këtë (Kur’an). E, disa (nga Mekkasit) besojnë në të (Kur’an), e ajetet Tona i mohojnë vetëm mohuesit"
        },
        {
            "chapter": 29,
            "verse": 48,
            "text": "Dhe ti – para (Kur’anit) nuk ke lexuar kurrfarë libri, e as që ke shkruar me dorën tënde, (se) atëherë, do të dyshonin të degjeneruarit"
        },
        {
            "chapter": 29,
            "verse": 49,
            "text": "Jo! Ai (Kur’ani) – është me argumente të qarta në zemrat e tyre që u është dhënë dija, e argumentet Tona i mohojnë vetëm zullumqarët –"
        },
        {
            "chapter": 29,
            "verse": 50,
            "text": "dhe thonë: “Përse (Muhammedit) nuk i janë zbritur mrekulli nga Zoti i tij?” Thuaj: “Mrekullitë janë vetëm te Perëndia, e unë jam vetëm paralajmërues i qartë”"
        },
        {
            "chapter": 29,
            "verse": 51,
            "text": "Vallë, a nuk u mjafton atyre që Ne ta kemi shpallur ty Librin, i cili u lexohet atyre? Me të vërtetë në te ka mëshirë dhe këshillë për popullin që beson"
        },
        {
            "chapter": 29,
            "verse": 52,
            "text": "Thuaj: “Mjafton Perëndia dëshmitar mes meje dhe jush. Ai di çka ka në qiej dhe në Tokë. E, ata që besojnë në idhuj (trillime), e nuk besojnë në Perëndinë, ata janë të humbur"
        },
        {
            "chapter": 29,
            "verse": 53,
            "text": "Dhe, ata kërkojnë prej teje shpejtimin e dënimit. E, sikur të mos ishte afati i caktuar, atyre do t’u kish arritur dënimi. Dhe, me siguri, atyre, do t’u vie papritmas e nuk do ta hetojnë"
        },
        {
            "chapter": 29,
            "verse": 54,
            "text": "Ata kërkojnë prej teje shpejtimin e dënimit; e, me të vërtetë, xhehennemi do t’i përfshijë të gjithë mohuesit –"
        },
        {
            "chapter": 29,
            "verse": 55,
            "text": "në Ditën kur t’i kaplojë dënimi mbi ta dhe nën këmbët e tyre. Dhe, (engjëlli) thotë: “Shijoni dënimin për atë që keni bërë!”"
        },
        {
            "chapter": 29,
            "verse": 56,
            "text": "O robërit e Mi që keni besuar, me të vërtetë, Toka Ime është e gjerë, andaj më adhuroni vetëm Mua"
        },
        {
            "chapter": 29,
            "verse": 57,
            "text": "Çdokush do të shijojë vdekjen dhe pastaj do të ktheheni tek Unë"
        },
        {
            "chapter": 29,
            "verse": 58,
            "text": "Na, ata që besojnë dhe bëjnë vepra të mira, do t’i vendosim në pallatet e xhennetit, nën të cilët rrjedhin lumenjtë, aty do të qëndrojnë përgjithmonë. Sa i bukur është shpërblimi i punëtorëve"
        },
        {
            "chapter": 29,
            "verse": 59,
            "text": "të cilët kanë duruar dhe janë mbështetur te Zoti i tyre"
        },
        {
            "chapter": 29,
            "verse": 60,
            "text": "E, sa shtazë ka, të cilat nuk e bartin me vete furnizimin. Perëndia i furnizon ato dhe juve! Ai, i dëgjon të gjitha dhe i di të gjitha"
        },
        {
            "chapter": 29,
            "verse": 61,
            "text": "E, nëse i pyet ti ata: “Kush i ka krijuar qiejt dhe Tokën dhe kush e nënshtroi Diellin e Hënën?” – ata, me siguri, do të thonë: “Perëndia!” E, kah po arratisen atëherë"
        },
        {
            "chapter": 29,
            "verse": 62,
            "text": "Perëndia, ia zgjëron furnizimin kujt të dojë nga robërit e Tij, e dikujt ia zvogëlon. Perëndia, me të vërtetë, është i dijshëm për çdo gjë"
        },
        {
            "chapter": 29,
            "verse": 63,
            "text": "E, nëse ti i pyet ata: “Kush e ka zbritur ujin nga qielli, e me te e gjallëron tokën e shkretëruar?” Me siguri, do të thonë ata: “Perëndia!” Thuaj: “Falenderimi qoftë për Perëndinë!” Por, shumica e tyre nuk mendojnë"
        },
        {
            "chapter": 29,
            "verse": 64,
            "text": "Jeta e kësaj bote nuk është gjë tjetër përveç se argëtim dhe lojë. E, me të vërtetë, jeta e botës tjetër është jetë. Sikur ta dinin ata këtë"
        },
        {
            "chapter": 29,
            "verse": 65,
            "text": "Kur të hipin në barkë, i lutën Perëndisë sinqerisht, e kur Ai t’i sjellë (shpëtojë) në tokë, përnjëherësh ata i bëjnë shok Atij"
        },
        {
            "chapter": 29,
            "verse": 66,
            "text": "për të mohuar atë që u kemi dhënë Ne dhe për t’u kënaqur. E, shpejt do ta dinë ata"
        },
        {
            "chapter": 29,
            "verse": 67,
            "text": "Vallë, a nuk e vërejnë ata, se Ne e kemi bërë Haramin (Mekken) të sigurtë, kurse njerëzit rreth tij po grabiten (e mbytën)? E, vallë, a po besojnë ata në gjëra të kota, ndërsa dhuntinë e Perëndisë po e mohojnë"
        },
        {
            "chapter": 29,
            "verse": 68,
            "text": "Kush është zullumqar më i madh se ai që trillon gënjeshtra kundër Perëndisë ose mohon të vërtetën që i ka ardhur? Vallë, a nuk është xhehennemi vend për mohuesit"
        },
        {
            "chapter": 29,
            "verse": 69,
            "text": "E, ata që luftojnë (përpiqen) për të mirat Tona, Na, me siguri do t’i udhëzojmë në rrugën Tonë. Perëndia, me të vërtetë, është me të mirët"
        },
        {
            "chapter": 30,
            "verse": 1,
            "text": "Elif, Lám, Mîm"
        },
        {
            "chapter": 30,
            "verse": 2,
            "text": "U mundën Bizantinët"
        },
        {
            "chapter": 30,
            "verse": 3,
            "text": "në afërsi të tokës (arabe), por ata pas thyerjes së tyre, me siguri do të fitojnë"
        },
        {
            "chapter": 30,
            "verse": 4,
            "text": "brenda shtatë – nëntë (disa) vjetëve; me të vërtetë, vendimi i Perëndisë, është para (humbjes) dhe pas (fitorjes). Dhe, atë ditë, do të gëzohen besimtarët –"
        },
        {
            "chapter": 30,
            "verse": 5,
            "text": "për ndihmën e Perëndisë, - Ai ndihmon kë të dojë dhe Ai është i Plotëfuqishëm dhe Mëshirues –"
        },
        {
            "chapter": 30,
            "verse": 6,
            "text": "(ky është) premtimi i Perëndisë, e Perëndia nuk e then premtimin e vet, por shumica e njerëzve nuk e dinë"
        },
        {
            "chapter": 30,
            "verse": 7,
            "text": "Ata dinë vetëm anën sipërfaqësore të kësaj jete, ndërsa për jetën tjetër janë të pakujdesshëm (indiferent)"
        },
        {
            "chapter": 30,
            "verse": 8,
            "text": "Vallë, a nuk mendojnë ata për vetveten? Perëndia, ka krijuar qiejt dhe Tokën dhe ato që gjenden në mes tyre – vetëm me qëllim dhe afat të caktuar. E, me të vërtetë, shumica e njerëzve nuk besojnë në takimin me Zotin e tyre"
        },
        {
            "chapter": 30,
            "verse": 9,
            "text": "Vallë, a nuk kanë udhëtuar nëpër botë e të shohin se si kanë pëfunduar popujt e mëparshëm? Ata, kanë qenë më të fortë se këta, dhe tokën e kanë shfrytëzuar dhe punuar më mirë se që e punojnë këta, e pejgamberët e tyre u kanë sjellë argumente të qarta. Perëndia, nuk u ka bërë atyre zullum, por ata vetvetes i kanë bërë zullum"
        },
        {
            "chapter": 30,
            "verse": 10,
            "text": "Pastaj, përfundimi i atyre që punuan keq, qe e keqja e madhe, ngase i përgënjeshtronin ajetet e Perëndisë dhe talleshin me to"
        },
        {
            "chapter": 30,
            "verse": 11,
            "text": "Perëndia e fillon krijimin (prej asgjëje), e pastaj, e përsëritë (pas vdekjes), dhe pastaj tek Ai do të ktheheni"
        },
        {
            "chapter": 30,
            "verse": 12,
            "text": "E, atë ditë kur të arrijë Çasti (Dita e Kijametit), njerëzit e këqinj do të mbesin shpresëkëputur"
        },
        {
            "chapter": 30,
            "verse": 13,
            "text": "ata nuk do të kenë ndërmjetës nga idhujt e vet, dhe ata do t’i mohojnë idhujtë e tyre"
        },
        {
            "chapter": 30,
            "verse": 14,
            "text": "E, atë ditë kur të arrijë çasti i ringjalljes (Dita e Kijametit), atë ditë ata, - do të ndahen"
        },
        {
            "chapter": 30,
            "verse": 15,
            "text": "ata që anë besuar dhe që kanë punuar vepra të mira – në kopshtin e xhennetit do të jenë të gëzuar"
        },
        {
            "chapter": 30,
            "verse": 16,
            "text": "e ata që kanë mohuar dhe përgënjeshtruar ajetet Tona dhe takimin në Ditën e Kijametit, ata do të hudhen në zjarr"
        },
        {
            "chapter": 30,
            "verse": 17,
            "text": "Larësonie Perëndinë kur bie muzgu dhe kur gëdhinë drita"
        },
        {
            "chapter": 30,
            "verse": 18,
            "text": "Dhe, për Te është falenderimi në qiej dhe në Tokë – në mbrëmje dhe në mesditë –"
        },
        {
            "chapter": 30,
            "verse": 19,
            "text": "Ai, krijon (nxjerrë) të gjallin prej të vdekurit, dhe krijon të vdekurin prej të gjallit dhe e gjallëron tokën pas vdekjes (shkretërimit) të saj; - poashtu edhe ju do të nxirreni (prej varreve – të ringjallur)"
        },
        {
            "chapter": 30,
            "verse": 20,
            "text": "Dhe, prej argumenteve të Tij, është që ju u krijuat prej dheut, pastaj përnjëherë jeni bërë njerëz dhe jeni shpërndarë në të gjitha anët"
        },
        {
            "chapter": 30,
            "verse": 21,
            "text": "dhe njëri prej argumenteve të Tij, është që prej jush janë krijuar femrat, që të qetësoheni pranë tyre, dhe që në mes jush të lindë (vendoset) dashuria dhe mëshira. Me të vërtetë, në këtë, ka argumente për njerëzit që mendojnë"
        },
        {
            "chapter": 30,
            "verse": 22,
            "text": "dhe njëri prej argumenteve të Tij, është krijimi i qiejve dhe i Tokës, dhe llojllojshmëria e gjuhëve tuaja dhe ngjyrave tuaja (racave). Me të vërtetë, në këtë, ka argumente për të diturit"
        },
        {
            "chapter": 30,
            "verse": 23,
            "text": "dhe njëri prej argumenteve të Tij, është gjumi juaj – natën dhe ditën, dhe kërkesa e juaj nga dhuntitë e Tij. Me të vërtetë, në këtë ka argumente për njerëzit që dëgjojnë"
        },
        {
            "chapter": 30,
            "verse": 24,
            "text": "dhe njëri prej argumenteve të Tij, është paraqitja e vetëtimës – frikë dhe shpresë, e që ua dërgon shiun prej qiellit, që me te, të gjallërohet toka pas shkretërimit të saj. Me të vërtetë, në këtë ka argumente për njerëzit që mendojnë"
        },
        {
            "chapter": 30,
            "verse": 25,
            "text": "Dhe njëri prej argumenteve të Tij, është që qiejt dhe Toka qëndrojnë sipas urdhërit të Tij, pastaj kur t’ju thërret Ai me një të thirrur nga toka, ju atëherë – përnjëherë do të dilni (do të ringjalleni)"
        },
        {
            "chapter": 30,
            "verse": 26,
            "text": "Dhe, Atij i përkasin çka ka në qiej dhe në Tokë. Të gjitha ipërulen Atij"
        },
        {
            "chapter": 30,
            "verse": 27,
            "text": "Ai krijon prej asgjëje, dhe Ai e përsëriti atë; për Te kjo është shumë lehtë. Atij i përkasin virtytet më të larta në qiej dhe në Tokë. Ai është i Plotëfuqishëm dhe i Gjithëdijshëm"
        },
        {
            "chapter": 30,
            "verse": 28,
            "text": "Ai u ka sjellë një shembull prej vet jush: a janë shokë me ju – skllevërit tuaj, në furnizimin Tonë që u kemi bërë juve, e ju jeni të njëjtë në furnizim, dhe ju i druani atyre sikur që i druani njëri-tjetrit? (E, si atëherë më bëni shok Mua?) – Ja, kështu Ne, ua shpjegojmë argumentet Tona, njerëzve që mendojnë"
        },
        {
            "chapter": 30,
            "verse": 29,
            "text": "Por, zullumqarët, nga padijenia ndjekin qejfet e veta. E, kush do ta udhëzojë atë që e ka humbur Perëndia? Dhe, për ta, nuk ka kurrfarë ndihmësi"
        },
        {
            "chapter": 30,
            "verse": 30,
            "text": "Drejtohu me përkushtim në fenë e drejtë, krijimtarinë e Perëndisë, sipas të cilës Ai i ka krijuar njerëzit. S’ka ndryshim në krijimtarinë e Perëndisë. Kjo është fe e drejtë, por shumica e njerëzve nuk e dinë"
        },
        {
            "chapter": 30,
            "verse": 31,
            "text": "duke iu drejtuar Atij (Perëndisë)! Druajuni Atij dhe falni namazin e mos u bëni si ata që i bëjnë shok Atij"
        },
        {
            "chapter": 30,
            "verse": 32,
            "text": "si ata, që fenë e vet e kanë përçarë dhe janë ndarë në grupe, e çdo grup është i kënaqur me atë që ka para vetes"
        },
        {
            "chapter": 30,
            "verse": 33,
            "text": "E, kur njerëzit i godet ndonjë e keqe, ata i luten Zotit të vet, duke iu kthyer vetëm Atij, e pastaj, kur Ai t’u jap të shijojnë mëshirën e Tij, atëherë një grup prej tyre – i bëjnë shok Zotit të vet"
        },
        {
            "chapter": 30,
            "verse": 34,
            "text": "për ta mohuar atë që u kemi dhënë Ne. (U thuhet atyre): “E, kënaquni, meqë së shpejti do ta dini!”"
        },
        {
            "chapter": 30,
            "verse": 35,
            "text": "A mos vallë u kemi dërguar Ne atyre (ndonjë) argument, që flet për atë që më bënin Mua shok ata"
        },
        {
            "chapter": 30,
            "verse": 36,
            "text": "E, kur Ne t’u japim njerëzve ta shijojnë dhuntinë, ata gëzohen me të, e kur t’i godas fatkeqësia për atë që e kanë punuar duart e tyre, atëherë e humbin shpresën"
        },
        {
            "chapter": 30,
            "verse": 37,
            "text": "Vallë, a nuk dinë ata se Perëndia i jep furnizim të gjerë dhe ia pakëson kujt të dojë. Me të vërtetë, për këtë ka argument për njerëzit që besojnë"
        },
        {
            "chapter": 30,
            "verse": 38,
            "text": "Jepja të afërmit të drejtën e tij, edhe të varfërit edhe udhëtarit (që ka ngelë në rrugë)! Kjo është më së miri për ata që e duan kënaqësinë e Perëndisë; e të tillët janë të shpëtuar"
        },
        {
            "chapter": 30,
            "verse": 39,
            "text": "E, të hollat që i jepni për t’u shtuar me të hollat e njerëzve tjerë, nuk do të shtohen te Perëndia, kurse çkado që të jepni nga lëmosha, për ta arritur kënaqësinë e Perëndisë, të atillëve do t’u shumëfishohen (të mirat)"
        },
        {
            "chapter": 30,
            "verse": 40,
            "text": "Perëndia është ai që ju ka krijuar, e ju ka dhënë furnizim; pastaj ju vdes e pastaj ju ngjallë. A ka ndonjë nga idhujt tuaj që bënë diçka kësisoji? Ai, është i lavdëruar dhe i lartësuar nga ajo që ata i bëjnë shok Atij"
        },
        {
            "chapter": 30,
            "verse": 41,
            "text": "U shfaq ngatërresa në tokë dhe në det për atë që punuan duart e njerëzve, që t’u japë të shijojën pjesë nga ajo që kanë punuar, për t’u kthyer ata në përmirësim"
        },
        {
            "chapter": 30,
            "verse": 42,
            "text": "Thuaj (o Muhammed!): “Udhëtoni nëpër botë e shikoni si ka qenë përfundimi i të mëparshmëve; shumica e tyre kanë qenë idhujtarë"
        },
        {
            "chapter": 30,
            "verse": 43,
            "text": "Drejtohu ti me përkushtim në fenë e drejtë (islamizmin), para se të vie prej Perëndisë Dita që nuk mund të shtyhet (nga askush). Atë ditë – ata do të ndahen"
        },
        {
            "chapter": 30,
            "verse": 44,
            "text": "ata që nuk kanë besuar, mohimi është në dëm të tyre, e ata që kanë punuar vepra të mira – vetes i kanë përgatitur (të mira)"
        },
        {
            "chapter": 30,
            "verse": 45,
            "text": "ata që kanë besuar dhe kanë bërë vepra të mira, Perëndia do t’i shpërblejë nga dhuntitë e Veta. E, ai, me të vërtetë, nuk i don mohuesit"
        },
        {
            "chapter": 30,
            "verse": 46,
            "text": "Dhe, njëri prej dokumenteve të Tij, është dërgimi i erërave sihariquese, që të shijoni nga mëshira e Tij, që anija të lundrojë me urdhërin e Tij, që të kërkoni nga dhuntia e Tij dhe që të jeni mirënjohës"
        },
        {
            "chapter": 30,
            "verse": 47,
            "text": "Dhe, me të vërtetë, Na, kemi dërguar pejgamber para teje – te popujt e tyre, e ata u kanë ardhur atyre me argumente të qarta, e i kemi ndëshkuar ata që kanë bërë mëkate, - e për ne, është që t’i ndihmojmë besimtarët"
        },
        {
            "chapter": 30,
            "verse": 48,
            "text": "Perëndia është ai që i dërgon erërat, që ato t’i lëvizin retë, e (Ai) i shpërndanë ato nëpër qiell si të dojë dhe i copton ato në pjesë-pjesë, e ti sheh shiun si bie prej tyre. E, me te mund ta dhurojë kë të dojë nga robërit e Vet, e atëherë ata gëzohen përnjëherësh"
        },
        {
            "chapter": 30,
            "verse": 49,
            "text": "edhe pse, me të vërtetë, para se t’u vie shiu, kanë qenë të dëshpëruar"
        },
        {
            "chapter": 30,
            "verse": 50,
            "text": "Andaj, shikoji gjurmët e mëshirës së Perëndisë, si e gjallëron tokën pas shkretërimit të saj. Ai, me të vërtetë, do t’i ringjallë edhe të vdekurit dhe Ai është i pushtetshëm për çdo gjë"
        },
        {
            "chapter": 30,
            "verse": 51,
            "text": "Dhe, sikur të dërgonim Ne – furtunë, e ata të shihnin që çdo gjë është zverdhur, edhe pas kësaj do të mbeteshin mohues të dhuntive"
        },
        {
            "chapter": 30,
            "verse": 52,
            "text": "Me të vërtetë, ti (o Muhammed!) nuk mund të bësh që i vdekuri, dhe as i shurdhëti të dëgjojnë tirrjen kur ata ta kthejnë shpinën ty duke u larguar"
        },
        {
            "chapter": 30,
            "verse": 53,
            "text": "dhe ti nuk mund ta udhëzosh të verbërin nga humbja e tij. Ti, mund të bësh që të dëgjojnë vetëm ata që besojnë në ajetet Tona. Dhe, ata janë muslimanë të vërtetë"
        },
        {
            "chapter": 30,
            "verse": 54,
            "text": "Perëndia është ai që ju ka krijuar prej një dobësie, pastaj – pas dobësisë, u ka bërë të fuqishëm, e ju ka bërë – pas fuqisë të dobët dhe pleqë; Ai krijon çka të dojë; Ai është i Plotëdijshëm dhe i pushtetshëm për çdo gjë"
        },
        {
            "chapter": 30,
            "verse": 55,
            "text": "Dhe, atë Ditë kur të arrijë Çasti (Kijameti), betohen mëkatarët, se në varr (tokë) kanë qëndruar një kohë të shkurtër. Kështu ata shmangen nga e Vërteta"
        },
        {
            "chapter": 30,
            "verse": 56,
            "text": "E, (mëkatarëve), të cilëve u është dituria dhe besimi, u thonë: “Ju, me të vërtetë, keni qëndruar aq sa ju ka caktuar Perëndia në Libër – deri në Ditën e ringjalljes, - e ja kjo është Dita e ringjalljes, por që ju (këtë) nuk e keni ditur”"
        },
        {
            "chapter": 30,
            "verse": 57,
            "text": "Atë Ditë – atyre që kanë bërë zullum – nuk do t’u bëjë dobi arsyetimi, as nuk do t’u lejohet që të kërkojnë falje"
        },
        {
            "chapter": 30,
            "verse": 58,
            "text": "Dhe, me të vërtetë, në këtë Kur’an, Na u kemi sjellë njerëzve gjithëfarë shembuj. E, sikur ti, t’u sjellësh atyre çfarëdo argumenti (mrekullie), ata (mohuesit), me siguri, do të thonin: “Ju jeni vetëm të degjeneruar”"
        },
        {
            "chapter": 30,
            "verse": 59,
            "text": "Ja, kështu, Perëndia ua vulos zemrat atyre që nuk dinë"
        },
        {
            "chapter": 30,
            "verse": 60,
            "text": "Duro ti (o Muhammed), se me siguri, premtimet e Perëndisë, janë të vërteta dhe le të mos mashtrojnë kurrsesi ata që nuk besojnë"
        },
        {
            "chapter": 31,
            "verse": 1,
            "text": "Elif, Lám, Mîm"
        },
        {
            "chapter": 31,
            "verse": 2,
            "text": "Këto janë ajetet nga Libri plotë dijeni"
        },
        {
            "chapter": 31,
            "verse": 3,
            "text": "(i cili) është udhërrëfyes dhe mëshirë për bamirësit"
        },
        {
            "chapter": 31,
            "verse": 4,
            "text": "ata që kryejnë namazin dhe japin zeqatin, dhe të cilët besojnë bindshëm në jetën tjetër"
        },
        {
            "chapter": 31,
            "verse": 5,
            "text": "Këta janë ata që janë udhëzuar nga Zoti i tyre dhe vetëm ata janë të shpëtuar"
        },
        {
            "chapter": 31,
            "verse": 6,
            "text": "E, ka disa nga njerëzit që besojnë në tregime të kota, për t’u shmangur nga rruga e Perëndisë, pa kurrfarë dijenie, duke e pandehur (rrugën e Zotit) qesharake. Të atillët i pret dënimi i poshtëruar"
        },
        {
            "chapter": 31,
            "verse": 7,
            "text": "Kur ndonjërit prej tyre, u lexohen ajetet Tona (Kur’ani), ai shmanget me mendjemadhësi, thuase nuk i ka dëgjuar, thuase iu kanë shurdhuar veshët. Andaj, sihariqoi ata me dënim të dhembshëm"
        },
        {
            "chapter": 31,
            "verse": 8,
            "text": "Me të vërtetë, ata që kanë besuar dhe punojnë vepra të mira do të gjenden në kopshtet e dhuntisë"
        },
        {
            "chapter": 31,
            "verse": 9,
            "text": "në të cilat do të qëndrojnë përherë. Premtimi i Perëndisë është i vërtetë, e Ai është i Plotëfuqishëm dhe i Gjithëdijshëm"
        },
        {
            "chapter": 31,
            "verse": 10,
            "text": "(Ai) ka krijuar qiejt pa shtylla, e i shihni ju – ka vendosur male të palëvizshme në Tokë, për të mos u lëkundur ju, dhe ka shpërndarë në të, gjithfarë lloj shtazësh. Ne, e kemi zbritu ujin nga qielli dhe me të, kemi bërë të mbijnë sa e sa lloje bimësh të mira (buta)"
        },
        {
            "chapter": 31,
            "verse": 11,
            "text": "Ky është krijimi i Perëndisë; më tregoni çka kanë krijuar të tjerët pos Tij? Jo, por, me të vërtetë, zullumqarët janë në humbje të vërtetë"
        },
        {
            "chapter": 31,
            "verse": 12,
            "text": "Dhe, Ne, me të vërtetë, i kemi dhënë Llukmanit dijeninë e mrekullueshme, (dhe i kemi thënë): “Falenderoje Perëndinë, e kush është falenderues, ai falenderon për të mirën e vet, e kush mohon – Perëndia, me të vërtetë, është i pavarur dhe i lavdëruar”"
        },
        {
            "chapter": 31,
            "verse": 13,
            "text": "Dhe, (kujtoje) kur Llukmani i tha djalit të vet, duke e këshilluar: “O djali im, mos i bënë shok Perëndisë! Me të vërtetë, të bërit shok Perëndisë, është zullum i madh”"
        },
        {
            "chapter": 31,
            "verse": 14,
            "text": "Dhe, Ne, i kemi urdhëruar njeriun që t’i nderojë prindërit e vet. Nëna e ka bartur atë, duke duruar mundim pas mundimi, e ndarja e tij (nga gjiri) është brenda dy vitesh. (Dhe i kemi thënë njeriut): “Bëhu falenderues ndaj Meje dhe prindërve tu! Tek Unë do të ktheheni të gjithë”"
        },
        {
            "chapter": 31,
            "verse": 15,
            "text": "Nëse insistojnë ata, që të më bësh Mua shok për atë që nuk din asgjë, mos i dëgjo, por shoqërohu me ta në këtë jetë me të mirë, e ndiqe rrugën e atij që drejtohet tek Unë; pastaj, tek Unë do të ktheheni dhe Unë do t’ju lajmëroj për atë që keni punuar"
        },
        {
            "chapter": 31,
            "verse": 16,
            "text": "“O djali im, nëse (vepra e punuar) është e rëndë qoftë se një kokërr hardeli (lloj mëlmese), e ajo të jetë në shkëmb, ose në qiej ose në tokë, Perëndia do ta nxjerrë në shesh atë. Me të vërtetë, Perëndia është i butë dhe njohës i të gjitha fshehtësive"
        },
        {
            "chapter": 31,
            "verse": 17,
            "text": "O djali im, kryeje namazin, urdhëro me të mirë dhe pengo nga të këqiat dhe bëhu i durueshëm për atë që të ka goditur! Me të vërtetë, kjo është nga punët e mëdha, të vendosura"
        },
        {
            "chapter": 31,
            "verse": 18,
            "text": "Mos e shmang fytyrën tënde nga njerëzit dhe mos ec nëpër tokë mendjemadhësisht, se Perëndia nuk e don asnjë mendjemadh, as mburracak"
        },
        {
            "chapter": 31,
            "verse": 19,
            "text": "Ec me kujdes e modesti, e fol me zë të ulët; se zëri më i vrazhdë është zëri (pallja e) i gomarit!”"
        },
        {
            "chapter": 31,
            "verse": 20,
            "text": "A nuk shihni, se si Perëndia u ka mundësuar – t’i shfrytëzoni të gjitha ato që gjenden në qiej dhe në Tokë dhe ju ka plotësuar dhuntitë e Tij – të jashtme dhe të brendshme? E, ka njerëz që polemizojnë për Perëndinë pa kurrfarë dijenie, pa kurrfarë rrëfyesi dhe pa libër ndriçues"
        },
        {
            "chapter": 31,
            "verse": 21,
            "text": "Kur atyre u thuhet: “Pasoni atë që u ka shpallur Perëndia!” ata thonë: “Jo, (por) ne pasojmë të parët tanë”. E, sikur ata t’i thërriste djalli edhe në dënimin e skëterrës, (a do ta pasonin)"
        },
        {
            "chapter": 31,
            "verse": 22,
            "text": "Kush kthehet kah Perëndia, me tërë qenien e tij, duke qenë i mirë, ai është kapur për vegën më të fortë. E, te Perëndia, është fundi i çdo gjëje"
        },
        {
            "chapter": 31,
            "verse": 23,
            "text": "Dhe kush mohon, të mos të brengos mohimi i tij. Tek Ne do të kthehen ata, e Ne do t’i lajmërojmë për atë që kanë punuar. Me të vërtetë, Perëndia di ç’ka në zemrat e njerëzve"
        },
        {
            "chapter": 31,
            "verse": 24,
            "text": "Ne, ata do t’i kënaqim përkohësisht, e pastaj, do t’i hudhin furishëm në dënimin e ashpër"
        },
        {
            "chapter": 31,
            "verse": 25,
            "text": "E, nëse i pyet ti (o Muhammed) ata: “Kush ka krijuar qiejt dhe Tokën?” – me siguri do të thonë: “Perëndia!” E ti thuaj: “Falenderimi qoftë për Perëndinë!” Por, shumica e tyre nuk dinë"
        },
        {
            "chapter": 31,
            "verse": 26,
            "text": "Të Perëndisë janë të gjitha, në qiej dhe në Tokë. Me të vërtetë, Perëndia është i pavarur dhe i lavdëruar"
        },
        {
            "chapter": 31,
            "verse": 27,
            "text": "Sikur të gjithë drunjtë të gjenden në Tokë – të jenë penda (shkrimi), e deti ngjyrë shkrimi (tintë), e t’i shtohen atij edhe shtatë dete të tjera, nuk do të soseshin fjalët e Perëndisë. Me të vërtetë, Perëndia është i Plotëfuqishëm dhe i Gjithëdijshëm"
        },
        {
            "chapter": 31,
            "verse": 28,
            "text": "Të krijuarit dhe të ringjallurit e të gjithë juve është njësoj (për Te) – si të krijuarit e vetëm një njeriu. Me të vërtetë, Perëndia i dëgjon dhe i sheh të gjitha"
        },
        {
            "chapter": 31,
            "verse": 29,
            "text": "A nuk po sheh ti se Perëndia e shtie natën në ditë dhe ditën në natë (e zgjatë njërën dhe e shkurton tjetrën), dhe e ka nënshtruar Diellin dhe Hënën – secili lëvizë deri në kohë të caktuar – dhe se Perëndia e di mirë çka punoni ju"
        },
        {
            "chapter": 31,
            "verse": 30,
            "text": "Kjo është (kështu), ngase Perëndia është i vetmi i Vërtetë, e ato që adhurojnë ata – pos Tij, janë të kota, dhe se Perëndia është i lartësuar dhe i madh"
        },
        {
            "chapter": 31,
            "verse": 31,
            "text": "A nuk po sheh ti, e anijet lundrojnë nëpër det me dhuntinë e Perëndisë, për t’ju treguar disa argumente të Veta? Këto janë, me të vërtetë, argumente për çdo njeri të durueshëm dhe mirënjohës"
        },
        {
            "chapter": 31,
            "verse": 32,
            "text": "E, kur ata t’i mbulojë vala – si bjeshkë, e thërrasin Perëndinë me lutje të sinqerta; e, posa t’i shpëtojë ata në tokë, një pjesë e tyre e mbajnë mesataren; e ajetet Tona i mohon vetëm mshtruesi dhe jomirënjohësi"
        },
        {
            "chapter": 31,
            "verse": 33,
            "text": "O njerëz! Druajuni Zotit tuaj dhe frikësojuni Ditës kur prindi nuk do të mund t’i ndihmojë fëmijës së vet asgjë, e as fëmija nuk do të mund t’i ndihmojë asgjë prindit të vet! Me të vërtetë, premtimi i Perëndisë është i sigurt, e, le të mos u mashtrojë jeta e kësaj bote, dhe le të mos u mashtrojë mashtruesi (djalli) në Perëndinë"
        },
        {
            "chapter": 31,
            "verse": 34,
            "text": "Me të vërtetë, vetëm Perëndia e di Çastin (Ditën e Kijametit), Ai e zbret shiun dhe di çka k në barkun e shtatzënës, e askush nuk di ç’do të fitojë nesër dhe askush nuk di se në ç’vend do të vdes. Me të vërtetë, Perëndia është i Gjithëdijshëm dhe njohës i çdo gjëje"
        },
        {
            "chapter": 32,
            "verse": 1,
            "text": "Elif, Lám, Mîm"
        },
        {
            "chapter": 32,
            "verse": 2,
            "text": "Shpallja e këtij Libri, për të cilin s’ka dyshim – është nga Zoti i gjithësisë"
        },
        {
            "chapter": 32,
            "verse": 3,
            "text": "e ata thonë: “Ai (Muhammedi) e ka trilluar atë! Jo, ajo është e Vërteta nga Zoti yt – për ta paralajmëruar popullin, të cilit, para teje nuk i ka ardhur kurrfarë paralajmëruesi, që të shkojë në rrugë të drejtë"
        },
        {
            "chapter": 32,
            "verse": 4,
            "text": "Perëndia është Ai që ka krijuar qiejt dhe Tokën dhe çdo gjë që gjendet në mes tyre, për gjashtë ditë (periudha kohore), dhe e ka mbizotëruar Gjithësinë (Arshin). Ju, nuk keni – pos Tij, ndihmës as ndërmjetësues; e vallë, a nuk po mendoni"
        },
        {
            "chapter": 32,
            "verse": 5,
            "text": "Ai i udhëheq të gjitha gjërat, prej qiellit deri në Tokë, e atëherë kthehen tek Ai në ditën, gjatësia e së cilës është një mijë vjet sipas llogaritjes suaj (në këtë Botë)"
        },
        {
            "chapter": 32,
            "verse": 6,
            "text": "Ai është dijtës i gjërave të padukshme dhe të dukshme, i Plotëfuqishëm dhe Mëshirues"
        },
        {
            "chapter": 32,
            "verse": 7,
            "text": "i cili e ka bërë të mirë çdo gjë që ka krijuar dhe ka filluar krijimin e njeriut prej balte"
        },
        {
            "chapter": 32,
            "verse": 8,
            "text": "pastaj, ka bërë që pasardhësit e tij të krijohen prej një rrjedhje të dobët të ujit (spermës)"
        },
        {
            "chapter": 32,
            "verse": 9,
            "text": "pastaj, e ka krijuar atë (njeriun) dhe i ka dhënë gjallëri, me frymëzimin e Tij. Ai ju ka dhënë të dëgjuarit, të pamurit dhe të menduarit, - e sa pak prej jush që jeni mirënjohës"
        },
        {
            "chapter": 32,
            "verse": 10,
            "text": "Dhe ata thonë: “E, vallë, pasi të humbasim nën tokë, përsëri do të ngjallemi?” Dhe ata, nuk besojnë se do të takohen me Zotin e tyre"
        },
        {
            "chapter": 32,
            "verse": 11,
            "text": "Thuaju: “Do t’jua merr shpirtin engjëlli i vdekjes, i cili është caktuar për ju, e pastaj do të ktheheni te Zoti juaj”"
        },
        {
            "chapter": 32,
            "verse": 12,
            "text": "E, sikur t’i shohësh mëkatarët se si para Zotit të tyre kokëulur thonë: “O Zoti ynë, pamë dhe dëgjuam, andaj, kthena që të punojmë vepra të mira! Na, me të vërtetë, me ngulmëri besojmë!”"
        },
        {
            "chapter": 32,
            "verse": 13,
            "text": "E, sikur Ne të donim, do t’ia jepnim çdo personi udhëzimin e tij, por kjo është fjala Ime e vërtetë: “Me të vërtetë, do ta mbush xhehennemin me xhindë dhe njerëz bashkërisht!”"
        },
        {
            "chapter": 32,
            "verse": 14,
            "text": "E, shijoni (dënimin), ngase e keni harruar takimin e kësaj dite. Në të vërtetë, Ne ju kemi braktisur – dhe shijoni dënimin e përhershëm për atë që keni punuar"
        },
        {
            "chapter": 32,
            "verse": 15,
            "text": "Ajetet Tona i besojnë vetëm ata të cilët kur të këshillohen me to, bijnë në sexhde, dhe të cilët, e madhërojnë Zotin e tyre duke iu falenderuar Atij, dhe të cilët, nuk bëhen mendjemëdhenj"
        },
        {
            "chapter": 32,
            "verse": 16,
            "text": "Pjesët e trupit të tyre ngriten nga shtrati (për t’u falur); i luten Zotit të tyre duke druajtur dhe shpresuar, dhe japin (lëmoshë) nga ajo që u kemi dhënë Ne"
        },
        {
            "chapter": 32,
            "verse": 17,
            "text": "Askush nuk di se çfarë gëzime të fshehta janë për ta – shpërblimi për atë që kanë punuar"
        },
        {
            "chapter": 32,
            "verse": 18,
            "text": "Vallë! A është njësoj si besimtari si mëkatari? Jo, ata nuk janë të barabartë"
        },
        {
            "chapter": 32,
            "verse": 19,
            "text": "ata që kanë besuar dhe punuar vepra të mira, për ta janë kopshtet e xhennetit Meëva – të përgatitur për atë që kanë punuar"
        },
        {
            "chapter": 32,
            "verse": 20,
            "text": "e ata që kanë bërë keq, vendbanim i tyre është zjarri; sa herë që duan të dalin nga ai (zjarri), do të kthehen në të dhe do t’u thuhet: “Shijoni dënimin e zjarrit, të cilin e keni përgënjeshtruar!”"
        },
        {
            "chapter": 32,
            "verse": 21,
            "text": "Dhe Ne, do të bëjmë që të shijojnë dënimin e kësaj jete para (atij) dënimit të madh, për t’u penduar ata"
        },
        {
            "chapter": 32,
            "verse": 22,
            "text": "Kush është zullumqar më i madh se ai, që është këshilluar me argumentet e Zotit të tij, e shmanget prej tyre? Na, me të vërtetë, do t’i dënojmë mëkatarët"
        },
        {
            "chapter": 32,
            "verse": 23,
            "text": "Na, madje, ia kemi dhënë Librin Musait, dhe mos dysho në takimin me të, dhe e kemi bërë atë (Librin) udhërrëfyes për bijtë e Israelit"
        },
        {
            "chapter": 32,
            "verse": 24,
            "text": "Na, prej tyre – kemi bërë udhëheqës, të cilët udhëzonin me urdhërat Tona, meqë ishin të durueshëm dhe besonin bindshëm në argumentet Tona"
        },
        {
            "chapter": 32,
            "verse": 25,
            "text": "Me të vërtetë, Zoti yt, do t’i gjykojë në mes tyre Ditën e Kijametit, për atë që e kundërshtuan njëri-tjetrin"
        },
        {
            "chapter": 32,
            "verse": 26,
            "text": "(Vallë)! A nuk u është e qartë atyre se sa popuj i kemi shkatërruar Ne para tyre; nëpër shtëpiat e të cilëve ecin? Me të vërtetë, në këto ka argumente, e ata nuk po dëgjojnë (këshillat)"
        },
        {
            "chapter": 32,
            "verse": 27,
            "text": "Vallë! A nuk shohin ata, që Ne, me të vërtetë e dërgojmë ujin në tokën e shkretëruar, e me të – nxjerrim të lashtat, me të cilat ushqehen shtazët e tyre dhe ata vetë, e ata madje nuk po shohin"
        },
        {
            "chapter": 32,
            "verse": 28,
            "text": "Dhe, ata thonë: “E, kur më fitorja (Dita e Kijametit), nëse thoni të vërtetën?”"
        },
        {
            "chapter": 32,
            "verse": 29,
            "text": "Thuaju (o Muhammed!): “Ditën e gjykimit, nuk do t’u bëjë dobi mohuesve besimi i tyre, e as që do t’u jepet afat”"
        },
        {
            "chapter": 32,
            "verse": 30,
            "text": "Andaj, ti shmangu nga ata dhe prit, edhe ata, me të vërtetë, po presin"
        },
        {
            "chapter": 33,
            "verse": 1,
            "text": "O pejgamber! Druaje Perëndinë dhe mos i dëgjo mohuesit dhe hipokritët! Me të vërtetë, Perëndia është i Plotëdijshëm dhe i Gjithëdijshëm"
        },
        {
            "chapter": 33,
            "verse": 2,
            "text": "dhe paso atë, që të është shpallur ty nga Zoti. Me të vërtetë, Perëndia e di mirë atë që punoni ju"
        },
        {
            "chapter": 33,
            "verse": 3,
            "text": "dhe mbështetu te Perëndia, të mjafton ty mbështetja te Perëndia"
        },
        {
            "chapter": 33,
            "verse": 4,
            "text": "Perëndia, asnjë njeriu nuk ia ka dhënë dy zemra në krahëror; Perëndia nuk ua ka bërë gratë tuaja – nëna, të cilave u thoni: “Shpina juaj është si e nënës sime”, as që ua ka bërë fëmijët e përvetësuar – bijë të vërtetë. Këto janë vetëm fjalët tuaja – prej gojës suaj (joreale), e Perëndia thotë të vërtetën dhe Ai udhëzon në rrugë të drejtë"
        },
        {
            "chapter": 33,
            "verse": 5,
            "text": "Ju thërritni ata sipas etërve të tyre! Kjo është më e drejtë te Perëndia. E, nëse nuk e dini (emrin) e etërve të tyre, ata janë vëllezërit tuaj për kah besimi dhe mbrojtësit tuaj. Nuk është mëkat nëse gaboni, por nëse atë e bëjnë me qëllim zemrat tuaja; se, Perëndia është falës dhe mëshirues"
        },
        {
            "chapter": 33,
            "verse": 6,
            "text": "Pejgamberi është më mbikëqyrës për besimtarët se sa ata për vetveten, e gratë e tij – janë (si) nënat e tyre. Dhe, ata nga farefisi – janë më të afërt të njëri-tjetrit, sipas Librit të Perëndisë – se sa besimtarët tjerë dhe muhaxherët, përveç nëse doni t’u bëni ndonjë të mirë dashamirëve tuaj. Kjo është shënuar në Libër"
        },
        {
            "chapter": 33,
            "verse": 7,
            "text": "(Kujtoje ti o Muhammed!) kur nga pejgamberët Ne morëm obligimin e tyre; edhe prej teje, edhe prej Nuhut, edhe prej Ibrahimit, edhe prej Musait, edhe prej Isait, të birit të Merjemës. Ne, prej tyre kemi marrë obligimin e fortë, për"
        },
        {
            "chapter": 33,
            "verse": 8,
            "text": "t’i pyet të sinqertit për sinqeritetin e tyre; e për mohuesit, Ai ka përgatitur dënim të dhembshëm"
        },
        {
            "chapter": 33,
            "verse": 9,
            "text": "O besimtarë! Kujtonie dhuntinë e Perëndisë (juve) kur ju erdhi ushtria; e ne dërguam mbi ta frymë, dhe ushtrinë të cilën ju nuk e keni parë, e Perëndia i sheh të gjitha ato që punoni ju"
        },
        {
            "chapter": 33,
            "verse": 10,
            "text": "kur ju erdhën nga lartë dhe nga poshtë, dhe sytë tuaj përqëndroheshin kah ata (argmiku), e shpirti u kishte ardhur në fyt (prej frikës), e ju mendonit për Perëndinë lloj-lloj mendimesh"
        },
        {
            "chapter": 33,
            "verse": 11,
            "text": "atëherë, besimtarët u vunë në provë dhe qenë të tronditur nga tronditja e madhe"
        },
        {
            "chapter": 33,
            "verse": 12,
            "text": "(Kutjoje ti o Muhammed!) kur hipokritët dhe ata në zemrat e të cilëve ka sëmundje (besim të dobët), thanë: “Nuk ka premtuar Perëndia dhe Pejgamberi i Tij asgjë, pos mashtrimit!”"
        },
        {
            "chapter": 33,
            "verse": 13,
            "text": "(Dhe kujtoju atyre) kur një grup prej tyre, thanë: “O banorët e Jethribit, s’ka qëndrim këtu për ju, andaj kthehuni (në shtëpiat tuaja)!” E një grup nga ata kërkuan leje prej Pejgamberit, duke thënë: “Me të vërtetë, shtëpiat tona janë të pambrojtura!” – por ato nuk kanë qenë të pambrojtura. Ata duan vetëm të ikin"
        },
        {
            "chapter": 33,
            "verse": 14,
            "text": "E, sikur atyre t’u depërtonin nga anët e Jethribit e të kërkohet prej tyre që të bëhen idhujtarë, ata do të bëheshin. Por, në të, - vetëm pak do të qëndronin"
        },
        {
            "chapter": 33,
            "verse": 15,
            "text": "e ata – qysh më parë i qenë betuar Perëndisë se nuk do të zmbrapsen, - e për betim në Perëndinë do të përgjigjen"
        },
        {
            "chapter": 33,
            "verse": 16,
            "text": "Thuaju: “Nuk do t’ju bëjë bobi të ikurit, nëse ikni prej vdekjes apo mbytjes. Edhe atëherë (nëse ikni), ju vetëm pak do të kënaqeni”"
        },
        {
            "chapter": 33,
            "verse": 17,
            "text": "Thuaju: “Kush është ai që do t’ju ruajë nga Perëndia, nëse Ai don që t’ju godas e keqja, ose, nëse Ai don që t’ju japë mëshirë?” Ata, pos Perëndisë nuk do të gjejnë, - as mbrojtës as ndihmës"
        },
        {
            "chapter": 33,
            "verse": 18,
            "text": "Perëndia – me siguri, i di ata nga mesi juaj që pengojnë dhe që u thonë vëllezërve të tyre: “Ejani te ne!” E, nuk vijnë në luftë, pos një pakicë e tyre"
        },
        {
            "chapter": 33,
            "verse": 19,
            "text": "duke u kursyer që t’ju ndihmojnë. E, kur të frikësohen, i sheh ata se si të shikojnë: i rrotullojnë sytë sikur të ishin në agoni. E, posa t’ju kalojë frika, ju shqetësojnë me gjuhë të mprehtë, e janë koprac për çfarëdo të mire. Këta janë ata që nuk kanë besuar, andaj Perëndia ua ka asgjësuar veprat e tyre. E, kjo për Perëndinë është lehtë"
        },
        {
            "chapter": 33,
            "verse": 20,
            "text": "Ata mendonin se ende nuk ka shkuar ushtria (e Kurejshit), e nëse do të vinte ushtria e aleatëve (edhe njëherë), ata do të dëshironin të jenë në mesin e beduinëve dhe të pyesin për ju; e, edhe sikur të mbeteshin me ju, pak do të luftonin"
        },
        {
            "chapter": 33,
            "verse": 21,
            "text": "Ju, me të vërtetë, Pejgamberin e Perëndisë e keni shembull të mrekullueshëm, për atë që i druan Perëndisë dhe Ditës së Kijametit, dhe i cili e përmend shumë Perëndinë"
        },
        {
            "chapter": 33,
            "verse": 22,
            "text": "E, kur besimtarët e panë ushtrinë (e Kurejshit me aleatë), thanë: “Kjo është ajo që na ka premtuar Perëndia dhe Pejgamberi i Tij; edhe Perëndia dhe Pejgamberi i Tij, e kanë thënë të vërtetën!” E kjo (ngjarje) atyre – vetëm ua ka forcuar besimin dhe përuljen"
        },
        {
            "chapter": 33,
            "verse": 23,
            "text": "Ndër besimtarët ka njerëz që e kanë plotësuar premtimin e dhënë Perëndisë, disa prej tyre kanë vdekur; e disa nga ata e presinatë – nuk kanë ndryshuar asgjë –"
        },
        {
            "chapter": 33,
            "verse": 24,
            "text": "për t’i shpërblyer Perëndia të sinqertit për sinqeritetin e tyre, e për t’i dënuar hipokritët, nëse don, ose t’u pranojë pendimin e tyre. Me të vërtetë, Perëndia është falës dhe mëshirues"
        },
        {
            "chapter": 33,
            "verse": 25,
            "text": "Perëndia i ka zmbrapsur mohuesit me hidhërimin e tyre, ngase nuk e arritën asnjë të mirë. Perëndia i kursei besimtarët nga lufta, - Perëndia, me të vërtetë, është i fuqishëm dhe i pushtetshëm"
        },
        {
            "chapter": 33,
            "verse": 26,
            "text": "e ithtarët e Librit, të cilët i ndihmuan ata (Kurejshit), i nxori prej kështjellave të tyre, dhe mbolli frikë në zemrat e tyre; një grup (të tyre e keni mbytur, e një tjetër e keni zënë rob)"
        },
        {
            "chapter": 33,
            "verse": 27,
            "text": "dhe ju dha trashëgim tokën e tyre, shtëpitë e tyre, pasuritë e tyre, dhe tokën që nuk e keni shkelur më parë; Perëndia është i pushtetshëm për çdo gjë"
        },
        {
            "chapter": 33,
            "verse": 28,
            "text": "O Pejgamber! Thuaju grave tuaja: “Nëse e dëshironi jetën e kësaj bote dhe shkëlqimin e saj, ejani (vendosni), unë do t’ju japë vlerën (e shkurorëzimit) dhe do t’ju lëshoj në mënyrë të bukur (njerëzishme)"
        },
        {
            "chapter": 33,
            "verse": 29,
            "text": "E, nëse dëshironi Perëndinë, dhe Pejgamberin e Tij, dhe botën tjetër, - e Perëndia, me të vërtetë, për ato – nga mesi juaj, që bëjnë vepra të mira, ka përgatitur shpërblim të madh”"
        },
        {
            "chapter": 33,
            "verse": 30,
            "text": "O gratë e Pejgamberit! Cilado prej jush që bënë ndonjë të keqe të hapët (si kërkesa e shkurorëzimit për fantazi të kësaj jete), asaj ndëshkimi, - do t’i dyfishohet, e kjo për Perëndinë është lehtë"
        }
    ]
}
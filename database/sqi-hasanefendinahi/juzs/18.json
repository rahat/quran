{
    "juzs": [
        {
            "chapter": 23,
            "verse": 1,
            "text": "Me të vërtetë, shpëtuan besimtarët"
        },
        {
            "chapter": 23,
            "verse": 2,
            "text": "të cilët, në namazin e tyre janë të përulshëm"
        },
        {
            "chapter": 23,
            "verse": 3,
            "text": "dhe të cilët shmangen nga kotësitë"
        },
        {
            "chapter": 23,
            "verse": 4,
            "text": "dhe të cilët japin zeqatin"
        },
        {
            "chapter": 23,
            "verse": 5,
            "text": "dhe të cilët i ruajnë organet e veta gjenitale"
        },
        {
            "chapter": 23,
            "verse": 6,
            "text": "përpos (në martesë) me gratë e tyre ose me skllavëreshat e tyre, (për këto) ata nuk janë të qortuar"
        },
        {
            "chapter": 23,
            "verse": 7,
            "text": "E, kush kërkon (kënaqësi) përpos këtyre, të atillët – me të vërtetë, janë kundërvajtës"
        },
        {
            "chapter": 23,
            "verse": 8,
            "text": "(Të shpëtuar janë) edhe ata, që i ruajnë amanetet dhe obligimet (e marra përsipër)"
        },
        {
            "chapter": 23,
            "verse": 9,
            "text": "dhe ata që e ruajnë namazin e tyre, (prej mungesave)"
        },
        {
            "chapter": 23,
            "verse": 10,
            "text": "ata janë trashëgimtarë të denjë"
        },
        {
            "chapter": 23,
            "verse": 11,
            "text": "të cilët, do ta trashëgojnë (xhennetin) Firdeusin. Ata, do të banojnë përherë në të"
        },
        {
            "chapter": 23,
            "verse": 12,
            "text": "Me të vërtetë, Na e kemi krijuar njeriun praj baltës (thelbit të tokës)"
        },
        {
            "chapter": 23,
            "verse": 13,
            "text": "e pastaj, si pikë – fare të vendosur në vend të sigurt"
        },
        {
            "chapter": 23,
            "verse": 14,
            "text": "e mandej, pikën e farës e kemi bërë gjak (të droçkuar), e pastaj e kemi bërë copëz mishi; mandej, atë copëz mishi e kemi shndërruar në eshtra, e eshtrat i kemi veshur me mish dhe pastaj kemi krijuar krijesë tjetër. Qoftë lartësuar Perëndia, krijuesi më i përsosur"
        },
        {
            "chapter": 23,
            "verse": 15,
            "text": "Mandej, pas kësaj ju do të vdisni"
        },
        {
            "chapter": 23,
            "verse": 16,
            "text": "pastaj, ju me të vërtetë, do të ringjalleni në Ditën e Kijametit"
        },
        {
            "chapter": 23,
            "verse": 17,
            "text": "Ne, kemi krijuar mbi ju shtatë qiej dhe Ne nuk jemi të pakujdesshëm, ndaj krijesave Tona"
        },
        {
            "chapter": 23,
            "verse": 18,
            "text": "Ne, lëshojmë shiun nga qielli me masë të caktuar. Pastaj, Ne e mbajmë në Tokë dhe Ne jemi të pushtetshëm ta ngrisim (ujin nga toka dhe ta shpërndajmë)"
        },
        {
            "chapter": 23,
            "verse": 19,
            "text": "dhe me ndihmën e tij kemi bërë për ju kopshtije hurmesh dhe rrushi, në to ka shumë pemë për ju, që hani prej tyre –"
        },
        {
            "chapter": 23,
            "verse": 20,
            "text": "(kemi krijuar) edhe drurin, që rritet në malin e Sinajit, i cili jep vaj dhe mëlmesë (erurinë), atyre që e hanë"
        },
        {
            "chapter": 23,
            "verse": 21,
            "text": "Dhe ju, në kafshët keni këshillë: Na ju japim të pini atë që gjendet në barqet e tyre, e për ju, në to, ka shumë dobi dhe nga ato ju hani"
        },
        {
            "chapter": 23,
            "verse": 22,
            "text": "dhe ju, me ato dhe me anije barteni"
        },
        {
            "chapter": 23,
            "verse": 23,
            "text": "Na e kemi dërguar Nuhun te populli i tij, dhe ai tha: “O populli im, adhuronie Perëndinë! Ju nuk keni zot tjetër përveç Tij, vallë, a nuk druani?”"
        },
        {
            "chapter": 23,
            "verse": 24,
            "text": "Por, paria e popullit të tij, që nuk besonin, thanë: “Ky është vetëm njeri si ju e don vetëm të madhërohet mbi ju. Sikur të kishte dashur Perëndia, do t’i dërgonte engjëjt; kështu diçka – nuk kemi dëgjuar nga të parët tanë të lashtë"
        },
        {
            "chapter": 23,
            "verse": 25,
            "text": "ai është njeri i marrë, e lëreni atë njëfarë kohe!”"
        },
        {
            "chapter": 23,
            "verse": 26,
            "text": "(Nuhu) tha: “O Zoti im, më ndihmo, meqë ata më konsiderojnë për gënjeshtar!”"
        },
        {
            "chapter": 23,
            "verse": 27,
            "text": "Dhe Ne, i shpallëm atij: “Ndërto anijen nën mbikëqyrjen dhe frymëzimin Tonë, e kur të vie urdhëri Ynë e vëlon furra (gufon uji), ngarko në anije prej çdo lloj gjallese – nga një palë (një mashkull e një femër) dhe familjen tënde, përpos atyre që ka qenë fjala (për dënim), dhe mos M’u drejto, për ata që kanë bërë zullum, se ata, me të vërtetë, do të fundosen"
        },
        {
            "chapter": 23,
            "verse": 28,
            "text": "E, kur të vendosesh në barkë ti dhe ata që janë me ty, thuaj: “Falenderojmë Perëndinë, i cili na shpëtoi prej popullit zullumqarë”"
        },
        {
            "chapter": 23,
            "verse": 29,
            "text": "Dhe thuaj: “Zoti im, më lësho në vend të bekuar dhe Ti je më i miri, që jep vend (të bekuar)"
        },
        {
            "chapter": 23,
            "verse": 30,
            "text": "Me të vërtetë, në këtë ka argumente dhe Ne, me të vërtetë, i vëmë në sprovë (njerëzit)"
        },
        {
            "chapter": 23,
            "verse": 31,
            "text": "Na, pas tyre – krijuam gjeneratë tjetër"
        },
        {
            "chapter": 23,
            "verse": 32,
            "text": "e u dërguam atyre pejgamber nga mesi i tyre, (i cili u tha atyre): “Adhuronie Perëndinë! Ju, nuk keni zot tjetër përveç Tij; vallë a nuk druani?”"
        },
        {
            "chapter": 23,
            "verse": 33,
            "text": "Por, paria e popullit të tij, që nuk besonin dhe e konsideronin për gënjeshtër takimin në botën tjetër dhe të cilëve u kemi dhënë begati në këtë botë botë, thanë: “Ky është vetëm njeri si ju, han nga ato që hani edhe ju dhe pin nga ato që pini edhe ju"
        },
        {
            "chapter": 23,
            "verse": 34,
            "text": "e nëse ju i përuleni njeriut që është si ju, me siguri – ju do të jeni të humbur"
        },
        {
            "chapter": 23,
            "verse": 35,
            "text": "A ju premton ai, që kur të vdisni e të bëheni dhé dhe eshtra, ju, me të vërtetë, do të ringjalleni"
        },
        {
            "chapter": 23,
            "verse": 36,
            "text": "Larg e larg, janë ato që po u premtohen"
        },
        {
            "chapter": 23,
            "verse": 37,
            "text": "Nuk ka jetë tjetër përpos jetës së kësaj bote, na jetojmë e vdesim e nuk do të ringjallemi më"
        },
        {
            "chapter": 23,
            "verse": 38,
            "text": "Ai është vetëm njeri që trillon gënjeshtra për Perëndinë, dhe na nuk i besojmë atij”"
        },
        {
            "chapter": 23,
            "verse": 39,
            "text": "(Pejgamberi) tha: “O Zoti im, më ndihmo, meqë po më konsiderojnë gënjeshtar!”"
        },
        {
            "chapter": 23,
            "verse": 40,
            "text": "(Perëndia) tha: “Së shpejti do të pendohen ata!”"
        },
        {
            "chapter": 23,
            "verse": 41,
            "text": "E, me të drejtë i kaploi ata zëri i tmerrshëm (dënimi i merituar), dhe Ne i bëmë ata si lymërishtë të lumit. Larg qoftë (nga mëshira) populli zullumqarë"
        },
        {
            "chapter": 23,
            "verse": 42,
            "text": "E, pas tyre, Ne kemi krijuar gjenerata të reja"
        },
        {
            "chapter": 23,
            "verse": 43,
            "text": "Asnjë popull nuk mund as ta shpejtojë as ta ngadalësojë kohën e caktuar të (zhdukjes) së tij"
        },
        {
            "chapter": 23,
            "verse": 44,
            "text": "dhe kemi dërguar pejgamberë njërin pas tjetrit. Kurdo që i ka ardhur ndonjë populli pejgamberi i tyre, ata e kanë përgënjeshtruar atë. Kemi bërë që njëri (popull) të vijë pas tjetrit (popull) dhe i kemi bërë ata tregim historik. Qoftë larg populli që nuk beson"
        },
        {
            "chapter": 23,
            "verse": 45,
            "text": "Pastaj dërguam Musain dhe vëllain e tij Harunin me argumentet Tona dhe mrekullinë e qartë"
        },
        {
            "chapter": 23,
            "verse": 46,
            "text": "te Faraoni dhe paria e tij, por ata që u bënë mendjemëdhenj, ata ishin njerëz të kryelartësuar"
        },
        {
            "chapter": 23,
            "verse": 47,
            "text": "E thanë ata: “Vallë, a t’u besojmë dy njerëzve, të cilët janë si ne, e populli i tyre na janë përulur?”"
        },
        {
            "chapter": 23,
            "verse": 48,
            "text": "Dhe këta dy i shpallën për gënjeshtarë, andaj ishin nga të shkatërruarit"
        },
        {
            "chapter": 23,
            "verse": 49,
            "text": "Na, në të vërtetë, ia dhamë Librin Musait, që ata (populli i tij) të udhëzohen në rrugë të drejtë"
        },
        {
            "chapter": 23,
            "verse": 50,
            "text": "Dhe, kemi bërë birin e Merjemës dhe nënën e tij – argument, dhe Ne i kemi vendosur ata, në një rrafshnaltë, ku mund të jetohet (me jetesë mirë) dhe që ka ujë rrjedhës"
        },
        {
            "chapter": 23,
            "verse": 51,
            "text": "O Pejgamberë! Hani nga të mirat dhe punoni vepra të mira! Unë me të vërtetë, e di mirë çka punoni ju"
        },
        {
            "chapter": 23,
            "verse": 52,
            "text": "Dhe, me të vërtetë, ky besim juaji – është i vetmi besim (unik); e, Unë jam Zoti juaj, andaj druani prej Meje (mos bëni keq)"
        },
        {
            "chapter": 23,
            "verse": 53,
            "text": "Ata, u ndanë në grupe – në çështje të fesë së tyre. Çdo grup ishte i kënaqur me atë që kishte"
        },
        {
            "chapter": 23,
            "verse": 54,
            "text": "andaj, lëri ti ata në humbjen e tyre deri në një kohë"
        },
        {
            "chapter": 23,
            "verse": 55,
            "text": "A mos mendojnë ata që Ne duke u ndihmuar atyre me pasuri dhe djem"
        },
        {
            "chapter": 23,
            "verse": 56,
            "text": "po nxitojmë kah të mirat e tyre?! Kurrsesi, por ata nuk vërejnë"
        },
        {
            "chapter": 23,
            "verse": 57,
            "text": "Me të vërtetë, ata që prej frikës së madhe ndaj Zotit të tyre, frikësohen (nga dënimi i Tij)"
        },
        {
            "chapter": 23,
            "verse": 58,
            "text": "dhe ata që besojnë në argumentet e Zotit të tyre"
        },
        {
            "chapter": 23,
            "verse": 59,
            "text": "dhe ata që nuk i bëjnë shok Zotit të tyre"
        },
        {
            "chapter": 23,
            "verse": 60,
            "text": "dhe ata që japin nga ajo që u është dhënë atyre, e zemrat e tyre janë të frikësuara, meqë do të kthehen te Zoti i tyre"
        },
        {
            "chapter": 23,
            "verse": 61,
            "text": "ata nxitojnë në vepra të mira dhe për to i kalojnë të tjerët"
        },
        {
            "chapter": 23,
            "verse": 62,
            "text": "Ne askë nuk e ngarkojmë përtej mundësive të tij; te Ne është Libri që flet të vërtetën, dhe askujt nuk do t’i bëhet padrejtësi"
        },
        {
            "chapter": 23,
            "verse": 63,
            "text": "Por, zemrat e mohuesve janë indiferente ndaj kësaj (Kur’anit), e ata kanë punë tjera më të këqia se këto që i punojnë (vazhdimisht)"
        },
        {
            "chapter": 23,
            "verse": 64,
            "text": "E, kur filluam t’i dënojmë pasanikët e tyre, ata atëherë vajtonin (duke kërkuar ndihmë)"
        },
        {
            "chapter": 23,
            "verse": 65,
            "text": "(U thuhet): “Mos vajtoni sot, nuk do të keni ju ndihmë prej Nesh"
        },
        {
            "chapter": 23,
            "verse": 66,
            "text": "juve, madje, u janë lexuar ajetet e Mia, por ju tërhiqeshit mbrapa"
        },
        {
            "chapter": 23,
            "verse": 67,
            "text": "duke u mendjemadhësuar me të (me tempullin e Qabës), duke biseduar natën fjalë të shëmtuara”"
        },
        {
            "chapter": 23,
            "verse": 68,
            "text": "Vallë, a nuk kanë menduar ata për Fjalën (Kur’anin), apo tyre u ka ardhur ajo çka nuk u kishte ardhur të parëve të tyre"
        },
        {
            "chapter": 23,
            "verse": 69,
            "text": "Apo ata nuk e kanë njohur Pejgamberin e tyre, andaj e mohojnë atë"
        },
        {
            "chapter": 23,
            "verse": 70,
            "text": "Apo thonë: “Tek ai ka çmendje”. Jo, por ai ua sjell të Vërtetën atyre, e shumica prej tyre e urrejnë të Vërtetën"
        },
        {
            "chapter": 23,
            "verse": 71,
            "text": "E, sikur e Vërteta (Kur’ani) të pasonte sipas dëshirave të tyre, do të shkatërroheshin qiejt dhe Toka dhe gjithçka që gjendet në to. Jo, Na, atyre – u kemi dërguar përkujtimin (Kur’anin), pro ata shmangen nga ai"
        },
        {
            "chapter": 23,
            "verse": 72,
            "text": "Apo, prej tyre kërkon shpërblimin? E, shpërblimi i Zotit tënd ëshë më i miri, dhe Ai është furnizuesi më i mirë"
        },
        {
            "chapter": 23,
            "verse": 73,
            "text": "Ti, me të vërtetë, i fton ata në rrugën e drejtë"
        },
        {
            "chapter": 23,
            "verse": 74,
            "text": "E, ata që nuk besojnë jetën tjetër, shmangen nga rruga e drejtë"
        },
        {
            "chapter": 23,
            "verse": 75,
            "text": "Sikur Ne – t’i mëshironim ata dhe t’u largonim dëmet (që janë goditur me to), përsëri ata do të bredhnin të hutuar e të humbur"
        },
        {
            "chapter": 23,
            "verse": 76,
            "text": "Na, madje, i kemi dënuar ata, por ata nuk iu përulën Zotit të tyre, e as nuk i drejtuan lutje"
        },
        {
            "chapter": 23,
            "verse": 77,
            "text": "E, kur ua hapëm atyre, derën e dënimit të madh, ata, atëherë ishin të dëshpëruar"
        },
        {
            "chapter": 23,
            "verse": 78,
            "text": "Dhe, Ai është, që u ka krijuar të dëgjuarit, të pamurit dhe zemrën (mendjen). E, sa pak që falenderoheni ju"
        },
        {
            "chapter": 23,
            "verse": 79,
            "text": "Dhe, Ai është, që u ka krijuar juve në Tokë, dhe tek Ai do të tuboheni ju"
        },
        {
            "chapter": 23,
            "verse": 80,
            "text": "dhe Ai është, që jep jetë dhe vdekje, dhe Atij i përket ndërrimi i ditës dhe i natës, e vallë, a nuk po kuptoni ju"
        },
        {
            "chapter": 23,
            "verse": 81,
            "text": "Jo, ata (arabët), thonë – ashtu siç kanë thënë të mëparshmit"
        },
        {
            "chapter": 23,
            "verse": 82,
            "text": "Ata pyesin: “Vallë, pasi të vdesim e të bëhemi eshtra e dhé, vërtetë, do të ringjallemi"
        },
        {
            "chapter": 23,
            "verse": 83,
            "text": "Me të vërtetë, kjo na është premtuar neve dhe të parëve tanë (para Muhammedit), por këto janë vetëm përralla të popujve të lashtë”"
        },
        {
            "chapter": 23,
            "verse": 84,
            "text": "Thuaj: “E kujt është Toka dhe të gjitha ato që gjenden në të, nëse e dini?”"
        },
        {
            "chapter": 23,
            "verse": 85,
            "text": "Ata thonë: “Të Perëndisë!” E ti, thuaj: “Vallë, a nuk po meditoni ju?”"
        },
        {
            "chapter": 23,
            "verse": 86,
            "text": "Thuaj: “Kush është Zot’i shtatë qiejve dhe Zot i Arshit të Madh?”"
        },
        {
            "chapter": 23,
            "verse": 87,
            "text": "Ata thonë: “Të Perëndisë!” E ti, thuaj: “Vallë, a nuk po druani ju?”"
        },
        {
            "chapter": 23,
            "verse": 88,
            "text": "Thuaj: “Në dorën e kujt është pushteti mbi çdo gjë? E, Ai mbron, por prej Tij nuk mund të mbrohet askush, nëse e dini?”"
        },
        {
            "chapter": 23,
            "verse": 89,
            "text": "Ata thonë: “I Perëndisë (është pushteti)”. E, ti thuaj: “E përse jeni të mashtruar?”"
        },
        {
            "chapter": 23,
            "verse": 90,
            "text": "Jo, Na u kemi sjellë atyre të Vërtetën, por ata, vërtetë janë gënjeshtarë"
        },
        {
            "chapter": 23,
            "verse": 91,
            "text": "Perëndia nuk ka marrë për Vete fëmijë, dhe s’ka me te kurrfarë zoti (sikur të kishte) atëherë çdo zot do të merrte atë që ka krijuar dhe do të ngritej njëri mbi tjetrin. Qoftë i pastër Perëndia nga ajo që ia përshkruajnë Atij"
        },
        {
            "chapter": 23,
            "verse": 92,
            "text": "i cili di të padukshmen dhe Ai është shumë lart mbi ato, që ia bëjnë shok Atij"
        },
        {
            "chapter": 23,
            "verse": 93,
            "text": "Thuaj (o Muhammed!): “O Zoti im, nëse më tregon atë që u ke premtuar atyre (dënimin)"
        },
        {
            "chapter": 23,
            "verse": 94,
            "text": "atëherë, o Zoti im, mos më lë mua me popullin zullumqarë!”"
        },
        {
            "chapter": 23,
            "verse": 95,
            "text": "Dhe, me të vërtetë, Na jemi të fuqishëm që të tregojmë ty – atë që ua kemi premtuar atyre"
        },
        {
            "chapter": 23,
            "verse": 96,
            "text": "Largoje të keqen me atë që është më së miri. Na, më së miri dimë të vërtetën që përshkruajnë ata"
        },
        {
            "chapter": 23,
            "verse": 97,
            "text": "Dhe thuaj: “O Zoti im, te Ti mbështetem për mbrojtje nga nxitjet e djallit"
        },
        {
            "chapter": 23,
            "verse": 98,
            "text": "dhe te Ti mbështetem, o Zoti im (për mbrojtje), nga prezenca e tyre (djajve) pranë meje”"
        },
        {
            "chapter": 23,
            "verse": 99,
            "text": "Kur t’i arrijë vdekja ndonjërit prej tyre (mohuesve), ai thotë: “O Zoti im, më kthe (në këtë Botë)"
        },
        {
            "chapter": 23,
            "verse": 100,
            "text": "që të punoj më mirë në ato që i kam lënë!” – Kurrsesi! Me të vërtetë, kjo është ajo fjalë të cilën ai kot e thotë, - para tyre do të ketë barrierë deri në ditën kur do të ringjallen"
        },
        {
            "chapter": 23,
            "verse": 101,
            "text": "E, kur të fryhet në Sur, atëherë, në mes tyre – nuk do të ketë lidhje farefisnore, e as që ata do të pyeten në mes vete"
        },
        {
            "chapter": 23,
            "verse": 102,
            "text": "Atij që i rëndohen terezitë (me vepra të mira), këta janë të shpëtuar"
        },
        {
            "chapter": 23,
            "verse": 103,
            "text": "e, ata – terezitë e të cilëve janë të lehta (prej të mirave të pakëta), këta janë ata, që i kanë bërë dëm vetes; e do të qëndrojnë përherë në xhehennem"
        },
        {
            "chapter": 23,
            "verse": 104,
            "text": "Zjarri do t’i kaplojë fytyrat e tyre, dhe ata, në të, janë të shëmtuar"
        },
        {
            "chapter": 23,
            "verse": 105,
            "text": "(Ju thuhet atyre): “Vallë, a nuk u janë lexuar juve ajetet Tona, e ju i keni përgënjeshtruar”"
        },
        {
            "chapter": 23,
            "verse": 106,
            "text": "Do të thonë ata: “O Zoti ynë, neve na ka munduar e keqja jonë, andaj jemi bërë popull i humbur"
        },
        {
            "chapter": 23,
            "verse": 107,
            "text": "O Zoti ynë, nxirrna prej tij (zjarrit); e nëse na kthehemi (në mohim), (atëherë) do të jemi zullumqarë”"
        },
        {
            "chapter": 23,
            "verse": 108,
            "text": "(Perëndia) do të thotë: “Rrini në të (zjarr) të përbuzur dhe mos Më flisni asgjë!”"
        },
        {
            "chapter": 23,
            "verse": 109,
            "text": "Ka qenë një grup i robërve të Mi, i cili thoshte: “O Zoti ynë, na kemi besuar, andaj na falë dhe na mëshiro! E, Ti je më i miri mëshirues!” –"
        },
        {
            "chapter": 23,
            "verse": 110,
            "text": "e ju i keni marrë ata për (objekt) talljeje, andaj, për këtë shkak, Mua, më harruat së përmenduri, e përherë i përqeshnit ata"
        },
        {
            "chapter": 23,
            "verse": 111,
            "text": "Unë, i kam shpërblyer ata sot, për durueshmërinë e tyre, e ata, me të vërtetë, janë të shpëtuar"
        },
        {
            "chapter": 23,
            "verse": 112,
            "text": "(Engjëlli) do të thotë: “Sa vjet i keni kaluar në Tokë (botë)?”"
        },
        {
            "chapter": 23,
            "verse": 113,
            "text": "Do të pëgjigjen ata: “Kemi qëndruar një ditë apo një pjesë të ditës; - pyetni numruesit (ata që i kanë numruar)?”"
        },
        {
            "chapter": 23,
            "verse": 114,
            "text": "Do të thotë (Perëndia): “Keni qëndruar shumë pak. E, sikur të kishit ditur!”"
        },
        {
            "chapter": 23,
            "verse": 115,
            "text": "Mos vallë, keni menduar ju, që Ne ju kemi krijuar juve kot dhe që nuk do të ktheheni te Ne?”"
        },
        {
            "chapter": 23,
            "verse": 116,
            "text": "I lartësuar është Perëndia, sundimtari i Vërtetë! S’ka zot tjetër përpos Tij, Zotit të Arshit (Kozmosit) madhështor"
        },
        {
            "chapter": 23,
            "verse": 117,
            "text": "Ai që pos Perëndisë, adhuron zot tjetër, duke mos pasur kurrfarë dokumenti për këtë, me siguri – llogaria është vetëm te Zoti tij. Me të vërtetë, nuk ka shpëtim për mohuesit"
        },
        {
            "chapter": 23,
            "verse": 118,
            "text": "Dhe, thuaj (o Muhammed!): “O Zoti im, fal dhe mëshiro, e Ti je më i miri mëshirues!”"
        },
        {
            "chapter": 24,
            "verse": 1,
            "text": "(Ky është) kapitulli, të cilin Ne e kemi shpallur dhe caktuar (dispozitë). Dhe, kemi shpallur në të argumentet e qarta për t’u këshilluar ju"
        },
        {
            "chapter": 24,
            "verse": 2,
            "text": "Kurvën dhe kurvarin rr5ihnie çdonjërin prej tyre me nga njëqind goditje. Mos t’ju kaplojë juve ndaj tyre kurrfarë mëshire (në kryerjen) e dispozitave fetare, nëse besoni Perëndinë le të prezentojnë në dënimin e tyre një grup besimtarësh"
        },
        {
            "chapter": 24,
            "verse": 3,
            "text": "Kurvari mund të martohet vetëm me kurvën apo idhujtaren, kurse kurvën mund ta marrë për grua vetëm kurvari apo idhujtari, e kjo (kurvëria – martesa me kurvat), është e ndaluar për besimtarët"
        },
        {
            "chapter": 24,
            "verse": 4,
            "text": "Ata që i fajësojnë gratë e ndershme (për kurvëri), e nuk i sjellin katër dëshmitarë, rrihnie me tetëdhjetë goditje dhe mos pranoni më kurrë të dëshmuarit e tyre, këta janë njerëz ngatërrestarë"
        },
        {
            "chapter": 24,
            "verse": 5,
            "text": "pos atyre, që pas kësaj pendohen dhe përmirëzohen. Me të vërtetë Perëndia është falës dhe mëshirues"
        },
        {
            "chapter": 24,
            "verse": 6,
            "text": "E, ata që i fajësojnë gratë e tyre (për kurvëri), duke mos pasur dëshmitar përpos vetes, do të vërtetojnë dëshminë e tyre me betim në Perëndinë – katër herë, që me siguri thotë të vërtetën"
        },
        {
            "chapter": 24,
            "verse": 7,
            "text": "(Betimi) i pestë është të ndjellë mallimin e Perëndisë ndaj vetes, nëse ai ka gënjyer"
        },
        {
            "chapter": 24,
            "verse": 8,
            "text": "E, ajo do të kursehet nga dënimi, nëse katër herë betohet në Perëndinë, se ai (burri i saj), me të vërtetë, është, nga gënjeshtarët"
        },
        {
            "chapter": 24,
            "verse": 9,
            "text": "e (betimi) i pestë është të ndjellë zemrimin e Perëndisë ndaj vetes, nëse ai (burri i saj) ka thënë të vërtetën"
        },
        {
            "chapter": 24,
            "verse": 10,
            "text": "Dhe sikur të mos ishte mirësia e Perëndisë ndaj jush dhe mëshira e Tij, dhe Perëndia (të mos ishte) Ai që pranon pendimin dhe i Gjithëdijshëm, (do t’ia shpejtonte dënimin mëkatarit – me demaskimin e tij)"
        },
        {
            "chapter": 24,
            "verse": 11,
            "text": "Me të vërtetë, ata që bënë shpifje (ndaj bashkëshortes së Muhammedit), janë një grup prej jush. Mos e konsideroni këtë (shpifje), të keqe për ju. Jo, kjo është mirë për ju. Çdonjëri prej tyre, do të dënohet për atë që ka bërë, e atë, prej tyre që ka bërë më së shumti, e pret dënimi i madh"
        },
        {
            "chapter": 24,
            "verse": 12,
            "text": "Përse, - me të dëgjuar këtë (shpifje) – besimtarët dhe besimtaret nuk menduan mirë për njëri-tjetrin dhe të thonë: “Kjo është shpifje e hapët!”"
        },
        {
            "chapter": 24,
            "verse": 13,
            "text": "Pse nuk sollën për këtë katër dëshmitarë? Meqë nuk sollën dëshmitarë, ata (atëherë), te Perëndia janë gënjeshtarë"
        },
        {
            "chapter": 24,
            "verse": 14,
            "text": "Dhe, sikur të mos ishte mirësia e Perëndisë ndaj jush dhe mëshira e Tij, në këtë botë dhe në tjetrën, me siguri do t’ju godiste dënimi i madh, për atë që u lëshuat"
        },
        {
            "chapter": 24,
            "verse": 15,
            "text": "kur atë (shpifjen) e përcillnit me gjuhët tuaja dhe flisnit me gojët tuaja atë për të cilën nuk kishit dijeni, ju këtë e merrnit për cikrrim, por te Perëndia – kjo është (çështje) e madhe"
        },
        {
            "chapter": 24,
            "verse": 16,
            "text": "Përse – kur e dëgjuat (shpifjen) – nuk thatë: “Nuk është për ne – të flasim për këtë”. Ti je i lavdëruar (Zot)! Kjo është shpifje e madhe"
        },
        {
            "chapter": 24,
            "verse": 17,
            "text": "Perëndia ju këshillon (duke ua tërhequr vërejtjen), që të mos përsëritni kurrë më diçka të ngjashme, nëse jeni besimtarë"
        },
        {
            "chapter": 24,
            "verse": 18,
            "text": "dhe, Perëndia ju shpjegon argumentet; dhe Perëndia është i Plotëdijshëm dhe i Gjithëdijshëm"
        },
        {
            "chapter": 24,
            "verse": 19,
            "text": "Ata që duan të përhapin lajmet e turpshme për besimtarët, i pret dënimi i dhembshëm në këtë botë dhe në tjetrën; Perëndia i di të gjitha, e ju nu i dini"
        },
        {
            "chapter": 24,
            "verse": 20,
            "text": "Dhe sikur të mos ishte mirësia e Perëndisë ndaj jush dhe mëshira e Tij, (dhe sikur të mos ishte) Perëndia i butë dhe mëshirues (do t’jua shpejgonte dënimin)"
        },
        {
            "chapter": 24,
            "verse": 21,
            "text": "O besimtarë! Mos ndiqni gjurmët e djallit! E, kush ndjek gjurmët e djallit (do të dënohet, sepse) ai, me të vërtetë urdhëron imoralitet dhe vepra të shëmtuara. Dhe sikur të mos ishte mirësia e Perëndisë ndaj jush dhe mëshira e Tij, kurrë nuk do të ishte pastruar prej mëkateve askush prej jush; por, Perëndia e pastron atë që don Ai. Perëndia, i dëgjon të gjitha dhe i di të gjitha"
        },
        {
            "chapter": 24,
            "verse": 22,
            "text": "Dhe, le të mos betohen të ndershmit dhe të pasurit prej jush – se nuk do t’u japin të afërmve, të varfërve dhe të emigruarve në rrugën e Perëndisë; le të falin ata dhe le të mos brigojnë (mos të mbajnë inat)! Vallë, a nuk doni ju që t’ju falë Perëndia? E, Perëndia, është falës e mëshirues"
        },
        {
            "chapter": 24,
            "verse": 23,
            "text": "Me të vërtetë, ata që i fajësojnë gratë e ndershme, zemërdlirë, besimtare, janë të mallkuar në këtë botë dhe në tjetrën, dhe për ta ka dënim të madh"
        },
        {
            "chapter": 24,
            "verse": 24,
            "text": "Atë Ditë që do të dëshmojnë kundër tyre – gjuhët e tyre, dhe duart e tyre, dhe këmbët e tyre për atë që kanë punuar ata"
        },
        {
            "chapter": 24,
            "verse": 25,
            "text": "atë Ditë Perëndia do t’ju plotësojë dënimin e merituar dhe do ta dijnë ata, se Perëndia, është e vërteta e qartë"
        },
        {
            "chapter": 24,
            "verse": 26,
            "text": "Gratë e pandershme janë për meshkuj të pandershëm; e burrat e pandershëm, janë për femra të pandershme. Gratë e ndershme janë për meshkuj të ndershëm; e burrat e ndershëm janë për femra të ndershme. Ata të ndershmit, janë larg prej atyre thënieve; atyre (të ndershmëve) ju përket falja e mëkateve, dhe dhuntia e madhe"
        },
        {
            "chapter": 24,
            "verse": 27,
            "text": "O besimtarë! Mos hyni në shtëpitë e huaja përderisa të mos lajmëroheni e të mos i përshëndetni banuesit e saj. Kjo është më mirë, që ju të këshilloheni"
        },
        {
            "chapter": 24,
            "verse": 28,
            "text": "E, nëse në to nuk gjeni askë, mos hyni në to, për – derisa të mos u lejohet, e nëse u thuhet juve: “Kthehuni” ju kthehuni! Kjo është më e mirë për ju, e Perëndia di atë që punoni ju"
        },
        {
            "chapter": 24,
            "verse": 29,
            "text": "Nuk ka mëkat për ju nëse hyni (pa leje) në godinat e pabanuara, në të cilat gjenden gjërat tuaja. Perëndia di ç’tregoni ju haptazi e çka mëshihni"
        },
        {
            "chapter": 24,
            "verse": 30,
            "text": "Thuaju besimtarëve që të mos hedhin shikimet e tyre dhe le t’i ruajnë organet e veta gjenitale; kjo është më mirë për ta. Me të vërtetë, Perëndia është i dijshëm për atë që punojnë ata"
        },
        {
            "chapter": 24,
            "verse": 31,
            "text": "Dhe, thuaju besimtareve, që t’i shmangin shikimet e tyre dhe le t’i ruajnë organet e veta gjenitale; dhe le të mos tregojnë nga stolitë e tyre (pjesët e trupit), përveç atyre që janë të dukshme (të domosdoshme). Dhe, le të lëshojnë pelerinën e vet në anët e (trupit të) tyre dhe le t’u mos tregojnë stolitë e tyre, përpos: bashkëshortëve të tyre, ose baballarëve të tyre, ose vjehrrive të tyre, ose bijve të tyre, ose djemve të bashkëshortëve të tyre, ose vëllezërve të tyre, ose djemve të vëllezërve të tyre, ose djemve të motrave të tyre ose grave (mikeshave) të tyre, ose atyre që i kanë nën pushtet (si skllavët), ose atyre që u shkojnë pas (për të arritur lëmoshë) e që nuk kanë pretendime tjera ndaj femrave. E këta janë meshkujt apo fëmijët që nuk i dinë ngacmimet e femrave. Dhe mos t’i rrahin këmbët e tyre (për tokë) që të hetohen stolitë e tyre të fshehta. Të gjithë ju, o besimtarë, pendohuni te Perëndia, që të arrini shpëtimin"
        },
        {
            "chapter": 24,
            "verse": 32,
            "text": "Martoni (mos pengoni) të pamartuarit dhe të pamartuaret, edhe skllavët dhe skllavet tuaja – besimtarë të ndershëm. Nëse janë të varfër, Perëndia do t’i begatojë ata me dhuntinë e Tij; e Perëndia është i gjerë në mirësi dhe di çgo gjë"
        },
        {
            "chapter": 24,
            "verse": 33,
            "text": "Dhe, le të frenojnë veten ata që nuk gjejnë mundësi për martesë, përderisa Perëndia të mos i begatojë ata me dhuntinë e Tij. E, ata që gjenden në pushtetin tuaj (skllavët dhe skllavet) që kërkojnë të lirohen (duke e kompensuar veten) shkruani (lidhni kontratën), nëse dini që janë të mirë. Dhe, epjuni diçka nga pasuria juaj, me të cilën ju ka dhuruar Perëndia juve. Dhe mos i detyroni skllavet tuaja në kurvëri, nëse ato dëshirojnë jetë të ndershme – për të arritur ju dobi të përkohshme të kësaj bote. E, kush i detyron ato – me të vërtetë, Perëndia pasi janë detyruar ato (e janë penduar), është falës dhe mëshirues"
        },
        {
            "chapter": 24,
            "verse": 34,
            "text": "Na u kemi shpallur juve ajetet e qarta dhe shembujt nga jeta e atyre që kanë kaluar para jush dhe këshillë për ata që i druajnë Perëndisë"
        },
        {
            "chapter": 24,
            "verse": 35,
            "text": "Perëndia është ndriçues (dirigjues e begatues) i qiejve dhe i Tokës. Shembulli i dritës së Perëndisë është si dritarja (në mur), në të cilën është feneri, - e feneri është në një xham, e ky xhami është si yll i shndritshëm, i cili ndizet nga druri i bekuar i ullirit, as i lindjes as i perëndimit, vaj i të cilit gati shkëlqen edhe pa e prekur zjarri; (kjo është) dritë mbi dritat. Perëndia e udhëzon në dritën e Vet kë të dojë dhe Perëndia shpjegon shembuj për njerëzit. Perëndia është i dijshëm për çdo gjë"
        },
        {
            "chapter": 24,
            "verse": 36,
            "text": "Në xhamitë, që u ngritën me urdhërin e Perëndisë dhe në të cilat përmendet emri i Tij – Atë e lavdërojnë, në mëngjes dhe mbrëmje"
        },
        {
            "chapter": 24,
            "verse": 37,
            "text": "njerëzit, të cilët shitblerja nuk i pengon në të përmendurit e Perëndisë dhe të cilët bëjnë namazin dhe japin zeqatin, dhe të cilët druajnë nga Dita, në të cilën zemrat dh shikimet janë të shqetësuara"
        },
        {
            "chapter": 24,
            "verse": 38,
            "text": "(e lavdërojnë Perëndinë) që Perëndia t’i shpërblejë ata me dhuratat më të mira për atë që kanë punuar, e që t’jua shtojë atyre dhuntinë e Tij. E, Perëndia e furnizon kë të dojë, pa llogari"
        },
        {
            "chapter": 24,
            "verse": 39,
            "text": "E, veprat e atyre që nuk besojnë, janë si mjegullirë (fatamorgana) në rrafshirë, të cilën, i etshmi e konsideron ujë, por kur të arrijë tek ai vend, nuk gjen asgjë, - e do të hasë në dënimin e Perëndisë dhe Ai ia paguan llogarinë e tij, se Perëndia është llogaritës i shpejtë"
        },
        {
            "chapter": 24,
            "verse": 40,
            "text": "ose (veprat e tyre) jnë si errësirat në detin e thellë, të cilat i mbulon dallga pas dallgës, mbi të cilat gjenden rëtë, errësira – njëra mbi tjetrën, aq sa dorën e vet (kur ta zgjatë njeriu) gati mos ta shohë. Kujt mos t’i japë Perëndia dritë (udhëzim), nuk do të ketë (kurrfarë) dritë për të"
        },
        {
            "chapter": 24,
            "verse": 41,
            "text": "A nuk e vëren ti, se – Perëndinë, me të vërtetë, e lavdërojnë (të gjithë) ata që gjenden në qiej dhe në Tokë, e madje edhe shpezët duke i hapur krahët e tyre, gjatë fluturimit, Ai (Perëndia) di lutjen dhe lavdërimin e çdonjërit (nga ata). Perëndia, di për atë që punojnë ata"
        },
        {
            "chapter": 24,
            "verse": 42,
            "text": "Vetëm të Perëndisë janë pushteti i qiejve dhe i Tokës dhe tek Ai kthehet çdo gjë"
        },
        {
            "chapter": 24,
            "verse": 43,
            "text": "A nuk e vëren ti, se Perëndia i shtyan ngadalë retë, e pastaj i bashkon e i grumbullon njërën mbi tjetrën, e ti sheh shiun se si del nga mesi i tyre dhe bie nga qielli; Ai, prej reve të mëdha si mali, lëshon breshërin, e me të e godit kë të dojë, kurse e shmangë prej kujt të dojë. Shkëlqimi i vetëtimës së tij – gati t’i merr sytë"
        },
        {
            "chapter": 24,
            "verse": 44,
            "text": "Ai (Perëndia) e sjell ditën dhe natën (ndërrimin dhe zgjatjen e tyre). Me të vërtetë, në këtë – ka këshillë për ata që janë largpamës"
        },
        {
            "chapter": 24,
            "verse": 45,
            "text": "Perëndia ka krijuar çdo lloj shtaze prej ujit: disa nga ato ecin me barkun e tyre, kurse një pjesë ecin në dy këmbë, e disa prej tyre në katër këmbë. Perëndia krijon çka të dojë. Me të vërtetë, Perëndia është i pushtetshëm për çdo gjë"
        },
        {
            "chapter": 24,
            "verse": 46,
            "text": "Na – madje, i kemi shpallur ajetet e qarta; e Perëndia e udhëzon kë të dojë në rrugën e drejtë"
        },
        {
            "chapter": 24,
            "verse": 47,
            "text": "E, hipokritët thonë: “Na kemi besuar Perëndinë dhe Pejgamberin dhe kemi qenë të përulur”. E, pastaj, u shmangën disa prej tyre (pasi e thanë këtë). E, këta (në të vërtetë), nuk janë besimtarë"
        },
        {
            "chapter": 24,
            "verse": 48,
            "text": "Dhe, kur të thirrën te Perëndia dhe Pejgamberi i Tij, që t’i gjykojë në mes tyre, një grup nga ata shmangët"
        },
        {
            "chapter": 24,
            "verse": 49,
            "text": "vetëm nëse dinë që drejtësia është në anën e tyre, ata vijnë përulshëm (me shpëjtim)"
        },
        {
            "chapter": 24,
            "verse": 50,
            "text": "A mos është në zemrat e tyre sëmundja (hipokrizia), apo dyshojnë, apo druajnë se Perëndia dhe Pejgamberi i Tij do t’u bëjnë padrejtësi? Jo, por ata janë zullumqarë të vërtetë"
        },
        {
            "chapter": 24,
            "verse": 51,
            "text": "Vetëm është fjala e besimtarëve, kur ata të thirren te Perëndia dhe Pejgamberi i Tij, që t’i gjykojë në mes tyre, për të thonë: “Dëgjojmë dhe përulemi!” Dhe, këta me siguri janë të shpëtuar"
        },
        {
            "chapter": 24,
            "verse": 52,
            "text": "E, ata që i përulen Perëndisë dhe Pejgamberit të Tij dhe druajnë nga Perëndia dhe i frikohen Atij, vetëm ata janë të lumtur"
        },
        {
            "chapter": 24,
            "verse": 53,
            "text": "Ata (hipokritët) janë betuar në Perëndinë, me betimin më të madh, se, nëse ti (o Muhammed) i urdhëron ata, që të shkojnë në luftë – ata me siguri do të dalin. Thuaj: “Mos betoheni! (Preju jush) kërkohet përulja si duhet. Perëndia, me të vërtetë, është i dijshëm për atë që punoni ju”"
        },
        {
            "chapter": 24,
            "verse": 54,
            "text": "Thuaj: “Përuljuni Perëndisë dhe përuljuni Pejgamberit!” E, nëse shmangeni, vetëm (Muhammedi) është përgjegjës për atë që është i obliguar; e ju jeni përgjegjës për atë që jeni ngarkuar. E, nëse i përuleni atij, do të jeni në rrugën e drejtë; - e Pejgamberi vetëm është i detyruar që t’ju shpallë qartazi"
        },
        {
            "chapter": 24,
            "verse": 55,
            "text": "Perëndia, u ka premtuar disave prej jush, që kanë besuar dhe që punojnë vepra të mira – se do t’i bëjë sundimtarë në Tokë, ashtu, si i ka bërë ata para tyre dhe që do t’ua forcojë fenë e tyre, me të cilën Ai është i kënaqur, dhe që do t’ua shndërrojë atyre – pas frikës, sigurinë. Ata, më adhurojnë Mua, e nuk më bëjnë shok asgjë. E, kush bën mohim pas kësaj, ata janë ngatërrestarë të vërtetë"
        },
        {
            "chapter": 24,
            "verse": 56,
            "text": "Dhe, kryeni namazin, jepni zeqatin dhe përuljuni Pejgamberit, për të fituar mëshirën e Perëndisë"
        },
        {
            "chapter": 24,
            "verse": 57,
            "text": "Kurrsesi mos mendo, se mohuesit do ta bëjnë të pamundshëm (dënimin nga ana e Perëndisë) në Tokë! E, strehimi i tyre është zjarri, e sa vend kthimi i shëmtuar që është ai"
        },
        {
            "chapter": 24,
            "verse": 58,
            "text": "O besimtarë! Le të kërkojnë leje ata që janë nën pushtetin tuaj (në familje) dhe ata nga ju, të cilët nuk e kanë arritur moshën e pjekurisë në tri raste: para namazit të sabahit dhe kur i zhveshni rrobat tuaja në mesditë dhe pas namazit të jacisë. Këto janë tri kohë kontestuese (jo të përshtatshme). Nuk jeni as ju, as ata – mëkatarë, pas këtyre kohëve, (nëse hyni pa leje) duke u takuar njëri me tjetrin. Kështu, ua shpjegon Perëndia dispozitat juve! Perëndia, është i Plotëdijshëm dhe i Gjithëdijshëm"
        },
        {
            "chapter": 24,
            "verse": 59,
            "text": "E, kur fëmijët tuaj të arrijnë moshën e pjekurisë, le të kërkojnë leje (në çdo kohë) ashtu siç kanë kërkuar leje ata para këtyre. Kështu, ua shpjegon Perëndia juve dispozitat e Tij! Perëndia, është i Plotëdijshëm dhe i Gjithëdijshëm"
        },
        {
            "chapter": 24,
            "verse": 60,
            "text": "E, gratë e vjetra, të cilat më – nuk kanë për qëllim të martohen, nuk është mëkat ta heqin mbulesën (që kanë mbi rrobat e trupit), por jo – duke i treguar stolitë e tyre. E, nëse i përmbahen virtytësisë, është edhe më mirë për to. Perëndia, i dëgjon dhe i di të gjitha"
        },
        {
            "chapter": 24,
            "verse": 61,
            "text": "Nuk është mëkat për të verbërin, as nuk është mëkat për të çalin, as për të sëmurin s’ka mëkat, as për ju nuk është mëkat që të hani në shtëpinë tuaj (të fëmijëve tuaj), ose në shtëpitë e baballarëve tuaj, ose në shtëpitë e nënave tuaja, ose në shtëpitë e motrave tuaja, ose në shtëpitë e axhallarëve tuaja, ose në shtëpitë e hallave tuaja, ose në shtëpitë e dajëve tuaj, ose në shtëpitë e tezeve tuaja, ose tek ata çelësat e të cilëve u janë lanë juve (për ta ruajtur atë), ose (në shtëpi) te miqtë e sinqertë. Nuk jeni mëkatarë që të hani bashkarisht apo veçmas; e kur të hyni në shtëpi – ju përshëndeteni banuesit e saj me një përshëndetje nga Perëndia, të begatshme e të mirë. Kështu ua shpjegon Perëndia juve dispozitat, për të medituar ju"
        },
        {
            "chapter": 24,
            "verse": 62,
            "text": "Besimtarë të vërtetë janë vetëm ata që besojnë Perëndinë dhe Pejgamberin e Tij. E, kur të gjenden me te (Pejgamberin) në një punë të përbashkët, nuk largohen para se të kërkojnë leje prej tij. Me të vërtetë, ata që kërkojnë leje prej teje, padyshim, besojnë në Perëndinë dhe Pejgamberin e Tij. E, kur të kërkojnë ata leje prej teje, për ndonjë punë të tyre, jepju leje kujt ë duash prej tyre dhe kërko për ta falje nga Perëndia. Me të vërtetë, Perëndia është falës dhe mëshirues"
        },
        {
            "chapter": 24,
            "verse": 63,
            "text": "Mos e konsideroni thirrjen e Pejgamberit në mesin tuaj, si thirrje të rëndomtë që ju ia bëni njëri-tjetrit; Perëndia, me siguri, i di ata që bishtërojnë prej jush tinëzisht. Le të druajnë ata që i kundërshtojnë urdhërit të tij, që të mos i arrijë ndonjë sprovë ose që të mos i godas ata dënimi i dhembshëm"
        },
        {
            "chapter": 24,
            "verse": 64,
            "text": "E, me të vërtetë, të Perëndisë janë gjithçka gjendet në qiej dhe në Tokë. Ai, di se në çfarë gjendje jeni. Dhe – di Ditën kur ata do të kthehen tek Ai, e do t’i laj¬mërojë ata për veprat që kanë punuar. E, Perëndia, është i dijshëm për çdo gjë"
        },
        {
            "chapter": 25,
            "verse": 1,
            "text": "I lartësuar është Ai, që i ka shpallur Kur’anin (i cili ndanë të vërtetën prej të pavërtetës) robit të Vet (Muhammedit), që të jetë paralajmërues për botërat (njerëzit)"
        },
        {
            "chapter": 25,
            "verse": 2,
            "text": "Atij që i përket pushteti i qiejve dhe i Tokës, i cili nuk ka fëmijë dhe i cili nuk ka shok në pushtet dhe i cili ka krijuar çdo gjë, e i ka rregulluar si duhet ato"
        },
        {
            "chapter": 25,
            "verse": 3,
            "text": "E, ata, kanë marrë – pos Tij, zotëra, të cilët nuk krijojnë asgjë, por të cilët vetë janë të krijuar, të cilët nuk janë në gjendje të shmangin as dëmin prej vetes, as t’i sjellin dobi (vetes), as nuk janë në gjendje që të bien vdekjen as jetën, as që të ringjallin"
        },
        {
            "chapter": 25,
            "verse": 4,
            "text": "E, mohuesit, thonë: “Ky (Kur’ani) është vetëm gënjeshtër, të cilën e ka trilluar ai (Muhammedi), e i kanë ndihmuar në këtë (edhe) njerëz tjerë”. Ata, (me këtë) kanë bërë zullum dhe akuzë"
        },
        {
            "chapter": 25,
            "verse": 5,
            "text": "dhe thanë: “Këto janë përrallat e popujve të lashtë; të cilat i ka kopjuar, e i lexohen atij në mëngjes e mbrëmje"
        },
        {
            "chapter": 25,
            "verse": 6,
            "text": "Thuaj: “E ka shpallur (Kur’anin) Ai, i cili di fshehtësitë e qiejve dhe të Tokës; Ai falë shumë dhe është mëshirues”"
        },
        {
            "chapter": 25,
            "verse": 7,
            "text": "Dhe ata thonë: “Çka ka ky pejgamber? Ahan ushqimin dhe shëtitë nëpër tregje; sikur t’ju kishte dërguar atij një engjëll, e të bëhet me të paralajmërues"
        },
        {
            "chapter": 25,
            "verse": 8,
            "text": "ose t’ju kishte zbritur një thesar, ose të kishte një kopsht, nga i cili të hante ai?” Dhe, mohuesit thanë: “Ju ndiqni vetëm një njeri të magjepsur!”"
        },
        {
            "chapter": 25,
            "verse": 9,
            "text": "Shiko çfarë shembujsh të sjellin ty (o Muhammed), e ata (me këtë), kanë humbur e nuk mund të gjejnë rrugën e vërtetë"
        },
        {
            "chapter": 25,
            "verse": 10,
            "text": "I lartësuar është Ai, i cili nëse don, do të japë më mirë nga ajo (që thanë), kopshte nëpër të cilat rrjedhin lumenjtë dhe do të bëjë për ty pallate"
        },
        {
            "chapter": 25,
            "verse": 11,
            "text": "Jo, (nuk të përgënjeshtrojnë vetëm ty), por, ata e konsiderojnë gënjeshtër edhe ardhjen e Ditës së Kijametit, e Na – për ata që e mohojnë Ditën e Kijametit, kemi përgatitur zjarrin e flakëruar"
        },
        {
            "chapter": 25,
            "verse": 12,
            "text": "Kur t’i vërejë ai (xhehennemi) prej një largësie (ata ia ndiejnë) gurgullimën dhe gërhamën"
        },
        {
            "chapter": 25,
            "verse": 13,
            "text": "e kur të hudhen në një vend të ngushtë të tij, të lidhur duarsh, e thirrin aty – shkatërrimin (e vet)"
        },
        {
            "chapter": 25,
            "verse": 14,
            "text": "“Mos thërritni sot një shkatërrim, (por) thërritni shumë shkatërrime!”"
        },
        {
            "chapter": 25,
            "verse": 15,
            "text": "Thuaj: “A është më i mirë ky (shkatërrim) apo xhenneti i përhershëm, i cili u është premtuar besimtarëve? Për ta, (xhenneti) është shpërblim dhe vend kthimi"
        },
        {
            "chapter": 25,
            "verse": 16,
            "text": "Për ta ka në të, ç’të duan, duke qëndruar në të përherë. Ky është premtimi i Zotit tuaj, i kërkuar (prej jush)”"
        },
        {
            "chapter": 25,
            "verse": 17,
            "text": "Dhe, atë Ditë kur (Perëndia) i tubon ata (idhujtarët) dhe ata që i adhuronin ata, pos Perëndisë, e u thotë atyre: “A jeni ju ata që i keni shmangur këta robër të Mi, apo ata vetë kanë humbur rrugën e drejtë?” –"
        },
        {
            "chapter": 25,
            "verse": 18,
            "text": "ata thanë: “Lavdi qoftë për Ty! Nuk është e mundshme që ne të marrim mbrojtës tjetër, përpos Teje, por Ti u ke dhënë këtyre dhe të parëve të tyre – jetë të begatshme, e ata kanë harruar këshillimin. Dhe, ata kanë qenë popull i shkatërruar!”"
        },
        {
            "chapter": 25,
            "verse": 19,
            "text": "Ata, e konsiderojnë për gënjeshtër atë që flitni ju, e nuk do të mundeni të shmangëni (prej vetes dënimin), as t’i ndihmoni vetes. E, kush prej jush bën zullum, Na, atij do t’i japim të shijojë dënimin e madh"
        },
        {
            "chapter": 25,
            "verse": 20,
            "text": "E, Na – edhe para teje kemi dërguar vetëm pejgamberë, të cilët hanin ushqimin dhe shetisnin nëpër tregje, dhe Ne – kemi bërë, që disa prej jush, të jenë sprovë për të tjerët. A do të jeni të durueshëm ju e duroni! E, Zoti yt i sheh të gjitha"
        }
    ]
}
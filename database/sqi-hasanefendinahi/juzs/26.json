{
    "juzs": [
        {
            "chapter": 46,
            "verse": 1,
            "text": "Hâ, Mîm"
        },
        {
            "chapter": 46,
            "verse": 2,
            "text": "(Kjo është) Shpallja e Librit prej Perëndisë, të Plotëfuqishëm dhe të Gjithëdijshëm"
        },
        {
            "chapter": 46,
            "verse": 3,
            "text": "Ne, kemi krijuar qiejt dhe Tokën dhe çka gjendet në mes tyre – me qëllim të plotë dhe me afat të caktuar, por mohuesit shmagen nga ajo që u është paralajmëruar"
        },
        {
            "chapter": 46,
            "verse": 4,
            "text": "Thuaju (atyre): “Më tregoni ju për ata që i adhuroni, pos Perëndisë? Më dëftoni ju se çka kanë krijuar ata në Tokë, apo a kanë ndonjë pjesëmarrje ata në (krijimin) e qiejve? Ma sillni Librin e shpallur para këtij (Kur’anit) apo vetëm ndonjë gjurmë nga dijenia, nëse jeni të vërtetë”"
        },
        {
            "chapter": 46,
            "verse": 5,
            "text": "Kush është më i humbur se ata, të cilët, pos Perëndisë, u luten atyre të cilët nuk mund t’u përgjigjen deri në Ditën e Kijametit, e ata janë të pakujdesshëm ndaj lutjes së tyre"
        },
        {
            "chapter": 46,
            "verse": 6,
            "text": "E, kur të ringjallen njerëzit, ata (të adhuruarit, pos Perëndisë), do të jenë armiq të tyre (adhuruesve) dhe do ta mohojnë adhurimin e tyre"
        },
        {
            "chapter": 46,
            "verse": 7,
            "text": "E, kur t’u lexohen ajetet Tona të qarta, mohuesit thonë për të Vërtetën – posa të dëgjojnë: “Kjo është magji e qartë!”"
        },
        {
            "chapter": 46,
            "verse": 8,
            "text": "Ose ata thonë: “Ai (Muhammedi) e trilloi atë (Kur’anin)”. Thuaju (atyre): “Por, nëse unë e trilloj atë, ju nuk do të mund të më ndihmoni asgjë nga dënimi i Perëndisë. Ai di më së miri përse zhyteni në trillime për të (Kur’anin). Mjafton Ai dëshmitar mes meje dhe jush. Ai është Falës dhe Mëshirues”"
        },
        {
            "chapter": 46,
            "verse": 9,
            "text": "Thuaju (atyre): “Unë nuk jam i pari profet (i ardhur në këtë Botë) dhe unë nuk di çka do të ndodhë me mua ose me ju. Unë ndjek vetëm atë që më është shpallë dhe unë jam vetëm paralajmërues i qartë”"
        },
        {
            "chapter": 46,
            "verse": 10,
            "text": "Thuaju (atyre): “Më thuani ju mua se çka do të bëhet me ju nëse Kur’ani është prej Perëndisë, e ju e mohoni, e ka dëshmuar (për të) dikush prej bijve të Israelit në shembullin e tij e besoi, kurse ju u bëtë mendjemëdhenj (nuk besuat)!” Me të vërtetë, Perëndia, nuk e udhëzon (në rrugë të drejtë) popullin zullumqarë"
        },
        {
            "chapter": 46,
            "verse": 11,
            "text": "Dhe, mohuesit thonë për besimtarët: “Sikur të ishte ndonjë e mirë (besimi në Kur’an), ata nuk do të na kishin tejkaluar në këtë”. E, ngase ata nuk u udhëzuan me te në rrugën e drejtë, me siguri do të thonë: “Ky është trillim i lashtë”"
        },
        {
            "chapter": 46,
            "verse": 12,
            "text": "E, para Kur’anit ka ekzistuar Libri i Musait – udhërrëfyes dhe mëshirë. E, ky (Kur’ani), Libër vërtetues (i librave të shpallur) në gjuhën arabe për t’i paralajmëruar ata që bëjnë zullum dhe për t’i sihariquar bamirësit"
        },
        {
            "chapter": 46,
            "verse": 13,
            "text": "Me siguri, ata që thonë: “Zoti ynë është Perëndia! – dhe pastaj qëndrojnë në rrugën e drejtë, për ta nuk ka kurrfarë droje dhe as që do të pikëllohen"
        },
        {
            "chapter": 46,
            "verse": 14,
            "text": "Ata janë banorë të xhennetit, në të do të qëndrojnë përherë, dhe ky do të t’u jetë shpërblim për atë që kanë punuar"
        },
        {
            "chapter": 46,
            "verse": 15,
            "text": "Njeriut i kemi rekomanduar mirësi (sjellje të mira) ndaj prindërve të vet. Nëna e ka mbajtur me mund dhe lindur me mund atë, e mbajtja dhe të dhënit gji është tridhjetë muaj, e kur të arrijë në moshën e pjekurisë dhe t’i mbushë dyzet vjet, ai thotë: “O Zoti im, më nxit që të falenderohem me dhuntinë Tënd me të cilën më ke dhuruar mua dhe prindërit e mi, dhe, që të bëj vepra të mira, me të cilët Ti do të jesh i kënaqur, dhe bëni të mirë pasardhësit e mi; unë me të vërtetë, pendohem (kthehem) te Ti dhe unë jam musliman”"
        },
        {
            "chapter": 46,
            "verse": 16,
            "text": "Ata janë të atillë, prej të cilëve Ne i pranojmë veprat e mira të tyre, e i kapërcejmë veprat e tyre të këqia (nuk i dënojmë për to); ata do të jenë banorë të xhennetit; ky është premtimi i vërtetë, që u është premtuar"
        },
        {
            "chapter": 46,
            "verse": 17,
            "text": "E, ai që u ka thënë prindërve të vet: “Uf ju! A po më premtoni se do të ringjallem kur para meje kanë kaluar shumë gjenerata (e nuk janë ringjallë)!” – e ata (prindërit) i drejtohen Perëndisë, për ndihmë (duke i thënë pasardhësit): “Kuku për ty (nëse nuk pendohesh)! Beso, me të vërtetë, premtimi i Perëndisë është i sigurt! Ai (pasardhësi) përgjigjet: “Këto janë vetëm përralla të lashta!”"
        },
        {
            "chapter": 46,
            "verse": 18,
            "text": "Ata janë prej atyre, ndaj të cilëve është plotësuar Fjala (e dënimit) mbi popujt: xhindët dhe njerëzit që kanë qenë para tyre, sepse ata, me të vërtetë, janë shkatërruar"
        },
        {
            "chapter": 46,
            "verse": 19,
            "text": "Për të gjithë do të ketë shkallë të caktuara, për atë që kanë punuar, për t’i shpërblyer (dhe dënuar) sipas veprave të tyre, - e nuk do t’ju bëhet atyre padrejtësi"
        },
        {
            "chapter": 46,
            "verse": 20,
            "text": "(Kujtoju) Ditën, kur ata që kanë mohuar i ekspozohen zjarrit (e u thuhet atyre): “Ju keni shfrytëzuar kënaqësitë tuaja në jetën tuaj në tokë dhe jeni kënaqur me to, e sot do të ndëshkoheni me dënim të poshtëruar, ngase jeni madhështuar në Tokë pa kurrfarë të drejte dhe ngase keni bërë ngatërresa”"
        },
        {
            "chapter": 46,
            "verse": 21,
            "text": "Kujtoje vëllain e Adit (Hudin), kur e paralajmëroi popullin e vet në Ahkaf, e ka pasur paralajmërues edhe para tij edhe pas tij (kur u tha atyre): “Adhuronie vetëm Perëndinë! Unë, me të vërtetë, druaj se do t’ju godet dënimi i Ditës së Madhe! –"
        },
        {
            "chapter": 46,
            "verse": 22,
            "text": "ata u përgjegjën: “Vallë, a ke ardhur të na shmangësh neve prej hyjnive tona. Sillna atë (dënim) që po na premton, nëse thua të vërtetën!”"
        },
        {
            "chapter": 46,
            "verse": 23,
            "text": "Ai u tha (atyre): “Vetëm te Perëndia është dijenia e (dënimit), e unë vetëm u lajmëroj juve me atë që jam dërguar, por unë po shoh se jeni popull i zhytur në injorancë”"
        },
        {
            "chapter": 46,
            "verse": 24,
            "text": "E, kur e panë atë (rénë – dënimin) që u duk dhe që vinte në drejtim të luginave të tyre, thanë: “Kjo ré na sjell shiun neve!” – (E, Hudi tha): “Jo, kjo është ajo që ju e keni shpejtuar: frymë në të cilën ka dënim të dhembshëm"
        },
        {
            "chapter": 46,
            "verse": 25,
            "text": "e cila, me urdhërin e Perëndisë, shkatërron çdo gjë”. E, në mëngjes u panë vetëm shtëpiat e tyre të zbrazëta; kështu Ne e ndëshkojmë popullin mëkatar"
        },
        {
            "chapter": 46,
            "verse": 26,
            "text": "Ne, i kemi vendosur ata në aso gjendje (të volitshme), në çfarë nuk u kemi vendosur juve (o Mekkas) dhe u kemi dhënë atyre të dëgjuarit, të pamurit dhe zemrën (mendjen), por as të dëgjuarit e tyre, as të pamurit e tyre, as mendja e tyre, nuk u kanë sjellë kurrfarë dobie, ngase mohuan argumentet e Perëndisë, e ata i goditi ajo me të cilën talleshin"
        },
        {
            "chapter": 46,
            "verse": 27,
            "text": "Me të vërtetë, Ne i kemi shkatërruar vendbanimet për rreth jush, e madje edhe u kemi shpjeguar atyre, (në mënyra ta ndryshme) argumentet Tona, për t’u kthyer ata (prej mohimit)"
        },
        {
            "chapter": 46,
            "verse": 28,
            "text": "E, përse ata (idhujt) nuk u ndihmuan atyre, të cilët i kanë marrë, pos Perëndisë, për afrues (ndërmjetësues) te Perëndia? Por, ata nuk ekzistuan. Këto ishin vetëm gënjeshtrat e tyre dhe ato që shpifnin"
        },
        {
            "chapter": 46,
            "verse": 29,
            "text": "Dhe, (kujtoju atyre kohën) kur t’i dërguam ty disa xhindë për të dëgjuar Kur’anin. Kur morën pjesë (në të dëgjuarit e Kur’anit), ata i thanë (njëri-tjetrit): “Heshtni!” E, kur përfundoi (të lexuarit), u kthyen te populli i tyre si paralajmërues"
        },
        {
            "chapter": 46,
            "verse": 30,
            "text": "Ata thanë: “O populli ynë! Na dëgjuam Librin, të shpallur mas Musait, i cili vërteton se janë të vërteta edhe ato para tij, i cili udhëzon kah e vërteta dhe në rrugën e drejtë"
        },
        {
            "chapter": 46,
            "verse": 31,
            "text": "O populli ynë, përgjigjuni ju grishtarit të Perëndisë dhe besoni Atij! Ai do t’ua falë disa mëkate tuaja dhe do t’ju shpëtojë prej dënimit të dhembshëm"
        },
        {
            "chapter": 46,
            "verse": 32,
            "text": "E, ai që nuk i përgjigjet grishtarit të Perëndisë, të atillë nuk do të mund t’i ikin Atij në Tokë dhe për ta s’ka mbrojtës, pos Perëndisë. Ata janë në humbje të madhe"
        },
        {
            "chapter": 46,
            "verse": 33,
            "text": "A nuk shohin ata që Perëndia – i cili krijoi qiejt dhe Tokën, i cili nuk është lodhur në krijimin e tyre – është i pushtetshëm t’i ngjallë të vdekurit? Po, me të vërtetë, Ai është i pushtetshëm për çdo gjë"
        },
        {
            "chapter": 46,
            "verse": 34,
            "text": "(Kujtoju) Ditën kur ata që kanë mohuar do t’i ekspozohen zjarrit (e u thuhet atyre): “Vallë, a nuk është kjo e vërtetë?” Ata, thonë: “Po, pasha Zotin tonë!” Ai do t’ju thotë (atyre): “E, pra, shijoni dënimin për mohimin që keni bërë!”"
        },
        {
            "chapter": 46,
            "verse": 35,
            "text": "E, ti bëhu i durueshëm (o Muhammed) ashtu siç kanë duruar me këmbëngulje pejgamberët e tjerë dhe mos kërko shpejtimin e dënimit për ta! E, atë Ditë kur të përjetojnë atë që u është premtuar atyre (dënimi), do t’u duket atyre, se (në këtë botë), kanë qëndruar vetëm një çast të ditës. (Kjo është) shpallje! E, kush do të shkatërrohet tjetër, pos popullit ngatërrestar"
        },
        {
            "chapter": 47,
            "verse": 1,
            "text": "Ata që kanë mohuar dhe që i penguan (njerëzit) në rrugën e Perëndisë – Ai, ua ka shkatërruar veprat e tyre"
        },
        {
            "chapter": 47,
            "verse": 2,
            "text": "E, ata që besojnë dhe punojnë vepra të mira dhe besojnë në atë që i është shpallur Muhammedit – e ajo është e Vërteta prej Zotit të tyre, - Ai do t’jua mbulojë mëkatet dhe do t’ua përmirësojë gjendjen atyre"
        },
        {
            "chapter": 47,
            "verse": 3,
            "text": "meqë, ata që kanë mohuar mbështeten në të pavërtetën, kurse besimtarët mbështeten në të Vërtetën e Zotit të tyre. Kështu Perëndia ua sjell njerëve shembujt e tyre"
        },
        {
            "chapter": 47,
            "verse": 4,
            "text": "E, kur të takoheni në luftë me mohuesit, bini në qafë derisa t’i rraskapitni e t’i shkatërroni ata, e pastaj lidhin (zëni robër), dhe mandej, ose i lironi me zemërgjerësi ose me kompensim, përderisa të mos bëhet armëpushimi. Kështu bëni! E, sikur të dojë Perëndia, Ai do t’i shkatërronte ata, por Ai dëshiron t’ju provojë juve njërin me tjetrin. Ai nuk ua humbë veprat atyre që vdesin në rrugën e Perëndisë"
        },
        {
            "chapter": 47,
            "verse": 5,
            "text": "dhe Ai, me siguri, do t’i udhëzojë ata dhe do t’ua përmirësojë gjendjen e tyre"
        },
        {
            "chapter": 47,
            "verse": 6,
            "text": "dhe do t’i shpie në xhennet ata, të cilin madje, ua ka përshkruar atyre"
        },
        {
            "chapter": 47,
            "verse": 7,
            "text": "O besimtarë, nëse ndimoni Perëndinë (rrugën e Tij), edhe Ai do t’ju ndihmon juve dhe do t’ua mundësojë përparimin tuaj"
        },
        {
            "chapter": 47,
            "verse": 8,
            "text": "E, ata që nuk besojnë – shkatërrimi për ta! Ai ua humbë veprat atyre"
        },
        {
            "chapter": 47,
            "verse": 9,
            "text": "Kjo është, ngase ata e urrejnë atë që e ka shpallë Perëndia, andaj Ai ua ka shkatërruar veprat e tyre"
        },
        {
            "chapter": 47,
            "verse": 10,
            "text": "Vallë, a nuk kanë udhëtuar ata nëpër Tokë, për të parë përfundimin e atyre të mëparshmëve?! Perëndia i ka zhdukur ata plotësisht, e kështu do të përfundojnë edhe mohuesit e tjerë"
        },
        {
            "chapter": 47,
            "verse": 11,
            "text": "Kjo është (ngase) Perëndia është mbojtës i atyre që besojnë – dhe, meqë, me të vërtetë, për mohuesit nuk ka mbrojtës (ndihmës)"
        },
        {
            "chapter": 47,
            "verse": 12,
            "text": "Perëndia, me të vërtetë, ata që besojnë dhe bëjnë vepra të mira, do t’i shpie në xhennete, nëpër të cilat rrjedhin lumenj; e ata që nuk besojnë – që kënaqen dhe gëlltisin ashtu siç gëlltisin shtazët, vendbanim i tyre është zjarri"
        },
        {
            "chapter": 47,
            "verse": 13,
            "text": "Shumë vende (qytete) kanë qenë më të fuqishme se vendi yt që të ka përzënë ty. Na, i kemi shkatërruar ata dhe nuk ka pasur ndihmës për ta"
        },
        {
            "chapter": 47,
            "verse": 14,
            "text": "Vallë, a është i njëjtë ai që (pason) argumentet e qarta të Zotit të tij me atë që i zbukurohen punët e veta të shëmtuara dhe (i cili) pason epshet e veta"
        },
        {
            "chapter": 47,
            "verse": 15,
            "text": "Shembulli i xhennetit, që u është premtuar besimtarëve – në të cilin gjenden lumenj me ujë të paprishur, dhe lumenj të qumështit me shije të pandryshuar, dhe lumenj të verës me shije të këndshme për ata që e pinë (pa përbërje alkooli), dhe lumenj prej mjaltit të kulluar, në të kanë edhe llojlloj pemësh dhe falje (të mëkateve) prej Zotit të tyre, (a është njësoj si shembulli i atij) i cili është përherë në zjarr dhe të cilëve u jepet ujë i vëluar, që ua copton zorrët"
        },
        {
            "chapter": 47,
            "verse": 16,
            "text": "Në mes tyre ka (edhe të atillë) që të përgjojnë ty, e posa të largohen prej teje, i pyesin ata të cilëve u është dhënë dijenia: “Ç’tha ai më parë?!” Këta janë ata, zemrat e të cilëve ua ka vulosur Perëndia dhe të cilët ndjekin epshet e veta"
        },
        {
            "chapter": 47,
            "verse": 17,
            "text": "E, ata që kanë marrë rrugën e drejtë, Ai (Perëndia) ua shton udhëzimin dhe u jep atyre (forcon) ruajtjen (nga zjarri)"
        },
        {
            "chapter": 47,
            "verse": 18,
            "text": "A mos vallë mohuesit presin që t’u vie befasisht (edhe) vetëm Çasti i caktuar, e madje – me të vërtetë, shenjat e tij kanë ardhur? E, çka do t’u shërbejnë atyre këshillat kur t’ju vie ai (Çasti)"
        },
        {
            "chapter": 47,
            "verse": 19,
            "text": "Dije se s’ka zot (tjetër) pos Perëndisë! Kërko falje për mëkatet tua dhe për besimtarët e besimtaret. Perëndia di se ku silleni ju dhe ku qëndroni (banoni)"
        },
        {
            "chapter": 47,
            "verse": 20,
            "text": "E, thonë ata që kanë besuar: “Sikur të ishte shpallur një sure!” E, kur u shpall një sure e qartë dhe në të u përmend (obligimi) i luftës, i sheh ti ata zemrash të sëmuara (me besim të dyshimtë), si të shikojnë ty me shikimin si të agonisë së jetës! E, më e përshtatshme do të ishte për ata –"
        },
        {
            "chapter": 47,
            "verse": 21,
            "text": "përulja dhe fjala e mirë! E, kur, madje është caktuar dispozita e luftës, më mirë do të ishte për ta, (atëherë) të jenë të sinqertë ndaj Perëndisë"
        },
        {
            "chapter": 47,
            "verse": 22,
            "text": "E, vallë ndoshta edhe ju (hipokritët) sikur të vinit në pushtet, do të bënit ngatërresa (zullum) në Tokë dhe do t’i shkatërronit lidhjet farefisnore"
        },
        {
            "chapter": 47,
            "verse": 23,
            "text": "Këta janë ata, të cilët i ka mallkuar Perëndia dhe i ka bërë të shurdhër (ndaj së vërtetës) dhe ua ka verbuar sytë (për të parë rrugën e vërtetë)"
        },
        {
            "chapter": 47,
            "verse": 24,
            "text": "Vallë, a nuk duan ata të mendojnë për Kur’anin, apo në zemrat e tyre ka dryna"
        },
        {
            "chapter": 47,
            "verse": 25,
            "text": "Me të vërtetë, ata që janë kthyer prapa (në mohim), pasi u është treguar atyre rruga e drejtë, djalli i ka shpie në mëkat dhe i ka udhqyer ata me shpresë të rrejshme"
        },
        {
            "chapter": 47,
            "verse": 26,
            "text": "Kjo ngjet, ngase ata u thonin atyre, të cilët nuk e donin atë që e ka shpallur Perëndia: “Na do t’ju përulemi juve në disa gjëra”, - e Perëndia i di mirë fshehtësitë e tyre"
        },
        {
            "chapter": 47,
            "verse": 27,
            "text": "E, (çka do të bëjnë) ata, kur engjëjt do t’u marrin shpirtin atyre, duke i rrahur ata nëpër fytyrat dhe shpindët e tyre"
        },
        {
            "chapter": 47,
            "verse": 28,
            "text": "Kjo (mënyrë e vdekjes) është, ngase ata, pasuan atë që shkakton pezmin e Perëndisë dhe që urrenin kënaqësinë e Tij; e Ai, ua ka shkatërruar veprat e tyre"
        },
        {
            "chapter": 47,
            "verse": 29,
            "text": "Vallë, a mendojnë ata me zemra të sëmura – se, Perëndia nuk do t’ua qet në shesh urrejtjen e tyre"
        },
        {
            "chapter": 47,
            "verse": 30,
            "text": "E, sikur të donim, Ne do t’i tregonim ty ata, e ti me siguri, do t’i njihje ata, sipas shenjave të tyre (të fytyrës). Por, ti do t’i njohësh ata sipas mënyrës së shprehjes së tyre, e Perëndia i di veprat tuaja"
        },
        {
            "chapter": 47,
            "verse": 31,
            "text": "Ne do t’ju vëmë në sprovë juve, përderisa t’i njohim në thelb ata të cilët prej jush luftojnë (në rrugën e drejtë) dhe durojnë (mundimin), si dhe për t’i vërtetuar lajmet për veprat tuaja"
        },
        {
            "chapter": 47,
            "verse": 32,
            "text": "Me të vërtetë, ata që nuk besojnë dhe i pengojnë (të tjerët) nga rruga e Perëndisë dhe kundërshtojnë Pejgamberin, pasi që atyre u është shpjeguar qartë rruga e drejtë, nuk do t’i sjellin (me këtë) Perëndisë kurrfarë dëmi, e Ai do t’ua zhdukë veprat e tyre"
        },
        {
            "chapter": 47,
            "verse": 33,
            "text": "O ju që keni besuar! Përuljuni Perëndisë dhe përuljni Pejgamberit (të Tij) dhe mos i prishni veprat tuaja"
        },
        {
            "chapter": 47,
            "verse": 34,
            "text": "Me të vërtetë, ata që nuk besojnë e vdesin si mohues, Perëndia, kurrsesi, nuk do t’i falë ata"
        },
        {
            "chapter": 47,
            "verse": 35,
            "text": "Dhe, mos u bëni qyqarë dhe mos afroni paqë duke qenë ju më të fuqishëm, sepse Perëndia është me ju (në ndihmë tuaj), Ai nuk ua pakëson shpërblimin e veprave tuaja"
        },
        {
            "chapter": 47,
            "verse": 36,
            "text": "Jeta e kësaj bote nuk është asgjë tjetër, pos lojë dhe zbavitje, e nëse besoni dhe ruheni (prej të këqiave), Ai do t’ju shpërblejë juve dhe nuk do të kërkojë prej jush (tërë) pasurinë tuaj"
        },
        {
            "chapter": 47,
            "verse": 37,
            "text": "Sikur ta kërkonte prej jush atë (tërë pasurinë me këmbëngulje), do të bëheshit koprrac dhe do të shkaktonte urrejtjen tuaj"
        },
        {
            "chapter": 47,
            "verse": 38,
            "text": "Ja, pra, ju thirreni se shpenzoni në rrugën e Perëndisë, por disa prej jush janë koprrac, - e kush është koprrac, është koprrac në dëm të vet, sepse Perëndia është i pasur (s’ka nevojë për asgjë), ndërsa ju jeni të varfër (jeni nevojtarë për gjithçka). E, nëse ju, shmangeni, Ai do t’ju zëvendësojë me një popull tjetër, i cili nuk do të bëhet si ju"
        },
        {
            "chapter": 48,
            "verse": 1,
            "text": "Ne, ta dhamë ty fitoren e qartë"
        },
        {
            "chapter": 48,
            "verse": 2,
            "text": "për t’i falur ty Perëndia gabimet e mëparshme dhe të ardhshme, për ta plotësuar dhuntinë e Vet ndaj teje dhe për të udhëzuar ty në rrugën e drejtë"
        },
        {
            "chapter": 48,
            "verse": 3,
            "text": "dhe që Perëndia të ndihmojë ty me ndihmë të madhe"
        },
        {
            "chapter": 48,
            "verse": 4,
            "text": "Ai është që sjell qetësi në zemrat e besimtarëve për t’ua forcuar (edhe më tepër) besimin, krahas besimit që kanë – e, të Perëndisë janë ushtritë e qiejve dhe të Tokës; Perëndia është i Plotëdijshëm dhe i Gjithëdijshëm"
        },
        {
            "chapter": 48,
            "verse": 5,
            "text": "për t’i shpie besimtarët dhe besimtaret në kopshtije nëpër të cilat rrjedhin lumenjtë, ku do të qëndrojnë përherë, dhe që t’ju falë mëkatet e tyre – e kjo te Perëndia është fitore e madhe –"
        },
        {
            "chapter": 48,
            "verse": 6,
            "text": "dhe që t’i ndëshkojë hipokritët dhe hipokritet, dhe idhujtarët e idhujtaret, që mendojnë keq për Perëndinë, - e vallja e fatkeqësisë le t’i godet ata! Perëndia është pezmatuar në ta dhe i ka mallkuar ata dhe u ka përgatitur atyre, xhehennemin, e sa vend i shëmtuar që është ai"
        },
        {
            "chapter": 48,
            "verse": 7,
            "text": "Të perëndisë janë ushtritë e qiejve dhe të Tokës; Perëndia është i Plotëfuqishëm (për t’i dënuar) dhe i Gjithëdijshëm"
        },
        {
            "chapter": 48,
            "verse": 8,
            "text": "Ne, me të vërtetë, të kemi dërguar ty dëshmitar dhe sihariques e paralajmërues"
        },
        {
            "chapter": 48,
            "verse": 9,
            "text": "për të besuar Perëndinë dhe Pejgamberin e Tij, dhe që të ndihmoni (dispozitat) e Tij, dhe ta madhëroni Ate dhe falenderoni Ate me namaz në mëngjes dhe mbrëmje"
        },
        {
            "chapter": 48,
            "verse": 10,
            "text": "Ata që të janë betuar ty në besim (pë të ndjekë rrugën tënde) – në të vërtetë, janë betuar në besim të Perëndisë – Dora (dhuntia) e Perëndisë është mbi duart e tyre! Ai që e prishë betimin, e prishë në dëm të vetin, e nëse e plotëson betimin ndaj Perëndisë, Ai do t’i jep atij shpërblim të madh"
        },
        {
            "chapter": 48,
            "verse": 11,
            "text": "Do të të thonë ty arabët e shkretëtirës (beduinët), të cilët ngelën pas jush dhe nuk erdhën me ju: “Na angazhuan (preokupuan) neve pasuria jonë dhe familjet tona, e lutju (Perëndisë) të na falë neve!” Ata flasin me gjuhën e tyre, atë që nuk e kanë në zemrat e tyre. Thuaju (atyre): “Kush mund ta pengojë Perëndinë ndaj jush, nëse Ai don t’ju godet juve me ndonjë dëm, ose nëse don t’ju bëjë ndonjë të mirë?!” Jo, Perëndia di atë që punoni ju"
        },
        {
            "chapter": 48,
            "verse": 12,
            "text": "Jo, por ju keni menduar se Pejgamberi dhe besimtarët nuk do të kthehen kurrë te familjet e tyre, kjo ju ka zbukuruar juve në zemrat tuaja dhe ju keni menduar në mënyrën më të shëmtuar, dhe jeni bërë popull që do të zhdukeni"
        },
        {
            "chapter": 48,
            "verse": 13,
            "text": "Kush nuk beson në Perëndinë dhe në Pejgambeirn e Tij, - Na kemi përgatitur për mohuesit zjarrin flakërues"
        },
        {
            "chapter": 48,
            "verse": 14,
            "text": "Të Perëndisë janë pushteti i qiejve dhe i Tokës. Ai falë kë të dojë; e dënon kë të dojë – Perëndia falë shumë dhe është mëshirues"
        },
        {
            "chapter": 48,
            "verse": 15,
            "text": "Do t’u thonë juve ata që ngelën pas jush (në luftë), kur të shkoni me marrë plaçkat e luftës: “Lejona edhe neve që t’ju pasojmë juve!” Ata do të donin ta ndërrojnë fjalën e Perëndisë (premtimin). Thuaju: “Ju, kurrsesi nuk do të na pasoni, këtë e ka thënë Perëndia qysh më parë!” E ata do të thonë: “Nuk është ashtu, por, ju na keni zili neve”. Jo, nuk është as kjo, por ata pak kuptojnë"
        },
        {
            "chapter": 48,
            "verse": 16,
            "text": "Thuaju atyre beduinëve që ngelën pas jush (e nuk erdhën): “Do të thirreni ju në luftë kundër një populli luftarak, përderisa të mos përulet (ose të bëhet musliman). E, nëse dëgjoni (thirrjen), Perëndia do t’u japë shpërblim të mirë, e nse shmangeni (refuzoni) ashtu siç jeni shmangur më parë, (Ai) do t’ju ndëshkojë me dënim të dhembshëm"
        },
        {
            "chapter": 48,
            "verse": 17,
            "text": "Nuk është mëkat për të verbëtin, as për të çalin as të sëmurin (që të mugnojë nga ekspedita luftarake), e kush i përulet Perëndisë dhe Pejgamberit të Tij, Ai e shpie në xhenete, nëpër të cilat rrjedhin lumenjtë, e atë që shmanget, do ta ndëshkojë me dënim të dhembshëm"
        },
        {
            "chapter": 48,
            "verse": 18,
            "text": "Perëndia është i kënaqur me ata besimtar kur t’u betuan ty nën hijen e drurit. Ai (Perëndia), e ka ditur se ç’ka në zemrat e tyre, e u ka dhënë atyre qetësi (siguri), dhe i shpërbleu ata me fitoren e afërt"
        },
        {
            "chapter": 48,
            "verse": 19,
            "text": "dhe me plaçkën (pasurinë e zënë në luftë) e madhe që do ta fitojnë. Perëndia është i Plotëfuqishëm dhe i Gjithëdijshëm"
        },
        {
            "chapter": 48,
            "verse": 20,
            "text": "Perëndia u ka premtuar juve plaçkë të pasur që do ta fitoni, e ua shpejtoi këtë juve (Ai) dhe i pengoi duart e njerëzve (nga të dëmtuarit juve) – për të qenë ky argument për besimtarët (që premtimi i Perëndisë është i realizueshëm) dhe për t’u udhëzuar juve në rrugën e drejtë"
        },
        {
            "chapter": 48,
            "verse": 21,
            "text": "dhe (ju ka premtuar) tjetrën (fitore), të cilën nuk keni qenë në gjendje ta fitoni, - por Perëndia, me dispozitën e Vet, e ka përmbledhë atë për ju, sepse, Perëndia është i pushtetshëm për çdo gjë"
        },
        {
            "chapter": 48,
            "verse": 22,
            "text": "E, nëse mohuesit lëshohen në luftë kundër jush, ata, me siguri, do të iknin dhe pastaj nuk do të gjenin as mbrojtës as ndihmës –"
        },
        {
            "chapter": 48,
            "verse": 23,
            "text": "(Kjo është) dispozita e Perëndisë që ka qenë edhe më parë, e ti, kurrsesi, nuk mund të gjesh ndryshime në dispozitën e Perëndisë"
        },
        {
            "chapter": 48,
            "verse": 24,
            "text": "Ai ka penguar duart e tyre ndaj jush dhe duart tuaja ndaj tyre – brenda në Mekke, pasi u ka dhënë juve fitoren mbi ta. Perëndia i sheh të gjitha çka punoni ju"
        },
        {
            "chapter": 48,
            "verse": 25,
            "text": "Ata, të cilët nuk kanë besuar dhe ju pengojnë nga Mesxhidil-Harami (Qabja) dhe (pengojnë) të përgjëruarin – kurbanin e caktuar që të arrijë në vend. E, sikur të mos kishte besimtarë dhe besimtare, që ju nuk i dini e do t’i merrnit nëpër këmbë ata, e juve do t’ju godiste një hidhërim, duke mos ditur (do t’ju kisha lejuar të pushtoni Mekken). Kjo është, ngase Perëndia e shpie në mëshirën e Vet kë të dojë. Sikur të ishin të veçuar ata, Ne do t’i ndëshkonim ata në mes tyre, të cilët nuk kanë besuar – me dënim të dhembshëm"
        },
        {
            "chapter": 48,
            "verse": 26,
            "text": "(Kujtoje ti) kur në zemrat e mohuesve u shfaq krenaria, krenaria pagane, e Perëndia zbriti qetësinë e Tij në zemrën e Pejgamberit dhe të besimtarëve dhe i obligoi ata me fjalën e takvasë (shehadetit) e ata gjithsesi – kanë pasur më shumë të drejtë dhe kanë qenë të denjë për të, - e Perëndia është i Gjithëdijshëm për çdo gjë"
        },
        {
            "chapter": 48,
            "verse": 27,
            "text": "Perëndia e realizoi (sendërtoi) ëndërrën e Pejgamberit të vet me të vërtetën: “Me siguri, ju do të hyni në Mesxhidil-Haram, nëse jep Perëndia, (dhe këtë) të sigurt, kokë-rruar dhe flokë-shkurtuar, pa kurrfarë frike. Ai e ka ditur atë që nuk e keni ditur ju. Dhe, para kësaj (hyrjes në Mekke), ju ka dhuruar një fitore të afërt"
        },
        {
            "chapter": 48,
            "verse": 28,
            "text": "Ai e ka dërguar Pejgamberin e Vet me Udhëzim (në rrugë të drejtë) he fenë e vërtetë, për ta ngritur mbi të gjitha fetë. E, Perëndia është dëshmitar i mjaftueshëm"
        },
        {
            "chapter": 48,
            "verse": 29,
            "text": "Muhammedi është Pejgamber i Perëndisë. E, ata që janë me të (shokët e tij) janë të ashpër ndaj mohuesve, e të mëshirshëm në mes tyre. I sheh ata si bëjnë ruqu dhe sexhde duke kërkuar dhuntinë dhe kënaqësinë e Perëndisë. Në fytyrat e tyre shihen shenjat e sexhdes. Ky është përshkrimi i tyre në Tevrat. E, përshkrimi i tyre në Ungjill, është: (ata janë) si fara (e mbjellur) që lëshon filizat (e vogla) të cilat e forcojnë atë, e bëhet e trashë, e pastaj drejtohet (vertikalisht) në trungun e vet; (kështu që), e entusiazmon atë që e ka mbjellë, - që për (këtë gjë) t’i zemrojë mohuesit. Perëndia u ka premtuar atyre që besojnë dhe punojnë vepra të mira (të gjithë atyre) – falje (të mëkateve) dhe shpërblim të madh"
        },
        {
            "chapter": 49,
            "verse": 1,
            "text": "O ju që keni besuar! Mos nxitoi para urdhërit (dispozitës) së Perëndisë dhe Pejgamberit të Tij dhe druani Perëndisë! Perëndia, me të vërtetë, i dëgjon të gjitha dhe i di të gjitha"
        },
        {
            "chapter": 49,
            "verse": 2,
            "text": "O ju që keni besuar! Mos ngritni zërin tuaj mbi zërin e Pejgamberit dhe mos bisedoni me të me zë të lartë, ashtu si flitni zëshëm njëri me tjetrin, në mëhyrë që mos t’u humbin veprat tuaja – e që ju të mos i hetoni"
        },
        {
            "chapter": 49,
            "verse": 3,
            "text": "Me të vërtetë, ata që ulin zërin para (në prezencën e) Pejgamberit të Perëndisë – e ata janë (ata), zemrat e të cilëve Perëndia i ka kalitur për besim. Për ta ka falje dhe shpërblim të madh"
        },
        {
            "chapter": 49,
            "verse": 4,
            "text": "Me të vërtetë, ata që të thërrasin ty pas (mureve) të dhomave (tuaja), shumica e tyre nuk mendojnë"
        },
        {
            "chapter": 49,
            "verse": 5,
            "text": "E sikur të durojnë ata deri sa t’ju dalish ti atyre, do të ishte më mirë për ta; e Perëndia ësht falës dhe mëshirues"
        },
        {
            "chapter": 49,
            "verse": 6,
            "text": "O ju që keni besuar! Nëse ndonjë njeri i pandershëm ju sjell ndonjë lajm, analizoni mirë, për të mos i bërë dëm ndokujt nga mosdijenia, e të pendoheni pastaj për atë që keni punuar"
        },
        {
            "chapter": 49,
            "verse": 7,
            "text": "Dhe, dijeni se në mes jush gjendet Pejgamberi i Perëndisë; sikur ai t’ju dëgjonte juve në shumë gjëra, ju do të kishit pësuar; por Perëndia disave prej jush ua ka bërë të këndshëm besimin dhe ua ka zbukuruar atë në zemrat tuaja, e ua ka urryer juve mohimin, ngatërresat dhe mëkatet. Të tillët janë në rrugën e drejtë"
        },
        {
            "chapter": 49,
            "verse": 8,
            "text": "me mirësinë dhe dhuntinë e Perëndisë. – E, Perëndia është i Plotëdijshëm dhe i Gjithëdijshëm"
        },
        {
            "chapter": 49,
            "verse": 9,
            "text": "Nëse dy grupe muslimanësh luftojnë në mes vete, pajtoni ata, e nëse njëra prej tyre sulmon atë tjetrën, atëherë luftoni kundër sulmuesit, përderisa të mos kthehet në dispozitat e Perëndisë. E, nëse kthehet, atëherë pajtoni ata mes tyre, me të drejtë dhe bëhuni të drejtë. Perëndia, me të vërtetë, i do të drejtët"
        },
        {
            "chapter": 49,
            "verse": 10,
            "text": "Me të vërtetë, muslimanët janë vëllezër, andaj pajtoni vëllezërit tuaj në mes vete dhe druajuni Perëndisë, për t’u mëshiruar ju"
        },
        {
            "chapter": 49,
            "verse": 11,
            "text": "O ju që keni besuar! Le të mos e përqeshin një popull atë tjetrin. Ndoshta ata të përqeshurit janë më të mirë se ata, e as gratë mos të përqeshin të tjerat. Ndoshta ato (të përqeshurat) janë më të mira se ato, dhe mos e nënçmoni njëri-tjetrin dhe mos e thirrni njëri-tjetrin me llagape (të këqia)! I shëmtuar është emri i keq pas besimit! E, ata që nuk pendohen, ata, me të vërtetë, janë zullumqarë"
        },
        {
            "chapter": 49,
            "verse": 12,
            "text": "O ju që keni besuar! Shmanguni prej shumë dyshimeve, meqë disa dyshime janë mëkat. Mos i hulumtoni të metat (e njëri-tjetrit) dhe mos e përgojoni njëri-tjetrin! Mos vallë dëshiron ndokush prej jush të hajë mishin e vëllait të vet të vdekur, e juve kjo u është e neveritshme! Druajuni Perëndisë! Me të vërtetë, Perëndia është pranues i pendimit dhe mëshirues"
        },
        {
            "chapter": 49,
            "verse": 13,
            "text": "O njerëz! Ne, me të vërtetë, u krijuam juve prej një mashkulli dhe një femre dhe u bëmë juve popuj dhe fise, për t’u njohur (në mes vete). Më i lavdërueshëm te Perëndia është ai që i druan më së shumti Atij. Me të vërtetë, Perëndia është i Plotëdijshëm dhe asgjë nuk i është e fshehtë Atij"
        },
        {
            "chapter": 49,
            "verse": 14,
            "text": "Beduinët (arabët e shkretëtirës) thanë: “Na besojmë”. Thuaju (atyre): “Nuk keni besuar!” Por, thoni: “Na jemi përulur!” meqë në zemrat tuaja ende nuk ka hyrë feja si duhet. E, nëse i përuleni Perëndisë dhe Pejgamberit të Tij, nuk do t’ju pakësohet juve asgjë prej veprave tuaja. Me të vërtetë, Perëndia është falës dhe mëshirues"
        },
        {
            "chapter": 49,
            "verse": 15,
            "text": "Besimtarë të vërtetë janë vetëm ata që besojnë Perëndinë dhe Pejgamberin e Tij, dhe pastja nuk dyshojnë dhe luftojnë në rrugën e Perëndisë me pasurinë dhe jetën e tyre. Këta janë besimtarë të sinqertë"
        },
        {
            "chapter": 49,
            "verse": 16,
            "text": "Thuaju (atyre): “Vallë, a ju ta lajmëroni Perëndinë për besimin tuaj, e Perëndia i di të gjitha çka ka në qiej dhe në Tokë! Perëndia është i dijshëm për çdo gjë"
        },
        {
            "chapter": 49,
            "verse": 17,
            "text": "Ata të përkujtojnë ty, (mirësitë), ngase kanë pranuar islamizmin. Thuaju (atyre): “Mos më përkutjoni ju për atë që keni pranuar islamizmin; përkundrazi, Perëndia ju ka dhuruar mirësi dhe ju ka orientuar në besim, nëse flisni të vërtetën"
        },
        {
            "chapter": 49,
            "verse": 18,
            "text": "Perëndia, me të vërtetë; i di fshehtësitë e qiejve dhe Tokës. Perëndia i sheh të gjitha ato që punoni ju"
        },
        {
            "chapter": 50,
            "verse": 1,
            "text": "Kâf. Pasha Kur’anin e madhërueshëm"
        },
        {
            "chapter": 50,
            "verse": 2,
            "text": "Po, ata janë çuditur që nga mesi i tyre u ka ardhur një paralajmërues, e mohuesit thonë: “Kjo gjë është e çuditshme”"
        },
        {
            "chapter": 50,
            "verse": 3,
            "text": "Vallë, a pasi të vdesin e të bëhemi dhé (do të ringjallemi)? Ai kthim është i largët!”"
        },
        {
            "chapter": 50,
            "verse": 4,
            "text": "Na dimë çka do t’ua mungojë toka atyre (pasi të vdesin), te Ne është Libri që i ruan të gjitha"
        },
        {
            "chapter": 50,
            "verse": 5,
            "text": "Aq më tepër, ta e mohuan të Vërtetën kur u erdhi dhe ata janë në gjendje të luhatshme (në çështjen e profetnisë)"
        },
        {
            "chapter": 50,
            "verse": 6,
            "text": "A, nuk e kanë shikuar ata qiellin që qëndron mbi ta, si e kemi ndërtuar dhe zbukuruar, e i cili nuk ka kurrfarë të mete (çrregullimi)"
        },
        {
            "chapter": 50,
            "verse": 7,
            "text": "E, Tokën e kemi shtruar dhe në të kemi shpërndarë male të palëvizshme dhe kemi bërë që nga ajo të mbijnë gjithfarë lloj bimësh të bukur"
        },
        {
            "chapter": 50,
            "verse": 8,
            "text": "për t’u menduar dhe këshilluar çdo rob që i drjtohet Zotit të vet"
        },
        {
            "chapter": 50,
            "verse": 9,
            "text": "Ne nga qielli lëshojmë ujin (shiun) e bekuar dhe bëjmë që me të, të ujiten kopshtijet dhe drithërat që korren"
        },
        {
            "chapter": 50,
            "verse": 10,
            "text": "Dhe palmet e hurmës së lartë me kalavesh njëri mbi tjetrin"
        },
        {
            "chapter": 50,
            "verse": 11,
            "text": "ushqim për robërit (njerëzit), dhe Ne me shi e ringjallim tokën (visin) e vdekur; e kështu do të jetë edhe dalja (prej tokës – ringjallja)"
        },
        {
            "chapter": 50,
            "verse": 12,
            "text": "Pas tyre, kanë mohuar populli i Nuhut, edhe banorët e Ressit dhe Themudi"
        },
        {
            "chapter": 50,
            "verse": 13,
            "text": "dhe Adi dhe Faraoni, dhe vëllezërit (populli) e Lutit"
        },
        {
            "chapter": 50,
            "verse": 14,
            "text": "edhe banorët e Ejkës dhe populli i Tubbas; të gjithë ata i kanë përgënjeshtruar pejgamberët dhe ndaj tyre u sendërtua dënimi Im"
        },
        {
            "chapter": 50,
            "verse": 15,
            "text": "E, vallë, mos jemi lodhur Ne gjatë krijimit të parë? Jo, por ata dyshojnë në krijimin e sërishëm"
        },
        {
            "chapter": 50,
            "verse": 16,
            "text": "Na e kemi krijuar njeriun dhe Na dimë çka i pëshpërit shpirti atij, se Ne (me dijeninë Tonë) jemi më afër se damari i tij i qafës"
        },
        {
            "chapter": 50,
            "verse": 17,
            "text": "(dhe nga të dy engjëjt) të cilët i rrinë atij nga ana e djathtë dhe e majtë"
        },
        {
            "chapter": 50,
            "verse": 18,
            "text": "dhe ai nuk e thotë asnjë fjalë e që pranë tij të mos jetë ai që mbikëqyrë"
        },
        {
            "chapter": 50,
            "verse": 19,
            "text": "Mundimet e vdekjes do të arrijnë me siguri – kësaj nuk mund t’i ikësh"
        },
        {
            "chapter": 50,
            "verse": 20,
            "text": "dhe do të fryhet në Sur – kjo është Dita e premtimit –"
        },
        {
            "chapter": 50,
            "verse": 21,
            "text": "dhe çdonjëri do të vijë, e me të ka grahës dhe dëshmitar"
        },
        {
            "chapter": 50,
            "verse": 22,
            "text": "Ti, me të vërtetë, ke qenë i pakujdesshëm për këtë (momentin e vdekjes), andaj ta kemi ngritur perden (e syve), dhe shikimi yt sot është i prehtë"
        },
        {
            "chapter": 50,
            "verse": 23,
            "text": "E, shoku i tij do të thotë: “Ky pranë meje, është i gatshëm”"
        },
        {
            "chapter": 50,
            "verse": 24,
            "text": "(u thuhet): “Hidheni në zjarr çdo mohues inatçi"
        },
        {
            "chapter": 50,
            "verse": 25,
            "text": "pengues i të mirave, që kalon (kufirin) dhe i cili dyshon (në fé)"
        },
        {
            "chapter": 50,
            "verse": 26,
            "text": "i cili, pos Perëndisë, beson në zot tjetër – andaj hidhe atë në dënimin më të rëndë!”"
        },
        {
            "chapter": 50,
            "verse": 27,
            "text": "E, shoku i tij do të thotë: “O Zoti ynë, unë nuk e kam mashtruar atë, por ai vet ka qenë në humbje të madhe”"
        },
        {
            "chapter": 50,
            "verse": 28,
            "text": "Atyre (Perëndia) do t’ju thotë: “Mos u grindni para Meje, Unë ju kam lajmëruar premtimin (dënimin)"
        },
        {
            "chapter": 50,
            "verse": 29,
            "text": "Fjala Ime nuk ndryshohet dhe Unë nuk jam zullumqar i robërve të Mi”"
        },
        {
            "chapter": 50,
            "verse": 30,
            "text": "Në Ditën kur do ta pyesin xhehennemin: “A u mbushe?” e ai, përgjigjet: “A ka edhe më?”"
        },
        {
            "chapter": 50,
            "verse": 31,
            "text": "E, xhenneti do t’u afrohet besimtarëve, jo larg"
        },
        {
            "chapter": 50,
            "verse": 32,
            "text": "Kjo ju është premtuar, çdokujt që është penduar dhe ruajtur (nga kalimi i kufirit)"
        },
        {
            "chapter": 50,
            "verse": 33,
            "text": "i cili frikohet prej Perëndisë edhe atëhrë kur nuk e sheh kush dhe i cili vie me zemër të kthyer kah Perëndia”"
        },
        {
            "chapter": 50,
            "verse": 34,
            "text": "(U thuhet atyre): “Hyni në të (në xhennet), në qetësi (e mirësi), kjo është Dita e përhershme!”"
        },
        {
            "chapter": 50,
            "verse": 35,
            "text": "Në të do të kenë çka të duan – e prej Nesh edhe më shumë"
        },
        {
            "chapter": 50,
            "verse": 36,
            "text": "E, sa gjenerata i kemi shkatërruar par tyre, duke qenë ata më të fortë (se Kurejshit) dhe ata bredhnin nëpër Tokë. – E, a kanë mund të gjejnë strehim"
        },
        {
            "chapter": 50,
            "verse": 37,
            "text": "Me të vërtetë, për të gjitha këto ka këshillë për atë që ka mend ose që dëgjon, e që është i përqëndruar"
        },
        {
            "chapter": 50,
            "verse": 38,
            "text": "Ne, kemi krijuar qiejt dhe Tokën dhe çdo gjë që gjendet mes tyre për gjashtë ditë (periudha kohore), dhe nuk na përshkoi kurrëfarë lodhje"
        },
        {
            "chapter": 50,
            "verse": 39,
            "text": "Andaj, duroje atë që e thonë ata dhe madhëroje Zotin tënd, dhe falenderoje Atë para lindjes së diellit dhe para muzgut"
        },
        {
            "chapter": 50,
            "verse": 40,
            "text": "dhe madhëroje Atë në një pjesë të natës dhe pas kryerjes së namazit"
        },
        {
            "chapter": 50,
            "verse": 41,
            "text": "Dhe përgjoje ti! Ditën kur thërritësi (engjëlli) thërret prej vendit të afërt"
        },
        {
            "chapter": 50,
            "verse": 42,
            "text": "Ditën kur ata do ta dëgjojnë zërin e vërtetë, ajo do të jetë Dita e daljes (ringjalljes)"
        },
        {
            "chapter": 50,
            "verse": 43,
            "text": "Na, me të vërtetë, japim gjallëri dhe japim vdekje dhe te Ne është kthimi"
        },
        {
            "chapter": 50,
            "verse": 44,
            "text": "E, në Ditën kur toka do të çahet e të dalin ata me nxitim; kjo është ringjallja, për Ne (kjo) është lehtë"
        },
        {
            "chapter": 50,
            "verse": 45,
            "text": "Na dimë mirë çka thonë ata; e ti nuk je ai që i shtrëngon ata (të besojnë), por këshilloje me Kur’an atë që i druan premtimit (dënimit) Tim"
        },
        {
            "chapter": 51,
            "verse": 1,
            "text": "Pasha ato erëra që çojnë (pluhurin)"
        },
        {
            "chapter": 51,
            "verse": 2,
            "text": "dhe të cilat bartin ngarkesat"
        },
        {
            "chapter": 51,
            "verse": 3,
            "text": "dhe ato (erëra) që lundrojnë lehtë"
        },
        {
            "chapter": 51,
            "verse": 4,
            "text": "dhe pasha engjëjt që shpërndajnë urdhërat"
        },
        {
            "chapter": 51,
            "verse": 5,
            "text": "me të vërtetë, është e sigurt ajo që ju premtohet"
        },
        {
            "chapter": 51,
            "verse": 6,
            "text": "dhe çdo shpërblim (i premtuar) do të ndodhë"
        },
        {
            "chapter": 51,
            "verse": 7,
            "text": "Pasha qiellin e stolisur me yje"
        },
        {
            "chapter": 51,
            "verse": 8,
            "text": "ju jeni të larmishëm në fjalë"
        },
        {
            "chapter": 51,
            "verse": 9,
            "text": "prej tij (Pejgamberit ose Kur’anit) është shmangur ai që ka qenë i shmangur (edhe më parë)"
        },
        {
            "chapter": 51,
            "verse": 10,
            "text": "U mallkofshin gënjeshtarët"
        },
        {
            "chapter": 51,
            "verse": 11,
            "text": "Ata që janë thelluar në injorancë (dhe harrojnë ringjalljen)"
        },
        {
            "chapter": 51,
            "verse": 12,
            "text": "Ata pyesin: “Kur do të jetë Dita e shpërblimit?”"
        },
        {
            "chapter": 51,
            "verse": 13,
            "text": "(Do të jetë) atë Ditë kur ata do të përcëllohen në zjarr"
        },
        {
            "chapter": 51,
            "verse": 14,
            "text": "(U thuhet atyre): “Shijoni dënimin tuaj! Ky (dënim) është ai që e nxitojshit!”"
        },
        {
            "chapter": 51,
            "verse": 15,
            "text": "Ata që i druajnë Perëndisë, me të vërtetë, do të jenë në kopshte dhe burime"
        },
        {
            "chapter": 51,
            "verse": 16,
            "text": "duke marrë atë që ua ka dhuruar Zoti i tyre, meqë ata, me të vërtetë, më parë kanë qenë bamirës"
        },
        {
            "chapter": 51,
            "verse": 17,
            "text": "ata, kanë fjetur pak natën (duke iu lutur Perëndisë)"
        },
        {
            "chapter": 51,
            "verse": 18,
            "text": "po dhe në agim kërkonin falje"
        },
        {
            "chapter": 51,
            "verse": 19,
            "text": "e, në pasuritë e tyre ka pasur pjesë për lypësit dhe nevojtarët"
        },
        {
            "chapter": 51,
            "verse": 20,
            "text": "Në Tokë ka argumente (të shumta) për ata që besojnë qëndrueshëm"
        },
        {
            "chapter": 51,
            "verse": 21,
            "text": "po edhe në ju – a nuk shihni vallë"
        },
        {
            "chapter": 51,
            "verse": 22,
            "text": "E në qiell është furnizimi dhe premtimi juaj"
        },
        {
            "chapter": 51,
            "verse": 23,
            "text": "Dhe, Pasha Zotin e qiellit dhe të Tokës, kjo është vërtetë e saktë, ashtu si është e vërtetë (aftësia e) të folurit tuaj"
        },
        {
            "chapter": 51,
            "verse": 24,
            "text": "A të ka arritur ty lajmi për mysafirët e ndershëm të Ibrahimit"
        },
        {
            "chapter": 51,
            "verse": 25,
            "text": "Kur ata hynë tek ai, e i thanë: “Selam (Paqë! – shpëtimi u qoftë!)” dhe ai u tha: “Selam (Paqë! Qofshi të shpëtuar!)” Ju jeni – (tha në vetvete) popull i panjohur!”"
        },
        {
            "chapter": 51,
            "verse": 26,
            "text": "Dhe, pa u hetuar, ai shkoi te njerëzit e shtëpisë dhe solli viç të majmë (të pjekur)"
        },
        {
            "chapter": 51,
            "verse": 27,
            "text": "e ua afroi atyre, e u tha: “A s’po hani?”"
        },
        {
            "chapter": 51,
            "verse": 28,
            "text": "Dhe, ndjeu frikë prej tyre, (e) ata i thanë: “Mos u friko!” dhe e sihariquan atë (se do t’i lindë) një djalë i dijshëm"
        },
        {
            "chapter": 51,
            "verse": 29,
            "text": "Dhe, u duk gruaja e tij, duke thërritur dhe duke e rrahur fytyrën, e tha: “Vallë, unë plaka, sterile (a mund) të lind"
        },
        {
            "chapter": 51,
            "verse": 30,
            "text": "Ata thanë: “Kështu ka thënë Zoti yt. Ai, me të vërtetë, është i Gjithëdijshëm dhe i Plotëdijshëm”"
        }
    ]
}
{
    "maqras": [
        {
            "chapter": 7,
            "verse": 88,
            "text": "E paria e popullit të tij, ata që madhëroheshin thanë: “O Shuajb, na, me të vërtetë, do të dëbojmë ty dhe ata që kanë besuar me ty, nga vendbanimi ynë, ose do të ktheheni ju në fenë tonë”. (Shuajbi) tha: “A ngjanë, edhe pasi ta urrejmë atë"
        },
        {
            "chapter": 7,
            "verse": 89,
            "text": "Na, me të vërtetë, do t’i bënim Perëndisë gënjeshtër, nëse kthehemi në fenë tuaj, pasi që Perëndia na shpëtoi nga ajo. Na nuk mund të kthehemi në të, përpos, nëse don Perëndia, Zoti ynë. Zoti ynë me dijeninë e Tij i përfshinë të gjitha. Na, te Perëndia mbështetemi. O Zoti ynë, gjyko Ti drejt në mes nesh dhe popullit tonë! Ti je gjykatësi më i mirë”"
        },
        {
            "chapter": 7,
            "verse": 90,
            "text": "E, paria e popullit të tij, ata që nuk kanë besuar, u thanë (atyre që kanë besuar): “Nëse shkoni pas Shuajbit, atëherë, me siguri, do të jeni të humbur”"
        },
        {
            "chapter": 7,
            "verse": 91,
            "text": "Dhe i goditi ata tërmeti katastrofal, e mbetën të vdekur në shtëpitë e tyre, të shtangur"
        },
        {
            "chapter": 7,
            "verse": 92,
            "text": "Ata që e kanë konsideruar Shuajbin gënjeshtar – (u zhdukën), thuajse nuk kanë ekzistuar kurrë; ata që e kanë konsideruar Shuajbin gënjeshtar, u zhdukën krejtësisht"
        },
        {
            "chapter": 7,
            "verse": 93,
            "text": "E, Shuajbi u largua prej tyre dhe tha: “O populli im, unë u kam sjellë urdhërat e Zotit tim dhe ju kam këshilluar. E pse të hidhërohem unë për popullin mohues?!”"
        },
        {
            "chapter": 7,
            "verse": 94,
            "text": "Na nuk kemi dërguar asnjë pejgamber – në ndonjë vendbanim, e që të mos i kemi dënuar banorët e tij, me skamje dhe sëmundje (për shkak të padëgjueshmërisë), për t’u përulur"
        },
        {
            "chapter": 7,
            "verse": 95,
            "text": "Pastaj, ua shndërruam fatkeqësinë me lumturi, e kur u shtuan dhe u madhështuan, ata thanë: “Edhe prindërit tonë i patën goditur hidhërimet e gëzimet”. E atëherë i dënuam ata papritmas, e ata nuk e hetuan (ardhjen e dënimit)"
        },
        {
            "chapter": 7,
            "verse": 96,
            "text": "Sikur banorët e vendbanimeve të besonin dhe të ruheshin prej mëkateve, Na do t’i vërshonim me dhunti nga qielli dhe toka, por ata gënjyen, prandaj, i dënuam për atë që vepruan"
        },
        {
            "chapter": 7,
            "verse": 97,
            "text": "A janë të sigurtë banorët e vendbanimeve, se nuk do t’i arrijë dënimi Ynë, natën, - duke qenë ata në gjumë"
        },
        {
            "chapter": 7,
            "verse": 98,
            "text": "A janë të sigurtë banorët e vendbanimeve, se nuk do t’i arrijë dënimi Ynë, ditën, - duke qenë në argëtim"
        },
        {
            "chapter": 7,
            "verse": 99,
            "text": "A janë të sigurtë ata nga dënimi i Perëndisë? Dënimit të Perëndisë, nuk i frikësohen vetëm ata që janë të humbur"
        },
        {
            "chapter": 7,
            "verse": 100,
            "text": "A nuk iu është e qartë atyre që e trashëguan tokën e banorëve të mëparshëm të saj, se, nëse Na dëshirojmë, - i dënojmë ata për mëkatet e tyre dhe u vëmë vulë në zemrat e tyre, e ata nuk e ndiejnë (nuk e pranojnë)"
        },
        {
            "chapter": 7,
            "verse": 101,
            "text": "Për ato vendbanime, Na t’i kemi treguar ty disa ngjarje të tyre. Me të vërtetë, u erdhën atyre pejgamberë që u sollën argumente të qarta, por ata nuk besuan atë që më parë e konsideronin gënjeshtër. Kështu, Perëndia ua vulosi zemrat mohuesve"
        },
        {
            "chapter": 7,
            "verse": 102,
            "text": "e Na, te shumica e tyre nuk kemi gjetur plotësim të çfarëdo zotimi; por, në të vërtetë, shumicën e tyre e kemi gjetur ngatërrestarë"
        },
        {
            "chapter": 7,
            "verse": 103,
            "text": "Pastaj dërguam – pas tyre, Musain me argumentet Tona, te Faraoni dhe paria e tij. Ata i mohuan ato; pra, shiko si është përfundimi i ngatërrestarëve"
        },
        {
            "chapter": 7,
            "verse": 104,
            "text": "Dhe musai tha: “O Faraon, unë me të vërtetë, jam i dërguari i Zotit të gjithësisë"
        },
        {
            "chapter": 7,
            "verse": 105,
            "text": "Jam i obliguar që për Perëndinë të them vetëm të vërtetën. Madje, me të vërtetë, ju kam sjellë argumentin e qartë nga Zoti juaj; andaj, lëshoi të vijnë me mua bijtë e Israelit!”"
        },
        {
            "chapter": 7,
            "verse": 106,
            "text": "(Faraoni) tha: “Nëse ke sjellë ndonjë argument, tregoje, nëse je nga ata që e thonë të vërtetën”"
        },
        {
            "chapter": 7,
            "verse": 107,
            "text": "E, (Musai) e lëshoi shkopin e vet, e ai u bë gjarpër i madh"
        },
        {
            "chapter": 7,
            "verse": 108,
            "text": "dhe e nxori dorën e tij – kur qe, për shikuesit dritë e bardhë"
        },
        {
            "chapter": 7,
            "verse": 109,
            "text": "Paria e popullit të Faraonit thanë: “Ky, me të vërtetë, qenka magjistar i shkathët"
        },
        {
            "chapter": 7,
            "verse": 110,
            "text": "i cili don t’ju dëbojë nga toka juaj, e çka propozoni ju"
        },
        {
            "chapter": 7,
            "verse": 111,
            "text": "ta thanë: “Mbani pak atë dhe vëllain e tij dhe dërgoni nëpër qytet që të tubojnë"
        },
        {
            "chapter": 7,
            "verse": 112,
            "text": "e që të sjellin ty çdo magjistar të shkathët”"
        },
        {
            "chapter": 7,
            "verse": 113,
            "text": "Dhe erdhën magjistarët e Faraonit e thanë: “A me të vërtetë, do të shpërblehemi, nëse fitojmë?”"
        },
        {
            "chapter": 7,
            "verse": 114,
            "text": "(Faraoni) tha: “Po, ju jeni nga më të afërmit e mi”"
        },
        {
            "chapter": 7,
            "verse": 115,
            "text": "(Magjistarët) thanë: “O Musa! Ose hedhe ti, ose të bëhemi hedhësa na”"
        },
        {
            "chapter": 7,
            "verse": 116,
            "text": "(Musai) tha: “Ju hedheni!” E kur e hedhën, i mahnitën sytë e njerëzve, i frikësuan ata dhe shfaqën një magji të madhe"
        }
    ]
}
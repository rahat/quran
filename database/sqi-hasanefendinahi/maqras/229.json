{
    "maqras": [
        {
            "chapter": 72,
            "verse": 1,
            "text": "Thuaj (o Muhammed!): “Mua m’u ka shpallur se disa prej xhindëve (krijesa të padukshme), kanë dëgjuar dhe kanë thënë: “Me të vërtetë, kemi dëgjuar (një) Kur’an të mrekullueshëm"
        },
        {
            "chapter": 72,
            "verse": 2,
            "text": "i cili udhëzon në rrugën e drejtë – e ne kemi besuar në të, dhe kurrsesi më nuk do t’i bëjmë shok askë Perëndisë sonë"
        },
        {
            "chapter": 72,
            "verse": 3,
            "text": "e, me të vërtetë, qoftë, lartë madhëria e Tij – Zotit tonë! Ai, nuk ka marrë për Vete as bashkëshorte as fëmijë"
        },
        {
            "chapter": 72,
            "verse": 4,
            "text": "(Disa) të marrët nga ne, flisnin gënjeshtra për Perëndinë"
        },
        {
            "chapter": 72,
            "verse": 5,
            "text": "kurse ne, kemi menduar se as njerëzit as xhindët nuk flasin gënjeshtra për Perëndinë"
        },
        {
            "chapter": 72,
            "verse": 6,
            "text": "e disa njerëz kanë kërkuar strehim te disa xhindë, e kjo vetëm që ua shtoi atyre tërbimin"
        },
        {
            "chapter": 72,
            "verse": 7,
            "text": "dhe, ata mendojnë siç mendoni edhe ju: se, Perëndia nuk do të ringjallë askë"
        },
        {
            "chapter": 72,
            "verse": 8,
            "text": "ne jemi ata që kemi arritur në qiell, por kemi hasur në plotë roje të forta (engjëj) dhe shigjeta të zjarrta (meteorë)"
        },
        {
            "chapter": 72,
            "verse": 9,
            "text": "dhe uleshim rreth tij, nëpër vende të përshtatshme për të dëgjuar diçka, por ai që përgjon tani, do të hasë në shigjeta të zjarrta (meteorë) që janë në pritje (pusi)"
        },
        {
            "chapter": 72,
            "verse": 10,
            "text": "dhe ne nuk dimë, se e keqja i qëllimohet atyre që janë në Tokë, apo Zoti i tyre don t’i udhëzojë në rrugë të mirë"
        },
        {
            "chapter": 72,
            "verse": 11,
            "text": "e midis nesh ka të mirë dhe ka që nuk janë të mirë, ka prej nesh kategori të ndryshme, (grupe të përçara)"
        },
        {
            "chapter": 72,
            "verse": 12,
            "text": "dhe ne e kemi ditur se nuk do të mund t’i shpëtojmë Perëndisë në Tokë dhe nuk mund ta lodhim Atë duke ikur (në qiell)"
        },
        {
            "chapter": 72,
            "verse": 13,
            "text": "dhe ne, posa dëgjuam udhëzimin (Kur’anin), besuam në të; e kush beson në Zotin e vet, nuk ka përse të druajë nga dëmi as nga zullumi (tërbimi)"
        },
        {
            "chapter": 72,
            "verse": 14,
            "text": "dhe ka prej nesh muslimanë, e ka prej nesh edhe mëkatarë, e kush e ka përqafuar islamizmin, e ka zgjedhur rrugën e drejtë"
        },
        {
            "chapter": 72,
            "verse": 15,
            "text": "kurse, jobesimtarët, do të jenë lëndë djegëse të skëterrës”"
        },
        {
            "chapter": 72,
            "verse": 16,
            "text": "Sikur të qëndronin në rrugën e vërtetë, Ne do t’i furnizonim me ujë të bollshëm"
        },
        {
            "chapter": 72,
            "verse": 17,
            "text": "për t’i vënë me këtë në sprovë ata; e kushdo që largohet nga të përkujtuarit Zotin e tij, Zoti atë ia nënshtron dënimit të ashpër"
        },
        {
            "chapter": 72,
            "verse": 18,
            "text": "Xhamiat i janë kushtuar Perëndisë, dhe mos iu lutni askujt, përveç Perëndisë"
        },
        {
            "chapter": 72,
            "verse": 19,
            "text": "E, kur adhuruesi i Perëndisë (Muhammedi), u ngrit t’i lutet Atij, ata (xhindët) u tubuan rreth tij si të ishin shtëllungë leshi"
        },
        {
            "chapter": 72,
            "verse": 20,
            "text": "Thuaj (o Muhammed!): “Unë i lutem vetëm Zotit tim dhe askë s’ia bëjë shok Atij”"
        },
        {
            "chapter": 72,
            "verse": 21,
            "text": "Thuaj (o Muhammed!): “Unë nuk mundem t’jua largojë ndonjë dëm juve e as t’ua sjell ndonjë dobi (vetëm Perëndia ka pushtet për këtë)”"
        },
        {
            "chapter": 72,
            "verse": 22,
            "text": "Thuaj (o Muhammed!): “Me të vërtetë, mua askush nuk mund të më mbrojë nga dënimi i Perëndisë; as që mund të gjejë strehim tjetër kund, përveç te Ai"
        },
        {
            "chapter": 72,
            "verse": 23,
            "text": "(Unë s’kam tjetër funksion) përveç që t’ua predikojë atë që vjen nga Perëndia dhe të dërguarit e Tij”. E, ai që s’dëgjon Perëndinë dhe të Dërguarin e Tij, atë e pret zjarri i skëterrës, në të cilin do të mbetet përgjithmonë. –"
        },
        {
            "chapter": 72,
            "verse": 24,
            "text": "E, kur ata të shohin atë për çka u është tërhequr vërejtja, do ta dinë ata se kush është më i dobët (në ndihmë) dhe në numër më i vogël"
        },
        {
            "chapter": 72,
            "verse": 25,
            "text": "Thuaj (o Muhammed!): “Unë nuk e di, a është afër ajo që u është premtuar juve, apo Zoti im ka caktuar për të afat (më të gjatë)"
        },
        {
            "chapter": 72,
            "verse": 26,
            "text": "vetëm Ai i di sekretet dhe Ai nuk ia zbulon sekretet e Veta askujt"
        },
        {
            "chapter": 72,
            "verse": 27,
            "text": "përveç atij të cilin Ai e ka zgjedhur për të dërguar (pejgamber); andaj, Ai para tij dhe pas tij, i vë ata që e ruajnë (engjëjt)"
        },
        {
            "chapter": 72,
            "verse": 28,
            "text": "në mënyrë që t’i dijë (qartë) se a i kanë zbatuar misionet e Zotit të tyre. Ai di në hollësi çdo gjë që është te të dërguarit; Ai di numrin e çdo gjëje që ekziston"
        },
        {
            "chapter": 73,
            "verse": 1,
            "text": "O ti i mbështjellur (Muhammed)"
        },
        {
            "chapter": 73,
            "verse": 2,
            "text": "Zgjoju (lutju) Perëndisë natën, pos të paktën"
        },
        {
            "chapter": 73,
            "verse": 3,
            "text": "gjysmën e saj ose edhe më pak nga ajo"
        },
        {
            "chapter": 73,
            "verse": 4,
            "text": "ose diçka më shumë se ajo, dhe lexo Kur’anin me kujdes dhe qartë"
        },
        {
            "chapter": 73,
            "verse": 5,
            "text": "Ne, me të vërtetë, do të dërgojmë ty fjalë të rënda –"
        },
        {
            "chapter": 73,
            "verse": 6,
            "text": "sepse, zgjuarja natën, me të vërtetë, vepron më fuqishëm dhe shprehjet (mësimet) janë më të kthjellta"
        },
        {
            "chapter": 73,
            "verse": 7,
            "text": "meqë ti, me të vërtetë, ditën je shumë i angazhuar"
        },
        {
            "chapter": 73,
            "verse": 8,
            "text": "Dhe përmende emrin e Zotit tënd dhe përkushtoju krejtësisht Atij"
        },
        {
            "chapter": 73,
            "verse": 9,
            "text": "Ai ësht Zot i lindjes dhe i perëndimit, s’ka zot tjetër përveç Tij, dhe Atë merre për mbrojtës"
        },
        {
            "chapter": 73,
            "verse": 10,
            "text": "Dhe, duroji llomotitjet e atyre dhe largohu nga ata në mënyrë të bukur"
        },
        {
            "chapter": 73,
            "verse": 11,
            "text": "e lermëni Mua (t’i qeroj hesapet) me ata që të konsiderojnë (ty) për gënjeshtar, të cilët jetojnë në luks dhe jepju pak afat atyre"
        },
        {
            "chapter": 73,
            "verse": 12,
            "text": "se, padyshim, Ne kemi pranga dhe zjarr"
        },
        {
            "chapter": 73,
            "verse": 13,
            "text": "dhe gjellëra që ngelin në fyt, dhe dënime të dhembshme"
        },
        {
            "chapter": 73,
            "verse": 14,
            "text": "në Ditën kur Toka dhe malet dridhen e bëhen si grumbuj të shkapërderdhur të rërës"
        },
        {
            "chapter": 73,
            "verse": 15,
            "text": "Ne, juve, me të vërtetë, ju kemi dërguar një Profet dëshmitar kundër jush, ashtu siç ia kemi pas dërguar një profet Faraonit"
        },
        {
            "chapter": 73,
            "verse": 16,
            "text": "por Faraoni e ka kundërshtuar Profetin, andaj e kemi dënuar atë me dënim të rëndë"
        },
        {
            "chapter": 73,
            "verse": 17,
            "text": "Qysh do të ruheni ju (nga dënimet) nëse mbeteni jobesimtarë Ditën në të cilën fëmijët bëhen të thinjët (prej tmerrit të madh)"
        },
        {
            "chapter": 73,
            "verse": 18,
            "text": "Atë ditë, qielli do të çahet (nga tmerri), e premtimi i Zotit do të jetë i plotësuar"
        },
        {
            "chapter": 73,
            "verse": 19,
            "text": "Kjo, me të vërtetë, është këshillë; dhe kush dëshiron – le ta zgjedhin rrugën (që shpie) te Zoti i tij"
        }
    ]
}
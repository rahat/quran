{
    "maqras": [
        {
            "chapter": 16,
            "verse": 1,
            "text": "Urdhëri i Perëndisë, do të arrijë, andaj mos e nxitoni ju atë! Qoftë i lavdëruar Ai dhe i lartësuar nga ajo që i bëjnë shok Atij"
        },
        {
            "chapter": 16,
            "verse": 2,
            "text": "Ai dërgon engjëjt me Shpallje, me dëshirën e Vet, kujt të dojë prej robërve të Tij: “Paralajmëroni se s’ka zot tjetër përveç Meje, dhe ruajuni ju prej kundërshtimit Tim!”"
        },
        {
            "chapter": 16,
            "verse": 3,
            "text": "Ai i krijoi qiejt dhe Tokën me mrekulli të madhe! Është i lartësuar (Perëndia) nga ajo që i bëjnë shok Atij"
        },
        {
            "chapter": 16,
            "verse": 4,
            "text": "Ai e ka krijuar njeriun prej embrionit të farës, e ai (njeriu) përnjëherësh – kundërshtar i hapët"
        },
        {
            "chapter": 16,
            "verse": 5,
            "text": "Dhe shtazët i krijoi Ai për ju; me to – ju ngroheni (nga prodhimet e tyre), e keni edhe dobi të tjera, dhe me to – më së shumti ushqeheni"
        },
        {
            "chapter": 16,
            "verse": 6,
            "text": "dhe ju në to – keni hijeshi kur i ktheni nga kullosa dhe kur i qitni në kullosë"
        },
        {
            "chapter": 16,
            "verse": 7,
            "text": "dhe ato na transportojnë barrët tuaja në një vendbanim deri te i cili ju do të arrinit me mundim të madh; me të vërtetë, Zoti juaj është i butë dhe i mëshirshëm –"
        },
        {
            "chapter": 16,
            "verse": 8,
            "text": "(Krijoi) edhe kuajt, mushkt dhe gomarët, për t’i shaluar ju, dhe për zbukurim, e krijon (Perëndia) edhe ato që nuk i dini ju"
        },
        {
            "chapter": 16,
            "verse": 9,
            "text": "E Perëndia është që t’ju tregojë rrugën e drejtë, e ka prej tyre edhe të shtrembëra, e sikur të donte Perëndia do t’i udhëzonte të gjithë (në rrugë të drejtë)"
        },
        {
            "chapter": 16,
            "verse": 10,
            "text": "Ai lëshon ujët nga qielli, të cilin ju e pini, dhe me te rriten bimët, ku i kullotni (kafshët tuaja)"
        },
        {
            "chapter": 16,
            "verse": 11,
            "text": "Me atë (ujin) kultivohen të lashtat: ullinjt, palmet, rrushi dhe prej fruteve tjera të llojllojshme – kjo është, me të vërtetë, argument për njerëzit që kuptojnë"
        },
        {
            "chapter": 16,
            "verse": 12,
            "text": "Ai ka bërë që ta shfrytëzoni ju natën dhe ditën dhe Diellin e Hënën. Edhe yjet i janë nënshtruar urdhërit të Tij. Me të vërtetë, në këto ka argumente për njerëzit që mendojnë"
        },
        {
            "chapter": 16,
            "verse": 13,
            "text": "(Dhe ka nënshtruar) për ju atë që ka krijuar në Tokë, llojet e të cilave janë të ndryshme. Me të vërtetë, në këto ka argumente për njerëzit që këshillohen"
        },
        {
            "chapter": 16,
            "verse": 14,
            "text": "Dhe Ai është që e ka bërë të mundshëm shfrytëzimin e detit, për të ngrënë ju nga ai mish të freskët dhe të nxirrni nga ai stoli që i vishni. – Ti sheh se si anijet e çajnë atë (detin) – për të kërkuar nga dhuratat e Tij (Perëndisë) dhe që të bëheni ju falenderues"
        },
        {
            "chapter": 16,
            "verse": 15,
            "text": "Ai në Tokë ka krijuar male të palëvizshme, për të mos ju luhatuar ato juve, e ka krijuar edhe lumenj në rrugë për të arritur ku keni synuar"
        },
        {
            "chapter": 16,
            "verse": 16,
            "text": "dhe (ka krijuar) tregues të rrugëve, si dhe orientimin e njerëzve me anë të yjeve"
        },
        {
            "chapter": 16,
            "verse": 17,
            "text": "Prandaj, a është njësoj si ai që krijon – e si ai që nuk krijon?! A nuk po kuptoni"
        },
        {
            "chapter": 16,
            "verse": 18,
            "text": "E, nëse ju doni t’i numëroni dhuntitë e Perëndisë, atëherë nuk do të mund t’i numëroni. Me të vërtetë, Perëndia është falës dhe mëshirues"
        },
        {
            "chapter": 16,
            "verse": 19,
            "text": "Perëndia di atë që ju e fshihni, dhe atë që e shfaqni haptazi"
        },
        {
            "chapter": 16,
            "verse": 20,
            "text": "E, ata që adhurojnë, pos Perëndisë – nuk krijojnë asgjë; ata vetë janë të krijuar"
        },
        {
            "chapter": 16,
            "verse": 21,
            "text": "ato (statujet) janë gjëra të vdekura, pa kurrfarë gjallërie. Ata nuk dinë kur do të ringjallen"
        },
        {
            "chapter": 16,
            "verse": 22,
            "text": "Zoti juaj është vetëm një Perëndi. E, ata që nuk besojnë në jetën tjetër, zemrat e tyre janë mohuese dhe ata janë mendjemëdhenj"
        },
        {
            "chapter": 16,
            "verse": 23,
            "text": "S’ka dyshim, se, Perëndia di për atë që fshehin ata dhe për atë që shprehin haptazi. Me të vërtetë, Ai nuk i do mendjemëdhenjt"
        },
        {
            "chapter": 16,
            "verse": 24,
            "text": "E, kur ju thuhet atyre: “Çka ka shpallë Zoti juaj?” Ata thonë: “Përrallat e popujve të lashtë!”"
        },
        {
            "chapter": 16,
            "verse": 25,
            "text": "(Këtë e thanë që) t’ju ngarkohen mëkatet e tyre të plota në Ditën e Kijametit, si dhe aq sa kanë bërë mëkate ata që u mashtruan dhe humbën rrugën nga këta – nga padijenia; sa ë shëmtuara janë ato (mëkatet) që i bartin ata"
        },
        {
            "chapter": 16,
            "verse": 26,
            "text": "Me të vërtetë, kanë thurrur ngatërresa ata që kanë qenë para tyre, e Perëndia e rrënoi godinën e tyre deri në themel, dhe u rrëzua kulmi mbi ta e u erdhi dënimi andej – nga nuk e prisnin"
        },
        {
            "chapter": 16,
            "verse": 27,
            "text": "Pasta (Perëndia) i poshtëron ata në Ditën e Kijametit dhe u thotë: “Ku janë shokët e Mi (të cilët i trillonit ju), për shkak të të cilëve tregonit armiqësi (ndaj besimtarëve)?” E, atyre që u është dhënë dijenia, thonë: “Me të vërtetë, sot, poshtërimi dhe dënimi është mbi mohuesit"
        },
        {
            "chapter": 16,
            "verse": 28,
            "text": "të cilëve, engjëjt ua marrin shpirtin, duke i bërë vetes ata zullum, e do të shfaqin përulshmëri (duke thënë): “Na nuk kemi punuar asgjë të keqe!” – Po, Perëndia me të vërtetë, është dijtës i veprave që keni punuar"
        },
        {
            "chapter": 16,
            "verse": 29,
            "text": "(Ju tuhet atyre): “hyni në portet e skëterrës, ku do të mbeteni përgjithmonë!” E, sa vendbanim i shëmtuar është ai për mendjemëdhenjt"
        }
    ]
}
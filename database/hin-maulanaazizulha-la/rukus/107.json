{
    "rukus": [
        {
            "chapter": 6,
            "verse": 51,
            "text": "aur is (vahyee) ke dvaara unhen sachet karo, jo is baat se darate hon ki ve apane paalanahaar ke paas (pralay ke din) ekatr kiye jaayenge, is dasha mein ki allaah ke siva koee sahaayak tatha anushansak (sifaarishee) na hoga, sambhavatah ve aagyaakaaree ho jaayen"
        },
        {
            "chapter": 6,
            "verse": 52,
            "text": "(he nabee!) aap unhen apane se door na karen, jo apane paalanahaar kee vandana praatah sandhya karate evan usakee prasannata kee chaah mein lage rahate hain. unake haisaab ka koee bhaar aapapar nahin hai aur na aapake haisaab ka koee bhaar unapar[1] hai, atah yadi aap unhen door karenge, to atyaachaariyon mein ho jaayenge"
        },
        {
            "chapter": 6,
            "verse": 53,
            "text": "aur isee prakaar[1] hamane kuchh logon kee pareeksha kuchh logon dvaara kee hai, taaki ve kahen ki kya yahee hain, jinapar hamaare beech se allaah ne upakaar kiya[2] hai? to kya allaah krtagyayon ko bhalee-bhaanti jaanata nahin hai"
        },
        {
            "chapter": 6,
            "verse": 54,
            "text": "tatha (he nabee!) jab aapake paas ve log aayen, jo hamaaree aayaton (quraan) par eemaan laaye hain, to aap kahen ki tum[1] par salaam (shaanti) hai. allaah ne apane oopar daya anivaary kar lee hai ki tumamen se jo bhee agyaanata ke kaaran, koee kukarm kar lega, phir usake pashchaat tauba (kshama yaachana) kar lega aur apana sudhaar kar lega, to nihsandeh allaah ati kshamaasheel dayaavaan hai"
        },
        {
            "chapter": 6,
            "verse": 55,
            "text": "aur isee prakaar ham aayaton ka varnan karate hain aur is lie taaki aparaadhiyon ka path ujaagar ho jaaye (aur satyavaadiyon ka path sandigdh na ho)"
        }
    ]
}
{
    "rukus": [
        {
            "chapter": 10,
            "verse": 21,
            "text": "aur jab ham, logon ko duhkh pahunchane ke pashchaat, daya (ka svaad) chakhaate hain, to turant hamaaree aayaton (nishaaniyon) ke baare mein shadyantr rachane lagate hain. aap kah den ki allaah ka upaay adhik teevr hai. hamaare farishte tumhaaree chaalen likh rahe hain"
        },
        {
            "chapter": 10,
            "verse": 22,
            "text": "vahee hai, jo jal tatha thal mein tumhen phiraata hai. phir jab tum naukaon mein hote ho aur (naukaen) un (savaaron) ko lekar anukool vaayu ke kaaran chalatee hain aur ve usase prasann hote hain, to akasmaat prachand vaayu ka jhonka aa jaata hai aur pratyek sthaan se unhen laharen maarane lagatee hain aur samajhate hain ki unhen gher liya gaya hai, to allaah se usake lie dharm ko vishudhd karake[1] praarthana karate hain ki yadi toone hamen bacha liya, to ham avashy tere krtagy banakar rahenge"
        },
        {
            "chapter": 10,
            "verse": 23,
            "text": "phir jab unhen bacha leta hai, to akasmaat dharatee mein avaidh vidroh karane lagate hain. he logo! tumhaara vidroh, tumhaare hee virudhd pad raha hai. ye saansaarik jeevan ke kuchh laabh[1] hain. phir tumhen hamaaree or phirakar aana hai. tab ham, tumhen bata denge ki tum kya kar rahe the"
        },
        {
            "chapter": 10,
            "verse": 24,
            "text": "saansaarik jeevan to aisa hee hai, jaise hamane aakaash se jal barasaaya, jisase dharatee kee upaj ghanee ho gayee, jisamen se log aur pashu khaate hain. phir jab, vah samay aaya ki dharatee ne apanee shobha pooree kar lee aur susajjit ho gayee aur usake svaamee ne samajha ki vah, usase laabhaanvit hone par saamarthy rakhate hain, to akasmaat raat ya din mein hamaara aadesh aa gaya aur hamane use, is prakaar kaatakar rakh diya, jaise ki kal vahaan thee[1] hee nahin. isee prakaar, ham aayaton ka varnan khol-khol kar karate hain, taaki log manan-chintan karen"
        },
        {
            "chapter": 10,
            "verse": 25,
            "text": "aur allaah tumhen shaanti ke ghar (svarg) kee or bula raha hai aur jise chaahata hai, seedhee dagar darsha deta hai"
        },
        {
            "chapter": 10,
            "verse": 26,
            "text": "jin logon ne bhalaee kee, unake lie bhalaee hai aur kuchh badhakar bhee. aur na unake cheharon par kaalik lagee huee hogee aur na unhen zillat ka saamana hoga. yahee log jannatee hain ki usamen hamesha rahenge"
        },
        {
            "chapter": 10,
            "verse": 27,
            "text": "aur jin logon ne buraeeyaan keen, to buraee ka badala usee jaisa hoga; unapar apamaan chhaaya hoga aur unake lie allaah se bachaane vaala koee na hoga. unake mukhon par aise kaalima chhaayee hogee, jaise andheree raat ke kaale parde, unapar pade hue hon. vahee naarakee honge aur vahee usamen sadaavaasee honge"
        },
        {
            "chapter": 10,
            "verse": 28,
            "text": "jis din, ham unasab ko ekatr karenge, phir unase kahenge, jinhonne saajhee banaaya hai ki apane sthaan par ruke raho aur tumhaare (banaaye hue) saajhee bhee. phir ham unake beech alagaav kar denge aur unake saajhee kahengeh tumato hamaaree vandana hee nahin karate the"
        },
        {
            "chapter": 10,
            "verse": 29,
            "text": "hamaare aur tumhaare beech, allaah ka saakshy bas hai ki tumhaaree vandana se, ham asoochit the"
        },
        {
            "chapter": 10,
            "verse": 30,
            "text": "vaheen, pratyek vyakti use parakh lega, jo pahale kiya hai aur ve (nirnay ke lie) apane saty svaamee kee or pher diye jaayenge aur jo mithya baaten bana rahe the, unase kho jaayenge"
        }
    ]
}
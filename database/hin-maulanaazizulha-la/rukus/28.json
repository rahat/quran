{
    "rukus": [
        {
            "chapter": 2,
            "verse": 217,
            "text": "(he nabee!) ve[1] aapase prashn karate hain ki sammaanit maas mein yudhd karana kaisa hai? aap unase kah den ki usamen yudhd karana ghor paap hai, parantu allaah kee raah se rokana, usaka inkaar karana, masjide haraam se rokana aur usake nivaasiyon ko usase nikaalana, allaah ke sameep usase bhee ghor paap hai tatha fitana (satdharm se vichalaana) hatya se bhee bhaaree hai. aur ve to tumase yudhd karate hee jaayenge, yahaan tak ki unake bas mein ho, to tumhen tumhaare dharm se pher den aur tumamen se jo vyakti apane dharm (islaam) se phir jaayega, phir kufr par hee usakee maut hogee, aison ka kiya-karaaya, sansaar tatha paralok mein vyarth ho jaayega tatha vahee naarakee hain aur ve usamen sadaavaasee honge"
        },
        {
            "chapter": 2,
            "verse": 218,
            "text": "(isake vipareet) jo log eemaan laaye, hijarat[1] kee tatha allaah kee raah mein jihaad kiya, vaastav mein, vahee allaah kee daya kee aasha rakhate hain tatha allaah ati kshamaasheel aur bahut dayaalu hai"
        },
        {
            "chapter": 2,
            "verse": 219,
            "text": "(he nabee!) ve aapase madira aur jua ke vishay mein prashn karate hain. aap bata den ki in donon mein bada paap hai tatha logon ka kuchh laabh bhee hai; parantu unaka paap unake laabh se adhik[1] bada hai. tatha ve aapase prashn karate hain ki allaah kee raah mein kya kharch karen? unase kah deejiye ki jo apanee aavashyakta se adhik ho. isee prakaar allaah tumhaare lie aayaton (dharmaadeshon) ko ujaagar karata hai, taaki tum soch-vichaar karo"
        },
        {
            "chapter": 2,
            "verse": 220,
            "text": "duniya aur aakharit dono mein aur ve aapase anaathon ke vishay mein prashn karate hain. unase kah deejie ki jis baat mein unaka sudhaar ho vahee sabase achchhee hai. yadi tum unase milakar raho, to ve tumhaare bhaee hee hain aur allaah jaanata hai ki kaun sudhaarane aur kaun bigaadane vaala hai aur yadi allaah chaahata, to tumapar sakhtee[1] kar deta. vaastav mein, allaah prabhutvashaalee, tatvagy hai"
        },
        {
            "chapter": 2,
            "verse": 221,
            "text": "tatha mushrik[1] striyon se tum vivaah na karo, jab tak ve eemaan na laayen aur eemaan vaalee daasee mushrik stree se uttam hai, yadyapi vah tumhaare man ko bha rahee ho aur apanee striyon ka nikaah mushrikon se na karo, jab tak ve eemaan na laayen aur eemaan vaala daas mushrik se uttam hai, yadyapi vah tumhen bha raha ho. ve tumhen agni kee or bulaate hain tatha allaah svarg aur kshama kee or bula raha hai aur (allaah) sabhee maanav ke lie apanee aayaten (aadesh) ujaagar kar raha hai, taaki vah shiksha grahan karen"
        }
    ]
}
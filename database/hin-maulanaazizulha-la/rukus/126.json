{
    "rukus": [
        {
            "chapter": 7,
            "verse": 40,
            "text": "vaastav mein, jinhonne hamaaree aayaton ko jhuthala diya aur unase abhimaan kiya, unake lie aakaash ke dvaar nahin khole jaayenge aur na ve svarg mein pravesh karenge, jab tak[1] oont sooee ke naake se paar na ho jaaye aur ham isee prakaar aparaadhiyon ko badala dete hain"
        },
        {
            "chapter": 7,
            "verse": 41,
            "text": "unheen ke lie narak ka bichhauna aur unake oopar se odhana hoga aur isee prakaar ham atyaachaariyon ko pratikaar (badala[1]) dete hain"
        },
        {
            "chapter": 7,
            "verse": 42,
            "text": "aur jo eemaan laaye aur satkarm kiye aur ham kiseepar usakee sakat se (adhik) bhaar nahin rakhate. vahee svargee hain, aur vahee usamen sadaavaasee honge"
        },
        {
            "chapter": 7,
            "verse": 43,
            "text": "tatha unake dilon mein jo dvesh hoga, use ham nikaal denge[1]. un (svargon mein) bahatee naharen hongee tatha ve kahenge ki us allaah kee prashansa hai, jisane hamen isakee raah dikhaee aur yadi allaah hamen maargadarshan na deta, to hamen maargadarshan na milata. hamaare paalanahaar ke rasool saty lekar aaye tatha unhen pukaara jaayega ki is svarg ke adhikaaree tum apane satkarmon ke kaaran hue ho"
        },
        {
            "chapter": 7,
            "verse": 44,
            "text": "tatha svargavaasee narakavaasiyon ko pukaarenge ki hamen, hamaare paalanahaar ne jo vachan diya tha, use hamane sach paaya, to kya tumhaare paanalahaar ne tumhen jo vachan diya tha, use tumane sach paaya? ve kahenge ki haan! phir unake beech ek pukaarane vaala pukaarega ki allaah kee dhikkaar hai, un atyaachaariyon par"
        },
        {
            "chapter": 7,
            "verse": 45,
            "text": "jo logon ko allaah kee raah (satdharm) se rokate tatha use tedha karana chaahate the aur vahee pralok ke prati vishvaas nahin rakhate"
        },
        {
            "chapter": 7,
            "verse": 46,
            "text": "aur donon (narak tatha svarg) ke beech ek parada hoga aur kuchh log aaraaf[1] (oonchaiyon) par honge, jo pratyek ko unake lakshanon se pahachaanenge aur svarg vaasiyon ko pukaarakar unhen salaam karenge aur unhonne usamen pravesh nahin kiya hoga, parantu usakee aasha rakhate honge"
        },
        {
            "chapter": 7,
            "verse": 47,
            "text": "aur jab unakee aankhen narak vaasiyon kee or phirengee, to kahengeh he hamaare paalanahaar! hamen atyaachaariyon mein sammilit na karana"
        }
    ]
}
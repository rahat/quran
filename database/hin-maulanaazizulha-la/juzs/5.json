{
    "juzs": [
        {
            "chapter": 4,
            "verse": 24,
            "text": "tatha un striyon se (vivaah varjit hai), jo doosaron ke nikaah mein hon. parantu tumhaaree daasiyaan[1] jo (yudhd mein) tumhaare haath aayee hon. (ye) tumapar allaah ne likh diya[2] hai. aur inake siva (doosaree striyaan) tumhaare lie halaal (uchit) kar dee gayee hain. (pratibandh ye hai ki) apane dhanon dvaara vyabhichaar se surakshit rahane ke lie vivaah karo. phir unamen se jisase laabh uthao, unhen unaka mahar (vivaah upahaar) avashy chuka do tatha mahar (vivaah upahaar) nirdhaarit karane ke pashchaat (yadi) aapas kee sahamati se (koee kamee ya adhikta kar lo), to tumapar koee dosh nahin. nihsandeh, allaah ati gyaanee, tatvagy hai"
        },
        {
            "chapter": 4,
            "verse": 25,
            "text": "aur jo vyakti tumamen se svatantr eemaan vaaliyon se vivaah karane kee sakat na rakhe, to vah apane haathon mein aaee huee apanee eemaan vaalee daasiyon se (vivaah kar le). darasal, allaah tumhaare eemaan ko adhik jaanata hai. tum aapas mein ek hee ho[1]. atah tum unake svaamiyon kee anumati se un (daasiyon) se vivaah kar lo aur unhen niyamaanusaar unake mahar (vivaah upahaar) chuka do, ve satee hon, vyabhichaarinee na hon, na gupt premee bana rakhee hon. phir jab ve vivaahit ho jaayen, to yadi vyabhichaar kar jaayen, to unapar usaka aadha[2] dand hai, jo svatantr striyon par hai. ye (daasee se vivaah) usake lie hai, jo tumamen se vyabhichaar se darata ho aur sahan karo, to ye tumhaare lie adhik achchha hai aur allaah ati kshamaasheel dayaavaan hai"
        },
        {
            "chapter": 4,
            "verse": 26,
            "text": "allaah chaahata hai ki tumhaare lie ujaagar kar de tatha tumhen bhee unakee neetiyon kee raah darsha de, jo tumase pahale the aur tumhaaree kshama yaachana sveekaar kare. allaah ati gyaanee tatvagy hai"
        },
        {
            "chapter": 4,
            "verse": 27,
            "text": "aur allaah chaahata hai ki tumapar daya kare tatha jo log aakaankshaon ke peechhe pade hue hain, ve chaahate hain ki tum bahut adhik jhuk[1] jao"
        },
        {
            "chapter": 4,
            "verse": 28,
            "text": "allaah tumhaara (bojh) halka karana[1] chaahata hai tatha maanav nirbal paida kiya gaya hai"
        },
        {
            "chapter": 4,
            "verse": 29,
            "text": "he eemaan vaalo! aapas mein ek-doosare ka dhan avaidh roop se na khao, parantu ye ki len-den tumhaaree aapas kee sveekrti se (dharm vidhaanusaar) ho aur aatm hatya[1] na karo, vaastav mein, allaah tumhaare lie ati dayaavaan hai"
        },
        {
            "chapter": 4,
            "verse": 30,
            "text": "aur jo atikraman tatha atyaachaar se aisa karega, sameep hai ki ham use agni mein jhonk denge aur ye allaah ke lie saral hai"
        },
        {
            "chapter": 4,
            "verse": 31,
            "text": "tatha yadi tum, un maha paapon se bachate rahe, jinase tumhen roka ja raha hai, to ham tumhaare lie tumhaare doshon ko kshama kar denge aur tumhen sammaanit sthaan mein pravesh denge"
        },
        {
            "chapter": 4,
            "verse": 32,
            "text": "tatha usakee kaamana na karo, jisake dvaara allaah ne tumhen ek-doosare par shreshthata dee hai. purushon ke lie usaka bhaag hai, jo unhonne kamaaya[1] aur striyon ke lie usaka bhaag hai, jo unhonne kamaaya hai. tatha allah se usase adhik kee praarthana karate raho. nihsandeh allaah sab kuchh jaanata hai"
        },
        {
            "chapter": 4,
            "verse": 33,
            "text": "aur hamane pratyek ke lie vaaris (uttaraadhikaaree) bana diye hain, usamen se jo maata-pita tatha sameepavartiyon ne chhoda ho tatha jinase tumane samajhauta[1] kiya ho, unhen unaka bhaag do. vaastav mein, allaah pratyek cheez se soochit hai"
        },
        {
            "chapter": 4,
            "verse": 34,
            "text": "purush striyon ke vyavasthaapak[1] hain, is kaaran ki allaah ne unamen se ek ko doosare par pradhaanata dee hai tatha is kaaran ki unhonne apane dhanon mein se (unapar) kharch kiya hai. atah, sadaachaaree striyaan vo hain, jo aagyaakaaree tatha unakee (arthaat, patiyon kee) anupasthiti mein allaah kee raksha mein unake adhikaaron kee raksha karatee hon. phir tumhen jinakee avagya ka dar ho, to unhen samajhao aur shayanaagaaron (sone ke sthaanon) mein unase alag ho jao tatha unhen maaro. phir yadi ve tumhaaree baat maanen, to unapar atyaachaar ka bahaana na khojo aur allaah sabase oopar, sabase bada hai"
        },
        {
            "chapter": 4,
            "verse": 35,
            "text": "aur yadi tumhen[1] donon ke beech viyog ka dar ho, to ek madhyast us (pati) ke gharaane se tatha ek madhyast us (patnee) ke gharaane se niyukt karo, yadi ve donon sandhi karaana chaahenge, to allaah un donon[2] ke beech sandhi kara dega. vaastav mein, allaah ati gyaanee sarvasoochit hai"
        },
        {
            "chapter": 4,
            "verse": 36,
            "text": "tatha allaah kee ibaadat (vandana) karo, kisee cheez ko usaka saajhee na banao tatha maata-pita, sameepavartiyon, anaathon, nirdhanon, sameep aur door ke padosee, yaatra ke saathee, yaatri aur apane daas daasiyon ke saath upakaar karo. nihsandeh allaah usase prem nahin karata, jo abhimaanee ahankaaree[1] ho"
        },
        {
            "chapter": 4,
            "verse": 37,
            "text": "aur jo svayan krpan (kanjoosee) karate hain tatha doosaron ko bhee krpan (kanjoosee) ka aadesh dete hain aur use chhupaate hain, jo allaah ne unhen apanee daya se pradaan kiya hai. hamane krtaghnon ke lie apamaanakaaree yaatana taiyaar kar rakhee hai"
        },
        {
            "chapter": 4,
            "verse": 38,
            "text": "tatha jo log apana dhan, logon ko dikhaane ke lie daan karate hain aur allah tatha antim din (pralay) par eemaan nahin rakhate tatha shaitaan jisaka saathee ho, to vah bahut bura saathee[1] hai"
        },
        {
            "chapter": 4,
            "verse": 39,
            "text": "aur unaka kya bigad jaata, yadi ve allaah tatha antim din (paralok) par eemaan (vishvaas) rakhate aur allaah ne jo unhen diya hai, usamen se daan karate? aur allaah unhen bhalee-bhaanti jaanata hai"
        },
        {
            "chapter": 4,
            "verse": 40,
            "text": "allaah kan bhar bhee kisee par atyaachaar nahin karata, yadi kuchh bhalaee (kisee ne) kee ho, to (allaah) use adhik kar deta hai tatha apane paas se bada pratiphal pradaan karata hai"
        },
        {
            "chapter": 4,
            "verse": 41,
            "text": "to kya dasha hogee, jab ham pratyek ummat (samudaay) se ek saakshee laayenge aur (he nabee!) aapako unapar (banaakar) saakshee laayenge"
        },
        {
            "chapter": 4,
            "verse": 42,
            "text": "us din, jo kaafir tatha rasool ke avagyaakaaree ho gaye, ye kaamana karenge ki unake sahit bhoomi baraabar[1] kar dee jaaye aur ve allaah se koee baat chhupa nahin sakenge"
        },
        {
            "chapter": 4,
            "verse": 43,
            "text": "he eemaan vaalo! tum jab nashe[1] mein raho, to namaaz ke sameep na jao, jab tak jo kuchh bolo, use na samajho aur na janaabat[2] kee sthiti mein (masjidon ke sameep jao), parantu raasta paar karate hue. yadi tum rogee ho athava yaatra mein raho ya striyon se sahavaas kar lo, phir jal na pao, to pavitr mittee se tayammum[3] kar lo; use apane mukhon tatha haathon par pher lo. vaastav mein, allaah ati kshaant (sahishnu) kshamaasheel hai"
        },
        {
            "chapter": 4,
            "verse": 44,
            "text": "kya aapane unakee dasha nahin dekhee, jinhen pustak[1] ka kuchh bhaag diya gaya? ve kupath khareed rahe hain tatha chaahate hain ki tumabhee supath se vichalit ho jao"
        },
        {
            "chapter": 4,
            "verse": 45,
            "text": "tatha allaah tumhaare shatruon se bhalee-bhaanti avagat hai aur (tumhaare lie) allaah kee raksha kaafee hai tatha allaah kee sahaayata kaafee hai"
        },
        {
            "chapter": 4,
            "verse": 46,
            "text": "(he nabee!) yahoodiyon mein se kuchh log aise hain, jo shabdon ko unake (vaastavik) sthaanon se pherate hain aur (aapase) kahate hain ki hamane sun liya tatha (aapakee) avagya kee aur aap sunie, aap sunaaye na jaayen! tatha apanee zubaanen modakar \"raina\" kahate aur satdharm mein vyang karate hain aur yadi ve \"hamane sun liya aur aagyaakaaree ho gaye\" aur \"hamen dekhie\" kahate, to unake lie adhik achchhee tatha sahee baat hotee. parantu allaah ne unake kufr ke kaaran unhen dhikkaar diya hai. atah, unamen se thode hee eemaan laayenge"
        },
        {
            "chapter": 4,
            "verse": 47,
            "text": "he ahle kitaab! us (quraan) par eemaan lao, jise hamane un (pustakon) ka pramaanakaaree banaakar utaara hai, jo tumhaare saath hain, isase pahale ki ham chehare bigaad kar peechhe kar den athava unhen aise hee dhikkaar[1] den, jaise shanivaar vaalon ko dhikkaar diya. allaah ka aadesh poora ho kar raha"
        },
        {
            "chapter": 4,
            "verse": 48,
            "text": "nihsandeh allaah ye nahin kshama karega ki usaka saajhee banaaya jaaye[1] aur usake siva jise chaahe, kshama kar dega. jo allaah ka saajhee banaata hai, to usane maha paap gadh liya"
        },
        {
            "chapter": 4,
            "verse": 49,
            "text": "kya aapane unhen nahin dekha, jo apane aap pavitr ban rahe hain? balki allaah jise chaahe, pavitr karata hai aur (logon par) kan baraabar atyaachaar nahin kiya jaayega"
        },
        {
            "chapter": 4,
            "verse": 50,
            "text": "dekho, ye log kaise allaah par mithya aarop laga rahe[1] hain! unake khule paap ke lie yahee bahut hai"
        },
        {
            "chapter": 4,
            "verse": 51,
            "text": "(he nabee!) kya aapane unakee dasha nahin dekhee, jinhen pustak ka kuchh bhaag diya gaya? ve moortiyon tatha shaitaanon par eemaan (vishvaas) rakhate hain aur kaafiron[1] ke baare mein kahate hain ki ye eemaan vaalon se adhik seedhee dagar par hain"
        },
        {
            "chapter": 4,
            "verse": 52,
            "text": "aur jise allaah dhikkaar de, aap usaka kadaapi koee sahaayak nahin paenge"
        },
        {
            "chapter": 4,
            "verse": 53,
            "text": "kya unake paas raajy ka koee bhaag hai, isalie logon ko (usamen se) tanik bhee nahin denge"
        },
        {
            "chapter": 4,
            "verse": 54,
            "text": "balki ve logon[1] se us anugrah par vidvesh kar rahe hain, jo allaah ne unhen pradaan kiya hai. to hamane (pahale bhee) ibraaheem ke gharaane ko pustak tatha haikmat (tatvadarshita) dee hai aur unhen vishaal raajy pradaan kiya hai"
        },
        {
            "chapter": 4,
            "verse": 55,
            "text": "phir unamen se koee eemaan laaya aur koee usase vimukh ho gaya. (to vimukh hone vaale ke lie) narak kee bhadakatee agni bahut hai"
        },
        {
            "chapter": 4,
            "verse": 56,
            "text": "vaastav mein, jin logon ne hamaaree aayaton ke saath kufr (avishvaas) kiya, ham unhen narak mein jhonk denge. jab-jab unakee khaalen pakengee, ham unakee khaalen badal denge, taaki ve yaatana chakhen, nihsandeh allaah prabhutvashaalee tatvagy hai"
        },
        {
            "chapter": 4,
            "verse": 57,
            "text": "aur jo log eemaan laaye tatha sadaachaar kiye, ham unhen aise svargon mein pravesh denge, jinamen naharen pravaahit hain. jinamen ve sadaavaasee honge, unake lie unamen nirmal patniyaan hongee aur ham unhen ghanee chhaanvon mein rakhenge"
        },
        {
            "chapter": 4,
            "verse": 58,
            "text": "allaah[1] tumhen aadesh deta hai ki dharohar unake svaamiyon ko chuka do aur jab logon ke beech nirnay karo, to nyaay ke saath nirnay karo. allaah tumhen achchhee baat ka nirdesh de raha hai. nihsandeh allaah sab kuchh sunane-dekhane vaala hai"
        },
        {
            "chapter": 4,
            "verse": 59,
            "text": "he eemaan vaalo! allaah kee aagya ka anupaalan karo aur rasool kee aagya ka anupaalan karo tatha apane shaasakon kee aagyaapaalan karo. phir yadi kisee baat mein tum aapas mein vivaad (vibhed) kar lo, to use allaah aur rasool kee or pher do, yadi tum allaah tatha antim din (pralay) par eemaan rakhate ho. ye tumhaare lie achchha[1] aur isaka parinaam achchha hai"
        },
        {
            "chapter": 4,
            "verse": 60,
            "text": "(he nabee!) kya aapane un dvidhaavaadiyon (munaafiqon) ko nahin jaana, jinaka ye daava hai ki jo kuchh aapapar avatarit hua hai tatha jo kuchh aapase poorv avatarit hua hai, unapar eemaan rakhate hain, kintu chaahate hain ki apane vivaad ka nirnay vidrohee ke paas le jaayen, jabaki unhen aadesh diya gaya hai ki use asveekaar kar den? aur shaitaan chaahata hai ki unhen satdharm se bahut door[1] kar de"
        },
        {
            "chapter": 4,
            "verse": 61,
            "text": "tatha jab unase kaha jaata hai ki us (quraan) kee or aao, jo allaah ne utaara hai tatha rasool kee (sunnat kee) or, to aap munaafiqon (dvidhaavaadiyon) ko dekhate hain ki ve aapase munh pher rahe hain"
        },
        {
            "chapter": 4,
            "verse": 62,
            "text": "phir yadi unake apane hee karatooton ke kaaran unapar koee aapada aa pade, to phir aapake paas aa kar shapath lete hain ki hamane[1] to keval bhalaee tatha (donon pakshon mein) mel karaana chaaha tha"
        },
        {
            "chapter": 4,
            "verse": 63,
            "text": "yahee vo log hain, jinake dilon ke bheetar kee baaten allaah jaanata hai. atah, aap unhen kshama kar den aur unase aisee prabhaavee baat bolen, jo unake dilon mein utar jaaye"
        },
        {
            "chapter": 4,
            "verse": 64,
            "text": "aur hamane jo bhee rasool bheja, vo isalie, taaki allaah kee anumati se, usakee aagya ka paalan kiya jaaye aur jab un logon ne apane oopar atyaachaar kiya, to yadi ve aapake paas aate, phir allaah se kshama yaachana karate tatha unake lie rasool kshama kee praarthana karate, to allaah ko ati kshamaasheel dayaavaan paate"
        },
        {
            "chapter": 4,
            "verse": 65,
            "text": "to aapake paalanahaar kee shapath! ve kabhee eemaan vaale nahin ho sakate, jab tak apane aapas ke vivaad mein aapako nirnaayak na banaen[1], phir aap jo nirnay kar den, usase apane dilon mein tanik bhee sankeernata (tangee) ka anubhav na karen aur poornata sveekaar kar len"
        },
        {
            "chapter": 4,
            "verse": 66,
            "text": "aur yadi ham unhen[1] aadesh dete ki svayan ko vadh karo tatha apane gharon se nikal jao, to inamen se thode ke siva koee aisa nahin karata. jabaki unhen jo nirdesh diya jaata hai, yadi ve usaka paalan karate, to unake lie achchha aur adhik sthirata ka kaaran hota"
        },
        {
            "chapter": 4,
            "verse": 67,
            "text": "aur ham unhen apane paas se bahut bada pratiphal dete"
        },
        {
            "chapter": 4,
            "verse": 68,
            "text": "tatha ham unhen seedhee dagar darsha dete"
        },
        {
            "chapter": 4,
            "verse": 69,
            "text": "tatha jo allaah aur rasool kee aagya ka anupaalan karenge, vahee (svarg mein), unake saath honge, jinapar allaah ne puraskaar kiya hai, arthaat nabiyon, satyavaadiyon, shaheedon aur sadaachaariyon ke saath aur ve kya hee achchhe saathee hain"
        },
        {
            "chapter": 4,
            "verse": 70,
            "text": "ye pradaan allaah kee or se hai aur allaah ka gyaan bahut[1] hai"
        },
        {
            "chapter": 4,
            "verse": 71,
            "text": "he eemaan vaalo! apane (shatru se) bachaav ke saadhan taiyaar rakho, phir girohon mein athava ek saath nikal pado"
        },
        {
            "chapter": 4,
            "verse": 72,
            "text": "aur tumamen koee aisa vyakti[1] bhee hai, jo tumase avashy peechhe rah joega aur yadi tumapar (yudhd mein) koee aapada aa pade, to kahegaah allaah ne mujhapar upakaar kiya ki main unake saath upasthit na tha"
        },
        {
            "chapter": 4,
            "verse": 73,
            "text": "aur yadi tumapar allaah kee daya ho jaaye, to ve avashy ye kaamana karega ki kaash! main bhee unake saath hota, to badee saphalata praapt kar leta. maano usake aur tumhaare madhy koee mitrata hee na thee"
        },
        {
            "chapter": 4,
            "verse": 74,
            "text": "to chaahie ki allaah kee raah[1] mein ve log yudhd karen, jo aakhirat (paralok) ke badale saansaarik jeevan bech chuke hain aur jo allaah kee raah mein yudhd karega, vo maara jaaye athava vijayee ho jaaye, ham use bada pratiphal pradaan karenge"
        },
        {
            "chapter": 4,
            "verse": 75,
            "text": "aur tumhen kya ho gaya hai ki allaah kee raah mein yudhd nahin karate, jabaki kitane hee nirbal purush, striyaan aur bachche hain, jo guhaar rahe hain ki he hamaare paalanahaar! hamen is nagar[1] se nikaal de, jisake nivaasee atyaachaaree hain aur hamaare lie apanee or se koee rakshak bana de aur hamaare lie apanee or se koee sahaayak bana de"
        },
        {
            "chapter": 4,
            "verse": 76,
            "text": "jo log eemaan laaye, ve allaah kee raah mein yudhd karate hain aur jo kaafir hain, ve upadrav ke lie yudhd karate hain. to shaitaan ke saathiyon se yudhd karo. nihsandeh shaitaan kee chaal nirbal hotee hai"
        },
        {
            "chapter": 4,
            "verse": 77,
            "text": "(he nabee!) kya aapane unakee dasha nahin dekhee, jinase kaha gaya tha ki apane haathon ko (yudhd se) roke rakho, namaaz kee sthaapana karo aur zakaat do? parantu jab unapar yudhd karana likh diya gaya, to unamen se ek giroh logon se aise dar raha hai, jaise allaah se dar raha ho ya usase bhee adhik tatha ve kahate hain ki he hamaare paalanahaar! hamen yudhd karane ka aadesh kyon de diya, kyon na hamen thode dinon ka aur avasar diya? aap kah den ki saansaarik sukh bahut thoda hai tatha paralok usake lie adhik achchha hai, jo allaah[1] se dara aur unapar kan bhar bhee atyaachaar nahin kiya jaayega"
        },
        {
            "chapter": 4,
            "verse": 78,
            "text": "tum jahaan bhee raho, tumhen maut aa pakadegee, yadyapi drdh durgon mein kyon na raho. tatha unhen yadi koee sukh pahunchata hai, to kahate hain ki ye allaah kee or se hai aur yadi koee aapada aa pade, to kahate hain ki ye aapake kaaran hai. (he nabee!) unase kah do ki sab allaah kee or se hai. in logon ko kya ho gaya ki koee baat samajhane ke sameep bhee nahin[1] hote"
        },
        {
            "chapter": 4,
            "verse": 79,
            "text": "(vaastavikta to ye hai ki) tumhen jo sukh pahunchata hai, vah allaah kee or se hota hai tatha jo haani pahunchatee hai, vah svayan (tumhaare kukarmon ke) kaaran hotee hai aur hamane aapako sab maanav ka rasool (sandeshavaahak) banaakar bheja[1] hai aur (aapake rasool hone ke lie) allaah ka saakshy bahut hai"
        },
        {
            "chapter": 4,
            "verse": 80,
            "text": "jisane rasool kee aagya ka anupaalan kiya, (vaastav mein) usane allaah kee aagya ka paalan kiya tatha jisane munh pher liya, to (he nabee!) hamane aapako unaka praharee (rakshak) banaakar nahin bheja[1] hai"
        },
        {
            "chapter": 4,
            "verse": 81,
            "text": "tatha ve (aapake saamane) kahate hain ki ham aagyaakaaree hain aur jab aapake paas se jaate hain, to unamen se kuchh log, raat mein, aapakee baat ke virudhd paraamarsh karate hain aur ve jo paraamarsh kar rahe hain, use allaah likh raha hai. atah aap unapar dhyaan na den aur allaah par bharosa karen tatha allaah par bharosa kaafee hai"
        },
        {
            "chapter": 4,
            "verse": 82,
            "text": "to kya ve quraan ke arthon par soch-vichaar nahin karate? yadi ve allaah ke siva doosare kee or se hota, to usamen bahut see pratikool (bemel) baaten paate"
        },
        {
            "chapter": 4,
            "verse": 83,
            "text": "aur jab unake paas shaanti ya bhay kee koee soochana aatee hai, to use phaila dete hain. jabaki yadi ve use allaah ke rasool tatha apane adhikaariyon kee or pher dete, to jo baat kee tah tak pahunchane vaale hain, ve usakee vaastavikta jaan lete. yadi tumapar allaah kee anukampa tatha daya na hotee, to tumamen thode ke siva sab shaitaan ke peechhe bhaag[1] jaate"
        },
        {
            "chapter": 4,
            "verse": 84,
            "text": "to (he nabee!) aap allaah kee raah mein yudhd karen. keval aapapar ye bhaar daala ja raha hai tatha eemaan vaalon ko (isakee) prerana den. sambhav hai ki allaah kaafiron ka bal (tod de). allaah ka bal aur usaka dand sabase kada hai"
        },
        {
            "chapter": 4,
            "verse": 85,
            "text": "jo achchhee anushansa (sifaarish) karega, use usaka bhaag (pratiphal) milega tatha jo buree anushansa (sifaarish) karega, to use bhee usaka bhaag (kuphal)[1] milega aur allaah pratyek cheez ka nireekshak hai"
        },
        {
            "chapter": 4,
            "verse": 86,
            "text": "aur jab tumase salaam kiya jaaye, to usase achchha uttar do athava usee ko dohara do. nihsandeh allaah pratyek vishay ka haisaab lene vaala hai"
        },
        {
            "chapter": 4,
            "verse": 87,
            "text": "allaah ke siva koee vandaneey (poojy) nahin, vah avashy tumhen pralay ke din ekatr karega, isamen koee sandeh nahin tatha baat kahane mein allaah se adhik sachcha kaun ho sakata hai"
        },
        {
            "chapter": 4,
            "verse": 88,
            "text": "tumhen kya hua hai ki munaafiqon (dvidhaavaadiyon) ke baare mein do paksh[1] ban gaye ho, jabaki allaah ne unake kukarmon ke kaaran unhen ondha kar diya hai. kya tum use supath darsha dena chaahate ho, jise allaah ne kupath kar diya ho? aur jise allaah kupath kar de, to tum usake lie koee raah nahin pa sakate"
        },
        {
            "chapter": 4,
            "verse": 89,
            "text": "(he eemaan vaalo!) ve to ye kaamana karate hain ki unheen ke samaan tumabhee kaafir ho jao tatha unake baraabar ho jao. atah unamen se kisee ko mitr na banao, jab tak ve allaah kee raah mein hijarat na karen. yadi ve isase vimukh hon, to unhen jahaan pao, vadh karo aur unamen se kisee ko mitr na banao aur na sahaayak"
        },
        {
            "chapter": 4,
            "verse": 90,
            "text": "parantu unamen se jo kisee aisee qaum se ja milen, jinake aur tumhaare beech sandhi ho athava aise log hon, jo tumhaare paas is sthiti mein aayen ki unake dil isase sankuchit ho rahe hon ki tumase yudhd karen athava (tumhaare saath) apanee jaati se yudhd karen. yadi allaah chaahata, to unahen tumapar saamarthy de deta, phir ve tumase yudhd karate. yadi ve tumase vilag rah gaye, tumase yudhd nahin kiya aur tumase sandhi kar lee, to unake virudhd allaah ne tumhaare lie koee (yudhd karane kee) raah nahin banaee[1] hai"
        },
        {
            "chapter": 4,
            "verse": 91,
            "text": "tatha tumhen kuchh aise doosare log bhee milenge, jo tumhaaree or se bhee shaant rahana chaahate hain aur apanee jaati kee or se shaant rahana (chaahate hain). phir jab bhee upadrav kee or pher diye jaayen, to usamen ondhe hokar gir jaate hain. to yadi ve tumase vilag na rahen aur tumase sandhi na karen tatha apana haath na roken, to unhen pakado aur jahaan pao, vadh karo. hamane unake virudhd tumhaare lie khula tark bana diya hai"
        },
        {
            "chapter": 4,
            "verse": 92,
            "text": "kisee eemaan vaale ke lie vaidh nahin ki vo kisee eemaan vaale kee hatya kar de, parantu chook[1] se. phir jo kisee eemaan vaale kee chook se hatya kar de, to use ek eemaan vaala daas mukt karana hai aur usake ghar vaalon ko diyat (arthadand)[2] dena hai, parantu ye ki ve daan (kshama) kar den. phir yadi vah (nihat) us jaati mein se ho, jo tumhaaree shatru hai aur vah (nihat) eemaan vaala hai, to ek eemaan vaala daas mukt karana hai aur yadi aisee qaum se ho, jisake aur tumhaare beech sandhi hai, to usake ghar vaalon ko arthadand dena tatha ek eemaan vaala daas (bhee) mukt karana hai aur jo daas na paaye, use nirantar do maheene roza rakhana hai. allaah kee or se (usake paap kee) yahee kshama hai aur allaah ati gyaanee tatvagy hai"
        },
        {
            "chapter": 4,
            "verse": 93,
            "text": "aur jo kisee eemaan vaale kee hatya jaan-boojh kar kar de, usaka kuphal (badala) narak hai, jisamen vah sadaavaasee hoga aur usapar allaah ka prakop tatha dhikkaar hai aur usane usake lie ghor yaatana taiyaar kar rakhee hai"
        },
        {
            "chapter": 4,
            "verse": 94,
            "text": "he eemaan vaalo! jab tum allaah kee raah mein (jihaad ke lie) nikalo, to bhalee-bhaanti parakh[1] lo aur koee tumhen salaam[2] kare, to ye na kaho ki tum eemaan vaale nahin ho. kya tum saansaarik jeevan ka upakaran chaahate ho? jabaki allaah ke paas bahut-se parihaar (shatrudhan) hain. tumabhee pahale aise[3] hee the, to allaah ne tumapar upakaar kiya. atah, bhalee-bhaanti parakh liya karo. nihsandeh, allaah usase soochit hai, jo tum kar rahe ho"
        },
        {
            "chapter": 4,
            "verse": 95,
            "text": "eemaan vaalon mein jo akaaran apane gharon mein rah jaate hain aur jo allaah kee raah mein apane dhanon aur praanon ke dvaara jihaad karate hain, donon baraabar nahin ho sakate. allaah ne unhen jo apane dhanon tatha praanon ke dvaara jihaad karate hain, unapar jo gharon mein rah jaate hain, pad mein pradhaanata dee hai aur pratyek ko allaah ne bhalaee ka vachan diya hai aur allaah ne jihaad karane vaalon ko unapar, jo gharon mein baithe rah jaane vaale hain, bade pratiphal mein bhee pradhaanata dee hai"
        },
        {
            "chapter": 4,
            "verse": 96,
            "text": "allaah kee or se kaee (uchch) shreniyaan tatha kshama aur daya hai aur allaah ati kshamaasheel dayaavaan hai"
        },
        {
            "chapter": 4,
            "verse": 97,
            "text": "nihsandeh ve log, jinake praan farishte nikaalate hain, is dasha mein ki ve apane oopar (kufr ke desh mein rahakar) atyaachaar karane vaale hon, to unase kahate hain, tum kis cheez mein the? ve kahate hain ki ham dharatee mein vivash the. tab farishte kahate hain, kya allaah kee dharatee vistrt nahin thee ki tum usamen hijarat kar[1] jaate? to inheen ka aavaas narak hai aur vah kya hee bura sthaan hai"
        },
        {
            "chapter": 4,
            "verse": 98,
            "text": "parantu jo purush, striyaan tatha bachche aise vivash hoon ki koee upaay na rakhate hon aur na (hijarat kee) koee raah paate hon"
        },
        {
            "chapter": 4,
            "verse": 99,
            "text": "to aasha hai ki allaah unhen kshama kar dega. nihsandeh allaah ati gyaant kshamaasheel hai"
        },
        {
            "chapter": 4,
            "verse": 100,
            "text": "tatha jo koee allaah kee raah mein hijarat karega, vah dharatee mein bahut-se nivaas sthaan tatha vistaar paayega aur jo apane ghar se allaah aur usake rasool kee or nikal gaya, phir use (raah mein hee) maut ne pakad liya, to usaka pratiphal allaah ke paas nishchit ho gaya aur allaah ati kshamaasheel, dayaavaan hai"
        },
        {
            "chapter": 4,
            "verse": 101,
            "text": "aur jab tum dharatee mein yaatra karo, to namaaz[1] qasr (sankshipt) karane mein tumapar koee dosh nahin, yadi tumhen dar ho ki kaafir tumhen sataayenge. vaastav mein, kaafir tumhaare khule shatru hain"
        },
        {
            "chapter": 4,
            "verse": 102,
            "text": "tatha (he nabee!) jab aap (ranakshetr mein) upasthit hon aur unake lie namaaz kee sthaapana karen, to unaka ek giroh aapake saath khada ho jaaye aur apane astr-shastr lie rahen aur jab ve sajda kar len, to tumhaare peechhe ho jaayen tatha doosara giroh aaye, jisane namaaz nahin padhee hai aur aapake saath namaaz padhen aur apane astr-shastr lie rahen. kaafir chaahate hain ki tum apane shastron se nishchet ho jao, to tumapar yakaayak dhaava bol den. phir tumapar koee dosh nahin, yadi varsha ke kaaran tumhen duhkh ho athava tum rogee raho ki apane shastr[1] utaar do tatha apane bachaav ka dhyaan rakho. nihsandeh allaah ne kaafiron ke lie apamaanakaaree yaatana taiyaar kar rakhee hai"
        },
        {
            "chapter": 4,
            "verse": 103,
            "text": "phir jab tum namaaz pooree kar lo, to khade, baithe, lete pratyek sthiti mein allaah ka smaran karo aur jab tum shaant ho jao, to pooree namaaz padho. nihsandeh, namaaz eemaan vaalon par nirdhaarit samay par anivaary kee gayee hai"
        },
        {
            "chapter": 4,
            "verse": 104,
            "text": "tatha tum (shatru) jaati ka peechha karane mein sithil na bano, yadi tumhen duhkh pahuncha hai, to tumhaare samaan unhen bhee duhkh pahuncha hai tatha tum allaah se jo aasha[1] rakhate ho, vo aasha ve nahin rakhate tatha allaah ati gyaanee tatvagy hai"
        },
        {
            "chapter": 4,
            "verse": 105,
            "text": "(he nabee!) hamane aapakee or is pustak (quraan) ko saty ke saath utaara hai, taaki aap, logon ke beech usake anusaar nirnay karen, jo allaah ne aapako bataaya hai, aur aap vishvaasaghaatiyon ke pakshadhar na[1] banen"
        },
        {
            "chapter": 4,
            "verse": 106,
            "text": "tatha allaah se kshama yaachana karate rahen, nihsandeh allaah ati kshamaasheel dayaavaan hai"
        },
        {
            "chapter": 4,
            "verse": 107,
            "text": "aur unaka paksh na len, jo svayan apane saath vishvaasaghaat karate hon, nihsandeh allaah vishvaasaghaatee, paapee se prem nahin karata"
        },
        {
            "chapter": 4,
            "verse": 108,
            "text": "ve (apane karatoot) logon so chhupa sakate hain,parantu allaah se nahin chhupa sakate aur vah unake saath hota hai, jab ve raat mein us baat ka paraamarsh karate hain, jisase vah prasann nahin[1] hota tatha allaah use ghere hue hai, jo ve kar rahe hain"
        },
        {
            "chapter": 4,
            "verse": 109,
            "text": "suno! tum hee vo ho ki saansaarik jeevan mein unakee or se jhagad lie. to paralay ke din unakee or se kaun allaah se jhagadega aur kaun unaka abhibhaashak (pratinidhi) hoga"
        },
        {
            "chapter": 4,
            "verse": 110,
            "text": "jo vyakti koee kukarm karega athava apane oopar atyaachaar karega, phir allaah se kshama yaachana karega, to vah use ati kshamee dayaavaan paayega"
        },
        {
            "chapter": 4,
            "verse": 111,
            "text": "aur jo vyakti koee paap karata hai, to apane oopar karata[1] hai tatha allaah ati gyaanee tatvagy hai"
        },
        {
            "chapter": 4,
            "verse": 112,
            "text": "aur jo vyakti koee chook athava paap svayan kare aur kisee nirdosh par usaka aarop laga de, to usane mithya doshaaropan tatha khule paap ka[1] bojh apane oopar laad liya"
        },
        {
            "chapter": 4,
            "verse": 113,
            "text": "aur (he nabee!) yadi aapapar allaah kee daya tatha krpa na hotee, to unake ek giroh ne sankalp le liya tha ki aapako kupath kar den[1] aur ve svayan ko hee kupath kar rahe the. tatha ve aapako koee haani nahin pahuncha sakate. kyonki allaah ne aapapar pustak (quraan) tatha hikmat (sunnat) utaaree hai aur aapako usaka gyaan de diya hai, jise aap nahin jaanate the tatha ye aapapar allaah kee badee daya hai"
        },
        {
            "chapter": 4,
            "verse": 114,
            "text": "unake adhikaansh saragoshee mein koee bhalaee nahin hotee, parantu jo daan, sadaachaar ya logon mein sudhaar karaane ka aadesh de aur jo koee aise karm allaah kee prasannata ke lie karega, to ham use bahut bhaaree pratiphal pradaan karenge"
        },
        {
            "chapter": 4,
            "verse": 115,
            "text": "tatha jo vyakti apane oopar maargadarshan ujaagar ho jaane ke[1] pashchaat rasool ka virodh kare aur eemaan vaalon kee raah ke siva (doosaree raah) ka anusaran kare, to ham use vaheen pher[2] denge, jidhar phira hai aur use narak mein jhonk denge tatha vah bura nivaas sthaan hai"
        },
        {
            "chapter": 4,
            "verse": 116,
            "text": "nihsandeh, allaah ise kshama[1] nahin karega ki usaka saajhee banaaya jaaye aur isake siva jise chaahega, kshama kar dega tatha jo allaah ka saajhee banaata hai, vah (darasal) kupath mein bahut door chala gaya"
        },
        {
            "chapter": 4,
            "verse": 117,
            "text": "ve (mishranavaadee), allaah ke siva deviyon hee ko pukaarate hain aur dhikkaare hue shaitaan ko pukaarate hain"
        },
        {
            "chapter": 4,
            "verse": 118,
            "text": "jise allaah ne dhikkaar diya hai aur jisane kaha tha ki main tere bhakton se ek nishchit bhaag lekar rahoonga"
        },
        {
            "chapter": 4,
            "verse": 119,
            "text": "aur unhen avashy bahakaoonga, kaamanaayen dilaoonga aur aadesh doonga ki ve pashuon ke kaan cheer den tatha unhen aadesh doonga, to ve avashy allaah kee sanrachana mein parivartan[1] kar denge tatha jo shaitaan ko allaah ke siva sahaayak banaayega, vah khulee kshati mein pad jaayega"
        },
        {
            "chapter": 4,
            "verse": 120,
            "text": "vah unhen vachan deta tatha kaamanaon mein ulajhaata hai aur unhen jo vachan deta hai, vah dhokhe ke siva kuchh nahin hai"
        },
        {
            "chapter": 4,
            "verse": 121,
            "text": "unheen ka nivaas sthaan narak hai aur ve usase bhaagane kee koee raah nahin paayenge"
        },
        {
            "chapter": 4,
            "verse": 122,
            "text": "tatha jo log eemaan laaye aur satkarm kiye, ham unhen aise svargon mein pravesh denge, jinamen naharen pravaahit hongee. ve unamen sadaavaasee honge. ye allaah ka saty vachan hai aur allaah se adhik saty kathan kisaka ho sakata hai"
        },
        {
            "chapter": 4,
            "verse": 123,
            "text": "(ye pratiphal) tumhaaree kaamanaon tatha ahle kitaab kee kaamanaon par nirbhar nahin. jo koee bhee dushkarm karega, vah usaka kuphal paayega tatha allaah ke siva apana koee rakshak aur sahaayak nahin paayega"
        },
        {
            "chapter": 4,
            "verse": 124,
            "text": "tatha jo satkarm karega, vah nar ho athava naaree, phir eemaan bhee[1] rakhata hoga, to vahee log svarg mein pravesh paayenge aur tanik bhee atyaachaar nahin kiye jaayenge"
        },
        {
            "chapter": 4,
            "verse": 125,
            "text": "tatha us vyakti se achchha kisaka dharm ho sakata hai, jisane svayan ko allaah ke lie jhuka diya, vah ekeshvaravaadee bhee ho aur ekeshvaravaadee ibraaheem ke dharm ka anusaran kar raha ho? aur allaah ne ibraaheem ko apana vishudhd mitr bana liya"
        },
        {
            "chapter": 4,
            "verse": 126,
            "text": "tatha allaah hee ka hai, jo kuchh aakaashon tatha dharatee mein hai aur allaah pratyek cheez ko apane niyantran mein lie hue hai"
        },
        {
            "chapter": 4,
            "verse": 127,
            "text": "(he nabee!) ve striyon ke baare mein aapase dharmaadesh poochh rahe hain. aap kah den ki allaah unake baare mein tumhen aadesh deta hai aur ve aadesh bhee hain, jo isase poorv pustak (quraan) mein tumhen, un anaath striyon ke baare mein sunaaye gaye hain, jinake nirdhaarit adhikaar tum nahin dete aur unase vivaah karane kee ruchee rakhate ho tatha un bachchon ke baare mein bhee, jo nirbal hain tatha (ye bhee aadesh deta hai ki) anaathon ke lie nyaay par sthir raho[1] tatha tum jo bhee bhalaee karate ho, allaah use bhalee-bhaanti jaanata hai"
        },
        {
            "chapter": 4,
            "verse": 128,
            "text": "aur yadi kisee stree ko apane pati se durvyavahaar athava vimukh hone kee shanka ho, to un donon par koee dosh nahin ki aapas mein koee sandhi kar len aur sandhi kar lena hee achchha[1] hai. lobh to sabhee mein hota hai. yadi tum ek-doosare ke saath upakaar karo aur (allaah se) darate raho, to nihsandeh tum jo kuchh kar rahe ho, allaah usase soochit hai"
        },
        {
            "chapter": 4,
            "verse": 129,
            "text": "aur yadi tum apanee patniyon ke beech nyaay karana chaaho, to bhee aisa kadaapi nahin kar[1] sakoge. atah ek hee kee or poornatah jhuk[2] na jao aur (shesh ko) beech mein latakee huee na chhod do aur yadi (apane vyavahaar mein) sudhaar[3] rakho aur (allaah se) darate raho, to nihsandeh allaah ati kshamaasheel dayaavan hai"
        },
        {
            "chapter": 4,
            "verse": 130,
            "text": "aur yadi donon alag ho jaayen, to allaah pratyek ko apanee daya se (doosare se) nishchint[1] kar dega aur allaah bada udaar tatvagy hai"
        },
        {
            "chapter": 4,
            "verse": 131,
            "text": "tatha allaah hee ka hai, jo aakaashon aur dharatee mein hai aur hamane tumase poorv ahle kitaab ko tatha (khud) tumhen aadesh diya hai ki allaah se darate raho. yadi tum kuphr (avagya) karoge, to nihsandeh jo kuchh aakaashon tatha dharatee mein hai, vah allaah hee ka hai tatha allaah nisprh[1] prashansit hai"
        },
        {
            "chapter": 4,
            "verse": 132,
            "text": "tatha allaah hee ka hai, jo kuchh aakaashon tatha dharatee mein hai aur allaah kaam banaane ke lie bas hai"
        },
        {
            "chapter": 4,
            "verse": 133,
            "text": "aur vah chaahe to, he logo! tumhen le jaaye[1] aur tumhaare sthaan par doosaron ko la de tatha allaah aisa kar sakata hai"
        },
        {
            "chapter": 4,
            "verse": 134,
            "text": "jo saansaarik pratikaar (badala) chaahata ho, to allaah ke paas sansaar tatha paralok donon ka pratikaar (badala) hai tatha allaah sabakee baat sunata aur sabake karm dekh raha hai"
        },
        {
            "chapter": 4,
            "verse": 135,
            "text": "he eemaan vaalo! nyaay ke saath khade rahakar allaah ke lie saakshee (gavaah) ban jao. yadyapi saakshy (gavaahee) tumhaare apane athava maata pita aur sameepavartiyon ke virudhd ho, yadi koee dhanee athava nirdhan ho, to allaah tumase adhik un donon ka hitaishee hai. atah apanee manokaanksha ke lie nyaay se na phiro. yadi tum baat ghuma phira kar karoge athava saakshy dene se kataraoge, to nihsandeh allaah usase soochit hai, jo tum karate ho"
        },
        {
            "chapter": 4,
            "verse": 136,
            "text": "he eemaan vaalo! allaah, usake rasool aur us pustak (quraan) par, jo usane apane rasool par utaaree hai tatha un pustakon par, jo isase pahale utaaree hain, eemaan lao. jo allaah, usake farishton, usakee pustakon aur ant divas (pralay) ko asveekaar karega, vah kupath mein bahut door ja padega"
        },
        {
            "chapter": 4,
            "verse": 137,
            "text": "nihsandeh jo eemaan laaye, phir kaafir ho gaye, phir eemaan laaye, phir kaafir ho gaye, phir kufr mein badhate hee chale gaye, to allaah unhen kadaapi kshama nahin karega aur na unhen seedhee dagar dikhaayega"
        },
        {
            "chapter": 4,
            "verse": 138,
            "text": "(he nabee!) aap munaafiqon (dvidhaavaadiyon) ko shubh soochana suna den ki unheen ke lie duhkhadaayee yaatana hai"
        },
        {
            "chapter": 4,
            "verse": 139,
            "text": "jo eemaan vaalon ko chhodakar, kaafiron ko apana sahaayak mitr banaate hain, kya ve unake paas maan sammaan chaahate hain? to nihsandeh sab maan sammaan allaah hee ke lie[1] hai"
        },
        {
            "chapter": 4,
            "verse": 140,
            "text": "aur us (allaah) ne tumhaare lie apanee pustak (quraan) mein ye aadesh utaar[1] diya hai ki jab tum suno ki allaah kee aayaton ko asveekaar kiya ja raha hai tatha unaka upahaas kiya ja raha hai, to unake saath na baitho, yahaan tak ki ve doosaree baat mein lag jaayen. nihsandeh, tum us samay unheen ke samaan ho jaoge. nishchay allaah munaafiqon (dvidhaavaadiyon) tatha kaafiron, sabako narak mein ekatr karane vaala hai"
        },
        {
            "chapter": 4,
            "verse": 141,
            "text": "jo tumhaaree prateeksha mein raha karate hain; yadi tumhen allaah kee sahaayata se vijay praapt ho, to kahate hain, kya ham tumhaare saath na the? aur yadi un (kaafiron) ka palla bhaaree rahe, to kahate hain ki kya ham tumapar chha nahin gaye the aur tumhen eemaan vaalon se bacha (nahin) rahe the? to allaah hee pralay ke din tumhaare beech nirnay karega aur allaah kaafiron ke lie eemaan vaalon par kadaapi koee raah nahin banaayega"
        },
        {
            "chapter": 4,
            "verse": 142,
            "text": "vaastav mein, munaafik (dvidhaavaadee) allaah ko dhokha de rahe hain, jabakee, vahee unhen dhokhe mein daal raha[1] hai aur jab ve namaaz ke lie khade hote hain, to aalasee hokar khade hote hain, ve logon ko dikhaate hain aur allaah ka smaran thoda hee karate hain"
        },
        {
            "chapter": 4,
            "verse": 143,
            "text": "vah isake beech dvidha mein pade hue hain, na idhar na udhar. darasal, jise allaah kupath kar de, aap usake lie koee raah nahin pa sakenge"
        },
        {
            "chapter": 4,
            "verse": 144,
            "text": "he eemaan vaalo! eemaan vaalon ko chhodakar kaafiron ko sahaayak mitr na banao. kya tum apane virudhd allaah ke lie khula tark banaana chaahate ho"
        },
        {
            "chapter": 4,
            "verse": 145,
            "text": "nishchay munaafiq (dvidhaavaadee) narak kee sabase neechee shrenee mein honge aur aap unaka koee sahaayak nahin paayenge"
        },
        {
            "chapter": 4,
            "verse": 146,
            "text": "parantu jinhonne kshama yaachana kar lee, apana sudhaar kar liya, allaah ko sudrdh pakad liya aur apane dharm ko vishudhd kar liya, to ve log eemaan vaalon ke saath honge aur allaah eemaan vaalon ko bahut bada pratiphal pradaan karega"
        },
        {
            "chapter": 4,
            "verse": 147,
            "text": "allaah ko kya padee hai ki tumhen yaatana de, yadi tum krtagy raho tatha eemaan rakho aur allaah[1] bada gunagraahee ati gyaanee hai"
        }
    ]
}
{
    "pages": [
        {
            "chapter": 5,
            "verse": 58,
            "text": "aur jab tum namaaz ke lie pukaarate ho, to ve usaka upahaas karate tatha khel banaate hain, isalie ki ve samajh nahin rakhate"
        },
        {
            "chapter": 5,
            "verse": 59,
            "text": "(he nabee!) aap kah den ki he ahle kitaab! isake siva hamaara dosh kiya hai, jisaka tum badala lena chaahate ho ki ham allaah par tatha jo hamaaree or utaara gaya aur jo hamase poorv utaara gaya, usapar eemaan laaye hain aur isalie ki tumamen adhiktar ullanghanakaaree hain"
        },
        {
            "chapter": 5,
            "verse": 60,
            "text": "aap unase kah den ki kya tumhen bata doon, jinaka pratiphal (badala) allaah ke paas isase bhee bura hai? ve hain, jinhen allaah ne dhikkaar diya aur unapar usaka prakop hua tatha unamen se bandar aur sooar bana diye gaye tatha taagoot ( asur, dharm virodhee shaktiyon) ko poojane lage. inheen ka sthaan sabase bura hai tatha sarvaadhik kupath hain"
        },
        {
            "chapter": 5,
            "verse": 61,
            "text": "jab ve[1] tumhaare paas aate hain, to kahate hain ki ham eemaan laaye, jabaki ve kufr lie hue aaye aur usee ke saath vaapis hue tatha allaah use bhalee-bhaanti jaanata hai, jise ve chhupa rahe hain"
        },
        {
            "chapter": 5,
            "verse": 62,
            "text": "tatha aap unamen se bahuton ko dekhenge ki paap tatha atyaachaar aur apane avaidh khaane mein daud rahe hain. ve bada kukarm kar rahe hain"
        },
        {
            "chapter": 5,
            "verse": 63,
            "text": "unhen unake dharmaachaaree tatha vidvaan paap kee baat karane tatha avaidh khaane se kyon nahin rokate? ve bahut buree reeti bana rahe hain"
        },
        {
            "chapter": 5,
            "verse": 64,
            "text": "tatha yahoodiyon ne kaha ki allaah ke haath bandhe[1] hue hain, unheen ke haath bandhe hue hain aur ve apane is kathan ke kaaran dhikkaar diye gaye hain; balki usake donon haath khule hue hain, vah jaise chaahe, vyay (kharch) karata hai aur inamen se adhiktar ko, jo (quraan) aapake paalanahaar kee or se aapapar utaara gaya hai, ullanghan tatha kufr (avishvaas) mein adhik kar dega aur hamane unake beech pralay ke din tak ke lie shatruta tatha bair daal diya hai. jab kabhee ve yudhd kee agni sulagaate hain, to allaah use bujha[2] deta hai. ve dharatee mein upadrav ka prayaas karate hain aur allaah vidrohiyon se prem nahin karata"
        }
    ]
}
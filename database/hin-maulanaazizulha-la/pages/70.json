{
    "pages": [
        {
            "chapter": 3,
            "verse": 154,
            "text": "phir tumapar shok ke pashchaat shaanti (oongh) utaar dee, jo tumhaare ek giroh[1] ko aane lagee aur ek giroh ko apanee[2] padee huee thee. ve allaah ke baare mein asaty jaahiliyyat kee soch soch rahe the. ve kah rahe the ki kya hamaara bhee kuchh adhikaar hai? (he nabee!) kah den ki sab adhikaar allaah ko hai. ve apane manon mein jo chhupa rahe the, aapako nahin bata rahe the. ve kah rahe the ki yadi hamaara kuchh bhee adhikaar hota, to yahaan maare nahin jaate. aap kah den: yadi tum apane gharon mein rahate, tababhee jinake (bhaagy mein) maara jaana likha hai, ve apane nihat hone ke sthaanon kee or nikal aate aur taaki allaah jo tumhaare dilon mein hai, usakee pareeksha le tatha jo tumhaare dilon mein hai, use shudhd kar de aur allaah dilon ke bhedon se avagat hai"
        },
        {
            "chapter": 3,
            "verse": 155,
            "text": "vastutah tumamen se jinhonne do girohon ke sammukh hone ke din munh pher liya, shaitaan ne unahen unake kuchh kukarmon ke kaaran phisala diya tatha allaah ne unhen kshama kar diya hai. vaastav mein, allaah ati kshamaasheel sahanasheel hai"
        },
        {
            "chapter": 3,
            "verse": 156,
            "text": "he eemaan vaalo! unake samaan na ho jao, jo kaafir ho gaye tatha apane bhaeeyon se -jab yaatra mein hon athava yudhd mein- kaha ki yadi ve hamaare paas hote, to na marate aur na maare jaate, taaki allaah unake dilon mein ise santaap bana de aur allaah hee jeevit karata tatha maut deta hai aur allaah jo tum kar rahe ho, use dekh raha hai"
        },
        {
            "chapter": 3,
            "verse": 157,
            "text": "yadi tum allaah kee raah mein maar diye jao athava mar jao, to allaah kee kshama usase uttam hai, jo, log ekatr kar rahe hain"
        }
    ]
}
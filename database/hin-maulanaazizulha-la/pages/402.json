{
    "pages": [
        {
            "chapter": 29,
            "verse": 46,
            "text": "aur tum vaad-vivaad na karo ahle kitaab[1] se, parantu aisee vidhi se, jo sarvottam ho, unake siva, jinhonne atyaachaar kiya hai unamen se tatha tum kaho ki ham eemaan laaye usapar, jo hamaaree or utaara gaya aur utaara gaya tumhaaree or tatha hamaara poojy aur tumhaara poojy ek hee[2] hai aur ham usee ke aagyaakaaree hain"
        },
        {
            "chapter": 29,
            "verse": 47,
            "text": "aur isee prakaar, hamane utaaree hai aapakee or ye pustak, to jinhen hamane ye pustak pradaan kee hai, ve is (quraan) par eemaan laate[1] hain aur inamen se (bhee) kuchh[2] is (quraan) par eemaan la rahe hain aur hamaaree aayaton ko kaafir hee nahin maanate hain"
        },
        {
            "chapter": 29,
            "verse": 48,
            "text": "aur aap isase poorv na koee pustak padh sakate the aur na apane haath se likh sakate the. yadi aisa hota, to jhoothe log sandeh[1] mein pad sakate the"
        },
        {
            "chapter": 29,
            "verse": 49,
            "text": "balki ye khulee aayaten hain, jo unake dilon mein surakshit hain, jinhen gyaan diya gaya hai tatha hamaaree aayaton (quraan) ka inkaar[1] atyaachaaree hee karate hain"
        },
        {
            "chapter": 29,
            "verse": 50,
            "text": "tatha (atyaachaariyon) ne kahaah kyon nahin utaaree gayeen aapapar nishaaniyaan aapake paalanahaar kee or se? aap kah den ki nishaaniyaan to allaah ke paas[1] hain aur main to khula saavadhaan karane vaala hoon"
        },
        {
            "chapter": 29,
            "verse": 51,
            "text": "kya unhen paryaapt nahin ki hamane utaaree hai aapapar ye pustak (quraan) jo padhee ja rahee hai unapar. vaastav mein, isamen daya aur shiksha hai, un logon ke lie jo eemaan laate hain"
        },
        {
            "chapter": 29,
            "verse": 52,
            "text": "aap kah den: paryaapt hai allaah mere tatha tumhaare beech saakshee.[1] vah jaanata hai jo aakaashon tatha dharatee mein hai aur jin logon ne maan liya hai asaty ko aur allaah se kufr kiya hai vahee vinaash hone vaale hain"
        }
    ]
}
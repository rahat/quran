{
    "pages": [
        {
            "chapter": 22,
            "verse": 1,
            "text": "he manushyo! apane paalanahaar se daro, vaastav mein, qyaamat (pralay) ka bhookamp bada hee ghor vishay hai"
        },
        {
            "chapter": 22,
            "verse": 2,
            "text": "jis din, tum use dekhoge, sudh na hogee pratyek doodh pilaane vaalee ko apane doodh peete shishu kee aur gira degee pratyek garbhavatee apana garbh tatha tum dekhoge logon ko matavaale, jabaki ve matavaale nahin honge, parantu allaah kee yaatana bahut kadee[1] hogee"
        },
        {
            "chapter": 22,
            "verse": 3,
            "text": "aur kuchh log vivaad karate hain, allaah ke vishay mein, bina kisee gyaan ke tatha anusaran karate hain pratyek udhdat shaitaan ka"
        },
        {
            "chapter": 22,
            "verse": 4,
            "text": "jisake bhaag mein likh diya gaya hai ki jo use mitr banaayega, vah use kupath kar dega aur use raah dikhaayega narak kee yaatana kee or"
        },
        {
            "chapter": 22,
            "verse": 5,
            "text": "he logo! yadi tum kisee sandeh mein ho, punah jeevit hone ke vishay mein, to (socho ki) hamane tumhen mittee se paida kiya, phir veery se, phir rakt ke thakke se, phir maans ke khand se, jo chitrit tatha chitr viheen hota hai[1], taaki ham ujaagar kar[2] den tumhaare lie aur sthir rakhate hain garbhaashayon mein jab tak chaahen; ek nirdhaarit avadhi tak, phir tumhen nikaalate hain shishu banaakar, phir taaki tum pahunchon apane yovan ko aur tumamen se kuchh, pahale hee mar jaate hain aur tumamen se kuchh, jeern aayu kee or pher diye jaate hain taaki use kuchh gyaan na rah jaaye, gyaan ke pashchaat tatha tum dekhate ho dharatee ko sookhee, phir jab, ham usapar jal-varsha karate hain, to sahasa lahalahaane aur ubharane lagee tatha uga detee hai pratyek prakaar kee sudrshy vanaspatiyaan"
        }
    ]
}
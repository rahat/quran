{
    "pages": [
        {
            "chapter": 3,
            "verse": 16,
            "text": "jo (ye) praarthana karate hain ki hamaare paalanahaar! ham eemaan laaye, atah hamaare paap kshama kar de aur hamen narak kee yaatana se bacha"
        },
        {
            "chapter": 3,
            "verse": 17,
            "text": "jo sahanasheel hain, satyavaadee hain, aagyaakaaree hain, daanasheel tatha bhoron mein allaah se kshama yaachana karane vaale hain"
        },
        {
            "chapter": 3,
            "verse": 18,
            "text": "allaah saakshee hai, jo nyaay ke saath qaayam hai ki usake siva koee poojy nahin hai, isee prakaar farishte aur gyaanee log bhee (saakshee hain) ki usake siva koee poojy nahin. vah prabhutvashaalee, tatvagy hai"
        },
        {
            "chapter": 3,
            "verse": 19,
            "text": "nihsandeh (vaastavik) dharm allaah ke paas islaam hee hai aur ahle kitaab ne jo vibhed kiya, to apane paas gyaan aane ke pashchaat aapas mein dvesh ke kaaran kiya tatha jo allaah kee aayaton ke saath kufr (asveekaar) karega, to nishchay allaah sheeghr haî€¼isaab lene vaala hai"
        },
        {
            "chapter": 3,
            "verse": 20,
            "text": "phir yadi ve aapase vivaad karen, to kah den ki main svayan tatha jisane mera anusaran kiya allaah ke aagyaakaaree ho gaye tatha ahle kitaab aur ummiyon (arthaat jinake paas koee kitaab nahin aayee) se kaho ki kya tum bhee aagyaakaaree ho gaye? yadi ve aagyaakaaree ho gaye, to maargadarshan pa gaye aur yadi vimukh ho gaye, to aapaka daayitv (sandesh) pahuncha[1] dena hai tatha allaah bhakton ko dekh raha hai"
        },
        {
            "chapter": 3,
            "verse": 21,
            "text": "jo log allaah kee aayaton ke saath kufr karate hon tatha nabiyon ko avaidh vadh karate hon, tatha un logon ka vadh karate hon, jo nyaay ka aadesh dete hain, to unhen duhkhadaayee yaatana[1] kee shubh soochana suna do"
        },
        {
            "chapter": 3,
            "verse": 22,
            "text": "yahee hain, jinake karm sansaar tatha paralok mein akaarath gaye aur unaka koee sahaayak nahin hoga"
        }
    ]
}
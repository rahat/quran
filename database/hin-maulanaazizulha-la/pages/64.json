{
    "pages": [
        {
            "chapter": 3,
            "verse": 109,
            "text": "tatha allaah hee ka hai, jo aakaashon mein aur jo dharatee mein hai tatha allaah hee kee or sab vishay phere jaayenge"
        },
        {
            "chapter": 3,
            "verse": 110,
            "text": "tum, sabase achchhee ummat ho, jise sab logon ke lie utpann kiya gaya hai ki tum bhalaee ka aadesh dete ho tatha buraee se rokate ho aur allaah par eemaan (vishvaas) rakhate[1] ho. yadi ahle kitaab eemaan laate, to unake lie achchha hota. unamen kuchh eemaan vaale hain aur adhiktar avagyaakaaree hain"
        },
        {
            "chapter": 3,
            "verse": 111,
            "text": "ve tumhen sataane ke siva koee haani pahuncha nahin sakenge aur yadi tumase yudhd karenge, to ve tumhen peeth dikha denge. phir sahaayata nahin die jaayenge"
        },
        {
            "chapter": 3,
            "verse": 112,
            "text": "in (yahoodiyon) par jahaan bhee rahen, apamaan thomp diya gaya hai, (ye aur baat hai ki) allaah kee sharan[1] athava logon kee sharan mein hon[2], ye allaah ke prakop ke adhikaaree ho gaye tatha inapar daridrata thomp dee gayee. ye is kaaran hua ki ye allaah kee aayaton ke saath kufr kar rahe the aur nabiyon ka avaidh vadh kar rahe the. ye is kaaran ki inhonne avagya kee aur (dharm kee) seema ka ullanghan kar rahe the"
        },
        {
            "chapter": 3,
            "verse": 113,
            "text": "ve sabhee samaan nahin hain; ahle kitaab mein ek( saty par) sthit ummat[1] bhee hai, jo allaah kee aayaten raaton mein padhate hain tatha sajda karate rahate hain"
        },
        {
            "chapter": 3,
            "verse": 114,
            "text": "allaah tatha antim din (pralay) par eemaan rakhate hain, bhalaee ka aadesh dete hain, buraee se rokate hain, bhalaeeyon mein agrasar rahate hain aur yahee sadaachaariyon mein hain"
        },
        {
            "chapter": 3,
            "verse": 115,
            "text": "ve, jo bhee bhalaee karenge, usakee upeksha (anaadar) nahin kee jaayegee aur allaah aagyaakaariyon ko bhalee-bhaanti jaanata hai"
        }
    ]
}
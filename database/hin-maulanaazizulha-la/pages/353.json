{
    "pages": [
        {
            "chapter": 24,
            "verse": 28,
            "text": "aur yadi, unamen kisee ko na pao, to unamen pravesh na karo, yahaan tak ki tumhen anumati de dee jaaye aur yadi, tumase kaha jaaye ki vaapas ho jao, to vaapas ho jao, ye tumhaare lie adhik pavitr hai tatha allaah jo kuchh tum karate ho, bhalee-bhaanti jaanane vaala hai"
        },
        {
            "chapter": 24,
            "verse": 29,
            "text": "tumapar koee dosh nahin hai ki pravesh karo nirjan gharon mein, jinamen tumhaara saamaan ho aur allaah jaanata hai, jo kuchh tum bolate ho aur jo man mein rakhate ho"
        },
        {
            "chapter": 24,
            "verse": 30,
            "text": "(he nabee!) aap eemaan vaalon se kahen ki apanee aankhen neechee rakhen aur apane guptaangon kee raksha karen. ye unake lie adhik pavitr hai, vaastav mein, allaah soochit hai usase, jo kuchh ve kar rahe hain"
        },
        {
            "chapter": 24,
            "verse": 31,
            "text": "aur eemaan vaaliyon se kahen ki apanee aankhen neechee rakhen aur apane guptaangon kee raksha karen aur apanee shobha[1] ka pradarshan na karen, sivaay usake jo prakat ho jaaye tatha apanee odhaniyaan apane vakshasthalon (seenon) par daalee rahen aur apanee shobha ka pradarshan na karen, parantu apane patiyon ke lie athava apane pitaon athava apane sasuron ke lie athava apane putron[2] akhava apane pati ke putron ke lie athava apane bhaeeyon[3] athava bhateejon athava apane bhaanjon[4] ke lie athava apanee striyon[5] athava apane daas-daasiyon athava aise adheen[6] purushon ke lie, jo kisee aur prakaar ka prayojan na rakhate hon athava un bachchon ke lie, jo striyon kee gupt baaten ne jaanate hon aur apane pair dharatee par maaratee huee na chalen ki usaka gyaan ho jaaye, jo shobha unhonne chhupa rakhee hai aur tumasab milakar allaah se kshama maango, he eemaan vaalo! taaki tum saphal ho jao"
        }
    ]
}
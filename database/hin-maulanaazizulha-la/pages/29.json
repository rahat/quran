{
    "pages": [
        {
            "chapter": 2,
            "verse": 187,
            "text": "tumhaare lie roze kee raat mein apanee striyon se sahavaas halaal (uchit) kar diya gaya hai. ve tumhaara vastr[1] hain tatha tum unaka vastr ho, allaah ko gyaan ho gaya hai ki tum apana upabhog[2] kar rahe the. usane tumhaaree tauba (kshama yaachana) sveekaar kar lee tatha tumhen kshama kar diya. ab unase (raatri mein) sahavaas karo aur allaah ke (apane bhaagy mein) likhe kee khoj karo aur raatri mein khao tatha pio, yahaan tak kee bhor kee saphed dhaaree raat kee kaalee dhaaree se ujaagar ho[3] jaaye, phir roze ko raatri (sooryaast) tak poora karo aur unase sahavaas na karo, jab masjidon mein aitikaaf (ekaantavaas) mein raho. ye allaah kee seemaayen hain, inake sameep bhee na jao. isee prakaar allaah logon ke lie apanee aayaton ko ujaagar karata hai, taaki ve (unake ullanghan se) bachen"
        },
        {
            "chapter": 2,
            "verse": 188,
            "text": "tatha aapas mein ek-doosare ka dhan avaidh roop se na khao aur na adhikaariyon ke paas use is dhey se le jao ki logon ke dhan ka koee bhaag, jaan-boojh kar paap[1] dvaara kha jao"
        },
        {
            "chapter": 2,
            "verse": 189,
            "text": "(he nabee!) log aapase chandrama ke (ghatane-badhane) ke vishay mein prashn karate hain? to aap kah den, isase logon ko tithiyon ke nirdhaaran tatha haja ke samay ka gyaan hota hai aur ye koee bhalaee nahin hai ki gharon mein unake peechhe se pravesh karo, parantu bhalaee to allaah kee avagya se bachane mein hai. gharon mein unake dvaaron se aao tatha allaah se darate raho, taaki tum[1] saphal ho jao"
        },
        {
            "chapter": 2,
            "verse": 190,
            "text": "tatha allaah kee raah mein, unase yudhd karo, jo tumase yudhd karate hon aur atyaachaar na karo, allaah atyaachaariyon se prem nahin karata"
        }
    ]
}
{
    "pages": [
        {
            "chapter": 13,
            "verse": 1,
            "text": "aliph, laam, meem, ra. ye is pustak (quraan) kee aayaten hain aur (he nabee!) jo aapapar, aapake paalanahaar kee or se utaara gaya hai, sarvatha saty hai. parantu adhiktar log eemaan (vishvaas) nahin rakhate"
        },
        {
            "chapter": 13,
            "verse": 2,
            "text": "allaah vahee hai, jisane aakaashon ko aise sahaaron ke bina ooncha kiya hai, jinhen tum dekh sako. phir arsh (sinhaasan) par sthir ho gaya tatha soory aur chaand ko niyamabadhd kiya. sab ek nirdhaarit avadhi ke lie chal rahe hain. vahee is vishv kee vyavastha kar raha hai, vah nishaaniyon ka vivaran (byora) de raha hai, taaki tum apane paalanahaar se milane ka vishvaas karo"
        },
        {
            "chapter": 13,
            "verse": 3,
            "text": "tatha vahee hai, jisane dharatee ko phailaaya aur usamen parvat tatha naharen banaayeen aur pratyek phal ke do prakaar banaaye. vah raatri se din ko chhupa deta hai. vaastav mein, isamen bahut see nishaaniyaan hain, un logon ke lie, jo soch-vichaar karate hain"
        },
        {
            "chapter": 13,
            "verse": 4,
            "text": "aur dharatee mein aapas mein mile hue kaee khand hain aur udyaan (baag) hain angooron ke tatha khetee aur khajoor ke vrksh hain. kuchh ekhare aur kuchh dohare, sab ek hee jal se seenche jaate hain aur ham kuchh ko svaad mein kuchh se adhik kar dete hain, vaastav mein, isamen bahut see nishaaniyaan hain, un logon ke lie, jo soojh-boojh rakhate hain"
        },
        {
            "chapter": 13,
            "verse": 5,
            "text": "tatha yadi aap aashchary karate hain, to aashchary karane yogy unaka ye[1] kathan hai ki jab ham mittee ho jaayenge, to kya vaastav mein, ham naee utpatti mein honge? unhonne hee apane paalanahaar ke saath kufr kiya hai tatha unheen ke galon mein toq pade honge aur vahee narak vaale hain, jisamen ve sada rahenge"
        }
    ]
}
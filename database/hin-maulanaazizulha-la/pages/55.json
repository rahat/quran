{
    "pages": [
        {
            "chapter": 3,
            "verse": 38,
            "text": "tab zakariyya ne apane paalanahaar se praarthana keeh he mere paalanahaar! mujhe apanee or se sadaachaaree santaan pradaan kar. nihsandeh too praarthana sunane vaala hai"
        },
        {
            "chapter": 3,
            "verse": 39,
            "text": "to farishton ne use pukaara- jab vah mehraab mein khada namaaz padh raha tha- ki allaah tujhe yahya kee shubh soochana de raha hai, jo allaah ke shabd (eesa) ka pushti karane vaala, pramukh tatha sanyamee aur sadaachaariyon mein se ek nabee hoga"
        },
        {
            "chapter": 3,
            "verse": 40,
            "text": "usane kahaah mere paalanahaar! mere koee putr kahaan se hoga, jabaki main boodha ho gaya hoon aur meree patnee baanjh[1] hai? usane kahaah allaah isee prakaar jo chaahata hai, kar deta hai"
        },
        {
            "chapter": 3,
            "verse": 41,
            "text": "usane kahaah mere paalanahaar! mere lie koee lakshan bana de. usane kahaah tera lakshan ye hoga ki teen din tak logon se baat nahin kar sakega, parantu sanket se tatha apane paalanahaar ka bahut smaran karata rah aur sandhya-praata usee kee pavitrata ka varnan kar"
        },
        {
            "chapter": 3,
            "verse": 42,
            "text": "aur (yaad karo) jab pharishton ne maryam se kahaah he maryam! tujhe allaah ne chun liya tatha pavitrata pradaan kee aur sansaar kee striyon par tujhe chun liya"
        },
        {
            "chapter": 3,
            "verse": 43,
            "text": "he maryam! apane paalanahaar kee aagyaakaaree raho, sajda karo tatha rukoo karane vaalon ke saath rukoo karatee raho"
        },
        {
            "chapter": 3,
            "verse": 44,
            "text": "ye gaib (paroksh) kee soochanaayen hain, jinhen ham aapakee or prakaashana kar rahe hain aur aap unake paas upasthit nahin the, jab ve apanee lekhaniyaan[1] phenk rahe the ki kaun maryam ka abhirakshan karega aur na unake paas upasthit the, jab ve jhagad rahe the"
        },
        {
            "chapter": 3,
            "verse": 45,
            "text": "jab farishton ne kahaah he maryam! allaah tujhe apane ek shabd[1] kee shubh soochana de raha hai, jisaka naam maseeh eesa putr maryam hoga. vah lok-pralok mein pramukh tatha (mere) sameepavartiyon mein hoga"
        }
    ]
}
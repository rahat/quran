{
    "pages": [
        {
            "chapter": 4,
            "verse": 155,
            "text": "to unake apana vachan bhang karane, unake allaah kee aayaton ke saath kufr karane, unake nabiyon ko avaidh vadh karane tatha unake ye kahane ke kaaran ki hamaare dil band hain. ( aisee baat nahin hai) balki allaah ne unake dilon par muhar laga dee hai. atah inamen se thode hee imaan laayenge"
        },
        {
            "chapter": 4,
            "verse": 156,
            "text": "tatha unake kufr aur maryam par ghor aarop lagaane ke kaaran"
        },
        {
            "chapter": 4,
            "verse": 157,
            "text": "tatha unake (garv se) kahane ke kaaran ki hamane allaah ke rasool, maryam ke putr, eesa maseeh ko vadh kar diya, jabaki (vaastav mein) use vadh nahin kiya aur na saleeb (phaansee) dee, parantu unake lie (ise) sandigdh kar diya gaya. nihsandeh, jin logon ne isamen vibhed kiya, ve bhee shanka mein pade hue hain aur unhen isaka koee gyaan nahin, keval anumaan ke peechhe pade hue hain aur nishchay use unhonne vadh nahin kiya hai"
        },
        {
            "chapter": 4,
            "verse": 158,
            "text": "balki allaah ne use apanee or aakaash mein utha liya hai tatha allaah prabhutvashaalee tatvagy hai"
        },
        {
            "chapter": 4,
            "verse": 159,
            "text": "aur sabhee ahle kitaab us (eesa) ke maran se pahale usapar avashy eemaan[1] laayenge aur pralay ke din vah unake virudhd saakshee[2] hoga"
        },
        {
            "chapter": 4,
            "verse": 160,
            "text": "yahoodiyon ke (isee) atyaachaar ke kaaran hamane unapar svachchh khaady padaarthon ko haraam (varjit) kar diya, jo unake lie halaal (vaidh) the tatha unake bahudha allaah kee raah se rokane ke kaaran"
        },
        {
            "chapter": 4,
            "verse": 161,
            "text": "tatha unake byaaj lene ke kaaran jabaki unhen usase roka gaya tha aur unake logon ka dhan avaidh roop se khaane ke kaaran. hamane unamen se kaafiron ke lie duhkhadaayee yaatana taiyaar kar rakhee hai"
        },
        {
            "chapter": 4,
            "verse": 162,
            "text": "parantu jo unamen se gyaan mein pakke hain tatha ve eemaan vaale, jo aapakee or utaaree gayee (pustak quraan) tatha aapase poorv utaaree gaee (pustak) par eemaan rakhate hain aur jo namaaz kee sthaapana karane vaale, zakaat dene vaale aur allaah tatha antim din par eemaan rakhane vaale hain, unheen ko ham bahut bada pratiphal pradaan karenge"
        }
    ]
}
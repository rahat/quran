{
    "pages": [
        {
            "chapter": 7,
            "verse": 188,
            "text": "aap kah den ki mujhe to apane laabh aur haani ka adhikaar nahin, parantu jo allaah chaahe, (vahee hota hai). yadi main gaib (paroksh) ka gyaan rakhata, to main bahut sa laabh praapt kar leta. main to keval un logon ko saavadhaan karane tatha shubh soochana dene vaala hoon, jo eemaan (vishvaas) rakhate hain"
        },
        {
            "chapter": 7,
            "verse": 189,
            "text": "vahee (allaah) hai, jisane tumhaaree utpatti ek jeev[1] se kee aur useese usaka joda banaaya, taaki usase use santosh mile. phir jab kisee[2] ne us (apanee stree) se sahavaas kiya, to us (stree) ko halka sa garbh ho gaya. jisake saath vah chalatee phiratee rahee, phir jab bojhal ho gayee, to donon (pati-patnee) ne apane paalanahaar se praarthana keeh yadi too hamen ek achchha bachcha pradaan karega, to ham avashy tere krtagy (aabhaaree) honge"
        },
        {
            "chapter": 7,
            "verse": 190,
            "text": "aur jab un donon ko (allaah ne) ek svasth bachcha pradaan kar diya, to allaah ne jo pradaan kiya, usamen doosaron ko usaka saajhee banaane lage. to allaah inake shirk[1] kee baaton se bahut ooncha hai"
        },
        {
            "chapter": 7,
            "verse": 191,
            "text": "kya vah allaah ka saajhee unhen banaate hain, jo kuchh paida nahin kar sakate aur ve svayan paida kiye hue hain"
        },
        {
            "chapter": 7,
            "verse": 192,
            "text": "tatha na unakee sahaayata kar sakate hain aur na svayan apanee sahaayata kar sakate hain"
        },
        {
            "chapter": 7,
            "verse": 193,
            "text": "aur yadi tum unhen seedhee raah kee or bulao, to tumhaare peechhe nahin chal sakate. tumhaare lie baraabar hai, chaahe unhen pukaaro athava tum chup raho"
        },
        {
            "chapter": 7,
            "verse": 194,
            "text": "vaastav mein, allaah ke siva jinako tum pukaarate ho, ve tumhaare jaise hee (allaah ke) daas hain. atah tum unase praarthana karo, phir ve tumhaaree praarthana ka uttar den, yadi unake baare mein tumhaare vichaar saty hain"
        },
        {
            "chapter": 7,
            "verse": 195,
            "text": "kya in (patthar kee moortiyon) ke paanv hain, jinase chalatee hon? unake haath hain, jinase pakadatee hon, unakee aankhen hain, jinase dekhatee hon? athava kaan hain, jinase sunatee hon? aap kah den ki apane saajhiyon ko pukaar lo, phir mere virudhd upaay kar lo aur mujhe koee avasar na do"
        }
    ]
}
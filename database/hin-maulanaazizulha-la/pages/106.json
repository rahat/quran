{
    "pages": [
        {
            "chapter": 4,
            "verse": 176,
            "text": "(he nabee!) ve aapase kalaala ke vishay mein aadesh chaahate hain, to aap kah den ki vah kalaala ke vishay mein tumhen aadesh de raha hai ki yadi koee aisa purush mar jaaye, jisake santaan na hon, (aur na pita-daada ho.) aur usake ek bahan hon, to usake lie usake chhode hue dhan ka aadha hai aur vah (purush) usake poore dhan ka vaaris hoga, yadi us (bahan) ke koee santaan na hon, (aur na pita aur daada ho). aur yadi usakee do (athava adhik) bahanen hon, to unhen chhode hue dhan ka do tihaee milega. yadi bhaee-bahan donon hon, to nar (bhaee) ko do naariyon (bahanon) ke baraabar[1] (bhaag) milega. allaah tumhaare lie aadesh ujaagar kar raha hai, taaki tum kupath na ho jao tatha allaah sab kuchh jaanata hai"
        },
        {
            "chapter": 5,
            "verse": 1,
            "text": "he vo logo jo eemaan laaye ho! pratibandhon ka poorn roop[1] se paalan karo. tumhaare lie sab pashu halaal (vaidh) kar diye gaye, parantu, jinaka aadesh tumhen sunaaya jaayega, lekin ehraam[2] kee sthiti mein shikaar na karo. beshak allaah jo aadesh chaahata hai, deta hai"
        },
        {
            "chapter": 5,
            "verse": 2,
            "text": "he eemaan vaalo! allaah kee nishaaniyon[1] (chinhon) ka anaadar na karo, na sammaanit maason ka[2], na (haja kee) qurbaanee ka, na un (haja kee) qurbaaniyon ka, jinake gale mein patte pade hon aur na unaka, jo apane paalanahaar kee anugrah aur usakee prasannata kee khoj mein sammaanit ghar (kaaba) kee or ja rahe hon. jab ehraam khol do, to shikaar kar sakate ho. tumhen kisee giroh kee shatruta is baat par na ubhaar de ki atyaachaar karane lago, kyonki unhonne masjide-haraam se tumhen rok diya tha, sadaachaar tatha sanyam mein ek-doosare kee sahaayata karo tatha paap aur atyaachaar mein ek-doosare kee sahaayata na karo aur allaah se darate raho. nihsandeh allaah kadee yaatana dene vaala hai"
        }
    ]
}
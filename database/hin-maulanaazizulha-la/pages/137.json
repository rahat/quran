{
    "pages": [
        {
            "chapter": 6,
            "verse": 74,
            "text": "tatha jab ibraaheem ne apane pita aazar se kahaah kya aap murtiyon ko poojy banaate ho? main aapako tatha aapakee jaati ko khule kupath mein dekh raha hoon"
        },
        {
            "chapter": 6,
            "verse": 75,
            "text": "aur ibraaheem ko isee prakaar ham aakaashon tatha dharatee ke raajy kee vyavastha dikhaate rahe aur taaki vah vishvaasiyon mein ho jaaye"
        },
        {
            "chapter": 6,
            "verse": 76,
            "text": "to jab usapar raat chha gayee, to usane ek taara dekha. kahaah ye mera paalanahaar hai. phir jab vah doob gaya, to kahaah main doobane vaalon se prem nahin karata"
        },
        {
            "chapter": 6,
            "verse": 77,
            "text": "phir jab usane chaand ko chamakate dekha, to kahaah ye mera paalanahaar hai. phir jab vah doob gaya, to kahaah yadi mujhe mere paalanahaar ne maargadarshan nahin diya, to main avashy kupathon mein se ho jaoonga"
        },
        {
            "chapter": 6,
            "verse": 78,
            "text": "phir jab (praatah) soory ko chamakate dekha, to kahaah ye mera paalanahaar hai. ye sabase bada hai. phir jab vah bhee doob gaya, to usane kahaah he meree jaati ke logo! nihsandeh main usase virakt hoon, jise tum (allaah ka) saajhee banaate ho"
        },
        {
            "chapter": 6,
            "verse": 79,
            "text": "mainne to apana mukh ekaagr hokar, usakee or kar liya hai, jisane aakaashon tatha dharatee kee rachana kee hai aur main mushrikon mein se nahin[1] hoon"
        },
        {
            "chapter": 6,
            "verse": 80,
            "text": "aur jab usakee jaati ne usase vaad-jhagada kiya, to usane kahaah kya tum allaah ke vishay mein mujhase jhagad rahe ho, jabaki usane mujhe supath dikha diya hai tatha main usase nahin darata hoon, jise tum saajhee banaate ho. parantu mera paalanahaar kuchh chaahe (tabhee vah mujhe haani pahuncha sakata hai). mera paalanahaar pratyek vastu ko apane gyaan mein samoye hue hai. to kya tum shiksha nahin lete"
        },
        {
            "chapter": 6,
            "verse": 81,
            "text": "aur main unase kaise daroon, jinhen tumane usaka saajhee bana liya hai, jab tum us cheez ko usaka saajhee banaane se nahin darate, jisaka allaah ne koee tark (pramaan) nahin utaara hai? to donon pakshon mein kaun adhik shaant rahane ka adhikaaree hai, yadi tum kuchh gyaan rakhate ho"
        }
    ]
}
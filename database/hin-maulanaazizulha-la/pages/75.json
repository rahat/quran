{
    "pages": [
        {
            "chapter": 3,
            "verse": 187,
            "text": "tatha (he nabee! yaad karo) jab allaah ne unase drdh vachan liya tha, jo pustak[1] diye gaye ki tum avashy ise logon ke lie ujaagar karate rahoge aur ise chhupaoge nahin. to unhonne is vachan ko apane peechhe daal diya (bhang kar diya) aur usake badale tanik mooly khareed[2] liya. to ve kitanee buree cheez khareed rahe hain"
        },
        {
            "chapter": 3,
            "verse": 188,
            "text": "(he nabee!) jo[1] apane karatooton par prasann ho rahe hain aur chaahate hain ki un karmon ke lie saraahe jaayen, jo unhonne nahin kiye. aap unhen kadaapi na samajhen ki yaatana se bache rahenge tatha (vaastavikata ye ki) unheen ke lie duhkhadaayee yaatana hai"
        },
        {
            "chapter": 3,
            "verse": 189,
            "text": "tatha aakaashon aur dharatee ka raajy allaah hee ka hai tatha allaah jo chaahe, kar sakata hai"
        },
        {
            "chapter": 3,
            "verse": 190,
            "text": "vastutah aakaashon tatha dharatee kee rachana aur raatri tatha divas ke ek ke pashchaat ek aate-jaate rahane mein, matimaanon ke lie bahut see nishaaniyaan (lakshan)[1] hain"
        },
        {
            "chapter": 3,
            "verse": 191,
            "text": "jo khade, baithe tatha soe (pratyek sthiti mein,) allaah kee yaad karate tath aakaashon aur dharatee kee rachana mein vichaar karate rahate hain. (kahate haih) he hamaare paalanahaar! toone ye sab[1] vyarth nahin racha hai. hamen agni ke dand se bacha le"
        },
        {
            "chapter": 3,
            "verse": 192,
            "text": "he hamaare paalanahaar! toone jise narak mein jhonk diya, use apamaanit kar diya aur atyaachaariyon ka koee sahaayak na hoga"
        },
        {
            "chapter": 3,
            "verse": 193,
            "text": "he hamaare paalanahaar! hamane ek[1] pukaarane vaale ko eemaan ke lie pukaarate hue suna ki apane paalanahaar par eemaan lao, to ham eemaan le aaye. he hamaare paalanahaar! hamaare paap kshama kar de tatha hamaaree buraeeyon ko anadekhee kar de tatha hamaaree maut puneeton (sadaachaariyon) ke saath ho"
        },
        {
            "chapter": 3,
            "verse": 194,
            "text": "he hamaare paalanahaar! hamen, toone rasoolon dvaara jo vachan diya hai, hamen vo pradaan kar tatha pralay ke din hamen apamaanit na kar, vaastav mein too vachan virodhee nahin hai"
        }
    ]
}
{
    "pages": [
        {
            "chapter": 6,
            "verse": 53,
            "text": "aur isee prakaar[1] hamane kuchh logon kee pareeksha kuchh logon dvaara kee hai, taaki ve kahen ki kya yahee hain, jinapar hamaare beech se allaah ne upakaar kiya[2] hai? to kya allaah krtagyayon ko bhalee-bhaanti jaanata nahin hai"
        },
        {
            "chapter": 6,
            "verse": 54,
            "text": "tatha (he nabee!) jab aapake paas ve log aayen, jo hamaaree aayaton (quraan) par eemaan laaye hain, to aap kahen ki tum[1] par salaam (shaanti) hai. allaah ne apane oopar daya anivaary kar lee hai ki tumamen se jo bhee agyaanata ke kaaran, koee kukarm kar lega, phir usake pashchaat tauba (kshama yaachana) kar lega aur apana sudhaar kar lega, to nihsandeh allaah ati kshamaasheel dayaavaan hai"
        },
        {
            "chapter": 6,
            "verse": 55,
            "text": "aur isee prakaar ham aayaton ka varnan karate hain aur is lie taaki aparaadhiyon ka path ujaagar ho jaaye (aur satyavaadiyon ka path sandigdh na ho)"
        },
        {
            "chapter": 6,
            "verse": 56,
            "text": "(he nabee!) aap (mushrikon se) kah den ki mujhe rok diya gaya hai ki main unakee vandana karoon, jinhen tum allaah ke siva pukaarate ho. unase kah do ki main tumhaaree aakaankshaon par nahin chal sakata. mainne aisa kiya to main saty se kupath ho gaya aur main supathon mein se nahin rah jaoonga"
        },
        {
            "chapter": 6,
            "verse": 57,
            "text": "aap kah den ki main apane paalanahaar ke khule tark par sthit[1] hoon. aur tumane use jhuthala diya hai. jis (nirnay) ke lie tum sheeghrata karate ho, vah mere paas nahin. nirnay to keval allaah ke adhikaar mein hai. vah saty ko varnit kar raha hai aur sarvottam nirnayakaaree hai"
        },
        {
            "chapter": 6,
            "verse": 58,
            "text": "aap kah den ki jis (nirnay) ke lie tum sheeghrata kar rahe ho, mere adhikaar mein hota, to hamaare aur tumhaare beech nirnay ho gaya hota tatha allaah atyaachaariyon[1] ko bhalee-bhaanti jaanata hai"
        },
        {
            "chapter": 6,
            "verse": 59,
            "text": "aur usee (allaah) ke paas gaib (paroksh) kee kunjiyaan[1] hain. unhen keval vahee jaanata hai tatha jo kuchh thal aur jal mein hai, vah sabaka gyaan rakhata hai aur koee patta nahin girata parantu use vah jaanata hai aur na koee ann, jo dharatee ke andheron mein ho aur na koee aardr (bheega) aur na koee shushk (sookha) hai, parantu vah ek khulee pustak mein hai"
        }
    ]
}
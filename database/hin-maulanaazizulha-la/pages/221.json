{
    "pages": [
        {
            "chapter": 10,
            "verse": 107,
            "text": "aur yadi allaah aapako koee duhkh pahunchaana chaahe, to usake siva koee use door karane vaala nahin aur yadi aapako koee bhalaee pahunchaana chaahe, to koee usakee bhalaee ko rokane vaala nahin. vah apanee daya apane bhakton mein se jisapar chaahe, karata hai tatha vah kshamaasheel dayaavaan hai"
        },
        {
            "chapter": 10,
            "verse": 108,
            "text": "(he nabee!) kah do ki he logo! tumhaare paalanahaar kee or se tumhaare paas saty aa gaya[1] hai. ab jo seedhee dagar apanaata ho, to usee ke lie laabhadaayak hai aur jo kupath ho jaaye, to usaka kupath usee ke lie naashakaaree hai aur main tumapar adhikaaree nahin hoon"
        },
        {
            "chapter": 10,
            "verse": 109,
            "text": "aap usee ka anusaran karen, jo aapakee or prakaashana kee ja rahee hai aur dhairy se kaam len, yahaan tak ki allaah nirnay kar de aur vah sarvottam nirneta hai"
        },
        {
            "chapter": 11,
            "verse": 1,
            "text": "aliph, laam, ra. ye pustak hai, jisakee aayaten sudrdh kee gayeen, phir savistaar varnit kee gayee hain, usakee or se, jo tatvagy, sarvasoochit hai"
        },
        {
            "chapter": 11,
            "verse": 2,
            "text": "ki allaah ke siva kisee kee ibaadat (vandana) na karo. vaastav mein, main usakee or se tumhen sachet karane vaala tatha shubh soochana dene vaala hoon"
        },
        {
            "chapter": 11,
            "verse": 3,
            "text": "aur ye hai ki apane paalanahaar se kshama yaachana karo, phir usee kee or dhyaanamagn ho jao. vah tumhen ek nirdhaarit avadhi tak achchha laabh pahunchaega aur pratyek shreshth ko usakee shreshthata pradaan karega aur yadi tum munh pheroge, to main tumapar ek bade din kee yaatana se darata hoon"
        },
        {
            "chapter": 11,
            "verse": 4,
            "text": "allaah hee kee or tumasab ko palatana hai aur vah jo chaahe, kar sakata hai"
        },
        {
            "chapter": 11,
            "verse": 5,
            "text": "suno! ye log apane seenon ko modate hain, taaki us[1] se chhup jaayen, suno! jis samay ve apane kapadon se svayan ko dhaanpate hain, tababhee vah (allaah) unake chhupe ko jaanata hai tatha unake khule ko bhee. vaastav mein, vah use bhee bhalee-bhaanti jaanane vaala[2] hai, jo seenon mein (bhed) hai"
        }
    ]
}
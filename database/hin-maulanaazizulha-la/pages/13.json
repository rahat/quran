{
    "pages": [
        {
            "chapter": 2,
            "verse": 84,
            "text": "tatha (yaad karo) jab hamane tumase drdh vachan liya ki aapas mein raktapaat nahin karoge aur na apanon ko apane gharon se nikaaloge. phir tumane sveekaar kiya aur tum usake saakshee ho"
        },
        {
            "chapter": 2,
            "verse": 85,
            "text": "phir[1] tum vahee ho, jo apanon kee hatya kar rahe ho tatha apanon mein se ek giroh ko unake gharon se nikaal rahe ho aur paap tatha atyaachaar ke saath unake virudhd sahaayata karate ho aur yadi ve bandee hokar tumhaare paas aayen, to unaka arthadand chukaate ho, jabaki unhen nikaalana hee tumapar haraam (avaidh) tha, to kya tum pustak ke kuchh bhaag par eemaan rakhate ho aur kuchh ka inkaar karate ho? phir tumamen se jo aisa karate hon, to unaka dand kya hai, isake siva ki saansaarik jeevan mein apamaan tatha pralay ke din ati kadee yaatana kee or phere jaayen? aur allaah tumhaare karatooton se nishchet nahin hai"
        },
        {
            "chapter": 2,
            "verse": 86,
            "text": "unhonne hee aakhirat (paralok) ke badale saansaarik jeevan khareed liya. atah unase yaatana mand nahin kee jaayegee aur na unakee sahaayata kee jaayegee"
        },
        {
            "chapter": 2,
            "verse": 87,
            "text": "tatha hamane moosa ko pustak (tauraat) pradaan kee aur usake pashchaat nirantar rasool bheje aur hamane maryam ke putr eesa ko khulee nishaaniyaan deen aur roohul qudus[1] dvaara use samarthan diya, to kya jab bhee koee rasool tumhaaree apanee manamaanee ke virudhd koee baat tumhaare paas lekar aaya, to tum akad gaye, atah kuchh nabiyon ko jhuthala diya aur kuchh kee hatya karane lage"
        },
        {
            "chapter": 2,
            "verse": 88,
            "text": "tatha unhonne kaha ki hamaare dil to band[1] hain. balki unake kufr (inkaar) ke kaaran allaah ne unhen dhikkaar diya hai. iseelie unamen se bahut thode hee eemaan laate hain"
        }
    ]
}
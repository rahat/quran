{
    "pages": [
        {
            "chapter": 24,
            "verse": 32,
            "text": "tatha tum vivaah kar do[1] apane mein se avivaahit purushon tatha striyon ka aur apane sadaachaaree daason aur apanee daasiyon ka, yadi ve nirdhan honge, to allaah unhen dhanee bana dega apane anoograh se aur allaah udaar, sarvagy hai"
        },
        {
            "chapter": 24,
            "verse": 33,
            "text": "aur unhen pavitr rahana chaahie, jo vivaah karane ka saamarthy nahin rakhate, yahaan tak ki unhen dhanee kar de allaah apane anugrah se tatha jo svaadheenata-lekh kee maang karen, tumhaare daas-daasiyon mein se, to tum unhen likh do, yadi tum unamen kuchh bhalaee jaano[1] aur unhen allaah ke us maal se do, jo usane tumhen pradaan kiya hai tatha baadhy na karo apanee daasiyon ko vyabhichaar par, jab ve pavitr rahana chaahatee hain,[2] taaki tum saansaarik jeevan ka laabh praapt karo aur jo unhen baadhy karega, to allaah unake baadhy kiye jaane ke pashchaat,[3] ati kshamee, dayaavaan hai"
        },
        {
            "chapter": 24,
            "verse": 34,
            "text": "tatha hamane tumhaaree or khulee aayaten utaaree hain aur unaka udaaharan, jo tumase pahale guzar gaye tatha aagyaakaariyon ke lie shiksha"
        },
        {
            "chapter": 24,
            "verse": 35,
            "text": "allaah aakaashon tatha dharatee ka prakaash hai, usake prakaash kee upama aisee hai, jaise ek taakha ho, jisamen deep ho, deep kaanch ke jhaad mein ho, jhaad motee jaise chamakate taare ke samaan ho, vah aise shubh zaitoon ke vrksh ke tel se jalaaya jaata ho, jo na poorvee ho aur na pashchimee, usaka tel sameep (sambhav) hai ki svayan prakaash dene lage, yadyapi use aag na lage. prakaash par prakaash hai. allaah apane prakaash ka maarg dikha deta hai, jise chaahe aur allaah logon ko udaaharan de raha hai aur allaah pratyek vastu se bhalee-bhaanti avagat hai"
        },
        {
            "chapter": 24,
            "verse": 36,
            "text": "(ye prakaash) un gharon[1] mein hai, allaah ne jinhen ooncha karane aur unamen apane naam kee charcha karane ka aadesh diya hai, usakee mahima ka gaan karate hain, jinamen praatah tatha sandhya"
        }
    ]
}
{
    "pages": [
        {
            "chapter": 5,
            "verse": 71,
            "text": "tatha ve samajhe ki koee pareeksha na hogee, isalie andhe-bahare ho gaye, phir allaah ne unhen kshama kar diya, phir bhee unamen se adhiktar andhe aur bahare ho gaye tatha ve jo kuchh kar rahe hain, allaah use dekh raha hai"
        },
        {
            "chapter": 5,
            "verse": 72,
            "text": "nishchay ve kaafir ho gaye, jinhonne kaha ki allaah[1] maryam ka putr maseeh hee hai. jabaki maseeh ne kaha thaah he banee israeel! us allaah kee ibaadat (vandana) karo, jo mera paalanahaar tatha tumhaara paalanahaar hai, vaastav mein, jisane allaah ka saajhee bana liya, usapar allaah ne svarg ko haraam (varjit) kar diya aur usaka nivaas sthaan narak hai tatha atyaachaaron ka koee sahaayak na hoga"
        },
        {
            "chapter": 5,
            "verse": 73,
            "text": "nishchay ve bhee kaafir ho gaye, jinhonne kaha ki allaah teen ka teesara hai! jabaki koee poojy nahin hai, parantu vahee akela poojy hai aur yadi ve jo kuchh kahate hain, usase nahin ruke, to unamen se kaafiron ko dukhadaayee yaatana hogee"
        },
        {
            "chapter": 5,
            "verse": 74,
            "text": "ve allaah se tauba tatha kshama yaachana kyon nahin karate, jabaki allaah ati kshamaasheel dayaavaan hai"
        },
        {
            "chapter": 5,
            "verse": 75,
            "text": "maryam ka putr maseeh isake siva kuchh nahin ki vah ek rasool hai, usase pahale bhee bahut-se rasool ho chuke hain, usakee maan sachchee thee, donon bhojan karate the, aap dekhen ki ham kaise unake lie nishaaniyaan (ekeshvaravaad ke lakshan) ujaagar kar rahe hain, phir dekhie ki ve kahaan bahake[1] ja rahe hain"
        },
        {
            "chapter": 5,
            "verse": 76,
            "text": "aap unase kah den ki kya tum allaah ke siva usakee ibaadat (vandana) kar rahe ho, jo tumhen koee haani aur laabh nahin pahuncha sakata? tatha allaah sab kuchh sunane-jaanane vaala hai"
        }
    ]
}
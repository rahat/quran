{
    "pages": [
        {
            "chapter": 7,
            "verse": 156,
            "text": "aur hamaare lie is sansaar mein bhalaee likh de tatha paralok mein bhee, ham teree or laut aaye. us (allaah) ne kahaah main apanee yaatana jise chaahata hoon, deta hoon. aur meree daya pratyek cheez ko samoye hue hai. main use un logon ke lie likh doonga, jo avagya se bachenge, zakaat denge aur jo hamaaree aayaton par eemaan laayenge"
        },
        {
            "chapter": 7,
            "verse": 157,
            "text": "jo us rasool ka anusaran karenge, jo ummee nabee[1] hain, jin (ke aagaman) ka ullekh ve apane paas tauraat tatha injeel mein paate hain; jo sadaachaar ka aadesh denge aur duraachaar se rokenge, unake lie svachchh cheezon ko halaal (vaidh) tatha malin cheezon ko haraam (avaidh) karenge, unase unake bojh utaar denge tatha un bandhanon ko khol denge, jinamen ve jakade hue honge. atah jo log aapapar eemaan laaye, aapaka samarthan kiya, aapakee sahaayata kee tatha us prakaash (quraan) ka anusaran kiya, jo aapake saath utaara gaya, to vahee saphal honge"
        },
        {
            "chapter": 7,
            "verse": 158,
            "text": "(he nabee!) aap logon se kah den ki he maanav jaati ke logo! main tum sabhee kee or us allaah ka rasool hoon, jisake lie aakaash tatha dharatee ka raajy hai. koee vandaneey (poojy) nahin hai, parantu vahee, jo jeevan deta tatha maarata hai. atah allaah par eemaan lao aur usake us ummee nabee par, jo allaah par aur usakee sabhee (aadi) pustakon par eemaan rakhate hain aur unaka anusaran karo, taaki tum maargadarshan pa jao"
        },
        {
            "chapter": 7,
            "verse": 159,
            "text": "aur moosa kee jaati mein ek giroh aisa bhee hai, jo saty par sthit hai aur usee ke anusaar nirnay (nyaay) karata hai"
        }
    ]
}
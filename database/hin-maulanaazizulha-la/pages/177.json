{
    "pages": [
        {
            "chapter": 8,
            "verse": 1,
            "text": "(he nabee!) aapase (aapake saathee) yudhd mein praapt dhan ke vishay mein prashn kar rahe hain. kah den ki yoodhd mein praapt dhan allaah aur rasool ke hain. atah allaah se daro aur aapas mein sudhaar rakho tatha allaah aur usake rasool ke aagyaakaaree raho[1] yadi tum eemaan vaale ho"
        },
        {
            "chapter": 8,
            "verse": 2,
            "text": "vaastav mein, eemaan vaale vahee hain ki jab allaah ka varnan kiya jaaye, to unake dil kaanp uthate hain aur jab unake samaksh usakee aayaten padhee jaayen, to unaka eemaan adhik ho jaata hai aur ve apane paalanahaar par hee bharosa rakhate hain"
        },
        {
            "chapter": 8,
            "verse": 3,
            "text": "jo namaaz kee sthaapana karate hain tatha hamane unhen jo kuchh pradaan kiya hai, usamen se daan karate hain"
        },
        {
            "chapter": 8,
            "verse": 4,
            "text": "vahee sachche eemaan vaale hain, unheen ke lie unake paalanahaar ke paas shreniyaan tatha kshama aur uttam jeevika hai"
        },
        {
            "chapter": 8,
            "verse": 5,
            "text": "jis prakaar,[1] aapako, aapake paalanahaar ne, aapake ghar (madeena) se (mishranavaadiyon se yudhd ke lie saty ke saath) nikaala, jabaki eemaan vaalon ka ek samudaay isase aprasann tha"
        },
        {
            "chapter": 8,
            "verse": 6,
            "text": "ve aapase sach (yudhd) ke baare mein jhagad rahe the, jabaki vah ujaagar ho gaya tha, (ki yudhd hona hai, unakee ye haî€¼aalat thee,) jaise ve maut kee or haanke ja rahe hon aur ve use dekh rahe hon"
        },
        {
            "chapter": 8,
            "verse": 7,
            "text": "tatha (vah samay yaad karo) jab allaah tumhen vachan de raha tha ki do girohon mein ek tumhaare haath aayega aur tum chaahate the ki nirbal giroh tumhaare haath lage[1]. parantu allaah chaahata tha ki apane vachan dvaara saty ko sidhd kar de aur kaafiron kee jad kaat de"
        },
        {
            "chapter": 8,
            "verse": 8,
            "text": "is prakaar saty ko saty aur asaty ko asaty kar de. yadyapi aparaadhiyon ko bura lage"
        }
    ]
}
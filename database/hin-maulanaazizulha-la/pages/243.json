{
    "pages": [
        {
            "chapter": 12,
            "verse": 64,
            "text": "us (pita) ne kahaah kya main usake lie tumapar vaise hee vishvaas kar loon, jaise isake pahale usake bhaee (yoosuf) ke baare mein vishvaas kar chuka hoon? to allaah hee uttam rakshak aur vahee sarvaadhik dayaavaan hai"
        },
        {
            "chapter": 12,
            "verse": 65,
            "text": "aur jab unhonne apana saamaan khola, to paaya ki unaka mooladhan unhen pher diya gaya hai, unhonne kahaah he hamaare pita! hamen aur kya chaahie? ye hamaara dhan, hamen pher diya gaya hai? ham apane gharaane ke lie galle (ann) laayenge aur ek oont ka bojh adhik laayenge[1], ye maap (ann) bahut thoda hai"
        },
        {
            "chapter": 12,
            "verse": 66,
            "text": "us (pita) ne kahaah main kadaapi use tumhaare saath nahin bhejoonga, yahaan tak ki allaah ke naam par mujhe drdh vachan do ki use mere paas avashy laoge, parantu ye ki tumako gher liya[1] jaaye aur jab unhonne apana drdh vachan diya, to kaha, allaah hee tumhaaree baat (vachan) ka nireekshak hai"
        },
        {
            "chapter": 12,
            "verse": 67,
            "text": "aur ( jab ve jaane lage) to us (pita) ne kahaah he mere putro! tum ek dvaar se misr mein pravesh na karana, balki vibhinn dvaaron se pravesh karana aur main tumhen kisee cheez se nahin bacha sakata, jo allaah kee or se ho aur aadesh to allaah ka chalata hai, mainne useepar bharosa kiya tatha useepar bharosa karane vaalon ko bharosa karana chaahie"
        },
        {
            "chapter": 12,
            "verse": 68,
            "text": "aur jab unhonne (misr mein) pravesh kiya, jaise unake pita ne aadesh diya tha, to aisa nahin hua ki vah unhen allaah se kuchh bacha sake; parantu ye yaaqoob ke dil mein ek vichaar utpann hua, jise usane poora kar liya[1] aur vaastav mein, vah usaka gyaanee tha, jo gyaan hamane use diya tha. parantu adhikaansh log is (kee vaastavikta) ka gyaan nahin rakhate"
        },
        {
            "chapter": 12,
            "verse": 69,
            "text": "aur jab ve yoosuf ke paas pahunche, to usane apane bhaee ko apanee sharan mein le liya (aur usase) kahaah main tera bhaee (yoosuf) hoon. atah usase udaaseen na ho, jo (duravyavahaar) ve karate aa rahe hain"
        }
    ]
}
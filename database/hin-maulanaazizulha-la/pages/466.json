{
    "pages": [
        {
            "chapter": 39,
            "verse": 68,
            "text": "tatha soor (narasindhagha) phoonka[1] jaayega, to nishchet hokar gir jaayenge, jo aakaashon tatha dharatee mein hain. parantu jise allaah chaahe, phir use punah phoonka jaayega, to sahasa sab khade dekh rahe honge"
        },
        {
            "chapter": 39,
            "verse": 69,
            "text": "tatha jagamagaane lagegee dharatee, apane paalanahaar kee jyoti se aur prastut kiye jaayenge karm lekh tatha laaya jaayega nabiyon aur saakshiyon ko tatha nirnay kiya jaayega unake beech saty (nyaay) ke saath aur unapar atyaachaar nahin kiya jaayega"
        },
        {
            "chapter": 39,
            "verse": 70,
            "text": "tatha poora-poora diya jaayega pratyek jeev ko, usaka karmaphal tatha vah bhalee-bhaanti jaanane vaala hai use, jo ve kar rahe hain"
        },
        {
            "chapter": 39,
            "verse": 71,
            "text": "tatha haanke jaayenge, jo kaafir ho gaye narak kee or, jhund banaakar. yahaantak ki jab ve usake paas aayenge, to khol diye jaayenge usake dvaar tatha unase kahenge usake rakshak (farishteh) kya nahin aaye tumhaare paas rasool tumamen se, jo tumhen sunaate, tumhaare paalanahaar kee aayaten tatha sachet karate tumhen, is din ka saamana karane se? ve kahengeh kyon nahin? parantu, sidhd ho gaya yaatana ka shabd, kaafiron par"
        },
        {
            "chapter": 39,
            "verse": 72,
            "text": "kaha jaayega ki pravesh kar jao narak ke dvaaron mein, sadaavaasee hokar usamen. to bura hai ghamandiyon ka nivaas sthaan"
        },
        {
            "chapter": 39,
            "verse": 73,
            "text": "tatha bhej diye jaayenge, jo log darate rahe apane paalanahaar se, svarg kee or jhund banaakar. yahaantak ki jab ve aa jaayenge usake paas tatha khol diye jaayenge usake dvaar aur kahenge unase usake rakshakah salaam hai tumapar, tum prasann raho. tum pravesh kar jao usamen, sadaavaasee hokar"
        },
        {
            "chapter": 39,
            "verse": 74,
            "text": "tatha ve kahengeh sab prashansa allaah ke lie hain, jisane sach kar dikhaaya hamase apana vachan tatha hamen uttaraadhikaaree bana diya is dharatee ka, ham rahen svarg mein, jahaan chaahen. kya hee achchha hai kaaryakartaon[1] ka pratiphal"
        }
    ]
}
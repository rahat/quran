{
    "chapter": [
        {
            "chapter": 16,
            "verse": 1,
            "text": "allaah ka aadesh aa gaya hai. atah (he kaafiro!) usake sheeghr aane kee maang na karo. vah (allaah) pavitr tatha us shirk (mishranavaad) se ooncha hai, jo ve kar rahe hain"
        },
        {
            "chapter": 16,
            "verse": 2,
            "text": "vah farishton ko vahyee ke saath, apane aadesh se, apane jis bhakt par chaahata hai, utaarata hai ki (logon ko) saavadhaan karo ki mere siva koee poojy nahin hai, atah mujhase hee daro"
        },
        {
            "chapter": 16,
            "verse": 3,
            "text": "usane aakaashon tatha dharatee kee utpatti saty ke saath kee hai, vah unake shirk se bahut ooncha hai"
        },
        {
            "chapter": 16,
            "verse": 4,
            "text": "usane manushy kee utpatti veery se kee hai, phir vah akasmaat khula jhagadaaloo ban gaya"
        },
        {
            "chapter": 16,
            "verse": 5,
            "text": "tatha chaupaayon kee utpatti kee, jinamen tumhaare lie garmee[1] aur bahut-se laabh hain aur unamen se kuchhako khaate ho"
        },
        {
            "chapter": 16,
            "verse": 6,
            "text": "tatha unamen tumhaare lie ek shobha hai, jis samay sandhya ko charaakar laate ho aur jab praatah charaane le jaate ho"
        },
        {
            "chapter": 16,
            "verse": 7,
            "text": "aur ve tumhaare bojh, un nagaron tak laadakar le jaate hain, jinatak tum bina kade parishram ke nahin pahunch sakate. vaastav mein, tumhaara paalanahaar ati karunaamay, dayaavaan hai"
        },
        {
            "chapter": 16,
            "verse": 8,
            "text": "tatha ghode, khachchar aur gadhe paida kiye, taaki unapar savaaree karo aur (ve) shobha (banen) aur (allaah) aisee cheezon kee utpatti karega, jinhen (abhee) tum nahin jaanate ho"
        },
        {
            "chapter": 16,
            "verse": 9,
            "text": "aur allaah par, seedhee raah bataana hai aur unamen se kuchh[1] tedhe hain tatha yadi allaah chaahata, to tumasabhee ko seedhee raah dikha deta"
        },
        {
            "chapter": 16,
            "verse": 10,
            "text": "vahee hai, jisane aakaash se jal barasaaya, jisamen se kuchh tum peete ho tatha kuchhase vrksh upajate hain, jisamen tum (pashuon ko) charaate ho"
        },
        {
            "chapter": 16,
            "verse": 11,
            "text": "aur tumhaare lie usase khetee upajaata hai aur zaitoon, khajoor, angoor aur pratyek prakaar ke phal. vaastav mein is, mein ek badee nishaanee hai, un logon ke lie, jo soch-vichaar karate hain"
        },
        {
            "chapter": 16,
            "verse": 12,
            "text": "aur usane tumhaare lie raatri tatha divas ko seva mein laga rakha hai tatha soory aur chaand ko aur (haan!) sitaare usake aadesh ke adheen hain. vaastav mein, isamen kaee nishaaniyaan (lakshan) hain, un logon ke lie, jo samajh-boojh rakhate hain"
        },
        {
            "chapter": 16,
            "verse": 13,
            "text": "(tatha jo tumhaare lie dharatee mein vibhinn rangon kee cheejen utpann kee hain, vaastav mein, isamen ek badee nishaanee lakshan) hai, un logon ke lie, jo shiksha grahan karate hain"
        },
        {
            "chapter": 16,
            "verse": 14,
            "text": "aur vahee hai, jisane saagar ko vash mein kar rakha hai, taaki tum usase taaza[1] maans khao aur usase alankaar[2] nikaalo, jise pahanate ho tatha tum naukaon ko dekhate ho ki saagar mein (jal ko) phaadatee huee chalatee hain aur isalie taaki tum us allaah ke anugrah[3] kee khoj karo aur taaki krtagy bano"
        },
        {
            "chapter": 16,
            "verse": 15,
            "text": "aur usane dharatee mein parvat gaad diye, taaki tumhen lekar dolane na lage tatha nadiyaan aur raahen, taaki tum raah pao"
        },
        {
            "chapter": 16,
            "verse": 16,
            "text": "tatha bahut-se chinh (bana diye) aur ve sitaaron se (bhee) raah[1] paate hain"
        },
        {
            "chapter": 16,
            "verse": 17,
            "text": "to kya, jo utpatti karata hai, usake samaan hai, jo utpatti nahin karata? kya tum shiksha grahan nahin karate"
        },
        {
            "chapter": 16,
            "verse": 18,
            "text": "aur yadi tum allaah ke puraskaaron kee ganana karana chaaho, to kabhee nahin kar sakate. vaastav mein, allaah bada kshama tatha daya karane vaala hai"
        },
        {
            "chapter": 16,
            "verse": 19,
            "text": "tatha allaah jaanata hai, jo tum chhupaate ho aur jo tum vyakt karate ho"
        },
        {
            "chapter": 16,
            "verse": 20,
            "text": "aur jinhen ve allaah ke siva pukaarate hain, ve kisee cheez kee utpatti nahin kar sakate. jabaki ve svayan utpann kiye jaate hain"
        },
        {
            "chapter": 16,
            "verse": 21,
            "text": "ve nirjeev praanaheen hain aur (ye bhee) nahin jaanate ki kab punah jeevit kiye jaayenge"
        },
        {
            "chapter": 16,
            "verse": 22,
            "text": "tumhaara poojy bas ek hai, phir jo log paralok par eemaan nahin laate, unake dil nivartee (virodhee) hain aur ve abhimaanee hain"
        },
        {
            "chapter": 16,
            "verse": 23,
            "text": "jo kuchh ve chhupaate tatha vyakt karate hain, nishchay allaah use jaanata hai. vaastav mein, vah abhimaaniyon se prem nahin karata"
        },
        {
            "chapter": 16,
            "verse": 24,
            "text": "aur jab unase poochha jaaye ki tumhaare paalanahaar ne kya utaara hai[1]? to kahate hain ki poorvajon kee kalpit kathaen hain"
        },
        {
            "chapter": 16,
            "verse": 25,
            "text": "taaki ve apane (paapon ka) poora bojh pralay ke din uthaayen tatha kuchh un logon ka bojh (bhee), jinhen bina gyaan ke kupath kar rahe the, saavadhaan! ve kitana bura bojh uthaayenge"
        },
        {
            "chapter": 16,
            "verse": 26,
            "text": "inase pahale ke log bhee shadyantr rachate rahe, to allaah ne unake shadyantr ke bhavan ka unamoolan kar diya, phir oopar se unapar chhat gir padee aur unapar aisee disha se yaatana aa gaee, jise ve soch bhee nahin rahe the"
        },
        {
            "chapter": 16,
            "verse": 27,
            "text": "phir pralay ke din unhen apamaanit karega aur kahega ki mere vah saajhee kahaan hain, jinake lie tum jhagad rahe the? ve kahengeh jinhen gyaan diya gaya hai ki vaastav mein, aaj apamaan tatha buraee (yaatana) kaafiron ke lie hai"
        },
        {
            "chapter": 16,
            "verse": 28,
            "text": "jinake praan farishte nikaalate hain, is dasha mein ki ve apane oopar atyaachaar karane vaale hain, to ve aagyaakaaree ban jaate[1] hain, (kahate hain ki) ham koee buraee (shirk) nahin kar rahe the. kyon nahin? vaastav mein, allaah tumhaare karmon se bhalee-bhaanti avagat hai"
        },
        {
            "chapter": 16,
            "verse": 29,
            "text": "to narak ke dvaaron mein pravesh kar jao, usamen sadaavaasee rahoge, atah kya hee bura hai abhimaanon ka nivaas sthaan"
        },
        {
            "chapter": 16,
            "verse": 30,
            "text": "aur unase poochha gaya, jo apane paalanahaar se dare ki tumhaare paalanahaar ne kya utaara hai? to unhonne kahaah achchhee cheez utaaree hai. unake lie jinhonne is lok mein sadaachaar kiye, badee bhalaee hai aur vaastav mein, paralok ka ghar (svarg) ati uttam hai aur aagyaakaariyon ka aavaas kitana achchha hai"
        },
        {
            "chapter": 16,
            "verse": 31,
            "text": "sada rahane ke svarg jisamen pravesh karenge, jinamen naharen bahatee hongee, unake lie usamen jo chaahenge (milega). isee prakaar, allaah aagyaakaariyon ko pratiphal (badala) deta hai"
        },
        {
            "chapter": 16,
            "verse": 32,
            "text": "jinake praan farishte is dasha mein nikaalate hain ki ve svachchh-pavitr hain, to kahate hain: \"tumapar shaanti ho.\" tum apane sukarmon ke badale svarg mein pravesh kar jao"
        },
        {
            "chapter": 16,
            "verse": 33,
            "text": "kya ve isakee prateeksha kar rahe hain ki unake paas farishte[1] aa jaayen athava aapake paalanahaar ka aadesh[2] aa pahunche? aise hee, unase poorv ke logon ne kiya aur allaah ne unapar atyaachaar nahin kiya, parantu ve svayan apane oopar atyaachaar kar rahe the"
        },
        {
            "chapter": 16,
            "verse": 34,
            "text": "to unake kukarmon kee buraeeyaan[1] unapar aa padeen aur unhen usee (yaatana) ne gher liya, jisaka ve parihaas kar rahe the"
        },
        {
            "chapter": 16,
            "verse": 35,
            "text": "aur kaha, jin logon ne shirk (mishranavaad) kiyaah yadi allaah chaahata, to ham usake siva kisee cheez kee ibaadat (vandana) na karate, na ham aur na hamaare baap-daada aur na usake aadesh ke bina kisee cheez ko haraam (varjit) karate. aise hee, inase poorv vaale logon ne kiya. to rasoolon par keval khule roop se upadesh pahuncha dena hai"
        },
        {
            "chapter": 16,
            "verse": 36,
            "text": "aur hamane pratyek samudaay mein ek rasool bheja ki allaah kee ibaadat (vandana) karo aur taagoot (asur- allaah ke siva poojyon) se bacho, to unamen se kuchh ko, allaah ne supath dikha diya aur kuchh par kupath sidhd ho gaya. to dharatee mein chalo-phiro, phir dekho ki jhuthalaane vaalon ka ant kaisa raha"
        },
        {
            "chapter": 16,
            "verse": 37,
            "text": "(he nabee!) aap aise logon ko supath dikhaane par lolup hon, to bhee allaah use supath nahin dikhaayega, jise kupath kar de aur na unaka koee sahaayak hoga"
        },
        {
            "chapter": 16,
            "verse": 38,
            "text": "aur un (kaafiron) ne allaah kee bharapoor shapath lee ki allaah use punah jeevit nahin karega, jo mar jaata hai. kyon nahin? ye to allaah ka apane oopar saty vachan hai, parantu adhiktar log nahin jaanate"
        },
        {
            "chapter": 16,
            "verse": 39,
            "text": "(aisa karana isalie aavashyak hai) taaki allaah us tathy ko ujaagar kar de, jisamen[1] ve vibhed kar rahe the aur taaki kaafir jaan len ki vahee jhoothe the"
        },
        {
            "chapter": 16,
            "verse": 40,
            "text": "hamaara kathan, jab ham kisee cheez ko astitv pradaan karane ka nishchay karen, to isake siva kuchh nahin hota ki use aadesh den ki \"ho ja\" aur vah ho jaatee hai"
        },
        {
            "chapter": 16,
            "verse": 41,
            "text": "tatha jo log allaah ke lie hijarat (prasthaan) kar gaye, atyaachaar sahane ke pashchaat, to ham unhen sansaar mein achchha nivaas-sthaan denge aur paralok ka pratiphal to bahut bada hai, yadi ve[1] jaanate"
        },
        {
            "chapter": 16,
            "verse": 42,
            "text": "jin logon ne dhairy dhaaran kiya tatha apane paalanahaar par hee ve bharosa karate hain"
        },
        {
            "chapter": 16,
            "verse": 43,
            "text": "aur (he nabee!) hamane aapase pahale jo bhee rasool bheje, ve sabhee maanav-purush the. jinakee or ham vahyee (prakaashana) karate rahe. to tum gyaaniyon se poochh lo, yadi (svayan) nahin[1] jaanate"
        },
        {
            "chapter": 16,
            "verse": 44,
            "text": "pratyaksh (khule) pramaanon tatha pustakon ke saath (unhen bheja) aur aapakee or ye shiksha (quraan) avatarit kee, taaki aap use sarvamaanav ke lie ujaagar kar den, jo kuchh unakee or utaara gaya hai, taaki ve soch-vichaar karen"
        },
        {
            "chapter": 16,
            "verse": 45,
            "text": "to kya ve nirbhay ho gaye hain, jinhonne bure shadyantr rache hain ki allaah unhen dharatee mein dhansa de? athava unapar yaatana aisee disha se aa jaaye, jise ve sochate bhee na hon"
        },
        {
            "chapter": 16,
            "verse": 46,
            "text": "ya unhen chalate-phirate pakad le, to ve (allaah ko) vivash karane vaale nahin hain"
        },
        {
            "chapter": 16,
            "verse": 47,
            "text": "athava unhen bhay kee dasha mein pakad[1] le? nishchay tumhaara paalanahaar ati karunaamay dayaavaan hai"
        },
        {
            "chapter": 16,
            "verse": 48,
            "text": "kya allaah kee utpann kee huee kisee cheez ko unhonne nahin dekha? jisakee chhaaya daayen tatha baayen jhukatee hai, allaah ko sajda karate hue? aur ve sarv vinayasheel hain"
        },
        {
            "chapter": 16,
            "verse": 49,
            "text": "tatha allaah hee ko sajda karate hain, jo aakaashon mein tatha dharatee mein char (jeev) tatha farishte hain aur ve ahankaar nahin karate"
        },
        {
            "chapter": 16,
            "verse": 50,
            "text": "ve[1] apane paalanahaar se darate hain, jo unake oopar hai aur vahee karate hain, jo aadesh diye jaate hain"
        },
        {
            "chapter": 16,
            "verse": 51,
            "text": "aur allaah ne kahaah do poojy na banao, vahee akela poojy hai. atah tum mujhee se daro"
        },
        {
            "chapter": 16,
            "verse": 52,
            "text": "aur usee ka hai, jo kuchh aakaashon tatha dharatee mein hai aur usee kee vandana sthaayee hai, to kya tum allaah ke siva doosare se darate ho"
        },
        {
            "chapter": 16,
            "verse": 53,
            "text": "tumhen, jobhee sukh-suvidha praapt hai, vah allaah hee kee or se hai. phir jab tumhen duhkh pahunchata hai, to usee ko pukaarate ho"
        },
        {
            "chapter": 16,
            "verse": 54,
            "text": "phir jab tumase duhkh door kar deta hai, to tumhaara ek samudaay apane paalanahaar ka saajhee banaane lagata hai"
        },
        {
            "chapter": 16,
            "verse": 55,
            "text": "taaki hamane unhen, jo kuchh pradaan kiya hai, usake prati krtaghn hon, to aanand le lo, tumhen sheeghr hee gyaan ho jaayega"
        },
        {
            "chapter": 16,
            "verse": 56,
            "text": "aur ve jinhen jaanate[1] tak nahin, unaka ek bhaag, usamen se banaate hain, jo jeevika hamane unhen dee hai. to allaah kee shapath! tumase avashy poochha jaayega, usake vishay mein, jo tum jhoothee baaten bana rahe the"
        },
        {
            "chapter": 16,
            "verse": 57,
            "text": "aur ve allaah ke lie putriyaan banaate[1] hain, vah pavitr hai! aur unake lie vah[2] hai, jo ve svayan chaahate hon"
        },
        {
            "chapter": 16,
            "verse": 58,
            "text": "aur jab unamen se kisee ko putree (ke janm) kee shubhasoochana dee jaaye, to usaka mukh kaala ho jaata hai aur vah shokapoorn ho jaata hai"
        },
        {
            "chapter": 16,
            "verse": 59,
            "text": "aur logon se chhupa phirata hai, us buree soochana ke kaaran, jo use dee gayee hai. (sochata hai ki) kya[1] use apamaan ke saath rok le athava bhoomi mein gaad de? dekho! ve kitana bura nirnay karate hain"
        },
        {
            "chapter": 16,
            "verse": 60,
            "text": "unheen ke lie jo aakhirat (paralok) par eemaan nahin rakhate apagun hai aur allaah ke lie sadagun hain tatha vah prabhutvashaalee, tatvadarshee hai"
        },
        {
            "chapter": 16,
            "verse": 61,
            "text": "aur yadi allaah, logon ko unake atyaachaar[1] par (tatkshan) dharane lage, to dharatee mein kisee jeev ko na chhode. parantu vah ek nirdhaarit avadhi tak nilambit karata[2] hai aur jab unakee avadhi aa jaayegee, to ek kshan na peechhe honge, na pahale"
        },
        {
            "chapter": 16,
            "verse": 62,
            "text": "vah allaah ke lie use[1] banaate hain, jise svayan apriy samajhate hain tatha unakee zubaanen jhooth bolatee hain ki unheen ke lie bhalaee hai. nishchay unheen ke lie narak hai aur vahee sabase pahale (narak mein) jhonke jaayenge"
        },
        {
            "chapter": 16,
            "verse": 63,
            "text": "allaah kee shapath! (he nabee!) aapase pahale hamane bahut-se samudaayon kee or rasool bheje. to unake lie shaitaan ne unake kukarmon ko susajjit bana diya. atah vahee aaj unaka sahaayak hai aur unheen ke lie duhkhadaayee yaatana hai"
        },
        {
            "chapter": 16,
            "verse": 64,
            "text": "aur hamane aapapar ye pustak (quraan) isee lie utaaree hai, taaki aap unake lie use ujaagar kar den, jisamen ve vibhed kar rahe hain tatha maargadarshan aur daya hai, un logon ke lie, jo eemaan (vishvaas) rakhate hain"
        },
        {
            "chapter": 16,
            "verse": 65,
            "text": "aur allaah ne hee aakaash se jal barasaaya, phir usane nirjeev dharatee ko jeevit kar diya. nishchay isamen un logon ke lie ek nishaanee hai, jo sunate hain"
        },
        {
            "chapter": 16,
            "verse": 66,
            "text": "tatha vaastav mein, tumhaare lie pashuon mein ek shiksha hai. ham tumhen usase, jo usake bheetar hai, gobar tatha rakt ke beech se shudhd doodh pilaate hain, jo peene vaalon ke lie ruchikar hota hai"
        },
        {
            "chapter": 16,
            "verse": 67,
            "text": "tatha khajooron aur angooron ke phalon se, jisase tum madira bana lete ho tatha uttam jeevika bhee, vaastav mein, isamen ek nishaanee (lakshan) hai, un logon ke lie, jo samajh-boojh rakhate hain"
        },
        {
            "chapter": 16,
            "verse": 68,
            "text": "aur hamane madhumakkhee ko prerana dee ki parvaton mein ghar (chhatte) bana tatha vrkshon mein aur logon kee banaayee chhaton mein"
        },
        {
            "chapter": 16,
            "verse": 69,
            "text": "phir pratyek phalon ka ras choos aur apane paalanahaar kee saral raahon par chalatee rah. usake bheetar se ek pey nikalata hai, jo vibhinn rangon ka hota hai, jisamen logon ke lie aarogy hai. vaastav mein, isamen ek nishaanee (lakshan) hai, un logon ke lie, jo soch-vichaar karate hain"
        },
        {
            "chapter": 16,
            "verse": 70,
            "text": "aur allaah hee ne tumhaaree utpatti kee hai, phir tumhen maut deta hai aur tumamen se kuchhako abodh aayu tak pahuncha diya jaata hai, taaki jaanane ke pashchaat kuchh na jaane. vaastav mein, allaah sarvagy, sarv saamarthyavaan[1] hai"
        },
        {
            "chapter": 16,
            "verse": 71,
            "text": "aur allaah ne tumamen se kuchh ko, kuchh par jeevika mein pradhaanata dee hai, to jinhen pradhaanata dee gayee hai, ve apanee jeevika apane daason kee or pherane vaale nahin ki ve usamen baraabar ho jaayen, to kya ve allaah ke upakaaron ko nahin maanate hain"
        },
        {
            "chapter": 16,
            "verse": 72,
            "text": "aur allaah ne tumhaare lie tumheen mein se patniyaan banaayeen aur tumhaare lie tumhaaree patniyon se putr tatha pautr banaaye aur tumhen svachchh cheezon se jeevika pradaan kee. to kya ve asaty par vishvaas rakhate hain aur allaah ke puraskaaron ke prati avishvaas rakhate hain"
        },
        {
            "chapter": 16,
            "verse": 73,
            "text": "aur allaah ke siva unakee vandana karate hain, jo unake lie aakaashon tatha dharatee se kuchh bhee jeevika dene ka adhikaar nahin rakhate aur na isaka saamarthy rakhate hain"
        },
        {
            "chapter": 16,
            "verse": 74,
            "text": "aur allaah ke lie udaaharan na do. vaastav mein, allaah jaanata hai aur tum nahin jaanate"
        },
        {
            "chapter": 16,
            "verse": 75,
            "text": "allaah ne ek udaaharan[1] diya hai; ek praadheen daas hai, jo kisee cheez ka adhikaar nahin rakhata aur doosara (svaadheen) vyakti hai, jise hamane apanee or se uttam jeevika pradaan kee hai aur vah usamen chhupe aur khule vyay karata hai. kya ve donon samaan ho jaayenge? sab prashansa allaah[2] ke lie hai. balki adhiktar log (ye baat) nahin jaanate"
        },
        {
            "chapter": 16,
            "verse": 76,
            "text": "tatha allaah ne do vyaktiyon ka udaaharan diya hai; donon mein se ek goonga hai, vah kisee cheez ka adhikaar nahin rakhata, vah apane svaamee par bojh hai, vah use jahaan bhejata hai, koee bhalaee nahin laata. to kya vah aur jo nyaay ka aadesh deta ho aur svayan seedhee[1] raah par ho, baraabar ho jaayenge"
        },
        {
            "chapter": 16,
            "verse": 77,
            "text": "aur allaah hee ko aakaashon tatha dharatee ke paroksh[1] ka gyaan hai aur pralay (qyaamat) ka vishay to bas palak jhapakane jaisa[2] hoga athava usase bhee adhik sheeghr. vaastav mein, allaah jo chaahe, kar sakata hai"
        },
        {
            "chapter": 16,
            "verse": 78,
            "text": "aur allaah hee ne tumhen tumhaaree maataon ke garbhon se nikaala, is dasha mein ki tum kuchh nahin jaanate the aur tumhaare kaan aur aankh tatha dil banaaye, taaki tum (usaka) upakaar maano"
        },
        {
            "chapter": 16,
            "verse": 79,
            "text": "kya ve pakshiyon ko nahin dekhate ki ve antariksh mein kaise vasheebhoot hain? unhen allaah hee thaamata[1] hai. vaastav mein, isamen bahut-see nishaaniyaan hain, un logon ke lie, jo eemaan laate hain"
        },
        {
            "chapter": 16,
            "verse": 80,
            "text": "aur allaah hee ne tumhaare gharon ko nivaas sthaan banaaya aur pashuon kee khaalon se tumhaare lie aise ghar[1] banaaye, jinhen tum apanee yaatra tatha apane viraam ke din halka (alpabhaar) paate ho aur unakee oon aur rom tatha baalon se upakran aur laabh ke saamaan, jeevan kee nishchit avadhi tak ke lie (banaaye)"
        },
        {
            "chapter": 16,
            "verse": 81,
            "text": "aur allaah hee ne tumhaar lie us cheez mein se, jo utpann kee hai, chhaaya banaayee hai aur tumhaare lie parvaton mein guphaen banaayee hain aur tumhaare lie aise vastr banaaye hain, jo tumhe dhoop se bachaayen[1]. isee prakaar, vah tumapar apana upakaar poora karata hai, taaki tum aagyaakaaree bano"
        },
        {
            "chapter": 16,
            "verse": 82,
            "text": "phir yadi ve vimukh hon, to aapapar bas pratyaksh (khula) upadesh pahuncha dena hai"
        },
        {
            "chapter": 16,
            "verse": 83,
            "text": "ve allaah ke upakaar pahachaanate hain, phir usaka inkaar karate hain aur unamen adhiktar krtaghn hain"
        },
        {
            "chapter": 16,
            "verse": 84,
            "text": "aur jis[1] din, ham pratyek samudaay se ek saakshee (gavaah) khada[2] karenge, phir kaafiron ko baat karane kee anumati nahin dee jaayegee aur na unase kshama yaachana kee maang kee jaayegee"
        },
        {
            "chapter": 16,
            "verse": 85,
            "text": "aur jab atyaachaaree yaatana dekhenge, unakee yaatana kuchh kam nahin kee jaayegee aur na unhen avakaash diya[1] jaayega"
        },
        {
            "chapter": 16,
            "verse": 86,
            "text": "aur jab mushrik apane (banaaye hue) saajhiyon ko dekhenge, to kahengeh he hamaare paalanahaar! yahee hamaare saajhee hain, jinhen ham, tujhe chhodakar pukaar rahe the. to ve (poojy) bolenge ki nishchay tum sab mithyaavaadee (jhoothe) ho"
        },
        {
            "chapter": 16,
            "verse": 87,
            "text": "us din, ve allaah ke aage jhuk jaayenge aur unase kho jaayengee, jo mithya baaten ve banaate the"
        },
        {
            "chapter": 16,
            "verse": 88,
            "text": "jo log kaaphir ho gaye aur (doosaron ko bhee) allaah kee dagar (islaam) se rok diye, unhen ham yaatana par yaatana denge, us upadrav ke badale, jo ve kar rahe the"
        },
        {
            "chapter": 16,
            "verse": 89,
            "text": "aur jis din, ham pratyek samudaay se ek saakshee unake virudhd unheen mein se khada kar denge aur (he nabee!) ham aapako unapar saakshee (gavaah) banaayenge[1] aur hamane aapapar ye pustak (quraan) avatarit kee hai, jo pratyek vishay ka khula vivaran hai, maargadarshan daya tatha shubh soochana hai aagyaakaariyon ke lie"
        },
        {
            "chapter": 16,
            "verse": 90,
            "text": "vastutah, allaah tumhen nyaay, upakaar aur sameepavartiyon ko dene ka aadesh de raha hai aur nirlajja, buraee aur vidroh se rok raha hai aur tumhen sikha raha hai, taaki tum shiksha grahan karo"
        },
        {
            "chapter": 16,
            "verse": 91,
            "text": "aur jab allaah se koee vachan karo, to use poora karo aur apanee shapathon ko sudrdh karane ke pashchaat bhang na karo, jab tumane allaah ko apane oopar gavaah banaaya hai. nishchay allaah jo kuchh tum karate ho, use jaanata hai"
        },
        {
            "chapter": 16,
            "verse": 92,
            "text": "aur tumhaaree dasha us stree jaisee na ho jaaye, jisane apana soot kaatane ke pashchaat udhed diya. tum apanee shapathon ko aapas mein vishvaasaghaat ka saadhan banaate ho, taaki ek samudaay doosare samudaay se adhik laabh praapt kare. allaah is[1] (vachan) ke dvaara tumhaaree pareeksha le raha hai aur pralay ke din tumhaare lie avashy use ujaagar kar dega, jisamen tum vibhed kar rahe the"
        },
        {
            "chapter": 16,
            "verse": 93,
            "text": "aur yadi allaah chaahata, to tumhen ek samudaay bana deta. parantu vah jise chaahata hai, kupath kar deta hai aur jise chaahata hai, supath darsha deta hai aur tumase usake baare mein avashy poochha jaayega, jo tum kar rahe the"
        },
        {
            "chapter": 16,
            "verse": 94,
            "text": "aur apanee shapathon ko aapas mein vishvaasaghaat ka saadhan na banao, aisa na ho ki koee pag apane sthir (drdh) hone ke pashchaat (eemaan se) phisal[1] jaaye aur tum usake badale bura parinaam chakho ki tumane allaah kee raah se roka hai aur tumhaare lie badee yaatana ho"
        },
        {
            "chapter": 16,
            "verse": 95,
            "text": "aur allaah se kiye hue vachan ko tanik mooly ke badale na becho[1]. vaastav mein, jo allaah ke paas hai, vahee tumhaare lie uttam hai, yadi tum jaano"
        },
        {
            "chapter": 16,
            "verse": 96,
            "text": "jo tumhaare paas hai, vah vyay (kharch) ho jaayega aur jo allaah ke paas hai, vah shesh rah jaane vaala hai aur ham, jo dhairy dhaaran karate hain, unhen avashy unaka paarishramik (badala) unake uttam karmon ke anusaar pradaan karenge"
        },
        {
            "chapter": 16,
            "verse": 97,
            "text": "jo bhee sadaachaar karega, vah nar ho athava naaree aur eemaan vaala ho, to ham use svachchh jeevan vyateet karaayenge aur unhen unaka paarishramik unake uttam karmon ke anusaar avashy pradaan karenge"
        },
        {
            "chapter": 16,
            "verse": 98,
            "text": "to (he nabee!) jab aap quraan ka adhyayan karen, to dhikkaare hue shaitaan se alalaah kee sharan[1] maang liya karen"
        },
        {
            "chapter": 16,
            "verse": 99,
            "text": "vastutah, usaka vash unapar nahin hai, jo eemaan laaye hain aur apane paalanahaar hee par bharosa karate hain"
        },
        {
            "chapter": 16,
            "verse": 100,
            "text": "usaka vash to keval unapar chalata hai, jo use apana sanrakshak banaate hain aur jo mishranavaadee (mushrik) hain"
        },
        {
            "chapter": 16,
            "verse": 101,
            "text": "aur jab ham kisee aayat (vidhaan) ke sthaan par koee aayat badal dete hain aur allaah hee adhik jaanata hai use, jise vah utaarata hai, to kahate hain ki aap to keval ghad lete hain, balki unamen adhiktar jaanate hee nahin"
        },
        {
            "chapter": 16,
            "verse": 102,
            "text": "aap kah den ki ise (roohul kudus)[1] ne aapake paalanahaar kee or se saty ke saath kramashah utaara hai, taaki unhen sudrdh kar de, jo eemaan laaye hain tatha maargadarshan aur shubh soochana hai, aagyaakaariyon ke lie"
        },
        {
            "chapter": 16,
            "verse": 103,
            "text": "tatha ham jaanate hain ki ve (kaafir) kahate hain ki use (nabee ko) koee manushy sikha raha[1] hai. jabakee usakee bhaasha jisakee or sanket karate hain, videshee hai aur ye[2] spasht arabee bhaasha hai"
        },
        {
            "chapter": 16,
            "verse": 104,
            "text": "vaastav mein, jo allaah kee aayaton par eemaan nahin laate, unhen allaah supath nahin darshaata aur unheen ke lie duhkhadaayee yaatana hai"
        },
        {
            "chapter": 16,
            "verse": 105,
            "text": "jhooth keval vahee ghadate hain, jo allaah kee aayaton par eemaan nahin laate aur vahee mithyaavaadee (jhoothe) hain"
        },
        {
            "chapter": 16,
            "verse": 106,
            "text": "jisane allaah ke saath kufr kiya, apane eemaan laane ke pashchaat, parantu jo baadhy kar diya gaya ho, is dasha mein ki usaka dil eemaan se santusht ho, (usake lie kshama hai). parantu jisane kufr ke saath seena khol diya[1] ho, to unheen par allaah ka prakop hai aur unheen ke lie maha yaatana hai"
        },
        {
            "chapter": 16,
            "verse": 107,
            "text": "ye isalie ki unhonne saansaarik jeevan ko pralok par praathamikata dee hai aur vaastav mein allaah, kaafiron ko supath nahin dikhaata"
        },
        {
            "chapter": 16,
            "verse": 108,
            "text": "vahee log hain, jinake dilon, kaanon aur aankhon par allaah ne muhar laga dee hai tatha yahee log achet hain"
        },
        {
            "chapter": 16,
            "verse": 109,
            "text": "nishchay vahee log, pralok mein kshatigrast hone vaale hain"
        },
        {
            "chapter": 16,
            "verse": 110,
            "text": "phir vaastav mein, aapaka paalanahaar un logon[1] ke lie jinhonne hijarat (prasthaan) kee aur usake pashchaat pareeksha mein daale gaye, phir jihaad kiya aur sahanasheel rahe, vaastav mein, aapaka paalanahaar is (pareeksha) ke pashchaat bada kshamaasheel, dayaavaan hai"
        },
        {
            "chapter": 16,
            "verse": 111,
            "text": "jis din pratyek praanee ko apane bachaav kee chinta hogee aur pratyek praanee ko usake karmon ka poora badala diya jaayega aur unapar atyaachaar nahin kiya jaayega"
        },
        {
            "chapter": 16,
            "verse": 112,
            "text": "allaah ne ek bastee ka udaaharan diya hai, jo shaant santusht thee, usakee jeevika pratyek sthaan se praachoory ke saath pahunch rahee thee, to usane allaah ke upakaaron ke saath kufr kiya. tab alllaah ne use bhookh aur bhay ka vastr chakha[1] diya, usake badale jo vah[2] kar rahe the"
        },
        {
            "chapter": 16,
            "verse": 113,
            "text": "aur unake paas ek[1] rasool unheen mein se aaya, to unhonne use jhuthala diya. atah unhen yaatana ne pakad liya aur ve atyaachaaree the"
        },
        {
            "chapter": 16,
            "verse": 114,
            "text": "atah usamen se khao, jo allaah ne tumhen halaal (vaidh) svachchh jeevika pradaan kee hai aur allaah ka upakaar maano, yadi tum usee kee ibaadat (vandana) karate ho"
        },
        {
            "chapter": 16,
            "verse": 115,
            "text": "jo kuchh usane tumapar haraam (avaidh) kiya hai, vah murdaar, rakt aur suar ka maans hai aur jisapar allaah ke siva doosare ka naam liya gaya[1] ho, phir jo bhookh se aatur ho jaaye, is dasha mein ki vah niyam na tod raha[2] ho aur na aavashyakta se adhik khaaye, to vaastav mein, allaah ati kshamaasheel, dayaavaan hai"
        },
        {
            "chapter": 16,
            "verse": 116,
            "text": "aur mat kaho -us jhooth ke kaaran, jo tumhaaree zubaanon par aa jaaye- ki ye halaal (vaidh) hai aur ye haraam (avaidh) hai, taaki allaah par mithyaarop[1] karo. vaastav mein, jo log allaah par mithyaarop karate hain, ve (kabhee) saphal nahin hote"
        },
        {
            "chapter": 16,
            "verse": 117,
            "text": "(is mithyaaropan ka) laabh to thoda hai aur unheen ke lie (paralok mein) duhkhadaayee yaatana hai"
        },
        {
            "chapter": 16,
            "verse": 118,
            "text": "aur unapar, jo yahoodee ho gaye, hamane use haraam (avaidh) kar diya, jisaka varnan hamane is[1] se pahale aapase kar diya hai aur hamane unapar atyaachaar nahin kiya, parantu ve svayan apane oopar atyaachaar kar rahe the"
        },
        {
            "chapter": 16,
            "verse": 119,
            "text": "phir vaastav mein, aapaka paalanahaar unhen, jo agyaanata ke kaaran buraee kar baithe, phir usake pashchaat kshama yaachana kar lee aur apana sudhaar kar liya, vaastav mein, aapaka paalanahaar isake pashchaat ati kshamee, dayaavaan hai"
        },
        {
            "chapter": 16,
            "verse": 120,
            "text": "vaastav mein, ibraaheem ek samudaay[1] tha, allaah ka aagyaakaaree ekeshvaravaadee tha aur mishranavaadiyon (mushrikon) mein se nahin tha"
        },
        {
            "chapter": 16,
            "verse": 121,
            "text": "usake upakaaron ko maanata tha, usane use chun liya aur use seedhee raah dikha dee"
        },
        {
            "chapter": 16,
            "verse": 122,
            "text": "aur hamane use sansaar mein bhalaee dee aur vaastav mein vah paralok mein sadaachaariyon mein se hoga"
        },
        {
            "chapter": 16,
            "verse": 123,
            "text": "phir hamane (he nabee!) aapakee aur vahyee kee ki ekeshvaravaadee ibraaheem ke dharm ka anusaran karo aur vah mishranavaadiyon mein se nahin tha"
        },
        {
            "chapter": 16,
            "verse": 124,
            "text": "sabt[1] (shanivaar ka din) to unheen par, nirdhaarit kiya gaya, jinhonne usamen vibhed kiya. aur vastutah, aapaka paalanahaar unake beech usamen nirnay kar dega, jisamen ve vibhed kar rahe the"
        },
        {
            "chapter": 16,
            "verse": 125,
            "text": "(he nabee!) aap unhen apane paalanahaar kee raah (islaam) kee or tatvadarshita tatha sadupadesh ke saath bulaen aur unase aise andaaz mein shaastraarth karen, jo uttam ho. vaastav mein, allaah use adhik jaanata hai, jo usakee raah se vichalit ho gaya aur vahee supathon ko bhee adhik jaanata hai"
        },
        {
            "chapter": 16,
            "verse": 126,
            "text": "aur yadi tum log badala lo, to utana hee lo, jitana tumhen sataaya gaya ho aur yadi sahan kar jao, to sahanasheelon ke lie yahee uttm hai"
        },
        {
            "chapter": 16,
            "verse": 127,
            "text": "aur (he nabee!) aap sahan karen aur aapaka sahan karana allaah hee kee sahaayata se hai aur unake (durvyavahaar) par shok na karen aur na unake shadyantr se tanik bhee sankuchit hon"
        },
        {
            "chapter": 16,
            "verse": 128,
            "text": "vaastav mein, allaah un logon ke saath hai, jo sadaachaaree hain aur jo upakaar karane vaale hain"
        }
    ]
}
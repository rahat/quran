{
    "maqras": [
        {
            "chapter": 7,
            "verse": 88,
            "text": "usakee jaati ke pramukhon ne, jinhen ghamand tha, kaha ki he shoaib! ham tumhen tatha jo tumhaare saath eemaan laaye hain, apane nagar se avashy nikaal denge athava tum sabako hamaare dharm mein avashy vaapas aana hoga. (shoaib) ne kahaah kya yadi ham use dil se na maanen to"
        },
        {
            "chapter": 7,
            "verse": 89,
            "text": "hamane allaah par mithya aarop lagaaya hai, yadi tumhaare dharm mein isake pashchaat vaapas aa gaye, jabaki hamen allaah ne usase mukt kar diya hai aur hamaare lie sambhav nahin ki usamen phir aa jaayen, parantu ye ki hamaara paalanahaar chaahata ho. hamaara paalanahaar pratyek vastu ko apane gyaan mein samoye hue hai, allaah hee par hamaara bharosa hai. he hamaare paalanahaar! hamaare aur hamaaree jaati ke beech nyaay ke saath nirnay kar de aur too hee uttam nirnayakaaree hai"
        },
        {
            "chapter": 7,
            "verse": 90,
            "text": "tatha usakee jaati ke kaafir pramukhon ne kaha ki yadi tum log shoaib ka anusaran karoge, to vastutah tum logon ka us samay naash ho jaayega"
        },
        {
            "chapter": 7,
            "verse": 91,
            "text": "to unhen bhukamp ne pakad liya, phir bhor huee, to ve apane gharon mein aundhe pade hue the"
        },
        {
            "chapter": 7,
            "verse": 92,
            "text": "jinhonne shoaib ko jhuthalaaya (unakee ye dasha huee ki) maano kabhee us nagar mein base hee nahin the"
        },
        {
            "chapter": 7,
            "verse": 93,
            "text": "to shoaib unase vimukh ho gaya tatha kahaah he meree jaati! mainne tumhen apane paalanahaar ke sandesh pahuncha diye, tatha tumhaara hitakaaree raha. to kaafir jaati (ke vinaash) par kaise shok karoon"
        },
        {
            "chapter": 7,
            "verse": 94,
            "text": "tatha hamane jab kisee nagaree mein koee nabee bheja, to usake nivaasiyon ko aapada tatha duhkh mein grast kar diya ki sambhavatah vah vinatee karen"
        },
        {
            "chapter": 7,
            "verse": 95,
            "text": "phir hamane aapada ko suhkh suvidha se badal diya, yahaan tak ki jab ve suhkhee ho gaye aur unhonne kaha ki hamaare poorvajon ko bhee duhkh tatha sukh pahunchata raha hai, to akasmaat hamane unhen pakad liya aur ve samajh nahin sake"
        },
        {
            "chapter": 7,
            "verse": 96,
            "text": "aur yadi in nagaron ke vaasee eemaan laate aur kukarmon se bache rahate, to ham unapar aakaashon tatha dharatee kee sampannata ke dvaar khol dete. parantu unhonne jhuthala diya. atah, hamane unake karatooton ke kaaran unhen (yaatana mein) gher liya"
        },
        {
            "chapter": 7,
            "verse": 97,
            "text": "to kya nagar vaasee is baat se nishchint ho gaye hain ki unapar hamaaree yaatana raaton-raat aa jaaye aur ve pade so rahe hon"
        },
        {
            "chapter": 7,
            "verse": 98,
            "text": "athava nagar vaasee nishchint ho gaye ki hamaaree yaatana unapar din ke samay aa pade aur ve khel rahe hon"
        },
        {
            "chapter": 7,
            "verse": 99,
            "text": "to kya ve allaah ke gupt upaay se nishchint ho gaye hain? to (yaad rakho!) allaah ke gupt upaay se naash hone vaalee jaati hee nishchint hotee hai"
        },
        {
            "chapter": 7,
            "verse": 100,
            "text": "to kya unako shiksha nahin milee, jo dharatee ke vaaris hote hain, usake agale vaasiyon ke pashchaat ki yadi ham chaahen, to unake paapon ke badale unhen aapada mein grast kar den aur unake dilon par muhar laga den, phir ve koee baat hee na sun saken"
        },
        {
            "chapter": 7,
            "verse": 101,
            "text": "(he nabee!) ye ve nagar hain, jinakee katha ham aapako suna rahe hain. in sabake paas unake rasool khule tark (pramaan) laaye, to ve aise na the ki us saty par vishvaas kar len, jise ve isase poorv jhuthala[1] chuke the. isee prakaar, allaah kaafiron ke dilon par muhar lagaata hai"
        },
        {
            "chapter": 7,
            "verse": 102,
            "text": "aur hamane unamen adhiktar ko vachan par sthit nahin paaya[1] tatha hamane unamen adhiktar ko avagyaakaaree paaya"
        },
        {
            "chapter": 7,
            "verse": 103,
            "text": "phir hamane in rasoolon ke pashchaat moosa ko apanee aayaton (chamatkaaron) ke saath firaun[1] aur usake pramukhon ke paas bheja, to unhonne bhee hamaaree aayaton ke saath anyaay kiya, to dekho ki upadraviyon ka kya parinaam hua"
        },
        {
            "chapter": 7,
            "verse": 104,
            "text": "tatha moosa ne kahaah he firaun! main vaastav, mein vishv ke paalanahaar ka rasool (sandesh vaahak) hoon"
        },
        {
            "chapter": 7,
            "verse": 105,
            "text": "mere lie yahee yogy hai ki allaah ke vishay mein saty ke atirikt koee baat na karoon. main tumhaare paas tumhaare paalanahaar kee or se khula pramaan laaya hoon. isalie mere saath banee israeel[1] ko jaane do"
        },
        {
            "chapter": 7,
            "verse": 106,
            "text": "usane kahaah yadi tumakoee pramaan (chamatkaar) laaye ho, to prastut karo, yadi tum sachche ho"
        },
        {
            "chapter": 7,
            "verse": 107,
            "text": "phir moosa ne apanee laathee phenkee, to akasmaat vah ek ajagar ban gaee"
        },
        {
            "chapter": 7,
            "verse": 108,
            "text": "aur apana haath (jaib se) nikaala, to vah dekhane vaalon ke lie chamak raha tha"
        },
        {
            "chapter": 7,
            "verse": 109,
            "text": "firaun kee jaati ke pramukhon ne kahaah vaastav mein, ye bada daksh jaadoogar hai"
        },
        {
            "chapter": 7,
            "verse": 110,
            "text": "vah tumhen, tumhaare desh se nikaalana chaahata hai. to ab kya aadesh dete ho"
        },
        {
            "chapter": 7,
            "verse": 111,
            "text": "sabane kahaah use aur usake bhaee (haaroon) ko abhee chhod do aur nagaron mein ekatr karane ke lie harakaare bhejo"
        },
        {
            "chapter": 7,
            "verse": 112,
            "text": "jo pratyek daksh jaadoogar ko tumhaare paas laayen"
        },
        {
            "chapter": 7,
            "verse": 113,
            "text": "aur jaadoogar firaun ke paas aa gaye. unhonne kahaah hamen nishchay puraskaar milega, yadi ham hee vijay ho gaye to"
        },
        {
            "chapter": 7,
            "verse": 114,
            "text": "firaun ne kahaah haan! aur tum mere sameepavartiyon mein se bhee ho jaoge"
        },
        {
            "chapter": 7,
            "verse": 115,
            "text": "jaadoogaron ne kahaah he moosa! tum (pahale) phenkoge ya hamen phenkana hoga"
        },
        {
            "chapter": 7,
            "verse": 116,
            "text": "moosa ne kahaah tumheen phenko. to unhonne jab (rassiyaan) phenkeen, to longon kee aankhon par jaadoo kar diya aur unhen bhayabheet kar diya aur bahut bada jaadoo kar dikhaaya"
        }
    ]
}
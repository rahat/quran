{
    "maqras": [
        {
            "chapter": 17,
            "verse": 1,
            "text": "pavitr hai vah jisane raatri ke kuchh kshan mein apane bhakt[1] ko masjide haraam (makka) se masjide aqsa tak yaatra karaee. jisake chaturdig hamane sampannata rakhee hai, taaki use apanee kuchh nishaaniyon ka darshan karaen. vaastav mein, vah sab kuchh sunane-jaanane vaala hai"
        },
        {
            "chapter": 17,
            "verse": 2,
            "text": "aur hamane moosa ko pustak pradaan kee aur use banee israeel ke lie maargadarshan ka saadhan banaaya ki mere siva kisee ko kaaryasaadhak[1] na banao"
        },
        {
            "chapter": 17,
            "verse": 3,
            "text": "he unakee santati jinhen hamane nooh ke saath (nauka) mein savaar kiya. vaastav mein, vah ati krtagy[1] bhakt tha"
        },
        {
            "chapter": 17,
            "verse": 4,
            "text": "aur hamane banee israeel ko, unakee pustak mein soochit kar diya tha ki tum is[1] dharatee mein do baar upadrav karoge aur bada atyaachaar karoge"
        },
        {
            "chapter": 17,
            "verse": 5,
            "text": "to jab pratham upadrav ka samay aaya, to hamane tumapar apane prabal yodhda bhakton ko bhej diya, jo nagaron mein ghus gaye aur is vachan ko poora hona hee[1] tha"
        },
        {
            "chapter": 17,
            "verse": 6,
            "text": "phir hamane unapar tumhen punah prabhutv diya tatha dhanon aur putron dvaara tumhaaree sahaayata kee aur tumhaaree sankhya bahut adhik kar dee"
        },
        {
            "chapter": 17,
            "verse": 7,
            "text": "yadi tum bhala karoge, to apane lie aur yadi bura karoge, to apane lie. phir jab doosare upadrav ka samay aaya taaki (shatru) tumhaare chehare bigaad den aur masjid (aqsa) mein vaise hee pravesh kar jaayen, jaise pratham baar pravesh kar gaye aur taaki jo bhee unake haath aaye, use poornata naash[1] kar de"
        },
        {
            "chapter": 17,
            "verse": 8,
            "text": "sambhav hai ki tumhaara paalanahaar tumapar daya kare aur yadi tum pratham sthiti par aa gaye, to hamabhee phir[1] aayenge aur hamane narak ko kaafiron ke lie kaaraavaas bana diya hai"
        },
        {
            "chapter": 17,
            "verse": 9,
            "text": "vaastav mein, ye quraan vah dagar dikhaata hai, jo sabase seedhee hai aur un eemaan vaalon ko shubh soochana deta hai, jo sadaachaar karate hain ki unheen ke lie bahut bada pratiphal hai"
        },
        {
            "chapter": 17,
            "verse": 10,
            "text": "aur jo aakhirat (paralok) par eemaan nahin laate, hamane unake lie duhkhadaayee yaatana taiyaar kar rakhee hai"
        },
        {
            "chapter": 17,
            "verse": 11,
            "text": "aur manushy (kshubdh hokar) abhishaap karane lagata[1] hai, jaise bhalaee ke lie praarthana karata hai aur manushy bada hee utaavala hai"
        },
        {
            "chapter": 17,
            "verse": 12,
            "text": "aur hamane raatree tatha divas ko do prateek banaaya, phir raatree ke prateek ko hamane andhakaar banaaya tatha divas ke prateek ko prakaashayukt, taaki tum apane paalanahaar ke anugrah kee (jeevika) kee khoj karo aur varshon tatha haisaab kee ginatee jaano tatha hamane pratyek cheez ka savistaar varnan kar diya"
        },
        {
            "chapter": 17,
            "verse": 13,
            "text": "aur pratyek manushy ke karmapatr ko hamane usake gale ka haar bana diya hai aur ham usake lie pralay ke din ek karmalekh nikaalenge, jise vah khula hua paayega"
        },
        {
            "chapter": 17,
            "verse": 14,
            "text": "apana karmalekh padh lo, aaj too svayan apana haisaab lene ke lie paryaapt hai"
        },
        {
            "chapter": 17,
            "verse": 15,
            "text": "jisane seedhee raah apanaayee, usane apane hee lie seedhee raah apanaayee aur jo seedhee raah se vichalit ho gaya, usaka (dushparinaam) useepar hai aur koee doosare ka bojh (apane oopar) nahin laadega[1] aur ham yaatana dene vaale nahin hain, jab tak ki koee rasool na bhejen"
        },
        {
            "chapter": 17,
            "verse": 16,
            "text": "aur jab ham kisee bastee ka vinaash karana chaahate hain, to usake sampann logon ko aadesh[1] dete hain, phir ve usamen upadv karane lagate[2] hain, to usapar yaatana kee baat sidhd ho jaatee hai aur ham usaka poornata unasoolan kar dete hain"
        },
        {
            "chapter": 17,
            "verse": 17,
            "text": "aur hamane bahut-see jaatiyon ka nooh ke pashchaat vinaash kiya hai aur aapaka paalanahaar apane daason ke paapon se soochit hone-dekhane ko bahut hai"
        },
        {
            "chapter": 17,
            "verse": 18,
            "text": "jo sansaar hee chaahata ho, ham use yaheen de dete hain, jo ham chaahate hain, jisake lie chaahate hain. phir ham usaka parinaam (paralok mein) narak bana dete hain, jisamen vah nindit-tiraskrt hokar pravesh karega"
        },
        {
            "chapter": 17,
            "verse": 19,
            "text": "tatha jo paralok chaahata ho aur usake lie prayaas karata ho aur vah ekeshvaravaadee ho, to vahee hain, jinake prayaas ka aadar sammaan kiya jaayega"
        },
        {
            "chapter": 17,
            "verse": 20,
            "text": "ham pratyek kee sahaayata karate hain, inakee bhee aur unakee bhee aur aapake paalanahaar ka pradaan (kisee se) nishedhit (roka hua) nahin[1] hai"
        },
        {
            "chapter": 17,
            "verse": 21,
            "text": "aap vichaar karen ki kaise hamane (sansaar mein) unamen se kuchh ko kuchh par pradhaanata dee hai aur nishchay paralok ke pad aur pradhaanata aur bhee adhik hogee"
        },
        {
            "chapter": 17,
            "verse": 22,
            "text": "(he maanav!) allaah ke saath koee doosara poojy na bana, anyatha bura aur asahaay hokar rah jaayega"
        }
    ]
}
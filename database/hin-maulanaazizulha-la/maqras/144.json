{
    "maqras": [
        {
            "chapter": 25,
            "verse": 1,
            "text": "shubh hai vah (allaah), jisane furqaan[1] avatarit kiya apane bhakt[2] par, taaki poore sansaar-vaasiyon ko saavadhaan karane vaala ho"
        },
        {
            "chapter": 25,
            "verse": 2,
            "text": "jisake lie aakaashon tatha dharatee ka raajy hai tatha usane apane lie koee santaan nahin banaayee aur na usaka koee saajhee hai raajy mein tatha usane pratyek vastu kee utpatti kee, phir use ek nirdhaarit roop diya"
        },
        {
            "chapter": 25,
            "verse": 3,
            "text": "aur unhonne usake atirikt anek poojy bana lie hain, jo kisee cheez kee utpatti nahin kar sakate aur ve svayan utpann kiye jaate hain aur na ve adhikaar rakhate hain apane lie kisee haani ka, na adhikaar rakhate hain kisee laabh ka, na adhikaar rakhate hain maran aur na jeevan aur na punah[1] jeevit karane ka"
        },
        {
            "chapter": 25,
            "verse": 4,
            "text": "tatha kaafiron ne kahaah ye[1] to bas ek managhadat baat hai, jise is[2] ne svayan ghad liya hai aur isapar any logon ne usakee sahaayata kee hai. to vaastav mein, vo kaafir bada atyaachaar aur jhooth bana laaye hain"
        },
        {
            "chapter": 25,
            "verse": 5,
            "text": "aur kaha ki ye to poorvajon kee kalpit kathaayen hain jinhen usane svayan likh liya hai aur vah padhee jaatee hain, usake samaksh praatah aur sandhya"
        },
        {
            "chapter": 25,
            "verse": 6,
            "text": "aap kah den ki ise usane avatarit kiya hai, jo aakaashon tatha dharatee ka bhed jaanata hai. vaastav mein, vah[1] ati kshamaasheel, dayaavaan hai"
        },
        {
            "chapter": 25,
            "verse": 7,
            "text": "tatha unhonne kahaah ye kaisa rasool hai, jo bhojan karata hai tatha baazaaron mein chalata hai? kyon nahin utaar diya gaya usakee or koee farishta, to vah usake saath saavadhaan karane vaala hota"
        },
        {
            "chapter": 25,
            "verse": 8,
            "text": "athava usakee or koee kosh utaar diya jaata athava usaka koee baag hota, jisamen se vah khaata? tatha atyaachaariyon ne kahaah tumato bas ek jaadoo kiye hue vyakti ka anusaran kar rahe ho"
        },
        {
            "chapter": 25,
            "verse": 9,
            "text": "dekho! aapake sambandh mein ye kaisee kaisee baaten kar rahe hain? atah, ve kupath ho gaye hain, ve supath pa hee nahin sakate"
        },
        {
            "chapter": 25,
            "verse": 10,
            "text": "shubhakaaree hai vah (allaah), jo yadi chaahe, to bana de aapake lie isase[1] uttam bahut-se baag, jinamen naharen pravaahit hon aur bana de aapake lie bahut-se bhavan"
        },
        {
            "chapter": 25,
            "verse": 11,
            "text": "vaastavik baat ye hai ki unhonne jhuthala diya hai qyaamat (pralay) ko aur hamane taiyaar kiya hai, usake lie, jo pralay ko jhuthalaaye, bhadakatee huee agni"
        },
        {
            "chapter": 25,
            "verse": 12,
            "text": "jab vah ( narak) unhen door sthaan se dekhegee, to (pralay ke jhuthalaane vaale) sun lenge usake krodh tatha aaveg kee dhvani ko"
        },
        {
            "chapter": 25,
            "verse": 13,
            "text": "aur jab vah phenk diye jaayenge usake kisee sankeern sthaan mein bandhe hue, (to) vahaan vinaash ko pukaarenge"
        },
        {
            "chapter": 25,
            "verse": 14,
            "text": "(unase kaha jaayegaah) aaj ek vinaash ko mat pukaaro, bahut-se vinaashon ko pukaaro"
        },
        {
            "chapter": 25,
            "verse": 15,
            "text": "(he nabee!) aap unase kahie ki kya ye achchha hai ya sthaayee svarg, jisaka vachan aagyaakaariyon ko diya gaya hai, jo unaka pratiphal tatha aavaas hai"
        },
        {
            "chapter": 25,
            "verse": 16,
            "text": "unheen ko usamen jo ichchha ve karenge, milega. ve sadaavaasee honge, aapake paalanahaar par (ye) vachan (poora karana) anivaary hai"
        },
        {
            "chapter": 25,
            "verse": 17,
            "text": "tatha jis din vah ekatr karega unhen aur jisakee ve ibaadat (vandana) karate the allaah ke sivaay, to vah (allaah) kahegaah kya tumahee ne mere in bhakton ko kupath kiya hai athava ve svayan kupath ho gaye"
        },
        {
            "chapter": 25,
            "verse": 18,
            "text": "ve kahengeh too pavitr hai! hamaare lie ye yogy nahin tha ki tere siva koee sanrakshak[1] banaayen, parantu toone sukhee bana diya unako tatha unake poorvajon ko, yahaan tak ki ve shiksha ko bhool gaye aur ve the hee vinaash ke yogy"
        },
        {
            "chapter": 25,
            "verse": 19,
            "text": "unhon[1] ne to tumhen jhuthala diya tumhaaree baaton mein, to tum na yaatana ko pher sakoge aur na apanee sahaayata kar sakoge aur jo bhee atyaachaar[2] karega tumamen se, ham use ghor yaatana chakhaayenge"
        },
        {
            "chapter": 25,
            "verse": 20,
            "text": "aur nahin bheja hamane aapase poorv kisee rasool ko, parantu ve bhojan karate aur baazaaron mein (bhee) chalate[1] phirate the tatha hamane bana diya tumamen se ek ko doosare ke lie pareeksha ka saadhan, to kya tum dhairy rakhoge? tatha aapaka paalanahaar sab kuchh dekhane[2] vaala hai"
        }
    ]
}
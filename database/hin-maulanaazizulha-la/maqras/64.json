{
    "maqras": [
        {
            "chapter": 7,
            "verse": 65,
            "text": "(aur isee prakaar) aad[1] kee or unake bhaee hood ko (bheja). usane kahaah he meree jaati! allaah kee ibaadat (vandana) karo, usake siva tumhaara koee poojy nahin. to kya tum (usakee avagya se) nahin darate"
        },
        {
            "chapter": 7,
            "verse": 66,
            "text": "(isapar) unakee jaati mein se un pramukhon ne kaha, jo kaafir ho gaye ki hamen aisa lag raha hai ki tum naasamajh ho gaye ho aur vaastav mein ham tumhen jhoothon mein samajh rahe hain"
        },
        {
            "chapter": 7,
            "verse": 67,
            "text": "usane kahaah he meree jaati! mujhamen koee naasamajhee kee baat nahin hai, parantu main to sansaar ke paalanahaar ka rasool (sandeshavaahak) hoon"
        },
        {
            "chapter": 7,
            "verse": 68,
            "text": "main tumhen apane paalanahaar ka sandesh pahuncha raha hoon aur vaastav mein main tumhaara bharosa karane yogy shikshak hoon"
        },
        {
            "chapter": 7,
            "verse": 69,
            "text": "kya tumhen isapar aashchary ho raha hai ki tumhaare paalanahaar kee shiksha, tumheen mein se ek purush dvaara tumhaare paas aa gaee hai, taaki vah tumhen saavadhaan kare? tatha yaad karo ki allaah ne nooh kee jaati ke pashchaat tumhen dharatee mein adhikaar diya hai aur tumhen adhik shaareerik bal diya hai. atah allaah ke puraskaaron ko yaad[1] karo. sambhavatah tum saphal ho jaoge"
        },
        {
            "chapter": 7,
            "verse": 70,
            "text": "unhonne kahaah kya tum hamaare paas isalie aaye ho ki ham keval ek hee allaah kee ibaadat (vandana) karen aur unhen chhod den, jinakee pooja hamaare poorvaj karate aa rahe hain? to vo baat hamaare paas la do, jisase hamen dara rahe ho, yadi tum sachche ho"
        },
        {
            "chapter": 7,
            "verse": 71,
            "text": "usane kahaah tumapar tumhaare paalanahaar ka prakop aur krodh aa pada hai. kya tum mujhase kuchh (moortiyon ke) naamon ke vishay mein vivaad kar rahe ho, jinaka tumane tatha tumhaare poorvajon ne (poojy) naam rakha hai, jisaka koee tark (pramaan) allaah ne nahin utaara hai? to tum (prakop kee) prateeksha karo aur tumhaare saath main bhee prateeksha kar raha hoon"
        },
        {
            "chapter": 7,
            "verse": 72,
            "text": "phir hamane use aur usake saathiyon ko bacha liya tatha unakee jad kaat dee, jinhonne hamaaree aayaton (aadeshon) ko jhuthala diya tha aur ve eemaan laane vaale nahin the"
        },
        {
            "chapter": 7,
            "verse": 73,
            "text": "aur (isee prakaar) samood[1] (jaati) ke paas unake bhaee saaleh ko bheja. usane kahaah he meree jaati! allaah kee (vandana) karo, usake siva tumhaara koee poojy nahin. tumhaare paas tumhaare paalanahaar kee or se khula pramaan (chamatkaar) aa gaya hai. ye allaah kee oontanee tumhaare lie ek chamatkaar[2] hai. atah ise allaah kee dharatee mein charane ke lie chhod do aur ise bure vichaar se haath na lagaana, anyatha tumhen duhkhadaayee yaatana gher legee"
        },
        {
            "chapter": 7,
            "verse": 74,
            "text": "tatha yaad karo ki allaah ne aad jaati ke dhvast kie jaane ke pashchaat tumhen dharatee mein adhikaar diya hai aur tumhen dharatee mein basaaya hai, tum usake maidaanon mein bhavan banaate ho aur parvaton ko taraashakar ghar banaate ho. atah allaah ke upakaaron ko yaad karo aur dharatee mein upadrav karate na phiro"
        },
        {
            "chapter": 7,
            "verse": 75,
            "text": "usakee jaati ke ghamandee pramukhon ne un nirbalon se kaha, jo unamen se eemaan laaye theh kya tum vishvaas rakhate ho ki saaleh apane paalanahaar ka bheja hua hai? unhonne kahaah nishchay jis (sandesh) ke saath vah bheja gaya hai, ham usapar eemaan (vishvaas) rakhate hain"
        },
        {
            "chapter": 7,
            "verse": 76,
            "text": "(to isapar) ghamandiyon[1] ne kahaah hamato jisaka tumane vishvaas kiya hai use nahin maanate"
        },
        {
            "chapter": 7,
            "verse": 77,
            "text": "phir unhonne oontanee ko vadh kar diya aur apane paalanahaar ke aadesh ka ullanghan kiya aur kahaah he saaleh! too hamen jis (yaatana) kee dhamakee de raha tha, use le aa, yadi too vaastav mein rasoolon mein hai"
        },
        {
            "chapter": 7,
            "verse": 78,
            "text": "to unhen bhookamp ne pakad liya. phir jab bhor huee, to ve apane gharon mein aundhe pade hue the"
        },
        {
            "chapter": 7,
            "verse": 79,
            "text": "to saaleh ne unase munh pher liya aur kahaah he meree jaati! mainne tumhen apane paalanahaar ke upadesh pahuncha diye the aur mainne tumhaara bhala chaaha. parantu tum upakaariyon se prem nahin karate"
        },
        {
            "chapter": 7,
            "verse": 80,
            "text": "aur hamane loot[1] ko bheja. jab usane apanee jaati se kahaah kya tum aisee nirlajja ka kaam kar rahe ho, jo tumase pahale sansaaravaasiyon mein se kisee ne nahin kiya hai"
        },
        {
            "chapter": 7,
            "verse": 81,
            "text": "tum striyon ko chhodakar kaamavaasana kee poorti ke lie purushon ke paas jaate ho? balki tum seema laanghane vaalee jaati[1] ho"
        },
        {
            "chapter": 7,
            "verse": 82,
            "text": "aur usakee jaati ka uttar bas ye tha ki inako apanee bastee se nikaal do. ye log apane mein bade pavitr ban rahe hain"
        },
        {
            "chapter": 7,
            "verse": 83,
            "text": "hamane use aur usake parivaar ko, usakee patnee ke siva, bacha liya, vah peechhe rah jaane vaalee thee"
        },
        {
            "chapter": 7,
            "verse": 84,
            "text": "aur hamane unapar (pattharon) kee varsha kar dee. to dekho ki aparaadhiyon ka parinaam kaisa raha"
        },
        {
            "chapter": 7,
            "verse": 85,
            "text": "tatha madyan[1] kee or hamane usake bhaee shoaib ko rasool banaakar bheja. usane kahah he meree jaati ke logo! allaah kee ibaadat (vandana) karo, usake siva tumhaara koee poojy nahin hai. tumhaare paas tumhaare paalanahaar ka khula tark (pramaan) aa gaya hai. atah naap aur tol pooree karo aur logon kee cheezon mein kamee na karo tatha dharatee mein usake sudhaar ke pashchaat upadrav na karo. yahee tumhaare lie uttm hai, yadi tum eemaan vaale ho"
        },
        {
            "chapter": 7,
            "verse": 86,
            "text": "tatha pratyek maarg par logon ko dhamakaane ke lie na baitho aur unhen allaah kee raah se na roko, jo usapar eemaan laaye[1] hain aur use tedha na banao tatha us samay ko yaad karo, jab tum thode the, to tumhen allaah ne adhik kar diya tatha dekho ki upadraviyon ka parinaam kya hua"
        },
        {
            "chapter": 7,
            "verse": 87,
            "text": "aur yadi tumhaara ek samudaay usapar eemaan laaya hai, jisake saath main bheja gaya hoon aur doosara eemaan nahin laaya hai, to tum dhairy rakho, yahaan tak ki allaah hamaare beech nirnay kar de aur vah uttam nyaay karane vaala hai"
        }
    ]
}
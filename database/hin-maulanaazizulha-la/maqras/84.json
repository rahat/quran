{
    "maqras": [
        {
            "chapter": 10,
            "verse": 11,
            "text": "aur yadi allaah, logon ko turant buraee ka (badala) de deta, jaise ve turant (saansaarik) bhalaee chaahate hain, to unaka samay kabhee poora ho chuka hota! atah jo (marane ke pashchaat) hamase milane kee aasha nahin rakhate, ham unhen, unake kukarmon mein bahakate hue[1] chhod denge"
        },
        {
            "chapter": 10,
            "verse": 12,
            "text": "aur jab maanav ko koee duhkh pahunchata hai, to hamen lete, baithe ya khade hokar pukaarata hai. phir jab ham usaka duhkh door kar dete hain, to aise chal deta hai, jaise kabhee hamen kisee duhkh ke samay pukaara hee na ho! isee prakaar, ullanghanakaariyon ke lie unake karatoot shobhit bana diye gaye hain"
        },
        {
            "chapter": 10,
            "verse": 13,
            "text": "aur tumase pahale, ham kaee jaatiyon ko dhvast kar chuke hain; jab unhonne atyaachaar kiye aur unake paas unake rasool khule tark (pramaan) laaye, parantu ve aise nahin the ki eemaan laate, isee prakaar, ham aparaadhiyon ko badala dete hain"
        },
        {
            "chapter": 10,
            "verse": 14,
            "text": "phir hamane dharatee mein unake pashchaat, tumhen unaka sthaan diya, taaki ham dekhen ki tumhaare karm kaise hote hain"
        },
        {
            "chapter": 10,
            "verse": 15,
            "text": "aur (he nabee!) jab hamaaree khulee aayaten unhen sunaee jaatee hain, to jo hamase milane kee aasha nahin rakhate, ve kahate hain ki isake siva koee doosara quraan lao ya isamen parivartan kar do. unase kah do ki mere bas mein ye nahin hai ki apanee or se isamen parivartan kar doon. main to bas us prakaashana ka anuyaayee hoon, jo meree or kee jaatee hai. main yadi apane paalanahaar kee avagya karoon, to main ek ghor din kee yaatana se darata hoon"
        },
        {
            "chapter": 10,
            "verse": 16,
            "text": "aap kah den: yadi allaah chaahata, to main quraan tumhen sunaata hee nahin aur na vah tumhen isase soochit karata. phir main isase pahale tumhaare beech ek aayu vyateet kar chuka hoon. to kya tum samajh boojh nahin rakhate ho"
        },
        {
            "chapter": 10,
            "verse": 17,
            "text": "phir usase adhik atyaachaaree kaun hoga, jo allaah par mithya aarop lagaaye athava usakee aayaton ko mithya kahe? vaastav mein, aise aparaadhee saphal nahin hote"
        },
        {
            "chapter": 10,
            "verse": 18,
            "text": "aur ve allaah ke siva, unakee ibaadat (vandana) karate hain, jo na to unhen koee haani pahuncha sakate hain aur na koee laabh aur kahate hain ye allaah ke yahaan, hamaare abhistaavak (siphaarishee) hain, aap kahiyeh kya tum allaah ko aisee baat kee soochana de rahe ho, jisake hone ko na vah aakaashon mein jaanata hai aur na dharatee mein? vah pavitr aur uchch hai, us shirk (mishranavaad) se, jo ve kar rahe hain"
        },
        {
            "chapter": 10,
            "verse": 19,
            "text": "log ek hee dharm (islaam) par the, phir unhonne vibhed[1] kiya aur yadi aapake paalanahaar kee or se, pahale hee se ek baat nishchit na[2] hotee, to unake beech usaka (sansaar hee mein) nirnay kar diya jaata, jisamen ve vibhed kar rahe hain"
        },
        {
            "chapter": 10,
            "verse": 20,
            "text": "aur ve ye bhee kahate hain ki aapapar koee aayat (chamatkaar) kyon nahin utaara gaya[1]? aap kah den ki paroksh kee baaten to allaah ke adhikaar mein hain. atah, tum prateeksha karo, maimbhee tumhaare saath prateeksha kar raha hoon"
        },
        {
            "chapter": 10,
            "verse": 21,
            "text": "aur jab ham, logon ko duhkh pahunchane ke pashchaat, daya (ka svaad) chakhaate hain, to turant hamaaree aayaton (nishaaniyon) ke baare mein shadyantr rachane lagate hain. aap kah den ki allaah ka upaay adhik teevr hai. hamaare farishte tumhaaree chaalen likh rahe hain"
        },
        {
            "chapter": 10,
            "verse": 22,
            "text": "vahee hai, jo jal tatha thal mein tumhen phiraata hai. phir jab tum naukaon mein hote ho aur (naukaen) un (savaaron) ko lekar anukool vaayu ke kaaran chalatee hain aur ve usase prasann hote hain, to akasmaat prachand vaayu ka jhonka aa jaata hai aur pratyek sthaan se unhen laharen maarane lagatee hain aur samajhate hain ki unhen gher liya gaya hai, to allaah se usake lie dharm ko vishudhd karake[1] praarthana karate hain ki yadi toone hamen bacha liya, to ham avashy tere krtagy banakar rahenge"
        },
        {
            "chapter": 10,
            "verse": 23,
            "text": "phir jab unhen bacha leta hai, to akasmaat dharatee mein avaidh vidroh karane lagate hain. he logo! tumhaara vidroh, tumhaare hee virudhd pad raha hai. ye saansaarik jeevan ke kuchh laabh[1] hain. phir tumhen hamaaree or phirakar aana hai. tab ham, tumhen bata denge ki tum kya kar rahe the"
        },
        {
            "chapter": 10,
            "verse": 24,
            "text": "saansaarik jeevan to aisa hee hai, jaise hamane aakaash se jal barasaaya, jisase dharatee kee upaj ghanee ho gayee, jisamen se log aur pashu khaate hain. phir jab, vah samay aaya ki dharatee ne apanee shobha pooree kar lee aur susajjit ho gayee aur usake svaamee ne samajha ki vah, usase laabhaanvit hone par saamarthy rakhate hain, to akasmaat raat ya din mein hamaara aadesh aa gaya aur hamane use, is prakaar kaatakar rakh diya, jaise ki kal vahaan thee[1] hee nahin. isee prakaar, ham aayaton ka varnan khol-khol kar karate hain, taaki log manan-chintan karen"
        },
        {
            "chapter": 10,
            "verse": 25,
            "text": "aur allaah tumhen shaanti ke ghar (svarg) kee or bula raha hai aur jise chaahata hai, seedhee dagar darsha deta hai"
        }
    ]
}
{
    "maqras": [
        {
            "chapter": 22,
            "verse": 60,
            "text": "ye vaastavikta hai aur jisane badala liya vaisa hee, jo usake saath kiya gaya, phir usake saath atyaachaar kiya jaaye, to allaah usakee avashy sahaayata karega, vaastav mein, allaah ati kshaant, kshamaasheel hai"
        },
        {
            "chapter": 22,
            "verse": 61,
            "text": "ye isalie ki allaah pravesh deta hai, raatri ko din mein aur pravesh deta hai, din ko raatri mein aur allaah sab kuchh sunane-dekhane vaala[1] hai"
        },
        {
            "chapter": 22,
            "verse": 62,
            "text": "ye isalie ki allaah hee saty hai aur jise ve allaah ke siva pukaarate hain, vahee asaty hai aur allaah hee sarvochch, mahaan hai"
        },
        {
            "chapter": 22,
            "verse": 63,
            "text": "kya aapane nahin dekha ki allaah akaash se jal barasaata hai, to bhoomi haree ho jaatee hai, vaastav mein, allaah sukshmadarshee, sarvasoochit hai"
        },
        {
            "chapter": 22,
            "verse": 64,
            "text": "usee ka hai, jo aakaashon tatha jo dharatee mein hai aur vaastav mein, allaah hee nisprh, prashansit hai"
        },
        {
            "chapter": 22,
            "verse": 65,
            "text": "kya aapane nahin dekha ki allaah ne vash mein kar diya[1] hai tumhaare, jo kuchh dharatee mein hai tatha naav ko jo chalatee hai saagar mein usake aadesh se aur rokata hai aakaash ko dharatee par girane se, parantu usakee anumati se? vaastav mein, allaah logon ke lie ati karunaamay, dayaan hai"
        },
        {
            "chapter": 22,
            "verse": 66,
            "text": "tatha vahee hai, jisane tumhen jeevit kiya, phir tumhen maarega, phir tumhe jeevit karega, vaastav mein, manushy bada hee krtaghn hai"
        },
        {
            "chapter": 22,
            "verse": 67,
            "text": "(he nabee!) hamane pratyek samudaay ke lie (ibaadat kee) vidhi nirdhaarit kar dee thee, jisaka ve paalan karate rahe, atah unhen aapase is (islaam ke niyam) ke sambandh mein vivaad nahin karana chaahie aur aap apane paalanahaar kee or logon ko bulaen, vaastav mein, aap seedhee raah par hain"
        },
        {
            "chapter": 22,
            "verse": 68,
            "text": "aur yadi ve aapase vivaad karen, to kah den ki allaah tumhaare karmon se bhalee-bhaanti avagat hai"
        },
        {
            "chapter": 22,
            "verse": 69,
            "text": "allaah hee tumhaare beech nirnay karega qyaamat (pralay) ke din, jisamen tum vibhed kar rahe ho"
        },
        {
            "chapter": 22,
            "verse": 70,
            "text": "(he nabee!) kya aap nahin jaanate ki allaah jaanata hai, jo aakaash tatha dharatee mein hai, ye sab ek kitaab mein (ankit) hai. vaastav mein, ye allaah ke lie ati saral hai"
        },
        {
            "chapter": 22,
            "verse": 71,
            "text": "aur ve ibaadat (vandana) allaah ke atirikt usakee kar rahe hain, jisaka usane koee pramaan nahin utaara hai aur na unhen usaka koee gyaan hai aur atyaachaariyon ka koee sahaayak nahin hoga"
        },
        {
            "chapter": 22,
            "verse": 72,
            "text": "aur jab unhen sunaee jaatee hain, hamaaree khulee aayaten, to aap pahachaan lete hain, unake cheharon mein, jo kaafir ho gaye bigaad ko aur lagata hai ki ve aakraman kar denge unapar, jo unhen hamaaree aayaten sunaate hain. aap kah den: kya main tumhen isase buree cheez bata doon? vah, agni hai, jisaka vachan allaah ne kaafiron ko diya hai aur vah bahut hee bura aavaas hai"
        },
        {
            "chapter": 22,
            "verse": 73,
            "text": "he logo! ek udaaharan diya gaya hai, ise dhyaan se suno, jinhen tum allaah ke atirikt pukaarate ho, ve sab ek makkhee nahin paida kar sakate, yadyapi sab isake lie mil jaayen aur yadi unase makkhee kuchh chheen le, to usase vaapas nahin la sakate. maangane vaale nirbal aur jinase maanga jaaye, ve donon hee nirbal hain"
        },
        {
            "chapter": 22,
            "verse": 74,
            "text": "unhonne allaah ka aadar kiya hee nahin, jaise usaka aadar karana chaahiye! vaastav mein, allaah ati shaktishaalee, prabhutvasheelee hai"
        },
        {
            "chapter": 22,
            "verse": 75,
            "text": "allaah hee nirvaachit karata hai farishton mein se tatha manushyon mein se rasoolon ko. vaastav mein, vah sunane tatha dekhane[1] vaala hai"
        },
        {
            "chapter": 22,
            "verse": 76,
            "text": "vah jaanata hai, jo unake saamane hai aur jo kuchh unase ojhal hai aur usee kee or sabakaam phere jaate hain"
        },
        {
            "chapter": 22,
            "verse": 77,
            "text": "he eemaan vaalo! rukoo karo tatha sajda karo aur apane paalanahaar kee ibaadat (vandana) karo aur bhalaee karo, taaki tum saphal ho jao"
        },
        {
            "chapter": 22,
            "verse": 78,
            "text": "tatha allaah ke lie jihaad karo, jaise jihaad karana[1] chaahie. useene tumhen nirvaachit kiya hai aur nahin banaee tumapar dharm mein koee sankeernata (tangee). ye tumhaare pita ibraaheem ka dharm hai, useene tumhaara naam muslim rakha hai, is (quraan) se pahale tatha isamen bhee. taaki rasool gavaah hoon tumapar aur tum gavaah[2] bano sab logon par. atah namaaz kee sthaapana karo tatha zakaat do aur allaah ko sudrdh pakad[3] lo. vahee tumhaara sanrakshak hai. to vah kya hee achchha sanrakshak tatha kya hee achchha sahaayak hai"
        }
    ]
}
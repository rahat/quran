{
    "maqras": [
        {
            "chapter": 12,
            "verse": 101,
            "text": "he mere paalanahaar! toone mujhe raaj pradaan kiya tatha mujhe svapnon ka arth sikhaaya. he aakaashon tatha dharatee ke utpattikaar! too lok tatha paralok mein mera rakshak hai. too mera ant islaam par kar aur mujhe sadaachaariyon mein mila de"
        },
        {
            "chapter": 12,
            "verse": 102,
            "text": "(he nabee!) ye (katha) paroksh ke samaachaaron mein se hai, jisakee vahî€¼yee ham aapakee or kar rahe hain. aur aap un (bhaeeyon) ke paas nahin the, jab ve aapas kee sahamati se shadyantr rachate rahe"
        },
        {
            "chapter": 12,
            "verse": 103,
            "text": "aur adhikaansh log aap kitanee hee laalasa karen, eemaan laane vaale nahin hain"
        },
        {
            "chapter": 12,
            "verse": 104,
            "text": "aur aap is (dharmaprachaar) par unase koee paarishramik (badala) nahin maangate. ye (quraan) to vishvavaasiyon ke lie (keval) ek shiksha hai"
        },
        {
            "chapter": 12,
            "verse": 105,
            "text": "tatha aakaashon aur dharatee mein bahut see nishaaniyaan (lakshan[1]) hain, jinapar se log guzarate rahate hain aur unapar dhyaan nahin dete"
        },
        {
            "chapter": 12,
            "verse": 106,
            "text": "aur unamen se adhiktar allaah ko maanate to hain, parantu (saath hee) mushrik (mishranavaadee)[1] bhee hain"
        },
        {
            "chapter": 12,
            "verse": 107,
            "text": "to kya ve nirbhay ho gaye hain ki unapar allaah kee yaatana chha jaaye athava unapar pralay akasmaat aa jaaye aur ve achet rah jaayen"
        },
        {
            "chapter": 12,
            "verse": 108,
            "text": "(he nabee!) aap kah den: yahee meree dagar hai, main allaah kee or bula raha hoon. main poore vishvaas aur saty par hoon aur jisane mera anusaran kiya (ve bhee) tatha allaah pavitr hai aur main mushrikon (mishranavaadiyon) mein se nahin hoon"
        },
        {
            "chapter": 12,
            "verse": 109,
            "text": "aur hamane aapase pahale maanav[1] purushon hee ko nabee banaakar bheja, jinakee or prakaashana bhejate rahe, nagar vaasiyon mein se, kya ve dharatee mein chale phire nahin, taaki dekhate ki unaka parinaam kya hua, jo inase pahale the? aur nishchay aakhirat (paralok) ka ghar (svarg) unake lie uttam hai, jo allaah se dare, to kya tum samajhate nahin ho"
        },
        {
            "chapter": 12,
            "verse": 110,
            "text": "(isase pahale bhee rasoolon ke saath yahee hua.) yahaan tak ki jab rasool niraash ho gaye aur logon ko vishvaas ho gaya ki unase jhooth bola gaya hai, to unake lie hamaaree sahaayata aa gaee, phir ham jise chaahate hain, bacha lete hain aur hamaaree yaatana aparaadhiyon se pheree nahin jaatee"
        },
        {
            "chapter": 12,
            "verse": 111,
            "text": "in kathaon mein, budhdimaanon ke lie badee shiksha hai, ye (quraan) aisee baaton ka sangrah nahin hai, jise svayan bana liya jaata ho, parantu isase pahale kee pustakon kee sidhdi aur pratyek vastu ka vivaran (byora) hai tatha maargadarshan aur daya hai, un logon ke lie jo eemaan (vishvaas) rakhate hon"
        },
        {
            "chapter": 13,
            "verse": 1,
            "text": "aliph, laam, meem, ra. ye is pustak (quraan) kee aayaten hain aur (he nabee!) jo aapapar, aapake paalanahaar kee or se utaara gaya hai, sarvatha saty hai. parantu adhiktar log eemaan (vishvaas) nahin rakhate"
        },
        {
            "chapter": 13,
            "verse": 2,
            "text": "allaah vahee hai, jisane aakaashon ko aise sahaaron ke bina ooncha kiya hai, jinhen tum dekh sako. phir arsh (sinhaasan) par sthir ho gaya tatha soory aur chaand ko niyamabadhd kiya. sab ek nirdhaarit avadhi ke lie chal rahe hain. vahee is vishv kee vyavastha kar raha hai, vah nishaaniyon ka vivaran (byora) de raha hai, taaki tum apane paalanahaar se milane ka vishvaas karo"
        },
        {
            "chapter": 13,
            "verse": 3,
            "text": "tatha vahee hai, jisane dharatee ko phailaaya aur usamen parvat tatha naharen banaayeen aur pratyek phal ke do prakaar banaaye. vah raatri se din ko chhupa deta hai. vaastav mein, isamen bahut see nishaaniyaan hain, un logon ke lie, jo soch-vichaar karate hain"
        },
        {
            "chapter": 13,
            "verse": 4,
            "text": "aur dharatee mein aapas mein mile hue kaee khand hain aur udyaan (baag) hain angooron ke tatha khetee aur khajoor ke vrksh hain. kuchh ekhare aur kuchh dohare, sab ek hee jal se seenche jaate hain aur ham kuchh ko svaad mein kuchh se adhik kar dete hain, vaastav mein, isamen bahut see nishaaniyaan hain, un logon ke lie, jo soojh-boojh rakhate hain"
        }
    ]
}
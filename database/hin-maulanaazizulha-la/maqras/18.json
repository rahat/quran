{
    "maqras": [
        {
            "chapter": 2,
            "verse": 263,
            "text": "bhalee baat bolana tatha kshama, us daan se uttam hai, jisake pashchaat duhkh diya jaaye tatha allaah nisprh, sahanasheel hai"
        },
        {
            "chapter": 2,
            "verse": 264,
            "text": "he eemaan vaalo! us vyakti ke samaan upakaar jataakar tatha duhkh dekar, apane daanon ko vyarth na karo, jo logon ko dikhaane ke lie daan karata hai aur allaah tatha antim din (paralok) par eemaan nahin rakhata. usaka udaaharan us chatel patthar jaisa hai, jisapar mittee padee ho aur usapar ghor varsha ho jaaye aur us (patthar) ko chatel chhod de. ve apanee kamaee ka kuchh bhee na pa sakenge aur allaah kaafiron ko seedhee dagar nahin dikhaata"
        },
        {
            "chapter": 2,
            "verse": 265,
            "text": "tatha unakee upama, jo apana dhan allaah kee prasannata kee ichchha mein apane man kee sthirata ke saath daan karate hain, us baag (udyaan) jaisee hai, jo prthvee tal ke kisee oonche bhaag par ho, usapar ghor varsha huee, to doguna phal laaya aur yadi ghor varsha nahin huee, to (usake lie) phuhaar hee bas[1] ho tatha tum jo kuchh kar rahe ho, use allaah dekh raha hai"
        },
        {
            "chapter": 2,
            "verse": 266,
            "text": "kya tumamen se koee chaahega ki usake khajoor tatha angooron ke baag hon, jinamen naharen bah rahee hon, unamen usake lie pratyek prakaar ke phal hon tatha vah boodha ho gaya ho aur usake nirbal bachche hon, phir vah bagol ke aaghaat se jisamen aag ho, jhulas jaaye.[1] isee prakaar allaah tumhaare lie aayaten ujaagar karata hai, taaki tum soch vichaar karo"
        },
        {
            "chapter": 2,
            "verse": 267,
            "text": "he eemaan vaalo! un svachchh cheejon mein se, jo tumane kamaee hain tatha un cheezon mein se, jo hamane tumhaare lie dharatee se upajaayee hain, daan karo tatha usamen se us cheez ko daan karane ka nishchay na karo, jise tum svayan na le sako, parantu ye ki anadekhee kar jao tatha jaan lo ki allaah nihsprh, prashansit hai"
        },
        {
            "chapter": 2,
            "verse": 268,
            "text": "shaitaan tumhen nirdhanata se daraata hai tatha nirlajja kee prerana deta hai tatha allaah tumhen apanee kshama aur adhik dene ka vachan deta hai tatha allaah vishaal gyaanee hai"
        },
        {
            "chapter": 2,
            "verse": 269,
            "text": "vah jise chaahe, prabodh (dharm kee samajh) pradaan karata hai aur jise prabodh pradaan kar diya gaya, use bada kalyaan mil gaya aur samajh vaale hee shiksha grahan karate hain"
        },
        {
            "chapter": 2,
            "verse": 270,
            "text": "tatha tum jo bhee daan karo athava manautee[1] maano, allaah use jaanata hai tatha atyaachaariyon ka koee sahaayak na hoga"
        },
        {
            "chapter": 2,
            "verse": 271,
            "text": "yadi tum khule daan karo, to vah bhee achchha hai tatha yadee chhupaakar karo aur kangaalon ko do, to vah tumhaare lie adhik achchha[1] hai. ye tumase tumhaare paapon ko door kar dega tatha tum jo kuchh kar rahe ho, usase allaah soochit hai"
        }
    ]
}
{
    "maqras": [
        {
            "chapter": 5,
            "verse": 97,
            "text": "allaah ne aadaraneey ghar kaaba ko logon ke lie (shaanti tatha ekata kee) sthaapana ka saadhan bana diya hai tatha aadaraneey maason[1] aur (haja) kee qurbaanee tatha qurbaanee ke pashuon ko, jinhen patte pahanaaye gaye hon. ye isalie kiya gaya taaki tumhen gyaan ho jaaye ki allaah, jo kuchh aakaashon aur jo kuchh dharatee mein hai, sabako jaanata hai. tatha nihsandeh allaah pratyek vishay ka gyaanee hai"
        },
        {
            "chapter": 5,
            "verse": 98,
            "text": "tum jaan lo ki allaah kada dand dene vaala hai aur ye ki allaah ati kshamaasheel dayaavaan (bhee) hai"
        },
        {
            "chapter": 5,
            "verse": 99,
            "text": "allaah ke rasool ka daayitv isake siva kuchh nahin ki upadesh pahuncha de aur allaah jo tum bolate aur jo man mein rakhate ho, sab jaanata hai"
        },
        {
            "chapter": 5,
            "verse": 100,
            "text": "(he nabee!) kah do ki malin tatha pavitr samaan nahin ho sakate. yadyapi malin kee adhikta tumhen bha rahee ho. to he matimaano! allaah (kee avagya) se daro, taaki tum saphal ho jao"
        },
        {
            "chapter": 5,
            "verse": 101,
            "text": "he eemaan vaalo! aisee bahut see cheezon ke vishay mein prashn na karo, jo yadi tumhen bata dee jaayen, to tumhen bura lag jaaye tatha yadi tum, unake vishay mein, jabaki quraan utar raha hai, prashn karoge, to vo tumhaare lie khol dee jaayengee. allaah ne tumhen kshama kar diya aur allaah ati kshamaasheel sahanasheel[1] hai"
        },
        {
            "chapter": 5,
            "verse": 102,
            "text": "aise hee prashn ek samudaay ne tumase pahale[1] kiye, phir isake kaaran ve kaafir ho gaye"
        },
        {
            "chapter": 5,
            "verse": 103,
            "text": "allaah ne baheera, saiba, vaseela aur haaam, kuchh nahin banaaya[1] hai, parantu jo kaafir ho gaye ve allaah par jhooth ghad rahe hain aur unamen adhiktar nirbodh hain"
        },
        {
            "chapter": 5,
            "verse": 104,
            "text": "aur jab unase kaha jaata hai ki usakee or aao, jo allaah ne utaara hai tatha rasool kee or (aao), to kahate hain, hamen vahee bas hai, jisapar hamane apane poorvajon ko paaya hai, kya unake poorvaj kuchh na jaanate rahe hon aur na sammaarg par rahe hon (tab bhee ve unheen ke raaste par chalenge)"
        },
        {
            "chapter": 5,
            "verse": 105,
            "text": "he eemaan vaalo! tum apanee chinta karo, tumhen ve haani nahin pahuncha sakenge, jo kupath ho gaye, jab tum supath par raho. allaah kee or tum sabako (paralok mein) phir kar jaana hai, phir vah tumhen tumhaare[1] karmon se soochit kar dega"
        },
        {
            "chapter": 5,
            "verse": 106,
            "text": "he eemaan vaalo! yadi kisee ke maran ka samay ho, to vasiyyat[1] ke samay tumamen se do nyaayakaariyon ko athava tumhaare siva do any vyaktiyon ko gavaah banaaye, yadi tum dharatee mein yaatra kar rahe ho aur tumhen maran kee aapada aa pahunche. un donon ko namaaz ke baad rok lo, phir ve donon allaah kee shapath len, yadi tumhen unapar sandeh ho. ve ye kahen ki ham gavaahee ke dvaara koee mooly nahin khareedate, yadyapi ve sameepavartee kyon na hon aur na ham allaah kee gavaahee ko chhupaate hain, yadi ham aisa karen, to ham paapiyon mein hain"
        },
        {
            "chapter": 5,
            "verse": 107,
            "text": "phir yadi gyaan ho jaaye ki ve donon (saakshee) kisee paap ke adhikaaree hue hain, to un donon ke sthaan par do any gavaah khade ho jaayen, unamen se, jinaka adhikaar pahale donon ne dabaaya hai aur ve donon shapath len ki hamaaree gavaahee un donon kee gavaahee se adhik sahee hai aur hamane koee atyaachaar nahin kiya hai. yadi kiya hai, to (nihsandeh) ham atyaachaaree hain"
        },
        {
            "chapter": 5,
            "verse": 108,
            "text": "is prakaar adhik aasha hai ki ve sahee gavaahee denge athava is baat se darenge ki unakee shapathon ko doosaree shapathon ke pashchaat na maana jaaye. allaah se darate raho, (usaka aadesh) suno aur allaah ullanghanakaariyon ko seedhee raah nahin[1] dikhaata"
        }
    ]
}
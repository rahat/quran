{
    "chapter": 2,
    "verse": 61,
    "text": "tatha (yaad karo) jab tumane kahaah he moosa! ham ek prakaar ka khaana sahan nahin karenge. tum apane paalanahaar se praarthana karo ki hamaare lie dharatee kee upaj; saag, kakadee, lahasun, pyaaz, daal aadi nikaale. (moosa ne) kahaah kya tum uttam ke badale tuchchh maangate ho? to kisee nagar mein utar pado, jo tumane maanga hai, vahaan vah milega! aur unapar apamaan tatha daridrata thop dee gayee aur ve allaah ke prakop ke saath phire. ye isalie ki ve allaah kee aayaton ke saath kufr kar rahe the aur nabiyon kee akaaran hatya kar rahe the. ye isalie ki unhonne avagya kee tatha (dharm kee) seema ka ullanghan kiya"
}
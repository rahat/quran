{
    "chapter": [
        {
            "chapter": 11,
            "verse": 1,
            "text": "aliph, laam, ra. ye pustak hai, jisakee aayaten sudrdh kee gayeen, phir savistaar varnit kee gayee hain, usakee or se, jo tatvagy, sarvasoochit hai"
        },
        {
            "chapter": 11,
            "verse": 2,
            "text": "ki allaah ke siva kisee kee ibaadat (vandana) na karo. vaastav mein, main usakee or se tumhen sachet karane vaala tatha shubh soochana dene vaala hoon"
        },
        {
            "chapter": 11,
            "verse": 3,
            "text": "aur ye hai ki apane paalanahaar se kshama yaachana karo, phir usee kee or dhyaanamagn ho jao. vah tumhen ek nirdhaarit avadhi tak achchha laabh pahunchaega aur pratyek shreshth ko usakee shreshthata pradaan karega aur yadi tum munh pheroge, to main tumapar ek bade din kee yaatana se darata hoon"
        },
        {
            "chapter": 11,
            "verse": 4,
            "text": "allaah hee kee or tumasab ko palatana hai aur vah jo chaahe, kar sakata hai"
        },
        {
            "chapter": 11,
            "verse": 5,
            "text": "suno! ye log apane seenon ko modate hain, taaki us[1] se chhup jaayen, suno! jis samay ve apane kapadon se svayan ko dhaanpate hain, tababhee vah (allaah) unake chhupe ko jaanata hai tatha unake khule ko bhee. vaastav mein, vah use bhee bhalee-bhaanti jaanane vaala[2] hai, jo seenon mein (bhed) hai"
        },
        {
            "chapter": 11,
            "verse": 6,
            "text": "aur dharatee mein koee chalane vaala nahin hai, parantu usakee jeevika allaah ke oopar hai tatha vah usake sthaayee sthaan tatha saumpane ke sthaan ko jaanata hai. sabakuchh ek khulee pustak mein ankit hai"
        },
        {
            "chapter": 11,
            "verse": 7,
            "text": "aur vahee hai, jisane aakaashon tatha dharatee kee utpatti chhah dinon mein kee. us samay usaka sinhaasan jal par tha, taaki tumhaaree pareeksha le ki tumamen kisaka karm sabase uttam hai. aur (he nabee!) yadi aap, unase kahen ki vaastav mein tum sabhee maran ke pashchaat punah jeevit kiye jaoge, to jo kaafir ho gaye, avashy kah denge ki ye to keval khula jaadoo hai"
        },
        {
            "chapter": 11,
            "verse": 8,
            "text": "aur yadi, ham unase yaatana mein kisee vishesh avadhi tak der kar den, to avashy kahenge ki use kya cheez rok rahee hai? sun lo! vah jis din unapar aa jaayegee, to unase phiregee nahin aur unhen vah (yaatana) gher legee, jisakee ve hansee uda rahe the"
        },
        {
            "chapter": 11,
            "verse": 9,
            "text": "aur yadi, ham manushy ko apanee kuchh daya chakha den, phir use usase chheen len, to hataasha krtaghn ho jaata hai"
        },
        {
            "chapter": 11,
            "verse": 10,
            "text": "aur yadi, ham use sukh chakha den, duhkh ke pashchaat, jo use pahuncha ho, to avashy kahega ki mera sab duhkh door ho gaya. vaastav mein, vah praphull hokar akadane lagata hai"
        },
        {
            "chapter": 11,
            "verse": 11,
            "text": "parantu, jinhonne dhairy dhaaran kiya aur sukarm kiye, to unake lie kshama aur bada pratiphal hai"
        },
        {
            "chapter": 11,
            "verse": 12,
            "text": "to (he nabee!) sambhavatah aap usamen se kuchh ko, jo aapakee or prakaashana kee ja rahee hai, tyaag dene vaale hain aur isake kaaran aapaka dil sikud raha hai ki ve kahate hain ki isapar koee kosh kyon nahin utaara gaya ya isake saath koee pharishta kyon (nahin) aaya? (to sunie) aapakeval sachet karane vaale hain aur allaah hee pratyek cheez par rakshak hai"
        },
        {
            "chapter": 11,
            "verse": 13,
            "text": "kya vah kahate hain ki usane is (quraan) ko svayan bana liya hai? aap kah den ki iseeke samaan das sooraten bana lao[1] aur allaah ke siva, jise ho sake, bula ho, yadi tum log sachche ho"
        },
        {
            "chapter": 11,
            "verse": 14,
            "text": "phir yadi ve uttar na den, to vishvaas kar lo ki use (quraan ko) allaah ke gyaan ke saath hee utaara gaya hai aur ye ki koee vandaneey (poojy) nahin hai, parantu vahee. to kya tum muslim hote ho"
        },
        {
            "chapter": 11,
            "verse": 15,
            "text": "jo vyakti saansaarik jeevan tatha usakee shobha chaahata ho, ham unake karmon ka (phal) useemen chuka denge aur unake lie (sansaar mein) koee kamee nahin kee jaayegee"
        },
        {
            "chapter": 11,
            "verse": 16,
            "text": "yahee vo log hain, jinaka paralok mein agni ke siva koee bhaag nahin hoga aur unhonne jo kuchh kiya, vah vyarth ho jaayega aur ve jo kuchh kar rahe hain, asaty sidhd hone vaala hai"
        },
        {
            "chapter": 11,
            "verse": 17,
            "text": "to kya jo apane paalanahaar kee or se spasht pramaan[1] rakhata ho aur usake saath hee ek gavaah (saakshee)[1] bhee usakee or se aa gaya ho aur isase pahale moosa kee pustak maargadarshak tatha daya banakar aa chukee ho, aise log to is (quraan) par eemaan rakhate hain aur sampradaayon mense, jo ise asveekaar karega, to narak hee usaka vachan-sthaan hai. atah aap, isake baare mein kisee sandeh mein na paden. vaastav mein, ye aapake paalanahaar kee or se saty hai. parantu adhiktar log eemaan (vishvaas) nahin rakhate"
        },
        {
            "chapter": 11,
            "verse": 18,
            "text": "aur usase bada atyaachaaree kaun hoga, jo allaah par mithyaaropan kare? vahee log, apane paalanahaar ke samaksh laaye jaayenge aur saakshee (farishte) kahenge ki inhonne apane paalanahaar par jhooth bole. suno! atyaachaariyon par allaah kee dhikkaar hai"
        },
        {
            "chapter": 11,
            "verse": 19,
            "text": "vahee log, allaah kee raah se rok rahe hain aur use tedha banaana chaahate hain. vahee paralok ko na maanane vaale hain"
        },
        {
            "chapter": 11,
            "verse": 20,
            "text": "ve log dharatee mein vivash karane vaale nahin the aur na unaka allaah ke siva koee sahaayak tha. unake lie duganee yaatana hogee. ve na sun sakate the, na dekh sakate the"
        },
        {
            "chapter": 11,
            "verse": 21,
            "text": "unhonne hee svayan apana vinaash kar liya aur unase vo baat kho gayee, jo ve bana rahe the"
        },
        {
            "chapter": 11,
            "verse": 22,
            "text": "ye aavashyak hai ki paralok mein yahee sarvaadhik vinaash mein honge"
        },
        {
            "chapter": 11,
            "verse": 23,
            "text": "vaastav mein, jo eemaan laaye aur sadaachaar kiye tatha apane paalanahaar kee or aakarshit hue, vahee svargeey hain aur ve usamen sadaiv rahenge"
        },
        {
            "chapter": 11,
            "verse": 24,
            "text": "donon samudaay kee dasha aisee hai, jaise ek andha aur bahara ho aur doosara dekhane aur sunane vaala ho. to kya donon kee dasha samaan ho sakatee hai? kya tum (is antar ko) nahin samajhate"
        },
        {
            "chapter": 11,
            "verse": 25,
            "text": "aur hamane nooh ko usakee jaati kee or rasool banaakar bheja. unhonne kahaah vaastav mein, main tumhaare lie khule roop se saavadhaan karane vaala hoon"
        },
        {
            "chapter": 11,
            "verse": 26,
            "text": "ki ibaadat (vandana) keval allaah hee kee karo. main tumhaare oopar duhkh daayee din kee yaatana se darata hoon"
        },
        {
            "chapter": 11,
            "verse": 27,
            "text": "to un pramukhon ne, jo unakee jaati mein se kaafir ho gaye, kahaah hamato tujhe apane hee jaisa maanav purush dekh rahe hain aur ham dekh rahe hain ki tumhaara anusaran kevan vahee log kar rahe hain, jo hamamen neech hain. vo bhee bina soche-samajhe aur ham apane oopar tumhaaree koee pradhaanata bhee nahin dekhate, balki ham tumhen jhootha samajhate hain"
        },
        {
            "chapter": 11,
            "verse": 28,
            "text": "us (arthaat nooh) ne kahaah he meree jaati ke logo! tumane is baat par vichaar kiya ki yadi main apane paalanahaar kee or se ek spasht pramaan par hoon aur mujhe usane apane paas se ek daya[1] pradaan kee ho, phir vah tumhen sujhaayee na de, to kya ham use tumase chipaka[2] den, jabaki tum use nahin chaahate"
        },
        {
            "chapter": 11,
            "verse": 29,
            "text": "aur he meree jaati ke logo! main is (saty ke prachaar) par tumase koee dhan nahin maangata. mera badala to allaah ke oopar hai aur main unhen (apane yahaan se) dhutakaar nahin sakata, jo eemaan laaye hain, nishchay ve apane paalanahaar se milane vaale hain, parantu main dekh raha hoon ki tum jaahilon jaisee baaten kar rahe ho"
        },
        {
            "chapter": 11,
            "verse": 30,
            "text": "aur he meree jaati ke logo! kaun allaah kee pakad se[1] mujhe bachaayega, yadi main unhen apane paas se dhutakaar doon? kya tum sochate nahin ho"
        },
        {
            "chapter": 11,
            "verse": 31,
            "text": "aur main tumase ye nahin kahata ki mere paas allaah ke koshaagaar (khazaane) hain aur na main gupt baaton ka gyaan rakhata hoon aur ye bhee nahin kahata ki main farishta hoon aur ye bhee nahin kahata ki jinhen tumhaaree aankhen ghrna se dekhatee hain, allaah unhen koee bhalaee nahin dega. allaah adhik jaanata hai, jo kuchh unake dilon mein hai. yadi main aisa kahoon, to nishchay atyaachaariyon mein ho jaoonga"
        },
        {
            "chapter": 11,
            "verse": 32,
            "text": "unhonne kahaah he nooh! toone hamase jhagada kiya aur bahut jhagad liya, ab vo (yaatana) la do, jisakee dhamakee hamen dete ho, yadi tum sach bolane vaalon mein ho"
        },
        {
            "chapter": 11,
            "verse": 33,
            "text": "usane kahaah use to tumhaare paas allaah hee laayega, yadi vah chaahega aur tum (use) vivash karane vaale nahin ho"
        },
        {
            "chapter": 11,
            "verse": 34,
            "text": "aur meree shubh-chinta tumhen koee laabh nahin pahuncha sakatee, yadi main tumhaara hit chaahoon, jabaki allaah tumhen kupath karana chaahata ho aur tum usee kee or lautaaye jaoge"
        },
        {
            "chapter": 11,
            "verse": 35,
            "text": "kya ve kahate hain ki usane ye baat svayan bana lee hai? tum kaho ki yadi mainne ise svayan bana liya hai, to mera aparaadh mujhee par hai aur main nirdosh hoon, us aparaadh se, jo tum kar rahe ho"
        },
        {
            "chapter": 11,
            "verse": 36,
            "text": "aur nooh kee or vahyee (prakaashana) kee gayee ki tumhaaree jaati mense eemaan nahin laayenge, unake siva, jo eemaan la chuke hain. atah usase duhkhee na bano, jo ve kar rahe hain"
        },
        {
            "chapter": 11,
            "verse": 37,
            "text": "aur hamaaree aankhon ke saamane hamaaree vahyee ke anusaar ek naav banao aur mujhase unake baare mein kuchh[1] na kahana, jinhonne atyaachaar kiya hai. vaastav mein, ve doobane vaale hain"
        },
        {
            "chapter": 11,
            "verse": 38,
            "text": "aur vah naav banaane laga aur jababhee usakee jaati ke pramukh usake paas se guzarate, to usakee hansee udaate. nooh ne kahaah yadi tum hamaaree hansee udaate ho, to hamabhee aise hee (ek din) tumhaaree hansee udayenge"
        },
        {
            "chapter": 11,
            "verse": 39,
            "text": "phir tumhen sheeghr hee gyaan ho jaayega ki kisapar apamaanakaaree yaatana aayegee aur sthaayee duhkh kisapar utarega"
        },
        {
            "chapter": 11,
            "verse": 40,
            "text": "yahaan tak ki jab hamaara aadesh aa gaya aur tannoor ubalane laga, to hamane (nooh se) kahaah usamen pratyek prakaar ke jeevon ke do jode rakh lo aur apane parijanon ko, unake siva, jinake baare mein pahale bata diya gaay hai aur jo eemaan laaye hain aur usake saath thode hee eemaan laaye the"
        },
        {
            "chapter": 11,
            "verse": 41,
            "text": "aur us (nooh) ne kahaah isamen savaar ho jao, allaah ke naam hee se isaka chalana tatha ise rukana hai. vaastav mein, mera paalanahaar bada kshamaasheel dayaavaan hai"
        },
        {
            "chapter": 11,
            "verse": 42,
            "text": "aur vah unhen lie parvat jaisee oonchee laharon mein chalatee rahee aur nooh ne apane putr ko pukaara, jabaki vah unase alag thaah he mere putr! mere saath savaar ho ja aur kaafiron ke saath na rah"
        },
        {
            "chapter": 11,
            "verse": 43,
            "text": "usane kahaah main kisee parvat kee or sharan le loonga, jo mujhe jal se bacha lega. nooh ne kahaah aaj allaah ke aadesh (yaatana) se koee bachaane vaala nahin, paranu jisapar vah (allaah) daya kare aur donon ke beech ek lahar aade aa gayee aur vah doobane vaalon mein ho gaya"
        },
        {
            "chapter": 11,
            "verse": 44,
            "text": "aur kaha gayaah he dharatee! apana jal nigal ja aur he aakaash! too tham ja au jal utar gaya aur aadesh poora kar diya gaya aur naav \"joodee[1]\" par thahar gayee aur kaha gaya ki atyaachaariyon ke lie (allaah kee daya se) dooree hai"
        },
        {
            "chapter": 11,
            "verse": 45,
            "text": "tatha nooh ne apane paalanahaar se praarthana kee aur kahaah mere paalanahaar! mera putr mere parijanon mein se hai. nishchay tera vachan saty hai tatha too hee sabase achchha nirnay karane vaala hai"
        },
        {
            "chapter": 11,
            "verse": 46,
            "text": "us (allaah) ne uttar diyaah vah tera parijan nahin. (kyonki) vah kukarmee hai. atah mujhase us cheez ka prashn na kar, jisaka tujhe koee gyaan nahin. main tujhe bataata hoon ki agyaanon mein na ho ja"
        },
        {
            "chapter": 11,
            "verse": 47,
            "text": "nooh ne kahaah mere paalanahaar! main teree sharan chaahata hoon ki main tujhase aisee cheez kee maang karoon, jis (kee vaastavikta) ka mujhe koee gyaan nahin hai[1] aur yadi toone mujhe kshama nahin kiya aur mujhapar daya na kee, to main kshatigraston mein ho jaoonga"
        },
        {
            "chapter": 11,
            "verse": 48,
            "text": "kaha gaya ki he nooh! utar ja, hamaaree or se raksha or sampannata ke saath, apane oopar tatha tere saath ke samudaayon ke oopar aur kuchh samudaay aise hain, jinhen ham saansaarik jeevan saamagree pradaan karengen, phir unhen hamaaree duhkhadaayee yaatana pahunchegee"
        },
        {
            "chapter": 11,
            "verse": 49,
            "text": "yahee gaib kee baaten hain, jinhen (he nabee!) ham aapakee or prakaashana (vahyee) kar rahe hain. isase poorv na to aap inhen jaanate the aur na aapakee jaati. atah aap sahan karen. vaastav mein, achchha parinaam aagyaakaariyon ke lie hai"
        },
        {
            "chapter": 11,
            "verse": 50,
            "text": "aur \"aad\" (jaati) kee or unake bhaee hood ko bheja, usane kahaah he meree jaati ko logo! allaah kee ibaadat (vandana) karo. usake siva tumhaara koee poojy nahin hai. tum isake siva kuchh nahin ho ki jhoothee baaten ghadane vaale ho"
        },
        {
            "chapter": 11,
            "verse": 51,
            "text": "he meree jaati ke logo! main tumase isapar koee badala nahin chaahata; mera paarishramik (badala) usee (allaah) par hai, jisane mujhe paida kiya hai. to kya tum (itanee) baat bhee nahin samajhate"
        },
        {
            "chapter": 11,
            "verse": 52,
            "text": "he meree jaati ke logo! apane paalanahaar se kshama maango. phir usakee or dhyaanamagn ho jao. vah aakaash se tumapar dhaara pravaah varsha karega aur tumhaaree shakti mein adhik shakti pradaan karega aur aparaadhee hokar munh na phero"
        },
        {
            "chapter": 11,
            "verse": 53,
            "text": "unhonne kahaah he hood! tum hamaare paas koee spasht (khula) pramaan nahin laaye tatha ham tumhaaree baat ke kaaran apane poojyon ko tyaagane vaale nahin hain aur na ham tumhaara vishvaas karane vaale hain"
        },
        {
            "chapter": 11,
            "verse": 54,
            "text": "ham to yahee kahenge ki tujhe hamaare kisee devata ne buraee ke saath pakad liya hai. hood ne kahaah main allaah ko (gavaah) banaata hoon aur tum bhee saakshee raho ki main us shirk (mishranavaad) se virakt hoon, jo tum kar rahe ho"
        },
        {
            "chapter": 11,
            "verse": 55,
            "text": "us (allaah) ke siva. tum sab milakar mere virudhd shadyantr rach lo, phir mujhe kuchh bhee avasar na do"
        },
        {
            "chapter": 11,
            "verse": 56,
            "text": "vaastav mein, mainne allaah par, jo mera paalanahaar aur tumhaara paalanahaar hai, bharosa kiya hai. koee chalane vaala jeev aisa nahin, jo usake adhikaar mein na ho, vaastav mein, mera paalanahaar seedhee raah[1] par hai"
        },
        {
            "chapter": 11,
            "verse": 57,
            "text": "phir yadi tum vimukh rah gaye, to mainne tumhen vah upadesh pahuncha diya hai, jisake saath mujhe bheja gaya hai aur mera paalanahaar tumhaara sthaan tumhaare siva kisee[1] aur jaati ko de dega aur tum use kuchh haani nahin pahuncha sakoge, vaastav mein, mera paalanahaar pratyek cheez ka rakshak hai"
        },
        {
            "chapter": 11,
            "verse": 58,
            "text": "aur jab hamaara aadesh aa pahuncha, to hamane hood ko aur unako, jo usake saath eemaan laaye, apanee daya se bacha liya aur hamane unhen ghor yaatana se bacha liya"
        },
        {
            "chapter": 11,
            "verse": 59,
            "text": "vahee (jaati) \"aad\" hai, jisane apane paalanahaar kee aayaton (nishaaniyon) ka inkaar kiya aur usake rasoolon kee baat nahin maanee aur pratyek sach ke virodhee ke peechhe chalate rahe"
        },
        {
            "chapter": 11,
            "verse": 60,
            "text": "aur is sansaar mein dhikkaar unake saath laga dee gayee tatha pralay ke din bhee lagee rahegee. suno! aad ne apane paalanahaar ko asveekaar kiya. suno! hood kee jaati aad ke lie dooree ho"
        },
        {
            "chapter": 11,
            "verse": 61,
            "text": "aur samood[1] kee or unake bhaee saaleh ko bheja. usane kahaah he meree jaati ke logo! allaah kee ibaadat (vandana) karo, usake siva tumhaara koee poojy nahin hai. useene tumhen dharatee se utpann kiya aur tumhen usamen basa diya, atah usase kshama maango aur usee kee or dhyaanamagn ho jao. vaastav mein, mera paalanahaar sameep hai ( aur duaayen) sveekaar karane vaala hai"
        },
        {
            "chapter": 11,
            "verse": 62,
            "text": "unhonne kahaah he saaleh! hamaare beech isase pahale tujhase badee aasha thee, kya too hamen is baat se rok raha hai ki ham usakee pooja karen, jisakee pooja hamaare baap-daada karate rahe? too jis cheez (ekeshvaravaad) kee or bula raha hai, vaastav mein, usake baare mein hamen sandeh hai, jisamen hamen dvidha hai"
        },
        {
            "chapter": 11,
            "verse": 63,
            "text": "us (saaleh) ne kahaah he meree jaati ke logo! tumane vichaar kiya ki yadi main apane paalanahaar kee or se ek spasht khule pramaan par hoon aur usane mujhe apanee daya pradaan kee ho, to kaun hai, jo allaah ke muqaabale mein meree sahaayata karega, yadi main usakee avagya karoon? tum mujhe ghaate mein daalane ke siva kuchh nahin de sakate"
        },
        {
            "chapter": 11,
            "verse": 64,
            "text": "aur he meree jaati ke logo! ye allaah[1] kee oontanee tumhaare lie ek nishaanee hai, ise chhod do, allaah kee dharatee mein charatee phire aur ise koee duhkh na pahunchao, anyatha tumhen turant yaatana pakad legee"
        },
        {
            "chapter": 11,
            "verse": 65,
            "text": "to unhonne use maar daala. tab saaleh ne kahaah tum apane nagar mein teen din aur aanand le lo! ye vachan jhooth nahin hai"
        },
        {
            "chapter": 11,
            "verse": 66,
            "text": "phir jab hamaara aadesh aa gaya, to hamane saaleh ko aur jo log usake saath eemaan laaye, apanee daya se, us din ke apamaan se bacha liya. vaastav mein, aapaka paalanahaar hee shaktishaalee prabhutvashaalee hai"
        },
        {
            "chapter": 11,
            "verse": 67,
            "text": "aur atyaachaariyon ko kadee dhvani ne pakad liya aur ve apane gharon mein aundhe pade rah gaye"
        },
        {
            "chapter": 11,
            "verse": 68,
            "text": "jaisai ve vahaan kabhee base hee nahin the. saavadhaan! samood ne apane paalanahaar ko asveekaar kar diya. sun lo! samood ke lie dooree ho"
        },
        {
            "chapter": 11,
            "verse": 69,
            "text": "aur hamaare farishte ibraaheem ke paas shubh soochana lekar aaye. unhonne salaam kiya, to usane uttar mein salaam kiya. phir der na huee ki vah ek bhuna hua vachhada[1] le aaye"
        },
        {
            "chapter": 11,
            "verse": 70,
            "text": "phir jab dekha ki unake haath usakee or nahin badhate, to unakee or se sanshay mein pad gaya aur unase dil mein bhay ka anubhav kiya. unhonne kahaah bhay na karo. ham loot[1] kee jaati kee or bheje gaye hain"
        },
        {
            "chapter": 11,
            "verse": 71,
            "text": "aur us (ibraaheem) kee patnee khadee hokar sun rahee thee. vah hans padee[1], to use hamane ishaaq (ke janm) kee shubh soochana[2] dee aur ishaaq ke pashchaat yaaqub kee"
        },
        {
            "chapter": 11,
            "verse": 72,
            "text": "vah boleeh haay mera durbhaagy! kya meree santaan hogee, jabaki main budhiya hoon aur mera ye pati bhee boodha hai? vaastav mein, ye bade aashchary kee baat hai"
        },
        {
            "chapter": 11,
            "verse": 73,
            "text": "farishton ne kahaah kya too allaah ke aadesh se aashchary karatee hai? he ghar vaalo! tum sab par allaah kee daya tatha sampannata hai, nisandeh vah ati prashansit, shreshth hai"
        },
        {
            "chapter": 11,
            "verse": 74,
            "text": "phir jab ibraaheem se bhay door ho gaya aur use shubh soochana mil gayee, to vah loot kee jaati ke baare mein hamase aagrah karane laga"
        },
        {
            "chapter": 11,
            "verse": 75,
            "text": "vaastav mein, ibraaheem bada sahanasheel, komal hrday tatha allaah kee or dhyaanamagn rahane vaala tha"
        },
        {
            "chapter": 11,
            "verse": 76,
            "text": "(farishton ne kahaah) he ibraaheem! is baat ko chhodo, vaastav mein, tere paalanahaar ka aadesh[1] aa gaya hai tatha unapar aisee yaatana aane vaalee, hai jo talane vaalee nahin hai"
        },
        {
            "chapter": 11,
            "verse": 77,
            "text": "aur jab hamaare farishte loot ke paas aaye, to unaka aana use bura laga aur unake kaaran vyaakool ho gaya aur kahaah ye to badee vipata ka[1] din hai"
        },
        {
            "chapter": 11,
            "verse": 78,
            "text": "aur usakee jaati ke log daudate hue usake paas aa gaye aur isase poorv vah kukarm[1] kiya karate the. loot ne kahaah he meree jaati ke logo! ye meree[2] putriyaan hain, ve tumhaare lie adhik pavitr hain, atah allaah se daro aur mere atithiyon ke baare mein mujhe apamaanit na karo. kya tumamen koee bhala manushy nahin hai"
        },
        {
            "chapter": 11,
            "verse": 79,
            "text": "un logon ne kahaah tumato jaanate hee ho ki hamaara tumhaaree putriyon mein koee adhikaar nahin[1]. tatha vaastav mein, tum jaanate hee ho ki ham kya chaahate hain"
        },
        {
            "chapter": 11,
            "verse": 80,
            "text": "us (loot) ne kahaah kaash mere paas bal hota! ya koee drdh sahaara hota, jisakee sharan leta"
        },
        {
            "chapter": 11,
            "verse": 81,
            "text": "farishton ne kahaah he loot! ham tere paalanahaar ke bheje hue (farishte) hain. ve kadaapi tujhatak nahin pahunch sakenge. jab kuchh raat rah jaaye, to apane parivaar ke saath nikal ja aur tumamen se koee phirakar na dekhe. parantu teree patnee (saath nahin jaayegee). usapar bhee vahee beetane vaala hai, jo unapar beetega. unakee yaatana ka nirdhaarit samay praatah kaal hai. kya praatah kaal sameep nahin hai"
        },
        {
            "chapter": 11,
            "verse": 82,
            "text": "phir jab hamaara aadesh aa gaya, to hamane us bastee ko tahas-nahas kar diya aur unapar pakee huee kankariyon kee baarish kar dee"
        },
        {
            "chapter": 11,
            "verse": 83,
            "text": "jo tere paalanahaar ke yahaan chinh lagaayee huyee thee aur vah[1] (bastee) atyaachaariyon[2] se koee door nahin hai"
        },
        {
            "chapter": 11,
            "verse": 84,
            "text": "aur madyan kee or unake bhaee shoaib ko bheja. usane kahaah he meree jaati ke logo! allaah kee ibaadat (vandana) karo. usake siva koee tumhaara poojy nahin hai aur naap-tol mein kamee na karo[1]. main tumhen sampann dekh raha hoon. isalie mujhe dar hai ki tumhen kaheen yaatana na gher le"
        },
        {
            "chapter": 11,
            "verse": 85,
            "text": "he meree jaati ke logo! naap-tol nyaayapurvak poora karo aur logon ko unakee cheez kam na do tatha dharatee mein upadrav phailaate na phiro"
        },
        {
            "chapter": 11,
            "verse": 86,
            "text": "allaah kee dee huee bachat, tumhaare lie achchhee hai, yadi tum eemaan vaale ho aur main tumapar koee rakshak nahin hoon"
        },
        {
            "chapter": 11,
            "verse": 87,
            "text": "unhonne kahaah he shoaib! kya teree namaaz (ibaadat) tujhe aadesh de rahee hai ki ham use tyaag den, jisakee pooja hamaare baap-daada karate rahe? athava apane dhanon mein jo chaahen karen? vaastav mein, too bada hee sahanasheel tatha bhala vyakti hai"
        },
        {
            "chapter": 11,
            "verse": 88,
            "text": "shoaib ne kahaah he meree jaati ke logo! tum batao, yadi main apane paalanahaar kee or se pratyaksh pramaan par hoon aur usane mujhe achchhee jeevika pradaan kee ho, (to kaise tumhaara saath doon?) main nahin chaahata ki usake virudhd karoon, jisase tumhen rok raha hoon. main jahaan tak ho sake, sudhaar hee chaahata hoon aur ye jo kuchh karana chaahata hoon, allaah ke yogadaan par nirbhar karata hai. mainne useepar bharosa kiya hai aur usee kee or dhyaanamagn rahata hoon"
        },
        {
            "chapter": 11,
            "verse": 89,
            "text": "he meree jaati ke logo! tumhen mera virodh is baat par na ubhaar de ki tumapar vahee yaatana aa pade, jo nooh kee jaati, hood kee jaati athava saaleh kee jaati par aaee aur loot kee jaati tumase kuchh door nahin hai"
        },
        {
            "chapter": 11,
            "verse": 90,
            "text": "aur apane paalanahaar se kshama maango, phir usee kee or dhyaanamagn ho jao. vaastav mein, mera paalanahaar ati kshamaasheel tatha prem karane vaala hai"
        },
        {
            "chapter": 11,
            "verse": 91,
            "text": "unhonne kahaah he shoaib! tumhaaree bahut-see baat ham nahin samajhate aur ham, tumhen apane beech nirbal dekh rahe hain aur yadi, bhaee bandhu na hote, to ham tumhen patharaav karake maar daalate aur tum, hamapar koee bhaaree to nahin ho"
        },
        {
            "chapter": 11,
            "verse": 92,
            "text": "shoaib ne kahaah he meree jaati ke logo! kya mere bhaee bandhu tumapar allaah se adhik bhaaree hain ki tumane use peeth peechhe daal diya hai[1]? nishchay mera paalanahaar use (apane gyaan ke) ghere mein lie hue hai, jo tum kar rahe ho"
        },
        {
            "chapter": 11,
            "verse": 93,
            "text": "aur he meree jaati ke logo! tum apane sthaan par kaam karo, main (apane sthaan par) kaam kar raha hoon. tumhen sheeghr hee gyaan ho jaayega ki kisapar aisee yaatana aayegee, jo use apamaanit kar de tatha kaun jhootha hai? tum prateeksha karo, main (bhee) tumhaare saath prateeksha karane vaala hoon"
        },
        {
            "chapter": 11,
            "verse": 94,
            "text": "aur jab hamaara aadesh aa gaya, to hamane shoaib ko aur jo usake saath eemaan laaye the, apanee daya se bacha liya aur atyaachaariyon ko badee dhvani ne pakad liya. phir ve apane gharon mein aundhe munh pade rah gaye"
        },
        {
            "chapter": 11,
            "verse": 95,
            "text": "jaise ve kabhee unamen base hee na rahe hon. sun lo! madyan vaale bhee vaise hee door phenk diye gaye, jaise samood door phenk diye gaye"
        },
        {
            "chapter": 11,
            "verse": 96,
            "text": "aur hamane moosa ko apanee nishaaniyon (chamatkaar) tatha khule tark ke saath bheja"
        },
        {
            "chapter": 11,
            "verse": 97,
            "text": "firaun aur usake pramukhon kee or. to unhonne firaun kee aagya ka anusaran (paalan) kiya. jabaki firaun kee aagya sudharee huee na thee"
        },
        {
            "chapter": 11,
            "verse": 98,
            "text": "vah pralay ke din apanee jaati ke aage chalega aur unako narak mein utaarega aur vah kya hee bura utarane ka sthaan hai"
        },
        {
            "chapter": 11,
            "verse": 99,
            "text": "aur ve dhikkaar ke peechhe laga diye gaye, is sansaar mein bhee aur pralay ke din bhee. kaisa bura puraskaar hai, jo unhen diya jaayega"
        },
        {
            "chapter": 11,
            "verse": 100,
            "text": "he nabee! ye un bastiyon ke samaachaar hain, jinaka varnan ham aapase kar rahe hain. unamen se kuchh nirjan khadee aur kuchh ujad chukee hain"
        },
        {
            "chapter": 11,
            "verse": 101,
            "text": "aur hamane unapar atyaachaar nahin kiya, parantu unhonne svayan apane oopar atyaachaar kiya. to unake ve poojy, jinhen va allaah ke siva pukaar rahe the, unake kuchh kaam nahin aaye, jab aapake paalanahaar ka aadesh aa gaya aur unhonne unhen haani pahunchaane ke siva aur kuchh nahin kiya"
        },
        {
            "chapter": 11,
            "verse": 102,
            "text": "aur isee prakaar, tere paalanahaar kee pakad hotee hai, jab vah kisee atyaachaar karane vaalon kee bastee ko pakadata hai. nishchay usakee pakad duhkhadaayee aur kadee hotee[1] hai"
        },
        {
            "chapter": 11,
            "verse": 103,
            "text": "nishchay isamen ek nishaanee hai, usake lie jo paralok kee yaatana se dare. vah aisa din hoga, jisake lie sabhee log ekatr honge tatha us din sab upasthit honge"
        },
        {
            "chapter": 11,
            "verse": 104,
            "text": "aur use ham keval ek nirdhaarit avadhi ke lie der kar rahe hain"
        },
        {
            "chapter": 11,
            "verse": 105,
            "text": "jab vah din aa jaayega, to allaah kee anumati bina koee praanee baat nahin karega, phir unamen se kuchh abhaage honge aur kuchh bhaagyavaan honge"
        },
        {
            "chapter": 11,
            "verse": 106,
            "text": "phir jo bhaagyaheen honge, vahee narak mein honge, unheen kee usamen cheekh aur pukaar hogee"
        },
        {
            "chapter": 11,
            "verse": 107,
            "text": "ve usamen sadaavaasee honge, jab tak aakaash tatha dharatee avasthit hain. parantu ye ki aapaka paalanahaar kuchh aur chaahe. vaastav mein, aapaka paalanahaar jo chaahe, karane vaala hai"
        },
        {
            "chapter": 11,
            "verse": 108,
            "text": "aur jo bhaagyavaan hain, ve svarg hee mein sadaiv rahenge, jab tak aakaash tatha dharatee sthit hain. parantu aapaka paalanahar kuchh aur chaahe, ye pradaan hai anavarat (nirantar)"
        },
        {
            "chapter": 11,
            "verse": 109,
            "text": "atah (he nabee!) aap usake baare mein kisee sandeh mein na hon, jise ve poojate hain. ve usee prakaar poojate hain, jaise isase pahale inake baap-daada poojate[1] rahe hain. vastutah, ham unhen unaka bina kisee kamee ke poora bhaag dene vaale hain"
        },
        {
            "chapter": 11,
            "verse": 110,
            "text": "aur hamane moosa ko pustak (tauraat) pradaan kee. to usamen vibhed kiya gaya aur yadi aapake paalanahaar ne pahale se ek baat[1] nishchit na kee hotee, to unake beech nirnay kar diya gaya hota aur vaastav mein, ve[2] usake baare mein sandeh aur shanka mein hain"
        },
        {
            "chapter": 11,
            "verse": 111,
            "text": "aur pratyek ko aapaka paalanahaar avashy unake karmon ka poora badala dega. kyonki vah unake karmon se soochit hai"
        },
        {
            "chapter": 11,
            "verse": 112,
            "text": "atah (he nabee!) jaise aapako aadesh diya gaya hai, usapar sudrdh rahiye aur ve bhee jo aapake saath tauba (kshama yaachana) karake ho lie hain aur seema ka ullanghan na[1] karo, kyonki vah (allaah) tumhaare karmon ko dekh raha hai"
        },
        {
            "chapter": 11,
            "verse": 113,
            "text": "aur atyaachaariyon kee or na jhuk pado. anyatha tumhen bhee agni sparsh kar legee aur allaah ke siva tumhaara koee sahaayak nahin, phir tumhaaree sahaayata nahin kee jaayegee"
        },
        {
            "chapter": 11,
            "verse": 114,
            "text": "tatha aap namaaz kee sthaapana karen, din ke siron par aur kuchh raat beetane[1] par. vaastav mein, sadaachaar duraachaaron ko door kar dete[2] hain. ye ek shiksha hai, shiksha grahan karane vaalon ke lie"
        },
        {
            "chapter": 11,
            "verse": 115,
            "text": "tatha aap dhairy se kaam len, kyonki allaah sadaachaariyon ka pratiphal vyarth nahin karata"
        },
        {
            "chapter": 11,
            "verse": 116,
            "text": "to tumase pahale yugon mein aise sadaachaaree kyon nahin hue, jo dharatee mein upadrav karane se rokate? parantu aisa bahut thode yugon mein hua, jinhen hamane bacha liya aur atyaachaaree us svaad ke peechhe pade rahe, jo dhan-dhaany diye gaye the aur ve aparaadhi ban kar rahe"
        },
        {
            "chapter": 11,
            "verse": 117,
            "text": "aur aapaka paalanahaar aisa nahin hai ki bastiyon ko atyaachaar se dhvast kar de, jabaki unake vaasee sudhaarak hoon"
        },
        {
            "chapter": 11,
            "verse": 118,
            "text": "aur yadi aapaka paalanahaar chaahata, to sab logon ko ek samudaay bana deta aur ve sada vichaar virodhee rahenge"
        },
        {
            "chapter": 11,
            "verse": 119,
            "text": "parantu jisapar aapaka paalanahaar daya kare aur iseeke lie unhen paida kiya hai[1] aur aapake paalanahaar kee baat pooree ho gayee ki main narak ko sab jinnon tatha maanavon se avashy bhar doonga"
        },
        {
            "chapter": 11,
            "verse": 120,
            "text": "aur (he nabee!) ye nabiyon kee sab kathaen ham aapako suna rahe hain, jinake dvaara aapake dil ko sudrdh kar den aur is vishay mein aapake paas saty aa gaya hai aur eemaan vaalon ke lie ek shiksha aur chetaavanee hai"
        },
        {
            "chapter": 11,
            "verse": 121,
            "text": "aur (he nabee!) aap unase kah den, jo eemaan nahin laate ki tum apane sthaan par kaam karate raho. ham apane sthaan par kaam karate hain"
        },
        {
            "chapter": 11,
            "verse": 122,
            "text": "tatha tum prateeksha[1] karo, hamabhee prateeksha karane vaale hain"
        },
        {
            "chapter": 11,
            "verse": 123,
            "text": "allaah hee ke adhikaar mein aakaashon tatha dharatee kee chhipee huee cheezon ka gyaan hai aur pratyek vishay usee kee or lotaaye jaate hain. atah aap usee kee ibaadat (vandana) karen aur useepar nirbhar rahen. aapaka paalanahaar usase achet nahin hai, jo tum kar rahe ho"
        }
    ]
}
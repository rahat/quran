{
    "maqras": [
        {
            "chapter": 40,
            "verse": 66,
            "text": "Loba: Ya soló, bapekisi ngai ete nabondela baye bozali kobondela botiki Allah, na tango polele esili koyela ngai kowuta epai ya Nkolo na ngai, mpe natindami ete namisokia epai ya Nkolo ya mokili"
        },
        {
            "chapter": 40,
            "verse": 67,
            "text": "Ye nde akelaki bino na mabele, sima na litanga ya mayi ya mokongo sima ekomi liboke ya makila (bokomi mosuni ya makila) sima abimisi bino mwana moke, sima bokoli bokomi makasi, sima bokomi mibange,mpe na kati na bino, ba oyo bakufa noki, mpo ete bokokisa mibu miyebani, na ntina ete bososolo"
        },
        {
            "chapter": 40,
            "verse": 68,
            "text": "Ye nde apesaka bomoyi mpe liwa, mpe soki alingi kosala likambo akolobaka: Zala; mpe ezalisami"
        },
        {
            "chapter": 40,
            "verse": 69,
            "text": "Boye ozali kornona te ete: Baye bazali kobundisa mikapo mia Allah ba pengwisami (na bosembo)"
        },
        {
            "chapter": 40,
            "verse": 70,
            "text": "Baye bazali koboya kondima na buku (kurani) na maye totindaki batindami na biso na yango, bakoyeba kala mingi te"
        },
        {
            "chapter": 40,
            "verse": 71,
            "text": "Bakokanga bakingo mpe makolo na bango na minyololo mpe bakobendama (o lifelo)"
        },
        {
            "chapter": 40,
            "verse": 72,
            "text": "O kati ya mayi ya lifelo, sima bakozikisama na moto"
        },
        {
            "chapter": 40,
            "verse": 73,
            "text": "Sima bakoyebisaka bango: Wapi baye bozalaki kosangisa"
        },
        {
            "chapter": 40,
            "verse": 74,
            "text": "Elongo na Allah! Bakozongisa ete: Basundoli biso, mpe biso tozalaki kokumisa eloko te liboso. Na lolenge wana nde Allah azali kobungisa bapengwi"
        },
        {
            "chapter": 40,
            "verse": 75,
            "text": "Wana nde lifuta ya maye bozalaki kosepela na yango na mokili na lokuta, mpe bovimbaki na lolendo"
        },
        {
            "chapter": 40,
            "verse": 76,
            "text": "Bokota na bikuke ya lifelo libela, oyo esika mabe ya bato ya lolendo"
        },
        {
            "chapter": 40,
            "verse": 77,
            "text": "Kanga motema; ya soló, elaka ya Allah ezali ya solo. Tango mosusu tokolakisa yo ndambu ya etumbu tolengeli тропа bango, to mpe tokoboma yo yambo ete eyela bango, mpe epai na biso nde bakozongisama"
        },
        {
            "chapter": 40,
            "verse": 78,
            "text": "Ya sólo, tosilaki kotinda yambo nayo batindami, kati na bango tobetelaki yo masolo, mpe тропа basusu tobetelaki yo te. Mpe motindami akokaki koya na elembo (mokapo) te sé ezala na ndingisa ya Allah. Mpe tango motindo mwa Allah mokoyaka, makambo manso makokatamaka na bosôló, mpe baye balingaki sé kobuka lokuta, bakozangaka"
        },
        {
            "chapter": 40,
            "verse": 79,
            "text": "Allah nde akeli тропа bino banyama mpo bomataka likolo na yango, mpe misusu boliaka yango"
        },
        {
            "chapter": 40,
            "verse": 80,
            "text": "Misusu ezali kosalisa bino, mpe kati na yango bozali kobimisa biloko biye bolingaka, bozali komemama likolo na yango mpe likolo ya masuwa"
        },
        {
            "chapter": 40,
            "verse": 81,
            "text": "Mpe azali kolakisa bino bilembo bia ye, boye bilembo kani bia Allah bokoki koboya"
        },
        {
            "chapter": 40,
            "verse": 82,
            "text": "Batambola na mokili bamona lolenge kani esukaki na baye bazalaki liboso na bango? Bazalaki ebele koleka bango mpe makasi koleka bango, mpe batikaki bikamwa ebele sima na bango? Kasi manso bazuaki masalisaki bango na eloko te"
        },
        {
            "chapter": 40,
            "verse": 83,
            "text": "Mpe tango batindami na bango bayelaki bango bilembo bia polele, bayaki mpe basepelaki nde na boyebi bwa bango, sima bazingamaki na maye bazalaki kotiola. (koseka)"
        },
        {
            "chapter": 40,
            "verse": 84,
            "text": "Мре tango bamonaka etumbu makasi kowuta epai na biso, bakolobaka: Tondimi na Allah na bomoko bwa ye, mpe toboyi maye tozalaki kosangisa"
        },
        {
            "chapter": 40,
            "verse": 85,
            "text": "Kasi kondima na bango esalisaki bango te tango etumbu na biso esilaki kokomela bango, mobeko ya Allah uta kala likolo ya bawumbu naye, mpe na tango wana bapengwi bazangaki"
        },
        {
            "chapter": 41,
            "verse": 1,
            "text": "Hâ, mîm"
        },
        {
            "chapter": 41,
            "verse": 2,
            "text": "Emoniseli ekiti kowuta epai ya oyo wa boboto atonda ngolu"
        },
        {
            "chapter": 41,
            "verse": 3,
            "text": "Buku eye mikapo miango milimbolami, etangeli na yango na lokota ya arabe (monoko ya arabo) mpo ete bato bayeba"
        },
        {
            "chapter": 41,
            "verse": 4,
            "text": "(Mpo) epesa sango elamu mpe ekebisa, kasi ebele kati na bango bamitiye mosika mpe bazali koyoka te"
        },
        {
            "chapter": 41,
            "verse": 5,
            "text": "Mpe balobi: Mitema mia biso mikangami na maye ozali kobenga biso na yango, matoyi na biso mazali ya kokangama, kati kati na biso nayo ezali na ezipelo. Sala oyo ya yo, biso mpe tosala ya biso"
        },
        {
            "chapter": 41,
            "verse": 6,
            "text": "Loba: Ya soló, nazali sé moto lokola bino oyo liloba ekitelaki ngai ete Nzambe na bino azali sé moko, bomisembola epai naye mpe bosenga ye bolimbisi. Kasi mawa ezali na basangisi (Allah)"
        },
        {
            "chapter": 41,
            "verse": 7,
            "text": "Baye bazali koboya kofuta zakat mpe bazali kopengwa тропа mokolo ya suka"
        },
        {
            "chapter": 41,
            "verse": 8,
            "text": "Ya soló, baye bandimaki mpe basalaki misala milamu, bakozalaka na lifuta liye likokatanaka te"
        }
    ]
}
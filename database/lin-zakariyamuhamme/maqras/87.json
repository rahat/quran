{
    "maqras": [
        {
            "chapter": 10,
            "verse": 71,
            "text": "Mpe betela bango sango ya Nûh, tango alobaki na bato naye: Oh bato na ngai! Soki kofanda na ngai na bino, mpe mateya na ngai тропа bilembo ya Allah eleki bino kilo, kasi namipesi (mobimba mwa ngai) nyonso epai ya Allah. Boyokana na basangani ba bino banso mpe bobomba makanisi та bino te. Sima bozuela ngai mokano, kasi bozelisa te"
        },
        {
            "chapter": 10,
            "verse": 72,
            "text": "Kasi soki bopesi mikongo na koboya, nasengi bino lifuta te, lifuta lia ngai likowutaka sé epai ya Allah, тре natindamaki mpo nazala o kati ya bamizilima"
        },
        {
            "chapter": 10,
            "verse": 73,
            "text": "Baboyaki kondimela ye, mpe tobikisaki ye na baye bazalaki elongo naye o kati ya masuwa, mpe totiyelaki bango bakitani (kati na mokili) mpe tozindisaki baye baboyaki kondima na bilembo bia biso. Tala ndenge suka ya bakebisami ezalaka"
        },
        {
            "chapter": 10,
            "verse": 74,
            "text": "Sima naye, totindaki batindami epai ya bato ba bango, bayelaki bango bilembo, kasi bandimaki te, sé lokola baye baboyaki kondima liboso. Ndenge wana nde tokangaka mitema mia balekisi ndelo"
        },
        {
            "chapter": 10,
            "verse": 75,
            "text": "Totindaki Mûssa na Hâruna sima na bango, epai ya falo na bankumu naye na bilembo bia biso, basalaki lolendo, mpe bazalaki batomboki"
        },
        {
            "chapter": 10,
            "verse": 76,
            "text": "Mpe tango bosôló bwa biso boyelaki bango, balobi: Ya soló, oyo ezali bonganga ya polele"
        },
        {
            "chapter": 10,
            "verse": 77,
            "text": "Mpe Mûssa alobaki na bango été: Bokolobela bosôló na tango esili koyela bino? Kasi yango ezali bonganga mpe banganga balongaka te"
        },
        {
            "chapter": 10,
            "verse": 78,
            "text": "Balobi: Oyeli biso mpo otiya biso mosika na maye tokutaki bankoko ba biso na yango mpo bokoma bato minene awa na mokili bino mibale? Kasi tokondimelaka bino te"
        },
        {
            "chapter": 10,
            "verse": 79,
            "text": "Mpe falo alobi: В óyela ngai banganga banso baye bayebi"
        },
        {
            "chapter": 10,
            "verse": 80,
            "text": "Mpe tango banganga bayei, Mûssa alobi na bango: Bobwaka maye bolingi kobwaka"
        },
        {
            "chapter": 10,
            "verse": 81,
            "text": "Tango babwaki, Mûssa alobi: Oyo boyeyi na yango ezali sé bonganga, Allah akobebisa yango. Ya sólo, Allah abongisaka misala mia babebisi te"
        },
        {
            "chapter": 10,
            "verse": 82,
            "text": "Mpe Allah azali kolongisa bosembo na maloba naye ata soki batomboki bazali koboya"
        },
        {
            "chapter": 10,
            "verse": 83,
            "text": "Mpe bandimaki na Mûssa te sé lisanga moko ya bilenge ya bato ya falo mpo été bazalaki kobanga falo mpe bankumu ya pembeni naye, noki basala bango mabe. Kasi ya soló, falo amitombolaki o kati ya mokili, mpe azalaki o kati ya balekisi ndelo"
        },
        {
            "chapter": 10,
            "verse": 84,
            "text": "Mpe Mûssa alobaki: Oh bato ba ngai! Soki bondimi na Allah, bomipesa naye. Soki bozali batosi. (bamizilima)"
        },
        {
            "chapter": 10,
            "verse": 85,
            "text": "Balobaki: Tomipesi na Allah, Oh Nkolo wa biso! Kotiyela biso etumbu ya babubi te"
        },
        {
            "chapter": 10,
            "verse": 86,
            "text": "Mpe kangola biso na mawa mayo, o maboko ya bapagano"
        },
        {
            "chapter": 10,
            "verse": 87,
            "text": "Mpe toyebisaki na Mûssa na ndeko waye, bosalela bato ba bino bandako na egipito, mpe botiyela yango bisika ya kosambela, mpe botelemisa losambo. Mpe pesa sango elamu epai ya bandimi"
        },
        {
            "chapter": 10,
            "verse": 88,
            "text": "Mpe Mûssa alobi: Nkolo wa biso! Sólo opesi falo na bato baye bolamu na mokili. Bazali kobungisa na yango (bato) nzela nayo. Oh Nkolo wa biso! Bebisa misolo mia bango, mpe kanga mitema mia bango ete bandima te, kino bakomona etumbu ya makasi ekoyelaka bango"
        },
        {
            "chapter": 10,
            "verse": 89,
            "text": "Alobi: kosenga na bino esili kondimama. Botikala na bokambami o nzela ya semba, kasi bolanda te nzela ya baye bazanga boyebi"
        }
    ]
}
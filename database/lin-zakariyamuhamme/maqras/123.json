{
    "maqras": [
        {
            "chapter": 19,
            "verse": 22,
            "text": "Mpe azuaki zemi mpe akendeki kofanda mosika"
        },
        {
            "chapter": 19,
            "verse": 23,
            "text": "Mpe pasi ya kobota eyeli ye onse ya nzete ya nagh’la alobi: Eh mpasi na ngai! Soki liwa ezuaka ngai yambo ya oyo, nde nabosanamaki soló ya kobosanama"
        },
        {
            "chapter": 19,
            "verse": 24,
            "text": "Na yango, abengaki ye na nsé naye alobi: Kozala na mawa te! Nkolo wayo asili kotiya onse nayo liziba ya bomoyi"
        },
        {
            "chapter": 19,
            "verse": 25,
            "text": "Ningisa nzete ya nagh’la, benda yango epai nayo ekokweisela yo mbuma na yango ya kotela"
        },
        {
            "chapter": 19,
            "verse": 26,
            "text": "Lia mpe mela mpe sepelisa liso lia yo, soki omoni moto loba: Nazui elako ya ngizi pona Ar-Rahmán Nakosolola ata na moto moko lelo te"
        },
        {
            "chapter": 19,
            "verse": 27,
            "text": "Mpe amemaki mwana na libota naye, mpe balobi naye ete: Oh Maryam! Osali likambo ya nsoni"
        },
        {
            "chapter": 19,
            "verse": 28,
            "text": "Oh ndeko mwasi ndeko ya Háruna! Tata wayo azalaka moto mabe te, mpe mama wayo azalaka ndumba te"
        },
        {
            "chapter": 19,
            "verse": 29,
            "text": "Mpe alakisaki mosapi mwaye epai ya mwana, balobi: Ndenge nini tokolobisa mwana moke oyo awuti kobotama"
        },
        {
            "chapter": 19,
            "verse": 30,
            "text": "(Mwana) Alobi: Ya soló, nazali mowumbu wa Allah, apesi ngai buku mpe aponi ngai nazala ntoma"
        },
        {
            "chapter": 19,
            "verse": 31,
            "text": "Mpe apamboli ngai esika nyoso nakozala, mpe atindi ngai nasambela mpe nabimisa Zakat na bomoyi bwa ngai mobimba"
        },
        {
            "chapter": 19,
            "verse": 32,
            "text": "Mpe nasala bolamu epai ya mama na ngai, mpe atiaki ngai nazala moto ya lolendo mpe moto ya pași te"
        },
        {
            "chapter": 19,
            "verse": 33,
            "text": "Mpe kimia ezala likolo lia ngai, mokolo moye nabotamaki na mokolo moye nakokufa na mokolo moye nakosekwisama nazali na bomoyi"
        },
        {
            "chapter": 19,
            "verse": 34,
            "text": "Wana Issa mwana ya Maryam, liloba ya soló, eye bazali sé kotia tembe mpe kobundisa bosóló. (bwa ye)"
        },
        {
            "chapter": 19,
            "verse": 35,
            "text": "Esengeli te na Allah azala na mwana, nkembo naye (Allah), soki akani likambo akoloba sé ete; zala, mpe ezalisami sé ndenge alobi"
        },
        {
            "chapter": 19,
            "verse": 36,
            "text": "Mpe ya soló, Allah azali Nkolo wa ngai mpe Nkolo wa bino, bobondela ye, oyo nde nzela ya semba"
        },
        {
            "chapter": 19,
            "verse": 37,
            "text": "(Na sima) bakabwani na binzambe nzambe kati kati na bango, etumbu ezali тропа bapengwi o mokolo ya monene (mokolo ya kokata makambo)"
        },
        {
            "chapter": 19,
            "verse": 38,
            "text": "Bakoyoka mpe bakomona penza ndenge mokolo bakoyela biso, kasi babubi bakozala na libungi ya monene ya polele о mokolo yango"
        },
        {
            "chapter": 19,
            "verse": 39,
            "text": "Mpe kebisa bango тропа mokolo mwa botungisami, tango manso makokatamaka, mpe bazali о mokili moye bazali komiyeba te mpe kondima te"
        },
        {
            "chapter": 19,
            "verse": 40,
            "text": "Ya sólo, biso nde tozali na bokitani ya mabele, mpe baye banso bazali o likolo na yango, mpe epai na biso nde banso bakozonga"
        },
        {
            "chapter": 19,
            "verse": 41,
            "text": "Mpe kundola Ibrâhîm okati ya buku (kurani), ya soló, ye azalaki ntoma moto ya bosembo"
        },
        {
            "chapter": 19,
            "verse": 42,
            "text": "Tango ayebisaki na tata waye, eh tata wa ngai! Mpona nini ozali kobondela oyo akoyokaka te, mpe akomonaka te, mpe ekoki kosalisa yo na eloko te"
        },
        {
            "chapter": 19,
            "verse": 43,
            "text": "Eh tata wa ngai! Našili kozua boyebi boye boyela naino yo te, landa ngai nakokamba yo o nzela ya semba"
        },
        {
            "chapter": 19,
            "verse": 44,
            "text": "Eh tata wa ngai! Kobondela satana te, ya soló, satana azangaki botosi ya Ar-Rahmán"
        },
        {
            "chapter": 19,
            "verse": 45,
            "text": "Eh tata wa ngai! Ya sólo ngai nazali kobanga etumbu ya Ar-Rahmán eyela yo, mpe okoma moto wa satana"
        },
        {
            "chapter": 19,
            "verse": 46,
            "text": "Alobi: Eh Ibrâhîm! Ozali koyina banzambe ba ngai? Soki otiki te nakobetaka yo mabanga zala mosika na ngai (tokabwana) tango molai"
        },
        {
            "chapter": 19,
            "verse": 47,
            "text": "Ibrâhîm alobi: Kimia ezala nayo, nakosengelaka yo na Allah alimbisa yo, mpo ye andimelaka ngai тропа bolamu"
        },
        {
            "chapter": 19,
            "verse": 48,
            "text": "Namitie mosika na bino, mpe na maye bozali kobondela na botiki Allah, mpe nakosenga na Nkolo wa ngai, mpe nazali na elikya ete nakomona pasi te soki nasengi Nkolo wa ngai"
        },
        {
            "chapter": 19,
            "verse": 49,
            "text": "Tango amitie mosika na bango, mpe na maye bazalaki kobondela na botiki Allah, topesaki ye likabo ya Is’háq na Ya’qúb, mpe totiaki bango bantoma"
        },
        {
            "chapter": 19,
            "verse": 50,
            "text": "Mpe topesaki bango ngolu na biso, mpe totombolaki bango na koloba bosôló"
        },
        {
            "chapter": 19,
            "verse": 51,
            "text": "Mpe kundola Mûssa okati ya buku. Ya soló, azalaki moponomi ntoma mpe motindami"
        },
        {
            "chapter": 19,
            "verse": 52,
            "text": "Mpe tobengaki ye (o ngambu ya mobali o ngomba ya sinai) penepene na biso тропа kopesa ye sekele"
        },
        {
            "chapter": 19,
            "verse": 53,
            "text": "Mpe na mawa na biso topesaki ye ndeko waye Háruna azala lokola ntoma"
        },
        {
            "chapter": 19,
            "verse": 54,
            "text": "Mpe kundola okati ya buku Ismâîl. Ya sólo, azalaki kokokisa elaka mpe azalaki ntoma mpe motindami"
        },
        {
            "chapter": 19,
            "verse": 55,
            "text": "Mpe azalaki kotinda libota lia ye na losambo mpe kopesa zakat, mpe Nkolo waye azalaki kosepela naye"
        },
        {
            "chapter": 19,
            "verse": 56,
            "text": "Mpe kundola Idrís okati ya buku. Ya soló azalaki ntoma mpe moto ya bosembo"
        },
        {
            "chapter": 19,
            "verse": 57,
            "text": "Mpe totombolaki ye esika likolo ya lokumu koleka"
        },
        {
            "chapter": 19,
            "verse": 58,
            "text": "Baye wana bantoma baye Allah atondisaki bolamu naye likolo na bango kati ya libota ya Adam, na baye bazalaki elongo na Nûh (okati ya masuwa), mpe libota lia Ibrâhîm mpe Isalayele, mpe basusu baye tokambaki mpe toponaki, soki mikapo mia Ar-Rahmân mizali kotangama, bakweyaka na kofukama na kolela"
        }
    ]
}
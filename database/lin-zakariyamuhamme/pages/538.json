{
    "pages": [
        {
            "chapter": 57,
            "verse": 4,
            "text": "Ye nde akela mapata na mabele na mikolo motoba, sima atombuami likolo ya ngwende, ayebi maye makotaka na mabele, mpe maye mabimaka kati na yango, mpe maye makitaka kowuta na likolo mpe maye makotaka o likolo, mpe azali na bino esika nyoso bozuami. Mpe Allah azali kornona maye bozali kosala"
        },
        {
            "chapter": 57,
            "verse": 5,
            "text": "Bokonzi ya likolo na ya mabele bozali bwa ye. Mpe makambo nyoso makozongisama nde epai ya Allah"
        },
        {
            "chapter": 57,
            "verse": 6,
            "text": "Akotisaka butu na mokolo, mpe akotisaka mokolo na butu. Mpe azali moyebi ya maye mabombami o kati ya mitema"
        },
        {
            "chapter": 57,
            "verse": 7,
            "text": "Bondima na Allah na motindami naye, mpe na maye asimbisi bino ya bozui bobimisa yango, baye kati na bino bandimi mpe babimisi (тропа Allah), bakozua lifuta linene"
        },
        {
            "chapter": 57,
            "verse": 8,
            "text": "Mpona nini bozali kondima na Allah te mpe motindami, azali kobenga bino mpo bondimela Nkolo wa bino? Mpe (Allah) asili kozua elaka na bino, soki bozali bandimi"
        },
        {
            "chapter": 57,
            "verse": 9,
            "text": "Ye nde akitisaka mikapo ya polele epai ya mowumbu naye, mpo elongola bino na molili (bökende) na bongengi. Mpe ya soló, Allah azali na mawa mingi mpona bino atonda boboto"
        },
        {
            "chapter": 57,
            "verse": 10,
            "text": "Nini ekopekisa bino kobimisa na nzela ya Allah nzoka nde epai ya Allah nde bankita ya likolo na ya nsé bikozonga? Oyo okati na bino abimisaki bozui naye, mpe abundaki liboso ya kokweya (ya makkah) akokani te na oyo abimisi bozui naye sima ya kokweya (ya makkah) mpe abundi, kasi bango banso bazali na bolamu oyo Allah alaki bango (lola). Mpe Allah azali na sango ya maye bozali kosala"
        },
        {
            "chapter": 57,
            "verse": 11,
            "text": "Moto oyo akokotisa Allah nyongo ya malamu, akobakisela ye mpe akozala na lifuta lilamu"
        }
    ]
}
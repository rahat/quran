{
    "pages": [
        {
            "chapter": 16,
            "verse": 43,
            "text": "Мре totindaki yambo nayo te, sé mibali baye tokitiselaki bango emoniseli, botuna baye bayebi soki bozali na boyebi te"
        },
        {
            "chapter": 16,
            "verse": 44,
            "text": "(Totindaki bango) na bilembo bia polele, na babuku ensantu, mpe tokitisi epai nayo buku mpo été: Olimbolela bato maye makiteli bango mpo basosolo"
        },
        {
            "chapter": 16,
            "verse": 45,
            "text": "Kasi тропа baye bazalaki kosala likita ya mabe, bazali na ebateli moko te sé Allah azindisa bango na mabele to etumbu eyela bango o esika nyoso oyo bakoyeba te"
        },
        {
            "chapter": 16,
            "verse": 46,
            "text": "То mpe ezua bango na ngonga ya misala na bango mpo bazua nzela ya kokima te"
        },
        {
            "chapter": 16,
            "verse": 47,
            "text": "To bobangi (bwa makasi kowuta epai ya Nkolo wa bango ezua bango) ya soló, Nkolo wa bino azali na ngolu atonda mawa"
        },
        {
            "chapter": 16,
            "verse": 48,
            "text": "Boye bazali kornona te ete maye manso Allah akela, bililingi na yango bitelama alima na ngambu ya loboko ya mobali mpe na loboko ya mwasi, nyoso bizali kofukamela Allah na limemia mpe nakomikitisa"
        },
        {
            "chapter": 16,
            "verse": 49,
            "text": "Bikelamu binso o likolo mpe na nsé bizali kogumbamela Allah, banyama mpe ba anzelu mpe bazali kosala lolendo te"
        },
        {
            "chapter": 16,
            "verse": 50,
            "text": "Bazali kobanga Nkolo wa bango oyo azali o likolo lia bango, mpe basalaka maye akotindaka bango"
        },
        {
            "chapter": 16,
            "verse": 51,
            "text": "Mpe Allah alobi: Bozua banzambe babale te. Kasi ya soló, ye azali sé nzambe moko ya sólo asengeli na mabondeli, bobanga sé ngaï"
        },
        {
            "chapter": 16,
            "verse": 52,
            "text": "Mpe manso mazuami o nsé mpe o likolo mazali ya ye, mpe limemia nyoso ezali ya ye. Na yango, boye bokobanga eloko mosusu kotika Allah"
        },
        {
            "chapter": 16,
            "verse": 53,
            "text": "Mpe binso bia malamu biye bozali na yango eutaka sé epai ya Allah. Sima soki mabe mazui bino, bokobelelaka sé ye na mongongo ya makasi"
        },
        {
            "chapter": 16,
            "verse": 54,
            "text": "Mpe soki alongoli mabe mana likolo lia bino, okomona basusu kati na bino babandi kosangisa Nkolo wa bango"
        }
    ]
}
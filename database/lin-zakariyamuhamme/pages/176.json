{
    "pages": [
        {
            "chapter": 7,
            "verse": 196,
            "text": "Ya solo, mokonzi na ngai Allah nde oyo akitisi buku (kurani) mpe ye nde mobateli ya bato ya malamu"
        },
        {
            "chapter": 7,
            "verse": 197,
            "text": "Kasi baye bozali kobondela na kotika Allah bakokoka kosunga bino te mpe milimo na bango moko te"
        },
        {
            "chapter": 7,
            "verse": 198,
            "text": "Mpe soki obengi bango na nzela ya nsemba bakoyoka te, mpe ozali kornona bango bazali kotala yo kasi bazali kornona te"
        },
        {
            "chapter": 7,
            "verse": 199,
            "text": "Zala na mawa, tinda kosala bolamu, mpe zala mosika na baye bazanga mayele"
        },
        {
            "chapter": 7,
            "verse": 200,
            "text": "Mpe soki satana akoteli yo été osala mabe, luka libateli epai na Allah mpo été azali moyoki mpe moyebi"
        },
        {
            "chapter": 7,
            "verse": 201,
            "text": "Ya soló, baye bazali na bobangi Allah soki emoniseli ya satana ekoteli bango, bakanisi nsima, tala bango ndenge bakomi ekenge"
        },
        {
            "chapter": 7,
            "verse": 202,
            "text": "Bandeko balongani na bango basatana bakozindisa bango na libunga mpe bakotika te"
        },
        {
            "chapter": 7,
            "verse": 203,
            "text": "Mpe soki oyeli bango bikamwiseli te, bakoloba: Mpona nini okosala yango na ndenge nayo te? Loba: Ngai na zali kolanda sé maye makiteli ngai epai na Nkolo wa ngai. Oyo (mikapo mia kurani) mizali bilembetele (bilembo) biwuti epai na Nkolo na bino, bokambi mpe ngolu mpo na bandimi"
        },
        {
            "chapter": 7,
            "verse": 204,
            "text": "Mpe soki kurani ezali kotangama boyoka yango mpe bofanda nye mpo été bozwa ngolu (ya Allah)"
        },
        {
            "chapter": 7,
            "verse": 205,
            "text": "Мре kundola nkombo ya Nkolo nayo na kati nayo na kobanga mpe na komikitisa na mongongo ya katikati ntongo mpe mpokua. Kasi kozala te elongo na baye bazangi makanisi"
        },
        {
            "chapter": 7,
            "verse": 206,
            "text": "Ya soló baye bazali epai ya Nkolo nayo (ba anzelu) bazali kosala lolendo te тропа kobondela ye, mpe bazali kokumisa ye na kofukamela ye"
        }
    ]
}
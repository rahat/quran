{
    "pages": [
        {
            "chapter": 11,
            "verse": 63,
            "text": "Alobi: Oh bato bangai! Bomoni boni soki nazali na elembo kowuta epai ya Nkolo wa ngai mpe apeși ngai ngolu kowuta na yango? Nani oyo akosunga ngai epai ya Allah soki na zangi kotosa ye (Allah)? Noki bokobakisela ngai pasi likolo ya pasi"
        },
        {
            "chapter": 11,
            "verse": 64,
            "text": "Mpe Oh bino bato na ngai! Oyo ezali náqat ya Allah, atindeli bino lokola elembo. Botika ye aliya na mabele ya Allah, kasi bosala ye mabe moko te, noki etumbu ekozua bino na lombangu"
        },
        {
            "chapter": 11,
            "verse": 65,
            "text": "Kasi babomaki yango mpe basasi yango, mpe alobi na bango: Bokokangama kati na bandako na bino mikolo misato, wana ezali elaka ya tembe te"
        },
        {
            "chapter": 11,
            "verse": 66,
            "text": "Mpe tango mitindo mia biso mikweyaki, tobikisaki Swálih na baye bandimaki elongo naye na mawa ma biso mokolo ya bozangi lokumu. Ya soló, Nkolo wayo azali na bokasi atonda nguya"
        },
        {
            "chapter": 11,
            "verse": 67,
            "text": "Mpe bogangi bwa etumbu bozuaki babubi, mpe bakomaki bibembe o kati ya ba ndako bia bango"
        },
        {
            "chapter": 11,
            "verse": 68,
            "text": "Lokola bazalaki na nkembo liboso te okati na yango. Ya soló, bato ya Thamúd bapengwaki na Nkolo wa bango kasi bato ya Thamûd babebisamaki"
        },
        {
            "chapter": 11,
            "verse": 69,
            "text": "Мре ya soló, batindami na biso bamemelaki Ibrâhîm sango elamu, tango bakutanaki naye balobi: Kimia ezala nayo! Alobaki été: Kimia na bino mpe lokola! Mpe ewumelaki te abonzelaki bango libonza lia nyama. (ngombe) ya kotumba"
        },
        {
            "chapter": 11,
            "verse": 70,
            "text": "Mpe tango amoni ete bazali kozua te, abangi, balobi: Kobanga te. Ya sólo, totindami epai ya bato ba Loth"
        },
        {
            "chapter": 11,
            "verse": 71,
            "text": "Mwasi waye azalaki ya kotelema, (sarah) mpe aseki, mpe topesaki ye sango elamu ya kobotama ya Is’háq mpe sima naye Ya’qüb"
        }
    ]
}
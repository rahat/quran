{
    "pages": [
        {
            "chapter": 12,
            "verse": 70,
            "text": "Mpe tango abongiseli bango mikumba ya bilei, atiye wolo ya emekeli na mokumba ya ndeko naye sima mobeleli abeleli bango ete: Eh bino bapaya bozali soló bayibi"
        },
        {
            "chapter": 12,
            "verse": 71,
            "text": "Babaluki mpe balobi: Nini bobungisi"
        },
        {
            "chapter": 12,
            "verse": 72,
            "text": "Balobi: Tobungisi nkeni ya walo ya mokonzi. Tozali koluka yango na mikumba, soki nani oyo azui yango, mpe ngai nazali moyangeli"
        },
        {
            "chapter": 12,
            "verse": 73,
            "text": "Balobi: Na Allah, boyebi malamu penza ete biso toyaki te mpo tobebisa na mboka eye, tozali mpe bayibi te"
        },
        {
            "chapter": 12,
            "verse": 74,
            "text": "Balobi: Etumbu ekozala nini soki bozali kokosa"
        },
        {
            "chapter": 12,
            "verse": 75,
            "text": "Balobi: Etumbu ekozala sé epai ya oyo bokokuta eloko ena (bozali koluka) na mokumba naye, wana nde lifuta lia babubi"
        },
        {
            "chapter": 12,
            "verse": 76,
            "text": "Mpe abandaki na mikumba na bango liboso, na sima abandi na oyo ya ndeko naye mpe akutaki yango na mokumba ya ndeko naye. Ndenge wana nde tosalaki na Yûsuf, kasi alingaki kokanga ndeko waye te, engebene na mobeko mwa mokonzi, longola sé maye Allah alingaki. Totombolaka bisika bia baye tolingi, mpe likolo lia moto nyoso topesi ye boyebi, okokuta oyo aleki ye na boyebi"
        },
        {
            "chapter": 12,
            "verse": 77,
            "text": "Balobi: Soki ayibi, (alandi) sé ndeko naye asilaki mpe koyiba liboso. Mpe Yûsuf, ayokaki yango mpasi na motema, kasi amonisaki bango yango te, mpe alobi na motema ete: Mabe na bino oyo eleki, mpe Allah ayebi maye bozali koloba"
        },
        {
            "chapter": 12,
            "verse": 78,
            "text": "Balobi: Eh mokonzi! Tata waye azali mobange wa kala. Zua moko o kati na biso na esika naye. Ya soló, tozali kornona yo o kati ya babongisi"
        }
    ]
}
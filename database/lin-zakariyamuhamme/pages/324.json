{
    "pages": [
        {
            "chapter": 21,
            "verse": 25,
            "text": "Мре liboso nayo totindaki motindami te, sé topesa ye emoniseli ete: Ya soló, nzambe mosusu ya kobondela na bosôló azali te bobele ngai, mpe bobondela ngai"
        },
        {
            "chapter": 21,
            "verse": 26,
            "text": "Mpe bazali koloba: Ar-Rahmân azali na mwana, nkembo naye, kasi bazali sé bawumbu (naye) ya lokumu"
        },
        {
            "chapter": 21,
            "verse": 27,
            "text": "Balekaka ye na maloba te, basalaka sé na mitindo mia ye"
        },
        {
            "chapter": 21,
            "verse": 28,
            "text": "Ayebi oyo ezali liboso na bango mpe sima na bango mpe bazalaka balobeli ya moto te sé na ba oyo (Allah) asepeli na bango, mpe bazali kobanga ye bobangi ya sólo"
        },
        {
            "chapter": 21,
            "verse": 29,
            "text": "Мре oyo kati na bango akoloba ete: Ya soló ngai nazali nzambe kasi ye te (Allah), tokofuta ye lifelo. Boye nde tokofutaka babubi"
        },
        {
            "chapter": 21,
            "verse": 30,
            "text": "Boye bapengwi bazali kornona te, ete likolo na mabele bizalaki ya kokangama mpe to fungoli yango? Mpe tokela bomoyi nyonso kowuta na mayi? Boye bazali kondima te"
        },
        {
            "chapter": 21,
            "verse": 31,
            "text": "Mpe totiyaki bangomba o kati na mabele mpo ete esimbama makasi mpe eningana te na baye bazali likolo nayango mpe totiyeli yango banzela mpo bakoka kokambama"
        },
        {
            "chapter": 21,
            "verse": 32,
            "text": "Mpe totiyaki likolo ezala etando eye ebatelama, kasi bazali komitiya mosika na bilembo na yango"
        },
        {
            "chapter": 21,
            "verse": 33,
            "text": "Mpe yende akela butu na mokolo, moyi na sanza, nyoso ezali kotambola na nzela na yango"
        },
        {
            "chapter": 21,
            "verse": 34,
            "text": "Mpe totiaki moto liboso nayo te mpo atikala libela, soki yo okufi, bango nde bakotikala libela"
        },
        {
            "chapter": 21,
            "verse": 35,
            "text": "Molimo nyoso mokomeka liwa (moto nyoso akokufaka), mpe tokomeka bino na mabe mpe na malamu mpe epai na biso nde bokozongisama"
        }
    ]
}
{
    "pages": [
        {
            "chapter": 7,
            "verse": 74,
            "text": "Мре bokanisa tango totiyaki bino bakitani o sima ya bato ya aad mpe tovandisi bino na mabele, mpe botongaki bandako na lolenge ya pete, mpe botongi bisusu o kati ya bangomba. Kasi bokanisa bolamu bwa Allah boye asaleli bino, kasi bovanda na mabele na ndenge ya kobebisa te"
        },
        {
            "chapter": 7,
            "verse": 75,
            "text": "Bankumu baye basalaki lolendo kati na bato baye balobaki na baye bazalaki na bokoki te baye bandimaki: Boye bozali koyeba ya soló penza, Swâlih azali motindami kowuta epai ya Nkolo wa ye? Balobaki: ya soló, tondimi na maye atindamaki na yango"
        },
        {
            "chapter": 7,
            "verse": 76,
            "text": "Baye basalaki lolendo balobi: Biso toboyi maye bondimeli yango"
        },
        {
            "chapter": 7,
            "verse": 77,
            "text": "Mpe babomaki nâqah mpe basalaki lolendo na mibeko mia Nkolo wa bango, mpe balobi: Eh! Swâlih! Yela biso maye ozali kolaka biso soki ozali solo kati ya batindami"
        },
        {
            "chapter": 7,
            "verse": 78,
            "text": "Mpe boningani bwa mabele (etumbu) bozuaki bango mbalakaka o kati ya bandako bia bango mpe bakomaki bibembe"
        },
        {
            "chapter": 7,
            "verse": 79,
            "text": "Mpe (Swálih) apesaki bango mokongo (atiki bango), mpe alobi: Eh bato ba ngai! Nasilaki kokomisela bino sango ya Nkolo wa ngai te, mpe napesaki bino toii te. Kasi bolingaka baye bapesaka toii te"
        },
        {
            "chapter": 7,
            "verse": 80,
            "text": "Mpe tango Loth alobaki na bato baye: Bozali kosala mabe maye ata moto moko te asalaki yango o kati ya mikili yambo na bino"
        },
        {
            "chapter": 7,
            "verse": 81,
            "text": "Ya soló, bozali kokende kosilisa bamposa na bino epayi ya mibali, mpe botiki basi? Kasi bozali solo bato baye basili kolekisa ndelo"
        }
    ]
}
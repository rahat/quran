{
    "pages": [
        {
            "chapter": 14,
            "verse": 34,
            "text": "Mpe apesaka bino nyonso oyo bosengaka ye, mpe soki bolingi koyeba bolamu ya Allah oyo asaleli bino, bokokoka koyeba motango mwa yango te. Ya soló, moto alekisi ndelo na bopegwi mpe bobubi"
        },
        {
            "chapter": 14,
            "verse": 35,
            "text": "Mpe tango Ibrâhîm alobaki: Oh Nkolo wa ngai! Tia mboka oyo (Makkah) ezala na kimia, mpe tiya ngai na bana ba ngai mosika mpo tobondela bikeko te"
        },
        {
            "chapter": 14,
            "verse": 36,
            "text": "Oh Nkolo wa ngai! Ya sôló, yango (bikeko) bisili kobungisa bato ebele. Mpe moto oyo akolanda ngai, ya soló azali wa ngai, kasi oyo akotosa ngai te, ya sólo, yo nde molimbisi otonda ngolu"
        },
        {
            "chapter": 14,
            "verse": 37,
            "text": "Oh Nkolo wa biso! Ya sólo, natiki ndambu ya libota na ngai na nsé ya ngomba oyo, ezali na bato te mpe ezali na milona te, pene na ndako nayo esantu, Nkolo mpo été batelemisa losambo, mpe sala été bato bawuta mosika bakende kofanda na bango esika wana, mpe leisa bango bambuma mpo été batonda yo botondi"
        },
        {
            "chapter": 14,
            "verse": 38,
            "text": "Oh Nkolo wa biso! Ya sólo penza, oyebi maye mabombami o mitema mia biso na maye tomonisaka polele, mpe eloko te ekoki kobombamela Allah ezala na nsé to na likolo"
        },
        {
            "chapter": 14,
            "verse": 39,
            "text": "Matondi na Allah oyo apesi ngai likabo ya İsmail mpe Is’háq na bopaka na ngai. Ya sólo, Nkolo na ngai azali penza moyoki ya libondeli"
        },
        {
            "chapter": 14,
            "verse": 40,
            "text": "Oh Nkolo wa ngai! Sala ngai ete nakokisa basambela elongo na libota nangai, Nkolo wa biso ndima libondeli na biso"
        },
        {
            "chapter": 14,
            "verse": 41,
            "text": "OhNkolo wa biso! Limbisangai na baboti ba ngai, na bandimi o mokolo mwa lifuta"
        },
        {
            "chapter": 14,
            "verse": 42,
            "text": "Mpe bokanisa te ete: Allah alandaka te maye babubi bazali kosala. Ya soló, azali kozelisa bango kino o mokolo moye miso ma bango makotombwama"
        }
    ]
}
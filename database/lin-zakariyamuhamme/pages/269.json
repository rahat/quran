{
    "pages": [
        {
            "chapter": 16,
            "verse": 15,
            "text": "Mpe apika bangomba o kati na mabele тропа boningani na yango esala bino mabe te, mpe mingala na banzela, mpo bokoka kokambama"
        },
        {
            "chapter": 16,
            "verse": 16,
            "text": "Mpe na bilembo bisusu (bizali kolakisa bino nzela), ndenge moko minzoto mpo ete babunga te"
        },
        {
            "chapter": 16,
            "verse": 17,
            "text": "Boye, oyo akelaka azali lokola oyo akelaka te? Boye bozali kokanisa te"
        },
        {
            "chapter": 16,
            "verse": 18,
            "text": "Mpe soki bolingi kotanga bolamu bwa Allah, bokokoka koyeba motango mwa yango te, ya solo Allah azali molimbisi atonda ngolu"
        },
        {
            "chapter": 16,
            "verse": 19,
            "text": "Mpe Allah ayebi maye bozali kobomba na maye bozali komonisa polele"
        },
        {
            "chapter": 16,
            "verse": 20,
            "text": "Na baye wana bazali kobondela basusu mpe kotika Allah bakela eloko te, mpe bango bakelama"
        },
        {
            "chapter": 16,
            "verse": 21,
            "text": "Bazali bakufi kasi bazali na bomoyi te, mpe bayebi te mokolo nini bakosekwisama"
        },
        {
            "chapter": 16,
            "verse": 22,
            "text": "Nzambe wa bino (Allah) azali Nzambe sé moko ya kobondela na bosôló, mpe baye bazali kondima na mokolo mwa suka te, mitema mia bango miboya bomoko bwa Allah, mpe batondi na lolendo"
        },
        {
            "chapter": 16,
            "verse": 23,
            "text": "Ezali na tembe te ete Allah ayebi maye bazali kobomba na maye bazali komonisa polele, ya soló ye alingaka bato ya lolendo te"
        },
        {
            "chapter": 16,
            "verse": 24,
            "text": "Mpe soki batuni bango, nini Nkolo wa bino akitisa? Bakolobaka: Ezali masapo makala"
        },
        {
            "chapter": 16,
            "verse": 25,
            "text": "Mpo été mokolo mwa suka bamema mikumba mia bango mibimba, na mikumba ya baye bango babungisaki na kozanga mayele. Boye ezali mabe te mikumba ya motindo oyo"
        },
        {
            "chapter": 16,
            "verse": 26,
            "text": "Baye balekaki liboso na bango basilaka kosala likita ya mabe, mpe Allah abetaki na nsé ya misisa ya ndako na bango mpe likolo na yango ekwelaki bango mpe etumbu ezuaki bango o esika bazalaki kokanisa te"
        }
    ]
}
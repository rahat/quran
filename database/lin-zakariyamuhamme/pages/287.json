{
    "pages": [
        {
            "chapter": 17,
            "verse": 50,
            "text": "Loba: Bokoma libanga to libende"
        },
        {
            "chapter": 17,
            "verse": 51,
            "text": "To, bopona ekelamu oyo bomoni ezali monene mpe makasi. Bakolobaka: Nani oyo akozongisaka biso? Loba: Oyo akelaka bino liboso, mpe bazali kotiola yo na boningisi mitu mia bango na bolobi: Tango nini wana? Loba: Ekoki kozala pene"
        },
        {
            "chapter": 17,
            "verse": 52,
            "text": "O mokolo moye akobengaka bino, bokoyanolaka ye na bopesi ye lokumu, bokokanisa ete bowumela na mabele te sé tango moke"
        },
        {
            "chapter": 17,
            "verse": 53,
            "text": "Mpe loba na bawumbu na ngai ete: Baloba maloba sé ya malamu, pamba te mpo satana akotia bokabuani o kati na bango. Ya soló, satana azali penza monguna ya moto ya polele"
        },
        {
            "chapter": 17,
            "verse": 54,
            "text": "Nkolo wa bino ayebi bino malamu koleka, soki alingi akoyokela bino mawa, soki mpe alingi apeși bino etumbu. Мре totindaki yo te ozala mobateli likolo na bango"
        },
        {
            "chapter": 17,
            "verse": 55,
            "text": "Mpe Nkolo wa yo ayebi malamu penza manso maye mazali o likolo mpe na nsé, mpe totombola bantoma basusu likolo ya baninga, mpe topesaki Dáwud zabur"
        },
        {
            "chapter": 17,
            "verse": 56,
            "text": "Loba: Bobelela banzambe wana bozali kozua na botiki ye, bazali na makoki te ya kolongola bino mabe mpe bazali na makoki te ya kopekisa yango ete ezua bino"
        },
        {
            "chapter": 17,
            "verse": 57,
            "text": "Baye bazuaki bango ba nzambe, bango moko bazali koluka eloko nini bakosala epusanisa bango penepene na Nkolo wa bango mpe bazali kolikia ngolu naye mpe bazali kobanga etumbu naye. Ya soló, etumbu ya Nkolo nayo ezali ya kobanga mpe ezali na tembe te"
        },
        {
            "chapter": 17,
            "verse": 58,
            "text": "Mboka moko te ya bobubi ekotikala sé toboma yango yambo ya mokolo mwa suka ekoka, to tokopesaka yango etumbu ya makasi. Nyoso wana esila kokomama o kati ya buku"
        }
    ]
}
{
    "pages": [
        {
            "chapter": 7,
            "verse": 58,
            "text": "Mpe mboka elamu nde eye ezali kobimisa milona malamu na ndingisa ya Nkolo wa yango, kasi (mboka) eye ezali mabe ebimisaka te sé ndambu ya milona mike. Bongo tozali kolimbola bilembo bia biso mpo bato bakoka kotondo"
        },
        {
            "chapter": 7,
            "verse": 59,
            "text": "Mpe tosilaki kotinda Nûh epai ya bato naye mpe alobaki: Eh bato ba ngai! Bobondela Allah, bozali na nzambe mosusu te sé ye, ya soló nazali kobangela bino etumbu о mokolo mwa somo enene"
        },
        {
            "chapter": 7,
            "verse": 60,
            "text": "Bankumu ya bato naye balobi: Ya solo, tozali kornona yo na libunga lia polele"
        },
        {
            "chapter": 7,
            "verse": 61,
            "text": "Alobi: Eh bato ba ngai! Nazali na libunga te, kasi nazali motindami kowuta epai ya Nkolo wa molongo"
        },
        {
            "chapter": 7,
            "verse": 62,
            "text": "Mpo nakomisela bino sango ya Nkolo wa ngai mpe napesa bino ntoli. Mpe nayebi epai ya Allah, maye bino boyebi te"
        },
        {
            "chapter": 7,
            "verse": 63,
            "text": "Boye ezali kokamwisa bino soki liteya liwuti epai na Nkolo na bino, na moto moko kati na bino mpo akebisa bino, mpe mpo ete bokoka kobanga, mpo été bozala o nsé ya ngolu naye"
        },
        {
            "chapter": 7,
            "verse": 64,
            "text": "Mpe baboyaki kondimela ye. Mpe tobikisaki ye na baye bazalaki elongo naye o kati ya masuwa, mpe tozindisaki baye bazangaki kondimela bilembo bia biso. Ya soló, bazalaki bato baye bazalaki kornona te"
        },
        {
            "chapter": 7,
            "verse": 65,
            "text": "Mpe totindelaki bato ya aad, ndeko wa bango Hûd. Alobaki: Eh bato na ngai! Bobondela Allah, bozali na nzambe mosusu te sé ye. Boye bozali kobanga te"
        },
        {
            "chapter": 7,
            "verse": 66,
            "text": "Bankumu ya bato naye baye bapengwaki balobi: Ya sólo, tozali kornona yo ozali na bozoba, mpe ya sólo, tozali kokanisa ete ozali kati na babuki lokuta"
        },
        {
            "chapter": 7,
            "verse": 67,
            "text": "Alobi: Eh bato ba ngai! Nazali na bozoba te, kasi nazali motindami kowuta epai ya Nkolo wa molongo"
        }
    ]
}
{
    "rukus": [
        {
            "chapter": 39,
            "verse": 64,
            "text": "Loba: Boye bozali kotinda ngai nabondela nzambe mosusu elongo na Allah? Oh! Bino baye bozanga koyeba"
        },
        {
            "chapter": 39,
            "verse": 65,
            "text": "Ya soló, emoniseli esilaki kokita epai nayo mpe epai na baye baleka liboso nayo ete soki omeki kosangisa Allah, mosala nayo nyoso ekobeba, mpe okozala elongo na bazangi"
        },
        {
            "chapter": 39,
            "verse": 66,
            "text": "Kasi bondela Allah, mpe zala okati ya baye bazali kotondo ye"
        },
        {
            "chapter": 39,
            "verse": 67,
            "text": "Mpe bapesi Allah esika naye te ndenge esengeli, mpe mabele nyoso akokanga yango na loboko, mpe likolo akongumba yango na loboko naye ya mobali na mokolo ya suka. Nkembo naye aleki likolo na maye bazali kosangisa ye na yango"
        },
        {
            "chapter": 39,
            "verse": 68,
            "text": "Mpe bakobeta kelelo, mpe baye banso bazali na likolo mpe na nsé bakokufa, longola sé oyo Allah akolinga, sima babeti lisusu kelelo, nde bato banso basekwi bazali kotala"
        },
        {
            "chapter": 39,
            "verse": 69,
            "text": "Mpe mabele makotondaka na bongengi bwa Nkolo na yango, mpe bakotiyaka buku (ya misala nyoso oyo moto asalaki), mpe bakoyaka na bantoma na banzeneneke, mpe bakokataka kati kati na bango na bosôló, mpe bango bakobubamaka te"
        },
        {
            "chapter": 39,
            "verse": 70,
            "text": "Mpe molimo (moto) nyoso akozuaka sé mbano ya maye asalaki, mpe (Allah) ayebi malamu koleka maye bazalaki kosala"
        }
    ]
}
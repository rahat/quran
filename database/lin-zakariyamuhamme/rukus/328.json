{
    "rukus": [
        {
            "chapter": 27,
            "verse": 15,
            "text": "Mpe tosilaki kopesa Dâwud na Suleyman boyebi, mpe bango mibale balobaki: Matondo na Allah oyo apesi biso ebele o kati ya bawumbu naye bandimi"
        },
        {
            "chapter": 27,
            "verse": 16,
            "text": "Mpe Suleyman akitanaki Dâwud, mpe alobaki: Eh bino bato! Totangisama monoko ya bandeke, mpe topesama biloko binso. Ya soló, oyo ezali bolamu ya polele"
        },
        {
            "chapter": 27,
            "verse": 17,
            "text": "Mpe basangiseli Suleyman mapinga ya basoda naye ya badjini (bilima) na bato, mpe bandeke, batandanaki milongo milongo"
        },
        {
            "chapter": 27,
            "verse": 18,
            "text": "Kino bakomaki na bisika ya basombe bazali, sombe moko alobaki ete: Oh bino basombe! Bokota na bandako na bino noki te Suleyman na mapinga naye bakonyata bino mpe bakoyeba te"
        },
        {
            "chapter": 27,
            "verse": 19,
            "text": "Mpe (Suleyman) akatani na koseka tango ayokaki liloba ya sombe wana mpe asepeli na makambo na bango oyo basali mpe alobi: Oh Nkolo! Tika natondo yo botondi тропа bolamu nayo likolo na ngai na baboti na ngai mpe tika ete nasala mosala oyo ekosepelisa yo, mpe na ngolu nayo, kotisa ngai na mawa nayo okati ya lisanga ya bawumbu nayo ya malamu"
        },
        {
            "chapter": 27,
            "verse": 20,
            "text": "Mpe atalaki milongo ya bandeke alobi: Nazali kornona hud-hud te azali wapi? To azali elongo na baye bazalaki te"
        },
        {
            "chapter": 27,
            "verse": 21,
            "text": "Nakopesa ye etumbu ya makasi mpenza to nakokata ye kingo, to ayela ngai eloko oyo ekoki kolongisa ye"
        },
        {
            "chapter": 27,
            "verse": 22,
            "text": "Kaši awumelaki tango molayi te na kozonga, mpe alobaki na mokonzi ete: Nazui boyebi oyo ozali na yango te, mpe nayeli yo sango ya sôló, kowuta na mboka sabat"
        },
        {
            "chapter": 27,
            "verse": 23,
            "text": "Nakuti mwasi moko azali kokonza bango, mpe makambo mazali kokambama naye, mpe azali na kiti ya bokonzi ya kitoko monene koleka"
        },
        {
            "chapter": 27,
            "verse": 24,
            "text": "Nakuti ye na bato naye bazali kogumbamela moyi, na botiki Allah, mpe satana abongiseli bango misala, mpe abungisi bango nzela ya semba, mpe bakokambama te"
        },
        {
            "chapter": 27,
            "verse": 25,
            "text": "Boye bakofukamela Allah te oyo abimisaka maye mabombami kati ya mapata na mabele, mpe ayebi maye bozali kobomba mpe maye bozali komonisa"
        },
        {
            "chapter": 27,
            "verse": 26,
            "text": "Allah nzambe mosusu ya kobondela na bosôló azali te kaka sé ye Nkolo ya ngwende ya bonene (ya bokonzi)"
        },
        {
            "chapter": 27,
            "verse": 27,
            "text": "(Suleyman) Alobi: Tokotala soki olobi bosôló to ozali kokosa"
        },
        {
            "chapter": 27,
            "verse": 28,
            "text": "Kende kotikela bango mokanda mwa ngai moye, sima tika bango mpe otelema pembeni mpe tala lolenge nini bakoyanola"
        },
        {
            "chapter": 27,
            "verse": 29,
            "text": "Mokonzi ya mwasi alobi: Eh bankumu! Babwakeli ngai mokanda ya lokumu"
        },
        {
            "chapter": 27,
            "verse": 30,
            "text": "Ya soló, ewuti epai ya Suleyman. Mpe ya sólo yango ebandi na nkombo ya Allah wa boboto atonda ngolu"
        },
        {
            "chapter": 27,
            "verse": 31,
            "text": "Ete bosalela ngai lolendo te, mpe boya epai na ngai nakomisokia (kozala bamizilima)"
        }
    ]
}
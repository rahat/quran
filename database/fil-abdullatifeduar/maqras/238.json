{
    "maqras": [
        {
            "chapter": 90,
            "verse": 1,
            "text": "Ako ay sumusumpa sa pamamagitan ng Lungsod na ito (ang Makkah)"
        },
        {
            "chapter": 90,
            "verse": 2,
            "text": "At ikaw ay isa sa (malayang) mamamayan ng Lungsod na ito"
        },
        {
            "chapter": 90,
            "verse": 3,
            "text": "At sa pamamagitan ng nagsilang ( [o naging ama] , alalaong baga ay si Adan) at ang isinilang ( [o naging anak] , alalaong baga, ang kanyang naging lahi"
        },
        {
            "chapter": 90,
            "verse": 4,
            "text": "Katotohanang Aming nilikha ang tao sa paggawa at pagsisikap (sa pakikitalad sa buhay)"
        },
        {
            "chapter": 90,
            "verse": 5,
            "text": "Inaakala ba niya na walang sinuman ang may kakayahan na makakapangyari sa kanya"
        },
        {
            "chapter": 90,
            "verse": 6,
            "text": "At siya ay nagtuturing (sa kapalaluan): “Aking nilustay ang kayamanan sa pagmamalabis!”"
        },
        {
            "chapter": 90,
            "verse": 7,
            "text": "Inaakala ba niya na walang sinuman ang nakakamatyag sa kaniya"
        },
        {
            "chapter": 90,
            "verse": 8,
            "text": "Hindi baga Namin nilikha ang kanyang dalawang mata"
        },
        {
            "chapter": 90,
            "verse": 9,
            "text": "At ang dila, at dalawang labi"
        },
        {
            "chapter": 90,
            "verse": 10,
            "text": "At Aming pinatnubayan siya sa dalawang landas (ng tumpak at mali)"
        },
        {
            "chapter": 90,
            "verse": 11,
            "text": "Datapuwa’t siya ay hindi nagsumikap na tahakin ang matarik na daan (ng kaligtasan)"
        },
        {
            "chapter": 90,
            "verse": 12,
            "text": "At ano nga ba ang ipinapahiwatig ng matarik na daan (ng pag-akyat)"
        },
        {
            "chapter": 90,
            "verse": 13,
            "text": "(Ito nga): Ang pagpapalaya sa isang leeg (alipin, atbp)"
        },
        {
            "chapter": 90,
            "verse": 14,
            "text": "At pagbibigay ng pagkain sa panahon ng taggutom (at pagdarahop)"
        },
        {
            "chapter": 90,
            "verse": 15,
            "text": "Sa ulila na may kawing ng pagkakamag-anak"
        },
        {
            "chapter": 90,
            "verse": 16,
            "text": "At sa naghihikahos (na lugmok sa kahirapan)"
        },
        {
            "chapter": 90,
            "verse": 17,
            "text": "Kung magkagayon, siya ay isa sa mapapabilang sa mga sumasampalataya at nagtatagubilin sa isa’t isa sa pagiging matimtiman at matiyaga, at (gayundin) ay nagtatagubilin sa isa’t isa sa pagiging maawain at bukas ang puso"
        },
        {
            "chapter": 90,
            "verse": 18,
            "text": "Ang kanilang lugar ay nasa Kanang Kamay (ang magsisipanirahan sa Paraiso)"
        },
        {
            "chapter": 90,
            "verse": 19,
            "text": "Datapuwa’t sila na hindi sumampalataya sa Aming Ayat (katibayan, kapahayagan, aral, tanda, atbp.), sila nga ang titipunin sa Kaliwang Kamay (ang magsisipanirahan sa Impiyerno)"
        },
        {
            "chapter": 90,
            "verse": 20,
            "text": "Sa kanila ang Apoy ay ilulukob nang ganap (alalaong baga, sila ay mababalot ng Apoy na walang anumang singawan, butas o bintana)"
        },
        {
            "chapter": 91,
            "verse": 1,
            "text": "At sa pamamagitan ng Araw at sa kanyang marilag na liwanag"
        },
        {
            "chapter": 91,
            "verse": 2,
            "text": "At sa pamamagitan ng Buwan kung siya ay sumusubaybay sa kanya (Araw)"
        },
        {
            "chapter": 91,
            "verse": 3,
            "text": "At sa pamamagitan ng Maghapon kung ito ay nagpapamalas ng kasikatan (ng Araw)"
        },
        {
            "chapter": 91,
            "verse": 4,
            "text": "At sa pamamagitan ng Gabi kung ito ay lumulukob sa kanya (Araw)"
        },
        {
            "chapter": 91,
            "verse": 5,
            "text": "At sa pamamagitan ng Kalangitan (Alapaap) at sa Kanya na lumikha roon"
        },
        {
            "chapter": 91,
            "verse": 6,
            "text": "At sa pamamagitan ng Kalupaan at Siya na naglatag dito"
        },
        {
            "chapter": 91,
            "verse": 7,
            "text": "At sa pamamagitan ng Nafs (si Adan, o tao, o kaluluwa, atbp.), at Siya na lumikha sa kanya nang ganap at angkop na sukat"
        },
        {
            "chapter": 91,
            "verse": 8,
            "text": "At Kanyang ipinamalas (sa inspirasyon) sa kanya kung ano ang tumpak at mali"
        },
        {
            "chapter": 91,
            "verse": 9,
            "text": "Katotohanang siya na nagpapadalisay ng kanyang sarili ay magtatagumpay (alalaong baga, sumunod at magsagawa ng lahat ng mga ipinag-uutos ni 960 Allah sa pamamagitan ng pagsunod sa Tunay na Pananalig at paggawa ng mga kabutihan)"
        },
        {
            "chapter": 91,
            "verse": 10,
            "text": "At katotohanang siya na nagpapasama sa kanyang sarili ay mabibigo (alalaong baga, pagsuway sa mga ipinag-uutos ni Allah sa pamamagitan ng pagtatakwil sa Tunay na Pananalig at pagsamba sa mga diyus-diyosan at paggawa ng mga kasalanan at kabuktutan)"
        },
        {
            "chapter": 91,
            "verse": 11,
            "text": "(Ang pamayanan) ni Thamud ay nagtatwa (sa kanilang Propeta) sa pamamagitan ng kanilang paglabag sa kautusan (pagtatakwil sa Tunay na Pananalig at pagsamba sa mga diyus-diyosan at paggawa ng lahat ng uri ng kasalanan)"
        },
        {
            "chapter": 91,
            "verse": 12,
            "text": "Pagmasdan! Ang pinakabuktot na tao sa kanilang lipon ay lumantad (upang patayin ang babaeng kamelyo na siyang ipinadala bilang Tanda ni Allah sa Kanyang Propetang si Salih)"
        },
        {
            "chapter": 91,
            "verse": 13,
            "text": "Datapuwa’t ang Tagapagbalita ni Allah (Salih) ay nagturing sa kanila: “Maging maingat! Pangambahan ninyo ang masamang kahihinatnan. Iyan ay isang babaeng kamelyo ni Allah! (Siya ay huwag ninyong saktan) at huwag siyang pigilan na uminom!”"
        },
        {
            "chapter": 91,
            "verse": 14,
            "text": "Datapuwa’t sila ay nagtakwil sa kanya (bilang huwad na propeta), at kanilang binigti ito (ang babaeng kamelyo). Kaya’t ang kanilang Panginoon ay sumumpa sa kanilang mga kasalanan at winasak silang lahat (mayaman, mahirap, mahina, malakas, mga tahanan, atbp)"
        },
        {
            "chapter": 91,
            "verse": 15,
            "text": "At Siya (Allah) ay hindi nangangamba sa anumang kahihinatnan nito (o sa susunod na magaganap)"
        },
        {
            "chapter": 92,
            "verse": 1,
            "text": "Sa pamamagitan ng Gabi habang lumulukob (sa liwanag)"
        },
        {
            "chapter": 92,
            "verse": 2,
            "text": "At sa pamamagitan ng Araw habang ito ay namamanaag sa pagsikat"
        },
        {
            "chapter": 92,
            "verse": 3,
            "text": "At sa pamamagitan Niya na lumikha ng lalaki at babae"
        },
        {
            "chapter": 92,
            "verse": 4,
            "text": "Katotohanan, ang inyong pinagsusumikapan at mga gawa ay magkakaiba (sa layunin)"
        },
        {
            "chapter": 92,
            "verse": 5,
            "text": "At sa kanya na nagbibigay (sa kawanggawa) at nananampalataya at may pangangamba kay Allah"
        },
        {
            "chapter": 92,
            "verse": 6,
            "text": "At (buong katapatan) na nananampalataya sa Al-Husna (ang Pinakamainam, alalaong baga, isang gantimpala mula kay Allah, na si Allah ang magbabayad sa anumang kanyang ginugol tungo sa Kapakanan ni Allah o maggagawad sa kanya ng Paraiso)"
        },
        {
            "chapter": 92,
            "verse": 7,
            "text": "Katotohanang gagawin Naming magaan sa kanya ang Landas patungo sa Kaluwalhatian"
        },
        {
            "chapter": 92,
            "verse": 8,
            "text": "Datapuwa’t siya na makasarili at mapag-imbot at nagpapalagay na may sarili siyang kasapatan (alalaong baga, na nasa kanya ang lahat ng bagay)"
        },
        {
            "chapter": 92,
            "verse": 9,
            "text": "At hindi nananangan sa Al-Husna (ang Pinakamainam na gantimpalang manggagaling kay Allah, tingnan ang Talata bilang)"
        },
        {
            "chapter": 92,
            "verse": 10,
            "text": "Katotohanang gagawin Naming magaan sa kanya ang Landas patungo sa Kapariwaraan"
        },
        {
            "chapter": 92,
            "verse": 11,
            "text": "At anong kapakinabangan ang maidudulot sa kanya ng kanyang kayamanan sa sandaling siya ay ibulid sa Balon (ng Apoy ng Impiyerno)"
        },
        {
            "chapter": 92,
            "verse": 12,
            "text": "Katotohanan! Nasa sa Amin ang pagbibigay ng 962 Patnubay"
        },
        {
            "chapter": 92,
            "verse": 13,
            "text": "At Katotohanang Kami ang nagtataglay (ng kapamahalaan) ng Katapusan (Kabilang Buhay) at ng Simula (ang Buhay sa mundong ito)"
        },
        {
            "chapter": 92,
            "verse": 14,
            "text": "Kaya’t kayo ay Aking binabalaan ng Naglalagablab at Umaalimpuyong Apoy (Impiyerno)"
        },
        {
            "chapter": 92,
            "verse": 15,
            "text": "walang ibang papasok dito maliban sa mga tampalasan"
        },
        {
            "chapter": 92,
            "verse": 16,
            "text": "Na nagpapasinungaling sa Katotohanan at tumatalikod"
        },
        {
            "chapter": 92,
            "verse": 17,
            "text": "Datapuwa’t sa Muttaqun (mga matimtiman at matutuwid na tao na lubos na sumasampalataya kay Allah), ay malayo rito (Impiyerno)"
        },
        {
            "chapter": 92,
            "verse": 18,
            "text": "Sila na gumugugol ng kanilang kayamanan upang magkamit ng kadalisayan (sa kanilang sarili)"
        },
        {
            "chapter": 92,
            "verse": 19,
            "text": "At wala siyang iniisip na pag-asam ng ganti sa sinuman (na kanyang dinamayan)"
        },
        {
            "chapter": 92,
            "verse": 20,
            "text": "Maliban lamang sa kanyang hangarin na mapaghanap ang Bukas na Mukha ng kanyang Panginoon, ang Kataas-taasan"
        },
        {
            "chapter": 92,
            "verse": 21,
            "text": "Katiyakang Siya ay malulugod (kung siya ay papasok na sa Paraiso). BAgo tumAnghAli"
        },
        {
            "chapter": 93,
            "verse": 1,
            "text": "Sa pamamagitan ng katanghalian (matapos ang maluwalhating sikat ng umaga)"
        },
        {
            "chapter": 93,
            "verse": 2,
            "text": "At sa pamamagitan ng Gabi kung ito ay pusikit"
        },
        {
            "chapter": 93,
            "verse": 3,
            "text": "Ang iyong Panginoon (o Muhammad) ay hindi tumalikod sa iyo o namuhi sa iyo"
        },
        {
            "chapter": 93,
            "verse": 4,
            "text": "At katotohanan, ang Kabilang Buhay ay higit na mainam sa iyo kaysa sa kasalukuyang buhay (ng mundong ito)"
        },
        {
            "chapter": 93,
            "verse": 5,
            "text": "At katotohanan, ang iyong Panginoon ay magkakaloob sa iyo (ng lahat ng mabuti), upang ikaw ay lubos na masiyahan"
        },
        {
            "chapter": 93,
            "verse": 6,
            "text": "Hindi baga ikaw (O Muhammad) ay natagpuan Niya na isang ulila at ikaw ay pinagkalooban Niya ng masisilungan"
        },
        {
            "chapter": 93,
            "verse": 7,
            "text": "At Kanyang natagpuan na ikaw ay walang kamuwangan (sa Qur’an, sa mga legal na batas nito, sa pagka-propeta, atbp.) at ikaw ay ginawaran Niya ng patnubay"
        },
        {
            "chapter": 93,
            "verse": 8,
            "text": "At Kanyang namasdan na ikaw ay nangangailangan at ikaw ay ginawa Niyang maalwan (may sariling kasapatan at nasisiyahan, atbp)"
        },
        {
            "chapter": 93,
            "verse": 9,
            "text": "Kaya’t huwag mong ituring ang ulila ng may pang-aapi"
        },
        {
            "chapter": 93,
            "verse": 10,
            "text": "At huwag mong talikdan ang humihingi"
        },
        {
            "chapter": 93,
            "verse": 11,
            "text": "At ipagbunyi mo ang Kasaganaan ng iyong Panginoon (alalaong baga, ang pagka-Propeta at lahat ng iba pang Biyaya)"
        }
    ]
}
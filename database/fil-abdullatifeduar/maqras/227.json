{
    "maqras": [
        {
            "chapter": 69,
            "verse": 1,
            "text": "Ang Tiyak na kaganapan (alalaong baga, ang Araw ng Muling Pagkabuhay)"
        },
        {
            "chapter": 69,
            "verse": 2,
            "text": "Ano nga ba ang Tiyak na Kaganapan"
        },
        {
            "chapter": 69,
            "verse": 3,
            "text": "At ano nga ba ang makakapag-utos sa iyo upang magmuni-muni kung ano ang Tiyak na Kaganapan"
        },
        {
            "chapter": 69,
            "verse": 4,
            "text": "Ang Angkan ni Thamud at ni A’ad ay hindi sumampalataya sa Qariah (ang Araw ng Kaguluhan at Kaingayan sa Oras ng Paghuhukom)"
        },
        {
            "chapter": 69,
            "verse": 5,
            "text": "Datapuwa’t sina Thamud; sila ay winasak ng nag-aalimpuyong unos ng kulog at kidlat"
        },
        {
            "chapter": 69,
            "verse": 6,
            "text": "At sina A’ad; sila ay winasak ng nagngangalit na hagupit ng hangin na tunay na mapangwasak"
        },
        {
            "chapter": 69,
            "verse": 7,
            "text": "Hinayaan Niyang salantahin sila sa loob ng sunod-sunod na pitong mahahabang araw, upang mapagmalas ninyo ang mga tao roon na nakahandusay, na waring sila ba’y katawan ng mga nalugmok na punong 904 palmera"
        },
        {
            "chapter": 69,
            "verse": 8,
            "text": "Sa ngayon, nakikita mo ba ( o Muhammad ) ang mga latak nila"
        },
        {
            "chapter": 69,
            "verse": 9,
            "text": "Si Paraon, at ang mga nangauna sa kanya, at ang Pinalugmok na Bayan (ang mga bayan ng pamayanan ni Lut)? Sila ay nagsigawa ng kamalian"
        },
        {
            "chapter": 69,
            "verse": 10,
            "text": "Ang bawa’t isa sa kanila ay naghimagsik nang laban sa Tagapagbalita ng kanilang Panginoon, kaya’t Aming ginawaran sila ng mahigpit na sakmal (ng kaparusahan)"
        },
        {
            "chapter": 69,
            "verse": 11,
            "text": "Katotohanan! Nang tumaas ang tubig ng labis sa kanyang hangganan (malaking baha o dilubyo sa panahon ni Noe), ay Aming kinandili kayo (O sangkatauhan) sa Lumulutang na Arko (barko na ginawa ni Noe)"
        },
        {
            "chapter": 69,
            "verse": 12,
            "text": "Upang gawin Namin ito bilang Tagapagpaala-ala sa inyo, upang ang tainga na nakakarinig ay mapananganan ito bilang isang aral na magugunita"
        },
        {
            "chapter": 69,
            "verse": 13,
            "text": "At sa sandaling ang Tambuli ay hipan ng isang matinding pagsabog (sa unang ihip)"
        },
        {
            "chapter": 69,
            "verse": 14,
            "text": "At ang kalupaan at kabundukan ay matinag sa kanilang lugar, at mayanig at madurog sa minsan lamang"
        },
        {
            "chapter": 69,
            "verse": 15,
            "text": "At sa Araw na yaon, ang dakilang Pangyayari (Sindak) ay magaganap"
        },
        {
            "chapter": 69,
            "verse": 16,
            "text": "At ang kalangitan ay mahahati, sapagkat sa Araw na yaon, ito ay magiging marupok (at mahina), at mapupunit"
        },
        {
            "chapter": 69,
            "verse": 17,
            "text": "At ang mga anghel ay nasa magkabilang panig nito, at walong anghel ang pumapasan sa Araw na yaon, sa Luklukan ng inyong Panginoon sa ulunan nila"
        },
        {
            "chapter": 69,
            "verse": 18,
            "text": "Sa Araw na yaon, kayo ay ihaharap sa Pagsusulit at walang anumang lihim ang inyong maikukubli"
        },
        {
            "chapter": 69,
            "verse": 19,
            "text": "At tunay ngang siya na bibigyan ng kanyang Talaan sa kanyang kanang kamay ay magsasabi: “Tingnan ninyo at basahin ang aking Aklat"
        },
        {
            "chapter": 69,
            "verse": 20,
            "text": "Tunay ngang talastas ko na kakaharapin ko ang aking pag-uulat!”"
        },
        {
            "chapter": 69,
            "verse": 21,
            "text": "At sa gayon, siya ay makakaranas ng buhay ng kaligayahan"
        },
        {
            "chapter": 69,
            "verse": 22,
            "text": "Sa Mataas na Halamanan (Paraiso)"
        },
        {
            "chapter": 69,
            "verse": 23,
            "text": "Na ang kumpol ng mga bunga ay malapit at mababa (abot-kamay sa pagpitas)"
        },
        {
            "chapter": 69,
            "verse": 24,
            "text": "(At sa kanila ay ipagtuturing): “Magsikain kayo at uminom ng ganap at nasisiyahan bilang gantimpala sa (kabutihan) na inyong ginawa sa mga panahong nagdaan!”"
        },
        {
            "chapter": 69,
            "verse": 25,
            "text": "At siya na pagkakalooban ng kanyang Talaan sa kanyang kaliwang kamay ay magsasabi: “Sana’y hindi na ako pinagkalooban ng aking Aklat"
        },
        {
            "chapter": 69,
            "verse": 26,
            "text": "At nang hindi ko na mapagbalikan ang aking mga gawa (at ano ang aking ipagsusulit)"
        },
        {
            "chapter": 69,
            "verse": 27,
            "text": "Ah! Sana’y ito na ang aking naging wakas (kamatayan)"
        },
        {
            "chapter": 69,
            "verse": 28,
            "text": "Ang kayamanan ko ay nawalang saysay"
        },
        {
            "chapter": 69,
            "verse": 29,
            "text": "Ang kapangyarihan ko ay kagyat na pumanaw!”"
        },
        {
            "chapter": 69,
            "verse": 30,
            "text": "(At ang makapangyarihang utos ay ipagbabadya): Kunin siya at igapos (ng kadena)"
        },
        {
            "chapter": 69,
            "verse": 31,
            "text": "At sunugin siya sa Naglalagablab na Apoy"
        },
        {
            "chapter": 69,
            "verse": 32,
            "text": "At bukod pa rito, taliansiyangtanikalanaanghabanitoaypitumpongkubiko"
        },
        {
            "chapter": 69,
            "verse": 33,
            "text": "Katotohanang siya ay hindi sumampalataya kay Allah, ang Kataas-taasang Diyos"
        },
        {
            "chapter": 69,
            "verse": 34,
            "text": "At hindi nagmamalasakit na pakainin ang mga kapus-palad"
        },
        {
            "chapter": 69,
            "verse": 35,
            "text": "Kaya’t siya ay walang kaibigan dito sa Araw na ito"
        },
        {
            "chapter": 69,
            "verse": 36,
            "text": "At wala siyang anumang pagkain maliban sa mabahong nana mula sa pinaghugasan ng mga sugat"
        },
        {
            "chapter": 69,
            "verse": 37,
            "text": "At walang ibang magsisikain nito maliban sa Khati’un (mga makasalanan, walang pananampalataya, mapagsamba sa diyus-diyosan, atbp)"
        },
        {
            "chapter": 69,
            "verse": 38,
            "text": "Kaya’t tinatawagan Ko ang lahat (ng mga nilikha) na inyong nakikita upang sumaksi"
        },
        {
            "chapter": 69,
            "verse": 39,
            "text": "At ang lahat (ng nilikha) na hindi ninyo nakikita"
        },
        {
            "chapter": 69,
            "verse": 40,
            "text": "Na katotohanang ito ang salita ng kapuri-puring Tagapagbalita (alalaong baga, si Gabriel o Muhammad na kanyang dinala mula kay Allah)"
        },
        {
            "chapter": 69,
            "verse": 41,
            "text": "Ito ay hindi salita ng isang makata, kakarampot lamang ang inyong pinaniniwalaan"
        },
        {
            "chapter": 69,
            "verse": 42,
            "text": "At hindi rin ito salita ng isang manggagaway (o isang manghuhula), kakatiting lamang ang inyong nagugunita"
        },
        {
            "chapter": 69,
            "verse": 43,
            "text": "Ito ay isang Kapahayagan na ipinanaog (sa inyo) mula sa Panginoon ng lahat ng mga nilalang"
        },
        {
            "chapter": 69,
            "verse": 44,
            "text": "At kung siya (Muhammad) ay gumawa ng salita ng kabulaanan tungkol sa Amin (Allah)"
        },
        {
            "chapter": 69,
            "verse": 45,
            "text": "Katotohanang siya ay Aming sasakmalin sa kanyang kanang kamay (ng may kapangyarihan at lakas)"
        },
        {
            "chapter": 69,
            "verse": 46,
            "text": "At katotohanang Aming puputulin ang ugat ng kanyang puso"
        },
        {
            "chapter": 69,
            "verse": 47,
            "text": "At walang sinuman sa inyo ang makakapananggalang sa Amin upang (parusahan) siya"
        },
        {
            "chapter": 69,
            "verse": 48,
            "text": "Datapuwa’t katotohanan, ang Quran ay isang Paala-ala para sa Muttaqun (mga may pangangamba kay Allah, matimtiman at mapaggawa ng kabutihan, at umiiwas sa lahat ng kasalanan, atbp)"
        },
        {
            "chapter": 69,
            "verse": 49,
            "text": "At katotohanang talastas Namin na sa lipon ninyo ay may mga nagpapabulaan (sa Qur’an)"
        },
        {
            "chapter": 69,
            "verse": 50,
            "text": "At katotohanan, ang Kapahayagan (Qur’an) ay makakapagpaligalig sa mga hindi sumasampalataya (sa Araw ng Muling Pagkabuhay)"
        },
        {
            "chapter": 69,
            "verse": 51,
            "text": "At tunay ngang ito (ang Qur’an) ay isang lubos na Katotohanan na may katiyakan"
        },
        {
            "chapter": 69,
            "verse": 52,
            "text": "Kaya’t luwalhatiin ninyo ang Pangalan ng inyong Panginoon, ang Pinakadakila"
        },
        {
            "chapter": 70,
            "verse": 1,
            "text": "Ang isang nagtatanong ay nagtanong tungkol sa Kaparusahan na napipinto"
        },
        {
            "chapter": 70,
            "verse": 2,
            "text": "Sa mga hindi sumasampalataya, na walang sinuman ang makakahadlang"
        },
        {
            "chapter": 70,
            "verse": 3,
            "text": "(Isang Kaparusahan) mula kay Allah, ang Panginoon ng mga daan ng Pag-akyat"
        },
        {
            "chapter": 70,
            "verse": 4,
            "text": "Ang mga anghel at ang ruh (Gabriel) ay umaakyat sa Kanya sa loob ng isang araw, na ang katumbas noon ay limampung taon"
        },
        {
            "chapter": 70,
            "verse": 5,
            "text": "Kaya’t maging matiyaga ka (o Muhammad ), sa pagtitiyaga na may magandang maaasam"
        },
        {
            "chapter": 70,
            "verse": 6,
            "text": "Katotohanang napag-aakala nila na ang Araw (ng Kaparusahan) ay malayo sa pangyayari"
        },
        {
            "chapter": 70,
            "verse": 7,
            "text": "Datapuwa’t napagmamalas Namin ito na (lubhang) malapit na"
        },
        {
            "chapter": 70,
            "verse": 8,
            "text": "Sa Araw na ang himpapawid (alapaap) ay matutulad sa maruming langis na kumukulo (o naaagnas na tanso o pilak, atbp)"
        },
        {
            "chapter": 70,
            "verse": 9,
            "text": "At ang kabundukan ay matutulad sa maninipis na himaymay ng lana"
        },
        {
            "chapter": 70,
            "verse": 10,
            "text": "At walang kaibigan ang magtatanong sa isang kaibigan"
        },
        {
            "chapter": 70,
            "verse": 11,
            "text": "Bagama’t sila ay biniyayaan na magkatinginan sa isa’t isa (alalaong baga, sa Araw ng Muling Pagkabuhay ang lahat ay makakakilala sa kanyang ama, mga anak at mga kamag-anak, datapuwa’t siya ay hindi mangungusap sa kanila o hihingi sa kanila ng tulong). Ang ninanais ng Mujrimun (mga makasalanan, kriminal, walang pananalig kay Allah at sa Kanyang Tagapagbalita na si Muhammad, atbp.) sa Araw na yaon ay matubos niya ang kanyang sarili sa Kaparusahan na ang kabayaran ay ang kanyang mga anak"
        },
        {
            "chapter": 70,
            "verse": 12,
            "text": "At kanyang asawa at kanyang kapatid"
        },
        {
            "chapter": 70,
            "verse": 13,
            "text": "At kanyang kamag-anak na nagbigay sa kanya ng masisilungan"
        },
        {
            "chapter": 70,
            "verse": 14,
            "text": "At ng lahat-lahat ng nasa kalupaan; kung ito ang makakapagligtas sa kanya"
        },
        {
            "chapter": 70,
            "verse": 15,
            "text": "Sa anumang kaparaanan, ito ay walang saysay! Katotohanang ito ay Apoy ng Impiyerno"
        },
        {
            "chapter": 70,
            "verse": 16,
            "text": "Na bumubunot (sa ganap na pagkatupok) ng anit"
        },
        {
            "chapter": 70,
            "verse": 17,
            "text": "At tumatawag: “O mga Kafir (walang paniniwala kay Allah, sa Kanyang mga Anghel, sa Kanyang Aklat, sa Kanyang mga Tagapagbalita, sa Araw ng Muling Pagkabuhay at sa Qadar [maka-Diyos na kahihinatnan]) at, O mga Mushrik (mga mapagsamba sa diyus-diyosan, walang pananalig sa Kaisahan ni Allah) na nag-aanyaya sa kanilang lahat na magsitalikod ( sa katotohanan ) at naglihis ng kanilang mukha (sa Pananampalataya).”"
        },
        {
            "chapter": 70,
            "verse": 18,
            "text": "At nagsipagtipon (ng mga kayamanan) at nagtago nito (tutol sa paggugol tungo sa Kapakanan ni Allah)"
        }
    ]
}
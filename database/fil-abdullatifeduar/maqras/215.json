{
    "maqras": [
        {
            "chapter": 56,
            "verse": 75,
            "text": "Tunay nga! Aming tinawag upang magpatotoo ang Mawaqi (ang paglubog o malalaking palasyo ng mga bituin)"
        },
        {
            "chapter": 56,
            "verse": 76,
            "text": "At katotohanang ito ay dakilang pagsumpa, kung inyo lamang nalalaman"
        },
        {
            "chapter": 56,
            "verse": 77,
            "text": "At katotohanang (ito) ang pinakamarangal (at banal) na pagdalit (ang Qur’an)"
        },
        {
            "chapter": 56,
            "verse": 78,
            "text": "Sa isang Aklat na ganap na napapangalagaan (na kay Allah sa Kalangitan, alalaong baga ang Al Lauh Al Mahfuz)"
        },
        {
            "chapter": 56,
            "verse": 79,
            "text": "Na walang sinuman ang makakahipo niyaon (Aklat ni Allah) maliban sa (kanila) na dalisay at malilinis sa kasalanan (alalaong baga, ang mga anghel)"
        },
        {
            "chapter": 56,
            "verse": 80,
            "text": "Isang Kapahayagan (ang Qur’an) mula sa Panginoon ng lahat ng mga nilalang"
        },
        {
            "chapter": 56,
            "verse": 81,
            "text": "Ang Pahayag bang ito (ang Qur’an) ay hindi ninyo (mga hindi sumasampalataya) gaanong pinapahalagahan"
        },
        {
            "chapter": 56,
            "verse": 82,
            "text": "At sa halip (na inyong pasalamatan si Allah) sa mga biyaya na inyong ikinabubuhay mula sa Kanya, sa kabalintunaan ay inyong itinatwa Siya (sa kawalan ng pananalig)"
        },
        {
            "chapter": 56,
            "verse": 83,
            "text": "Nguni’t bakit hindi ninyo (pinangahasan) nang ang ( kaluluwa ng isang mamamatay na tao) ay umabot na sa kanyang lalamunan"
        },
        {
            "chapter": 56,
            "verse": 84,
            "text": "At kayo ay pansamantalang (nakaupo) at nakatingin lamang"
        },
        {
            "chapter": 56,
            "verse": 85,
            "text": "Datapuwa’t Kami (alalaong baga, ang Aming mga anghel na kumukuha ng kaluluwa) ay higit na malapit sa kanya kaysa sa inyo, subalit (sila) ay hindi ninyo nakikita"
        },
        {
            "chapter": 56,
            "verse": 86,
            "text": "Kaya’t bakit hindi ninyo ginawa, - kung kayo nga ay hindi sakop ng (darating) na pagsusulit at kabayaran (kaparusahan, atbp)"
        },
        {
            "chapter": 56,
            "verse": 87,
            "text": "Inyong ibalik (muli ang kanyang) kaluluwa sa kanyang katawan, kung kayo ay nagsasabi ng katotohanan"
        },
        {
            "chapter": 56,
            "verse": 88,
            "text": "At kung siya (na mamamatay na) ay isa sa Muqaribun (siya na ang magiging kasama ay mga malalapit kay Allah)"
        },
        {
            "chapter": 56,
            "verse": 89,
            "text": "(Sasakanya) ang kapahingahan at kasiyahan sa Hardin ng Kaligayahan (Paraiso)"
        },
        {
            "chapter": 56,
            "verse": 90,
            "text": "At kung siya (na mamatay na) ay kasamahan ng Kanang Kamay"
        },
        {
            "chapter": 56,
            "verse": 91,
            "text": "(Ay sasakanya ang pagbati): Sumainyo ang kapayapaan at kapanatagan mula sa mga kasamahan ng Kanang Kamay"
        },
        {
            "chapter": 56,
            "verse": 92,
            "text": "Datapuwa’t kung siya (na mamamatay) ay kasama roon sa mga nagtuturing na huwad (sa katotohanan ang Muling Pagkabuhay), at tumahak sa kamalian"
        },
        {
            "chapter": 56,
            "verse": 93,
            "text": "Sa kanya ay isasalubong ang kumukulong tubig"
        },
        {
            "chapter": 56,
            "verse": 94,
            "text": "At pagkasunog sa Apoy ng Impiyerno"
        },
        {
            "chapter": 56,
            "verse": 95,
            "text": "Tunay ngang ito ang Lubos na Katotohanan, ang Katiyakan"
        },
        {
            "chapter": 56,
            "verse": 96,
            "text": "Kaya’t ipagbunyi nang may pagpupuri ang Pangalan ng iyong Panginoon, ang Kataas-taasan"
        },
        {
            "chapter": 57,
            "verse": 1,
            "text": "Ang lahat ng anupamang nasa kalangitan at kalupaan ay nagpapahayag ng pagpupuri at kaluwalhatian kay Allah, sapagkat Siya ang Pinakamataas sa Kapangyarihan, ang Lubos na Maalam"
        },
        {
            "chapter": 57,
            "verse": 2,
            "text": "Sa Kanya ang pag-aangkin ng kapamahalaan ng kalangitan at kalupaan. Siya ang naggagawad ng buhay at nagbibigay ng kamatayan, at Siya ang may kapangyarihan sa lahat ng bagay"
        },
        {
            "chapter": 57,
            "verse": 3,
            "text": "Siya ang Una (walang anuman bago pa sa Kanya) at Huli (walang anuman matapos Siya), ang Kataas-taasan (walang anuman ang higit sa Kanya) at Pinakamalapit (walang anuman ang higit na malapit sa Kanya). At Siya ang may kaalaman sa lahat ng bagay"
        },
        {
            "chapter": 57,
            "verse": 4,
            "text": "Siya (Allah) ang lumikha ng kalangitan at kalupaan sa anim na araw, at nag-Istawa (itinatag o iniluklok) Niya ang Kanyang Sarili sa Luklukan (sa paraan na naaayon sa Kanyang Kamahalan). Talastas Niya kung ano ang pumapasok sa kalupaan at kung ano ang lumalabas dito, at batid Niya kung ano ang bumababa sa kalangitan at umaakyat doon. At Siya ay laging nasa inyo (sa pamamagitan ng Kanyang Karunungan) saan man kayo naroroon. At si Allah ang Lubos na Nakakamatyag ng lahat ninyong ginagawa"
        },
        {
            "chapter": 57,
            "verse": 5,
            "text": "Sa Kanya ang kapamahalaan ng mga kalangitan at kalupaan; at ang lahat ng pangyayari ay bumabalik kay Allah (sa Pagpapasya)"
        },
        {
            "chapter": 57,
            "verse": 6,
            "text": "Pinagsanib Niya ang gabi sa araw (ang pag-igsi ng oras sa gabi ay idinagdag sa oras ng maghapon), at pinaglagom Niya ang araw sa gabi (ang pag-igsi ng oras ng maghapon ay idinagdag sa oras ng gabi); at Siya ay Tigib ng Karunungan sa lahat ng mga lihim (ng dibdib)"
        },
        {
            "chapter": 57,
            "verse": 7,
            "text": "Manampalataya kay Allah at sa Kanyang Tagapagbalita (Muhammad), at gumugol sa pagkakawanggawa mula sa kayamanan na pamanang kaloob Niya sa inyo. At sa inyo na sumasampalataya at gumugugol (sa kawanggawa at Kapakanan ni Allah), sasakanila ang malaking gantimpala"
        },
        {
            "chapter": 57,
            "verse": 8,
            "text": "Ano ba ang nangyayari sa inyo at kayo ay hindi sumasampalataya kay Allah? Samantalang ang Tagapagbalita (Muhammad) ay nag-aanyaya sa inyo na kayo ay sumampalataya sa inyong Panginoon (Allah) at katotohanang tinanggap Niya ang inyong kasunduan, kung kayoaymgataonamaytunaynapananalig"
        },
        {
            "chapter": 57,
            "verse": 9,
            "text": "Siya(Allah) ang nagpaparating sa Kanyang Tagapaglingkod (Muhammad) ng lantad na Ayat (mga katibayan, kapahayagan, aral, tanda, atbp.) upang Kanyang magabayan kayo mula sa kailaliman ng kadiliman tungo sa liwanag. At katotohanang si Allah sa inyo ay Puspos ng Kabutihan at Pinakamaawain"
        },
        {
            "chapter": 57,
            "verse": 10,
            "text": "At ano ang nangyayari sa inyo at kayo ay hindi gumugugol para sa Kapakanan ni Allah? At kay Allah lamang ang pagmamay- ari ng lahat ng mga kayamanan at pamana ng kalangitan at kalupaan. Hindi magkatulad sa inyo ang mga gumugol nang kusa at nakipaglaban noon sa pagsakop (sa Makkah), at sa kanila (na kasama mo na lumaban [hanggang] sa katapusan). Sila ay higit na mataas sa antas kaysa sa gumugol nang kusa at nakipaglaban sa bandang huli. Datapuwa’t sa lahat, si Allah ay nangako ng pinakamabuting gantimpala. At si Allah ang Ganap na Nakakabatid ng lahat ng inyong ginagawa"
        },
        {
            "chapter": 57,
            "verse": 11,
            "text": "Sino baga siya na magpapautang kay Allah ng isang magandang pautang? At si Allah ang magpaparami nito ng maraming beses sa kanyang kapakinabangan, gayundin naman ay tatanggap pa siya ng masaganang biyaya (alalaong baga, ang Paraiso)"
        },
        {
            "chapter": 57,
            "verse": 12,
            "text": "Sa Araw na inyong mapagmamasdan ang mga nananampalatayang lalaki at mga nananampalatayang babae, kung paano ang kanilang Liwanag ay tumatakbo sa kanilang harapan at sa kanilang kanang kamay. (Ang kanilang pagbati ay ito): “ Magandang balita sa inyo sa araw na ito! Mga Halamanan na sa ibaba nito ay may mga ilog na nagsisidaloy (Paraiso), upang manirahan dito magpakailanman! Katotohanang ito ang Pinakamataas na Tagumpay!”"
        },
        {
            "chapter": 57,
            "verse": 13,
            "text": "Sa Araw na ang mga mapagkunwari, lalaki at babae, ay magsasabi sa mga nananampalataya: “Inyong hintayin kami! Kami ay hayaan ninyo na humiram (ng liwanag) mula sa inyong Liwanag!” At sa kanila ay ipagbabadya: “Magsitalikod kayo sa inyong harapan! At ngayon, kayo ay magsihanap ng liwanag (na hindi nila matatagpuan)! Kaya’t isang dingding ang ititindig sa pagitan nila na rito ay may tarangkahan. Sa loob nito ay naroroon ang walang maliw na Habag, at sa labas nito hanggang sa tagiliran, ay naroroon ang (pagkagalit) at Kaparusahan!”"
        },
        {
            "chapter": 57,
            "verse": 14,
            "text": "(Sila na mapagkunwari na nasa labas) ay magsisitawag (sa mga sumasampalataya): “Kami ba ay hindi ninyo kasama? Ang mga sumasampalataya ay sasagot: “Tunay nga! Subalit hinayaan ninyo ang inyong sarili na mabulid sa tukso; kayo ay naghintay sa aming kapahamakan; kayo ay nag-agam- agam (sa pangako ni Allah); at ang inyong (huwad) na pagnanasa ang luminlang sa inyo; hanggang ang Pag-uutos ni Allah ay ipatupad. At ang Punong Manlilinlang (Satanas) ang dumaya sa inyo tungkol kay Allah"
        },
        {
            "chapter": 57,
            "verse": 15,
            "text": "Kaya’t sa Araw na ito, walang kabayaran ang tatanggapin sa inyo (na mga mapagkunwari), gayundin sa mga nagtakwil kay Allah (sa Kanyang Kaisahan at sa Islam). Ang inyong tahanan ay Apoy. Ito ang angkop na lugar na mag-aangkin sa inyo at tunay namang (ito) ay isang masamang tagapagtangkilik!”"
        }
    ]
}
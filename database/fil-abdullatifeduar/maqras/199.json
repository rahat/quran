{
    "maqras": [
        {
            "chapter": 44,
            "verse": 17,
            "text": "At katotohanang Aming sinubukan nang una pa sa kanila ang mga tao ni Paraon nang dumatal sa kanila ang isang matimtimang Tagapagbalita (Moises)"
        },
        {
            "chapter": 44,
            "verse": 18,
            "text": "Na nagsasabi: “Ibalik mo sa akin ang mga tagapaglingkod ni Allah (alalaong baga, ang Angkan ng Israel). Katotohanang ako sa inyo ay isang Tagapagbalita na karapat-dapat sa lahat (ng inyong) pagtitiwala"
        },
        {
            "chapter": 44,
            "verse": 19,
            "text": "At huwag kayong maging mapagmalaki (sa inyong sarili) ng laban kay Allah. Katotohanang ako ay dumatal sa inyo na may maliwanag na kapamahalaan"
        },
        {
            "chapter": 44,
            "verse": 20,
            "text": "At tunay ngang ako ay lumuluhog ng kaligtasan mula sa aking Panginoon at inyong Panginoon, baka ako ay inyong batuhin (o saktan o tawagin akong isang manggagaway)"
        },
        {
            "chapter": 44,
            "verse": 21,
            "text": "Datapuwa’t kung ako ay hindi ninyo paniwalaan, kung gayon, magsilayo kayo sa akin at ako ay iwan ninyong mag-isa.”"
        },
        {
            "chapter": 44,
            "verse": 22,
            "text": "(Nguni’t sila ay palalo), kaya’t siya (Moises) ay humibik sa kanyang Panginoon (na nagsasabi): “Katotohanang sila ang mga tao na Mujrimun (mga tampalasan, walang pananalig, makasalanan, kriminal, atbp.).”"
        },
        {
            "chapter": 44,
            "verse": 23,
            "text": "(Si Allah ay nagwika): “At sa gabi, humayo ka na kasama ang Aking mga lingkod, katotohanang kayo ay tutugisin.”"
        },
        {
            "chapter": 44,
            "verse": 24,
            "text": "At iwan ninyo ang dagat na parang tudling (na tahimik at nahahati), sapagkat sila ay lipon (na nakatakdang) malunod"
        },
        {
            "chapter": 44,
            "verse": 25,
            "text": "Gaano karaming halamanan at mga batis ang maiiwan (ng mga tao ni Paraon)"
        },
        {
            "chapter": 44,
            "verse": 26,
            "text": "At mga bukirin ng mais at mabubuting lugar"
        },
        {
            "chapter": 44,
            "verse": 27,
            "text": "At mga kaaliwan ng buhay na labis nilang kinatutuwaan"
        },
        {
            "chapter": 44,
            "verse": 28,
            "text": "Kaya’t ito nga (ang kanilang naging hantungan)! At ginawa Namin ang mga tao (Angkan ng Israel) na siyang magmana (ng kaharian ng Ehipto)"
        },
        {
            "chapter": 44,
            "verse": 29,
            "text": "At ang kalangitan at kalupaan ay hindi lumuha sa kanila, gayundin naman sila ay hindi binigyan ng palugit"
        },
        {
            "chapter": 44,
            "verse": 30,
            "text": "At katotohanang iniligtas Namin ang Angkan ng Israel sa Kaaba-abang Kaparusahan"
        },
        {
            "chapter": 44,
            "verse": 31,
            "text": "Mula kay Paraon, katotohanang siya ay mapagpalalo at kabilang sa Musrifun (mga tampalasan, sila na lumalagpas sa hangganan ng paggugol at sa iba pang bagay at gumagawa ng malalaking kasalanan)"
        },
        {
            "chapter": 44,
            "verse": 32,
            "text": "At Aming pinili ang Angkan ng Israel nang higit sa lahat ng mga nilalalang (sa panahon ni Moises) ng may Kaalaman"
        },
        {
            "chapter": 44,
            "verse": 33,
            "text": "At iginawad sa kanila ang mga Tanda na naroroon ang maliliwanag na pagsubok"
        },
        {
            "chapter": 44,
            "verse": 34,
            "text": "Katotohanan, ang mga taong ito (Quraish) ay nagsasabi"
        },
        {
            "chapter": 44,
            "verse": 35,
            "text": "“wala ng iba pa maliban sa aming unang kamatayan, at kami ay hindi na muling ibabangon"
        },
        {
            "chapter": 44,
            "verse": 36,
            "text": "Kaya’t ibangon mong muli ang aming mga ninuno kung ikaw ay nagsasabi ng katotohanan!”"
        },
        {
            "chapter": 44,
            "verse": 37,
            "text": "Sila ba ay higit na mainam o ang mga tao ng “Tubba” at sila na nauna sa kanila? Sila ay Aming winasak sapagkat katotohanang sila ay Mujrimun (mga walang pananalig, mapagsamba sa mga diyus-diyosan, makasalanan, kriminal, atbp)"
        },
        {
            "chapter": 44,
            "verse": 38,
            "text": "At hindi Namin nilikha ang kalangitan at ang kalupaan, at lahat ng nasa pagitan nito bilang isang laro lamang"
        },
        {
            "chapter": 44,
            "verse": 39,
            "text": "Hindi Namin nilikha sila maliban na may katotohanan (alalaong baga, upang suriin at subukan ang mga masunurin at palasuway at upang gantimpalaan ang palasunod at parusahan ang palasuway), datapuwa’t ang karamihan sa kanila ay hindi nakakaalam"
        },
        {
            "chapter": 44,
            "verse": 40,
            "text": "Katotohanan, ang Araw ng Paghuhukom (kung si Allah ay hahatol na sa pagitan ng mga nilalang) ay siyang sandali na itinalaga sa kanilang lahat"
        },
        {
            "chapter": 44,
            "verse": 41,
            "text": "Sa Araw kung ang mawlan (isang malapit na kamag- anak) ay hindi makakaasa ng tulong sa mawlan (isang malapit na kamag-anak), at walang tulong ang kanilang matatanggap"
        },
        {
            "chapter": 44,
            "verse": 42,
            "text": "Maliban sa kanya na gawaran ng Habag ni Allah. Katotohanang Siya ang Pinakamakapangyarihan, ang Pinakamaawain"
        },
        {
            "chapter": 44,
            "verse": 43,
            "text": "Katotohanan, ang puno ng Zaqqum"
        },
        {
            "chapter": 44,
            "verse": 44,
            "text": "Ang siyang magiging pagkain ng mga Makasalanan"
        },
        {
            "chapter": 44,
            "verse": 45,
            "text": "Na tulad ng kumukulong langis, ito ay kukulo sa mga tiyan"
        },
        {
            "chapter": 44,
            "verse": 46,
            "text": "Na katulad ng pagkulo nang nakakabanling tubig"
        },
        {
            "chapter": 44,
            "verse": 47,
            "text": "(At dito ay ipagbabadya): “Sakmalin siya at kaladkarin siya sa gitna ng Naglalagablab na Apoy"
        },
        {
            "chapter": 44,
            "verse": 48,
            "text": "Kaya’t ibuhos sa kanyang ulo ang Kaparusahan ng Kumukulong Tubig"
        },
        {
            "chapter": 44,
            "verse": 49,
            "text": "Lasapin mo (ito)! Katotohanang ikaw (ay nagkukunwari) na makapangyarihan, ang mapagbigay"
        },
        {
            "chapter": 44,
            "verse": 50,
            "text": "Katotohanang ito ang iyong pinag-aalinlanganan noon!”"
        },
        {
            "chapter": 44,
            "verse": 51,
            "text": "Katotohanan, ang Muttaqun (mga matimtiman at matuwid na tao na nangangamba kay Allah ng labis at umiiwas sa lahat ng mga kasalanan at masasamang gawa na Kanyang ipinagbawal at nagmamahal kay Allah ng higit at nagsasagawa ng lahat ng uri ng mabubuting gawa na Kanyang ipinag-utos), ay mapapasalugar ng Kapanatagan (Paraiso)"
        },
        {
            "chapter": 44,
            "verse": 52,
            "text": "Sa gitna ng Halamanan at mga Batis"
        },
        {
            "chapter": 44,
            "verse": 53,
            "text": "Na nadaramtan ng madulas na sutla at (gayundin) ng makapal na sutla, na nakaharap sa isa’t isa"
        },
        {
            "chapter": 44,
            "verse": 54,
            "text": "(Kaya’t ito ang mangyayari), at sila ay Aming ipapangasawa sa Houris (lubhang maputing mga babae na nilikha ni Allah ngunit hindi mula sa supling ni Adan, na may tampok na itim ng mata at puti ng mata)"
        },
        {
            "chapter": 44,
            "verse": 55,
            "text": "Sila ay tatawag dito sa lahat ng uri ng bungangkahoy sa kapayapaan at kapanatagan"
        },
        {
            "chapter": 44,
            "verse": 56,
            "text": "Sila ay hindi kailanman makakalasap ng kamatayan dito maliban sa unang kamatayan (sa buhay sa mundong ito), at Kanyang ililigtas sila sa Kaparusahan ng Naglalagablab na Apoy"
        },
        {
            "chapter": 44,
            "verse": 57,
            "text": "Bilang isang Biyaya mula sa iyong Panginoon! Ito ang sukdol na tagumpay"
        },
        {
            "chapter": 44,
            "verse": 58,
            "text": "Katiyakang Aming ginawa ito (ang Qur’an) na magaan sa iyong dila upang sila ay makaala-ala"
        },
        {
            "chapter": 44,
            "verse": 59,
            "text": "Kung gayon, maghintay ka (o Muhammad); katotohanang sila (rin) ay naghihintay"
        },
        {
            "chapter": 45,
            "verse": 1,
            "text": "Ha Mim (mga titik Ha, Ma)"
        },
        {
            "chapter": 45,
            "verse": 2,
            "text": "Ang Kapahayagan ng Aklat (ang Qur’an) ay mula kay Allah, ang Mataas sa Kapangyarihan, ang Tigib ng Karunungan"
        },
        {
            "chapter": 45,
            "verse": 3,
            "text": "Katotohanang sa kalangitan at kalupaan, naririto ang mga Tanda sa mga sumasampalataya"
        },
        {
            "chapter": 45,
            "verse": 4,
            "text": "At sa pagkakalikha sa inyong sarili, at sa anumang Kanyang ikinalat (sa kalupaan) na gumagalaw (may buhay) na mga nilalang. Ito ay mga Tanda para sa mga tao na may matibay at tiyak na pananalig"
        },
        {
            "chapter": 45,
            "verse": 5,
            "text": "At sa pagpapalitan ng araw at gabi, at katotohanang si Allah ang nagpamalisbis ng panustos (na ulan) na (Kanyang) ipinanaog mula sa alapaap at nagbigay buhay sa tigang na lupa, at sa pagbabago ng direksyon ng ihip ng hangin (alalaong baga, kung minsan ay patungo sa silangan o hilaga, at kung minsan ay patungo sa timog o kanluran, at kung minsan ay nagdadala ng masayang balita ng ulan at kung minsan ay nagdadala ng kaparusahan [bagyo]), ito ay mga Tanda para sa mga tao na may kaalaman at pang-unawa"
        },
        {
            "chapter": 45,
            "verse": 6,
            "text": "Ito ang Ayat (mga tanda, kapahayagan, katibayan, aral, atbp.) ni Allah, na Aming ipinahayag sa iyo (O Muhammad) ng may katotohanan, kaya’t sa alin (at ano) pa kayang pahayag na iba pa kay Allah at sa Kanyang Ayat (mga katibayan, aral, kapahayagan, tanda, atbp.), sila ay maniniwala"
        },
        {
            "chapter": 45,
            "verse": 7,
            "text": "Kasawian sa bawat makasalanan na mapagkunwari"
        },
        {
            "chapter": 45,
            "verse": 8,
            "text": "Na nakakarinig sa mga Talata ni Allah na ipinahayag sa kanya. Datapuwa’t siya ay matigas at mapagmataas na wari bang wala siyang naririnig. Kung gayon, ipagbadya sa kanya ang kasakit-sakit na parusa"
        },
        {
            "chapter": 45,
            "verse": 9,
            "text": "At kung siya ay makaalam ng ilan sa Aming mga Talata (ang Qur’an), tinatanggap niya ito ng may panunuya. Sa ganitong (mga tao) ay may naghihintay na kaaba-abang Parusa"
        },
        {
            "chapter": 45,
            "verse": 10,
            "text": "Sa harapan nila ay mayroong Impiyerno, at walang kapakinabangan sa kanila ang anumang kanilang pinagpaguran (kinita) gayundin (ay walang kapakinabangan sa kanila) ang mga tinangkilik nila na Auliya (mga tagapangalaga, kawaksi, tagapagtanggol, atbp.) maliban kay Allah. At sasakanila ang nag-uumapaw na Parusa"
        },
        {
            "chapter": 45,
            "verse": 11,
            "text": "Ito (ang Qur’an) ang tunay na Patnubay. At sa mga nagtatakwil sa Ayat (mga tanda, kapahayagan, katibayan, aral, atbp.) ng kanilang Panginoon, sasakanila ang isang kasakit-sakit na Parusa na kasuklam-suklam"
        }
    ]
}
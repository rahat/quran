{
    "maqras": [
        {
            "chapter": 82,
            "verse": 1,
            "text": "Kung ang kalangitan ay magbitak sa pagkalansag"
        },
        {
            "chapter": 82,
            "verse": 2,
            "text": "At kung ang mga bituin (at buntala) ay mahulog at magsipangalat"
        },
        {
            "chapter": 82,
            "verse": 3,
            "text": "At kung ang karagatan ay sumabog sa pag- agos (at matuyuan ng tubig)"
        },
        {
            "chapter": 82,
            "verse": 4,
            "text": "At kung ang mga libingan ay bumaligtad (upang iluwa ang kanilang laman)"
        },
        {
            "chapter": 82,
            "verse": 5,
            "text": "(Sa gayon), ang bawat tao (kaluluwa) ay makakaalam kung ano ang kanyang ipinadala at (kung ano) ang kanyang iniwan (na masama at mabuti)"
        },
        {
            "chapter": 82,
            "verse": 6,
            "text": "o Tao! Ano ang nagtulak sa iyo upang magwalang bahala sa iyong Panginoon, ang Tigib ng Biyaya"
        },
        {
            "chapter": 82,
            "verse": 7,
            "text": "Na lumikha sa iyo, at humubog sa iyo ng ganap, at nagbigay sa iyo ng angkop na sukat"
        },
        {
            "chapter": 82,
            "verse": 8,
            "text": "Sa anumang anyo na Kanyang naisin, ikaw ay Kanyang inilagay na magkasama (sa katawan, isipan, ispiritwal, atbp)"
        },
        {
            "chapter": 82,
            "verse": 9,
            "text": "Hindi! Datapuwa’t itinatwa ninyo ang Araw ng Kabayaran (gantimpala sa mabubuting gawa at kaparusahan sa masasamang gawa)"
        },
        {
            "chapter": 82,
            "verse": 10,
            "text": "Datapuwa’t katotohanan na may mga anghel na nangangalaga sa inyo (upang magsulit)"
        },
        {
            "chapter": 82,
            "verse": 11,
            "text": "Kiraman Katibin, (mabuti at kapuri-puri [sa Paningin ni Allah]), na nagtatala (ng inyong mga gawa)"
        },
        {
            "chapter": 82,
            "verse": 12,
            "text": "Batid nila ang (lahat) ninyong ginagawa"
        },
        {
            "chapter": 82,
            "verse": 13,
            "text": "Katotohanan, ang Abrar (mga matutuwid at matimtimang tao), sasakanila ang Kaligayahan (sa Paraiso)"
        },
        {
            "chapter": 82,
            "verse": 14,
            "text": "At katotohanan, ang Fujjar (mga tampalasan, walang pananampalataya, makasalanan at mapaggawa ng kabuktutan), sasakanila ang Naglalagablab na Apoy (ng Impiyerno)"
        },
        {
            "chapter": 82,
            "verse": 15,
            "text": "Sila ay magsisipasok dito upang lasapin ang nag-aapoy na ningas sa Araw ng Kabayaran"
        },
        {
            "chapter": 82,
            "verse": 16,
            "text": "At sila (na mga Fujjar) ay hindi mawawala rito (alalaong baga, hindi sila makakatakas sa Impiyerno)"
        },
        {
            "chapter": 82,
            "verse": 17,
            "text": "At ano ang makakapaghantong sa iyo upang maalaman kung ano ang Araw ng Kabayaran"
        },
        {
            "chapter": 82,
            "verse": 18,
            "text": "At muli, ano ang makakapaghantong sa iyo upang maalaman kung ano ang Araw ng Kabayaran"
        },
        {
            "chapter": 82,
            "verse": 19,
            "text": "(Ito ang) Araw na walang sinumang tao (kaluluwa) ang may anumamg kapangyarihan (upang makagawa) ng kahit na ano sa ibang tao (kaluluwa). At sa Araw na ito, tanging kay Allah lamang ang Lubos na Pag-uutos at Pasya"
        },
        {
            "chapter": 83,
            "verse": 1,
            "text": "Kasawian sa Al-Mutaffifin (sila na gumagawa ng pandaraya, alalaong baga, ang mga nagbibigay ng kulang sa sukat at timbang at nagbabawas sa mga karapatan ng iba)"
        },
        {
            "chapter": 83,
            "verse": 2,
            "text": "Sila na kung tatanggap sa mga tao ng may sukat at timbang ay naghahanap ng ganap na sukat at timbang"
        },
        {
            "chapter": 83,
            "verse": 3,
            "text": "Datapuwa’t kung sila ang magbibigay sa mga tao ng may sukat at timbang ay nagbibigay ng kulang"
        },
        {
            "chapter": 83,
            "verse": 4,
            "text": "Hindi baga nila napag-aakala na sila ay ibabangong muli upang tawagin sa Pagsusulit"
        },
        {
            "chapter": 83,
            "verse": 5,
            "text": "Sa dakilang Araw"
        },
        {
            "chapter": 83,
            "verse": 6,
            "text": "Sa Araw na yaon, ang buong sangkatauhan ay titindig sa harapan ng 946 Panginoon ng lahat ng mga nilalang"
        },
        {
            "chapter": 83,
            "verse": 7,
            "text": "Katotohanan! Ang Talaan (na kinapapalooban ng mga gawa) ng Fujjar (mga tampalasan, makasalanan, walang pananampalataya, mapaggawa ng kamalian) ay nakatago sa Sijjin"
        },
        {
            "chapter": 83,
            "verse": 8,
            "text": "Tunay nga, ano nga ba ang makakapagpahiwatig sa iyo kung ano ang kahulugan ng Sijjin"
        },
        {
            "chapter": 83,
            "verse": 9,
            "text": "Isang nasusulat na Talaan"
        },
        {
            "chapter": 83,
            "verse": 10,
            "text": "Kasawian sa Araw na yaon sa mga nagtatatwa (kay Allah, sa Kanyang mga Anghel, sa Kanyang mga Tagagapagbalita, sa Araw ng Muling Pagkabuhay at sa Al-Qadar [maka- Diyos na Pagtatakda)"
        },
        {
            "chapter": 83,
            "verse": 11,
            "text": "Sa mga nagtatakwil sa Araw ng Kabayaran"
        },
        {
            "chapter": 83,
            "verse": 12,
            "text": "At walang sinuman ang makakapagtakwil doon maliban sa mga makasalanan na lumalabag ng labis sa hangganan (ng kawalang pananampalataya, pang-aapi at pagsuway kay Allah), mga Makasalanan"
        },
        {
            "chapter": 83,
            "verse": 13,
            "text": "Na kung ang Aming mga Talata (ang Qur’an) ay ipinahahayag sa kanya, siya ay nagsasabi: “ Mga kathang isip lamang ng panahong lumipas!”"
        },
        {
            "chapter": 83,
            "verse": 14,
            "text": "Tunay nga! Ang kanilang puso ay may batik (nababahiran at nalalambungan ng mantsa dahil sa mga kasalanan at masasamang gawa) ng kanilang ginawa"
        },
        {
            "chapter": 83,
            "verse": 15,
            "text": "Katotohanan, sa Araw na yaon, ang Habag ng kanilang Panginoon ay ipagkakait sa kanila (ang mga makasalanan ay malalambungan upang hindi nila mamalas ang kanilang Panginoon)"
        },
        {
            "chapter": 83,
            "verse": 16,
            "text": "Tunay nga! Katotohanang sila ay papasok sa naglalagablab na Apoy ng Impiyerno"
        },
        {
            "chapter": 83,
            "verse": 17,
            "text": "At sa kanila ay ipagbabadya: “Ito ang kaganapan (at katotohanan) ng inyong tinalikdan (at tinalikuran)"
        },
        {
            "chapter": 83,
            "verse": 18,
            "text": "Katotohanan, ang Talaan ng mga matutuwid (at may pangangamba kay Allah at umiiwas sa kasamaan) ay nakatago sa Illiyyun"
        },
        {
            "chapter": 83,
            "verse": 19,
            "text": "Tunay nga, ano nga ba ang kahulugan na ipinapahiwatig ng Illiyyun"
        },
        {
            "chapter": 83,
            "verse": 20,
            "text": "Isang nasusulat na Talaan"
        },
        {
            "chapter": 83,
            "verse": 21,
            "text": "Na rito ay sumasaksi at nagpapatotoo ang mga pinakamalapit (kay Allah, alalaong baga, ang mga anghel)"
        },
        {
            "chapter": 83,
            "verse": 22,
            "text": "Katotohanan, ang mga matutuwid na may pangangamba kay Allah at umiiwas sa kasamaan ay mapapasa- Kaligayahan (sa Paraiso)"
        },
        {
            "chapter": 83,
            "verse": 23,
            "text": "Sa Luklukan (ng karangalan), at napagmamalas nila ang lahat ng bagay"
        },
        {
            "chapter": 83,
            "verse": 24,
            "text": "At mababanaag mo sa kanilang mukha ang kislap ng Kaligayahan"
        },
        {
            "chapter": 83,
            "verse": 25,
            "text": "Ang kanilang pagkauhaw ay papawiin ng purong alak na natatakpan pa ang sisidlan"
        },
        {
            "chapter": 83,
            "verse": 26,
            "text": "At ang huling (tungga) nito (alak) ay katulad ng halimuyak ng musko. At dahil dito, hayaan ang mga nagsisikap na may paghahangad sa kanilang kaligayahan (alalaong baga, ang magmadali sa pagsisigasig sa pagsunod kay Allah)"
        },
        {
            "chapter": 83,
            "verse": 27,
            "text": "At sa (alak) ay idaragdag pa ang sangkap ng Tasnim"
        },
        {
            "chapter": 83,
            "verse": 28,
            "text": "Isang batis, na sa tubig nito ay nagsisiinom ang malalapit kay Allah"
        },
        {
            "chapter": 83,
            "verse": 29,
            "text": "Katotohanan! (Sa panahon ng makamundong buhay) ang mga mapaggawa ng katampalasanan ay lagi nang nanglilibak sa mga nananampalataya"
        },
        {
            "chapter": 83,
            "verse": 30,
            "text": "At kailanman na sila ay dumaraan sa kanila, (sila ay) nagkikindatan sa isa’t isa (bilang panunuya)"
        },
        {
            "chapter": 83,
            "verse": 31,
            "text": "At kung sila ay magbalik na sa kanilang pamayanan, sila ay bumabalik ng may pagsasaya"
        },
        {
            "chapter": 83,
            "verse": 32,
            "text": "At kailanman na kanilang nakikita sila; sila (na hindi sumasampalataya) ay nagsasabi: “Tunay nga! Sila ang mga tao na napaligaw!”"
        },
        {
            "chapter": 83,
            "verse": 33,
            "text": "Datapuwa’t sila (mga hindi sumasampalataya at tampalasan) ay hindi isinugo bilang tagapagbantay sa kanila (mga sumasampalataya)"
        },
        {
            "chapter": 83,
            "verse": 34,
            "text": "Ngunit sa Araw na ito (ang Araw ng Kabayaran), ang mga sumasampalataya ay hahalakhak sa mga hindi sumasampalataya"
        },
        {
            "chapter": 83,
            "verse": 35,
            "text": "Sa luklukan (ng karangalan) ay napagmamalas nila ang lahat ng bagay"
        },
        {
            "chapter": 83,
            "verse": 36,
            "text": "Hindibagaangmgahindisumasampalatayaayginantihan (nang ganap) dahil sa kanilang ginawa"
        }
    ]
}
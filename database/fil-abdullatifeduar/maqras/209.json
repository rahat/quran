{
    "maqras": [
        {
            "chapter": 51,
            "verse": 31,
            "text": "(Si Abraham) ay nagsabi: “Kung gayon, o kayong mga Sugo, ano ang inyong layunin sa inyong pagparito"
        },
        {
            "chapter": 51,
            "verse": 32,
            "text": "Sila ay nagturing: “Kami ay isinugo sa mga tao na Mujrimun (mga nakalubog sa kasalanan, buktot, tampalasan, walang pananalig kay Allah, kriminal, atbp)"
        },
        {
            "chapter": 51,
            "verse": 33,
            "text": "Upang ihatid sa kanila, (ang ulan) ng mga batong putik"
        },
        {
            "chapter": 51,
            "verse": 34,
            "text": "Na itinakda ng iyong Panginoon sa Musrifun (mga mapagsamba sa diyus-diyosan, nagmamalabis sa pagsuway sa lahat ng hangganan, makasalanan, atbp.).”"
        },
        {
            "chapter": 51,
            "verse": 35,
            "text": "Kaya’t Aming inilikas ang mga nananampalataya na naroroon"
        },
        {
            "chapter": 51,
            "verse": 36,
            "text": "Ngunit wala Kaming natagpuan doon na anumang sambahayang Muslim maliban sa isa (alalaong baga, si Lut at ang kanyang dalawang anak na babae)"
        },
        {
            "chapter": 51,
            "verse": 37,
            "text": "At nag-iwan Kami roon ng isang Tanda (alalaong baga, ang pook ng Patay na Dagat [Dead Sea] na bantog sa Palestina), sa mga may pangangamba sa Kasakit-sakit na Kaparusahan"
        },
        {
            "chapter": 51,
            "verse": 38,
            "text": "At kay Moises din (ay may isang Tanda). Pagmasdan, nang isinugo Namin siya kay Paraon na may lantad na kapamahalaan"
        },
        {
            "chapter": 51,
            "verse": 39,
            "text": "Datapuwa’t (si Paraon) ay tumalikod (sa pananampalataya ng may karahasan) na kasama ang kanyang mga kabig, at nagsabi: “Isang manggagaway, isang inaalihan (ng demonyo)!”"
        },
        {
            "chapter": 51,
            "verse": 40,
            "text": "Kaya’t Aming sinukol siya at ang kanyang mga kabig, at sila ay inihagis Namin sa dagat, habang nasa kanya ang bunton ng paninisi"
        },
        {
            "chapter": 51,
            "verse": 41,
            "text": "At kay A’ad (ay mayroon ding isang Tanda): Pagmasdan, nang Aming ipinadala laban sa kanila ang mapaminsalang Hangin"
        },
        {
            "chapter": 51,
            "verse": 42,
            "text": "Ito (ang Hangin) ay hindi nag-iwan ng anuman sa landas na kanyang tinahak maliban sa pagkasira at pagkabulok"
        },
        {
            "chapter": 51,
            "verse": 43,
            "text": "At kay Thamud (ay mayroon ding isang Tanda): Pagmasdan, sila ay pinagsabihan: “Pansamantala kayong magpakasaya sa inyong sarili!”"
        },
        {
            "chapter": 51,
            "verse": 44,
            "text": "Datapuwa’t sila ay tandisang tumutol sa pag-uutos ng kanilang Panginoon, kaya’t ang Sa’iqa (ang mapaminsalang hiyaw, kaparusahan, nag-aapoy na kidlat, atbp.) ay lumukob sa kanila habang sila ay nagmamasid"
        },
        {
            "chapter": 51,
            "verse": 45,
            "text": "At hindi nila nakuhang makatindig sa kanilang sarili, gayundin ay hindi nila matulungan ang kanilang sarili"
        },
        {
            "chapter": 51,
            "verse": 46,
            "text": "(At gayundin naman) ang mga tao ni Noe na una pa sa kanila. Katotohanang sila ay mga tao na Fasiqun (mapaghimagsik, palasuway kay Allah, buktot, buhong)"
        },
        {
            "chapter": 51,
            "verse": 47,
            "text": "Aming itinayo ang Kalangitan (sa kaitaasan) ng may kapangyarihan. Katotohanang magagawa Namin na palawigin ang kalawakang yaon"
        },
        {
            "chapter": 51,
            "verse": 48,
            "text": "At Aming inilatag ang (maaliwalas) na kalupaan. Pagmasdan kung paano Namin inilatag ito ng may kagalingan"
        },
        {
            "chapter": 51,
            "verse": 49,
            "text": "At sa bawat bagay ay lumikha Kami ng pares, upang inyong magunita (ang Biyaya ni Allah)"
        },
        {
            "chapter": 51,
            "verse": 50,
            "text": "Kaya’t pasaklolo kayo (sa Habag) ni Allah. Katotohanang ako (Muhammad) ay isang Tagapagbabala sa inyo mula sa Kanya"
        },
        {
            "chapter": 51,
            "verse": 51,
            "text": "At huwag ninyong ituring ang iba pang bagay (sa inyong pagsamba) na katambal ni Allah (Siya lamang ang luwalhatiin, higit Siyang Mataas sa lahat nang iniaakibat sa Kanya). Katotohanang ako (Muhammad) ay isang Tagapagbabala sa inyo mula sa Kanya"
        },
        {
            "chapter": 51,
            "verse": 52,
            "text": "Gayundin naman, walang sinumang Tagapagbalita ang dumatal sa kanilang pamayanan na hindi nila pinagwikaan maliban sa magkakatulad na bintang: “Isang manggagaway o isang inaalihan (ng demonyo)!”"
        },
        {
            "chapter": 51,
            "verse": 53,
            "text": "Sila baga (na mga tao ng panahong sinauna) ay nagpamana ng palipat-lipat na salita sa kanila (na mga paganong Quraish)? Tunay nga, sila ang mga tao na lumabag sa pagsuway sa lahat ng hangganan (ng kawalang pananalig)"
        },
        {
            "chapter": 51,
            "verse": 54,
            "text": "Kaya’t lumayo ka (O Muhammad) sa kanila (na paganong Quraish), ikaw ay hindi bibigyang sisi (sapagkat naipaabot mo ang Mensahe ni Allah)"
        },
        {
            "chapter": 51,
            "verse": 55,
            "text": "Datapuwa’t paalalahanan mo sila (o Muhammad) sa pamamagitan ng pangangaral (ng Qur’an), sapagkat katotohanan, ang pagpapaala-ala ay kapakinabangan sa mga sumasampalataya"
        },
        {
            "chapter": 51,
            "verse": 56,
            "text": "At hindi Ko nilikha ang mga Jinn at mga Tao maliban na tanging sambahin lamang Ako"
        },
        {
            "chapter": 51,
            "verse": 57,
            "text": "HindiAkonaghahangadngpagtataguyodmulasakanila (alalaong baga, ng ikabubuhay sa kanilang sarili o sa Aking mga nilalang), gayundin naman Ako ay hindi naghihingi sa kanila na Ako ay kanilang pakainin (alalaong baga, ang pakainin ang kanilang sarili o ang Aking mga nilalang)"
        },
        {
            "chapter": 51,
            "verse": 58,
            "text": "Sapagkat katotohanang si Allah ang Tagapanustos ng Lahat, (Siya ang nagbibigay ng lahat ng ikinabubuhay), ang Panginoonng Kapamahalaan, ang Pinakamakapangyarihan"
        },
        {
            "chapter": 51,
            "verse": 59,
            "text": "At katotohanang sa mga mapaggawa ng kamalian, ay mayroong isang bahagi ng kaparusahan na katulad ng masamang bahagi ng kaparusahan (na dumatal) sa kanilang mga kasamahan (ng sinaunang lahi), kaya’t huwag nilang hilingin sa Akin na madaliin Ko ( ang gayong bahagi)"
        },
        {
            "chapter": 51,
            "verse": 60,
            "text": "Kung gayon, kasawian sa mga hindi sumasampalataya (kay Allah at sa Kanyang Kaisahan; sa Islam) sa takdang Araw na laan para sa kanila, na sa kanila ay ipinangako"
        },
        {
            "chapter": 52,
            "verse": 1,
            "text": "Sa pamamagitan ng Bundok (ng kapahayagan)"
        },
        {
            "chapter": 52,
            "verse": 2,
            "text": "At sa pamamagitan ng isang Aklat na nakatitik"
        },
        {
            "chapter": 52,
            "verse": 3,
            "text": "Sa kalatas (dahon) nanakalantad"
        },
        {
            "chapter": 52,
            "verse": 4,
            "text": "Sapamamagitanng Bait-ul-Mamur (angTahanan saibabawngkalangitannalagingdinadalawng mga anghel)"
        },
        {
            "chapter": 52,
            "verse": 5,
            "text": "At sa pamamagitan ng Kulandong na itinayo ng mataas (alalaong baga ang langit)"
        },
        {
            "chapter": 52,
            "verse": 6,
            "text": "At sa pamamagitan ng karagatan na umaapaw (o ito ay magiging apoy na sisindihan sa Araw ng Muling Pagkabuhay)"
        },
        {
            "chapter": 52,
            "verse": 7,
            "text": "Katotohanan, ang kaparusahan ng inyong Panginoon ay walang pagsalang daratal"
        },
        {
            "chapter": 52,
            "verse": 8,
            "text": "walang sinuman ang makakahadlang dito"
        },
        {
            "chapter": 52,
            "verse": 9,
            "text": "Sa Araw na ang suson-susong kalangitan ay makakalog sa matinding pagkauga"
        },
        {
            "chapter": 52,
            "verse": 10,
            "text": "At ang kabundukan ay matitinag sa isang (kagimbal-gimbal) na pagkilos"
        },
        {
            "chapter": 52,
            "verse": 11,
            "text": "Kaya’t kasawian sa Araw na yaon sa mga nagpapabulaan (sa katotohanan)"
        },
        {
            "chapter": 52,
            "verse": 12,
            "text": "Na naglalaro ng kasinungalingan (ganap na abala sa kawalan ng pananalig at paggawa ng kasamaan sa mundong ito na siyang mga pagsubok sa sangkatauhan at nagwawalang bahala sa walang hanggang kasasapitan [alalaong baga, kaparusahan sa Apoy ng Impiyerno)"
        },
        {
            "chapter": 52,
            "verse": 13,
            "text": "Sa Araw na sila ay ihahagis sa kailaliman ng Apoy na hindi masasawata"
        },
        {
            "chapter": 52,
            "verse": 14,
            "text": "(At sa kanila ay ipagbabadya): “ Ito ang Apoy na inyong itinatwa!”"
        },
        {
            "chapter": 52,
            "verse": 15,
            "text": "“Ito baga ay isang salamangka, o kayo ay hindi nakakakita? “"
        },
        {
            "chapter": 52,
            "verse": 16,
            "text": "“Inyong lasapin dito ang init, at kahit na kayo ay matiisin sa ganito o hindi matiisin sa ganito, itong lahat ay magkakatulad. Kayo ay tumanggap lamang ng kabayaran sa inyong mga gawa.”"
        },
        {
            "chapter": 52,
            "verse": 17,
            "text": "Katotohanan, ang Muttaqun (mga matutuwid at matimtimang tao na lubhang nangangamba kay Allah at umiiwas sa lahat ng kasalanan, at lubhang nagmamahal kay Allah at nagsasagawa ng lahat ng kabutihan at gumaganap sa mga ipinag-uutos ni Allah), ay mapapasa-Halamanan (ng Paraiso) at Sukdol na Kaligayahan"
        },
        {
            "chapter": 52,
            "verse": 18,
            "text": "Na nagtatamasa ng kasiyahan na ipinagkaloob sa kanila ng kanilang Panginoon; at (sa katunayan) na ang kanilang Panginoon ang nagligtas sa kanila sa kaparusahan ng Naglalagablab na Apoy"
        },
        {
            "chapter": 52,
            "verse": 19,
            "text": "(At sa kanila ay ipagtuturing): “Kumain kayo at uminom ng may kasiyahan dahilan sa inyong mabubuting gawa.”"
        },
        {
            "chapter": 52,
            "verse": 20,
            "text": "Sila ay magsisihilig (ng may kaginhawahan) sa mga diban na inayos sa maraming bilang; at Aming ikakasal sila sa mga Houris (magagandang dalaga), na nag-aangkin ng magaganda, mabibilog at maningning na mga mata"
        },
        {
            "chapter": 52,
            "verse": 21,
            "text": "At sila na sumasampalataya na ang kanilang anak (pamilya) ay sumunod sa kanilang Pananalig, sa kanila ay Aming ipipisan ang kanilang anak (pamilya), at hindi Namin ipagkakait sa kanila (ang bunga) ng kanilang mga gawa. Ang bawat tao (kaluluwa) ay sanla sa bagay na kanyang kinita"
        },
        {
            "chapter": 52,
            "verse": 22,
            "text": "At ipagkakaloob Namin sa kanila ang bungangkahoy at karne, sa anumang kanilang maibigan"
        },
        {
            "chapter": 52,
            "verse": 23,
            "text": "dito sila ay magpapalitan sa bawat isa ng kopita (ng alak) na walang bahid ng kahangalan at malinis sa kasalanan (sapagkat pinahihintulutan na rito ang pag-inom [ng alak)"
        }
    ]
}
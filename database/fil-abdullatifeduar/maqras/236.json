{
    "maqras": [
        {
            "chapter": 84,
            "verse": 1,
            "text": "Kung ang langit (alapaap) ay lansag-lansag na mabiyak"
        },
        {
            "chapter": 84,
            "verse": 2,
            "text": "At duminig sa (pag-uutos ng) kanyang Panginoon, at marapat na gumawa (nito)"
        },
        {
            "chapter": 84,
            "verse": 3,
            "text": "At kung ang kalupaan ay unatin at patagin"
        },
        {
            "chapter": 84,
            "verse": 4,
            "text": "Atiluwaniyanglahatangkanyanglamanatmaging hungkag"
        },
        {
            "chapter": 84,
            "verse": 5,
            "text": "At duminig at tumalima sa kanyang Panginoon, at marapat na gumawa (nito)"
        },
        {
            "chapter": 84,
            "verse": 6,
            "text": "O tao! Katotohanang ikaw ay magbabalik patungo sa iyong Panginoon –na kasama ang iyong mga gawa (mabuti man at masama), isang tiyak na pagbabalik, kaya’t iyong matatagpuan (ang bunga ng iyong mga ginawa)"
        },
        {
            "chapter": 84,
            "verse": 7,
            "text": "At siya na bibigyan ng kanyang Talaan sa kanyang kanang kamay"
        },
        {
            "chapter": 84,
            "verse": 8,
            "text": "Katiyakan na tatanggap siya ng magaan na pagbabalik-tanaw"
        },
        {
            "chapter": 84,
            "verse": 9,
            "text": "At siya ay magbabalik sa kanyang pamayanan na lubhang nagagalak"
        },
        {
            "chapter": 84,
            "verse": 10,
            "text": "Datapuwa’t siya na bibigyan ng kanyang Talaan sa kanyang likuran"
        },
        {
            "chapter": 84,
            "verse": 11,
            "text": "walang pagsala! Siya ay maninikluhod sa kanyang pagkawasak"
        },
        {
            "chapter": 84,
            "verse": 12,
            "text": "At siya ay papasok sa Nag-aalimpuyong Apoy upang lasapin ang kanyang lagablab"
        },
        {
            "chapter": 84,
            "verse": 13,
            "text": "Katotohanan! Siya ay namuhay sa kanyang pamayanan na maligaya (at walang pangamba)"
        },
        {
            "chapter": 84,
            "verse": 14,
            "text": "Katotohanang itinuring niya na hindi siya kailanman babalik (sa Amin)"
        },
        {
            "chapter": 84,
            "verse": 15,
            "text": "Hindi! Katotohanan, ang kanyang Panginoon ay lagi nang nagmamasid sa kanya"
        },
        {
            "chapter": 84,
            "verse": 16,
            "text": "Kaya tatawagin (Namin) upang sumaksi ang mapanglaw (na kulay) ng takipsilim"
        },
        {
            "chapter": 84,
            "verse": 17,
            "text": "At ang gabi sa kanyang nananawagang dilim at anumang kanyang tinitipon"
        },
        {
            "chapter": 84,
            "verse": 18,
            "text": "At ang buwan sa kanyang kabilugan"
        },
        {
            "chapter": 84,
            "verse": 19,
            "text": "Katiyakang ikaw ay maglalakbay sa magkakaibang antas (sa buhay sa mundong ito at sa Kabilang Buhay)"
        },
        {
            "chapter": 84,
            "verse": 20,
            "text": "Ano ang nagpapagulo sa kanila at sila ay hindi sumasampalataya"
        },
        {
            "chapter": 84,
            "verse": 21,
            "text": "At kung ang Qur’an ay ipinahahayag sa kanila, sila ay hindi nagpapatirapa (sa kapakumbabaan)"
        },
        {
            "chapter": 84,
            "verse": 22,
            "text": "Bagkus, sa kabalintunaan, ang mga hindi sumasampalataya ay nagtatakwil (dito)"
        },
        {
            "chapter": 84,
            "verse": 23,
            "text": "Datapuwa’t talastas ni Allah ang lahat ng ikinukubli (ng kanilang puso, mabuti man o masama)"
        },
        {
            "chapter": 84,
            "verse": 24,
            "text": "Kaya’t ipahayag sa kanila ang Kasakit-sakit na Kaparusahan"
        },
        {
            "chapter": 84,
            "verse": 25,
            "text": "Maliban sa mga sumasampalataya at gumagawa ng kabutihan, katotohanang tatanggapin nila ang Gantimpala na hindi magmamaliw (Paraiso)"
        },
        {
            "chapter": 85,
            "verse": 1,
            "text": "Sa pamamagitan ng alapaap (langit), na naghahawak ng malalaking pangkat ng mga bituin"
        },
        {
            "chapter": 85,
            "verse": 2,
            "text": "At sa pamamagitan ng ipinangakong Takdang Araw (ng Paghuhukom)"
        },
        {
            "chapter": 85,
            "verse": 3,
            "text": "At sa pamamagitan ng araw na sumasaksi (alalaong baga, ang Biyernes), at sa Araw na sinaksihan (alalaong baga, 950 ang Araw ng Arafat [Hajj], sa ikasiyam ng Dhul Hijja"
        },
        {
            "chapter": 85,
            "verse": 4,
            "text": "Kasawian sa mga gumagawa ng balon (ng apoy)"
        },
        {
            "chapter": 85,
            "verse": 5,
            "text": "Na ang apoy ay tinutustusan ng (maraming) panggatong"
        },
        {
            "chapter": 85,
            "verse": 6,
            "text": "Pagmasdan! Sila ay magsisiupo rito (sa apoy)"
        },
        {
            "chapter": 85,
            "verse": 7,
            "text": "At kanilang nasaksihang (lahat) ang kanilang ginagawa laban sa mga sumasampalataya (alalaong baga, ang pagsunog sa kanila na mga sumasampalataya sa buhay sa mundong ito)"
        },
        {
            "chapter": 85,
            "verse": 8,
            "text": "Na walang ginawang masama laban sa kanila maliban na sila ay nananampalataya kay Allah, ang Sukdol sa Kapangyarihan at nagtatangan ng Lubos na Kapurihan"
        },
        {
            "chapter": 85,
            "verse": 9,
            "text": "Siya (Allah) ang nag-aangkin ng ganap na kapamahalaan at paghahari sa kalangitan at kalupaan! At si Allah ang Saksi sa lahat ng bagay"
        },
        {
            "chapter": 85,
            "verse": 10,
            "text": "Katotohanan! Sila na umuusig (at nang- aalipusta) sa mga sumasampalataya, lalaki man at babae, (sa pamamagitan ng pagpapahirap at pagsunog sa kanila) at hindi nagtika (sa pagsisisi kay Allah), katotohanang sasakanila ang lupit ng Impiyerno at makakamtan nila ang kaparusahan ng Naglalagablab na Apoy"
        },
        {
            "chapter": 85,
            "verse": 11,
            "text": "Katotohanan! Sa mga sumasampalataya at nagsisigawa ng kabutihan, sasakanila ang Halamanan (ng Kaligayahan) na sa ilalim nito ay may mga ilog na nagsisidaloy (Paraiso). Ito ang dakilang Tagumpay"
        },
        {
            "chapter": 85,
            "verse": 12,
            "text": "Katotohanan (O Muhammad)! Ang Sakmal (Kaparusahan) ng iyong Panginoon ay matindi"
        },
        {
            "chapter": 85,
            "verse": 13,
            "text": "Katotohanan! Siya ang Lumikha sa pinakasimula, at muling magpapanumbalik dito (sa pagkabuhay sa Araw ng Muling Pagbangon), [o di kaya ay: Siya ang nagpasimula ng Kaparusahan at muling magsasagawa nito sa Kabilang Buhay]"
        },
        {
            "chapter": 85,
            "verse": 14,
            "text": "At Siya ay Lagi nang Nagpapatawad, ang Tigib ng Pagmamahal (sa mga matimtiman at matapat na sumasampalataya sa Kaisahan ni Allah at sa Islam)"
        },
        {
            "chapter": 85,
            "verse": 15,
            "text": "Ang Panginoon ng Luklukan, ang Puspos ng Kaluwalhatian"
        },
        {
            "chapter": 85,
            "verse": 16,
            "text": "Na gumagawa ng lahat na Kanyang maibigan"
        },
        {
            "chapter": 85,
            "verse": 17,
            "text": "Nakarating na ba sa inyo ang kasaysayan ng mga Hukbo"
        },
        {
            "chapter": 85,
            "verse": 18,
            "text": "Ni Paraon at Tribu ni Thamud"
        },
        {
            "chapter": 85,
            "verse": 19,
            "text": "Hindi! (Magkagayunman), ang mga hindi sumasampalataya ay nanatili sa pagtatakwil (kay Propeta Muhammad at sa Kanyang Mensahe ng Katotohanan, ang Islam)"
        },
        {
            "chapter": 85,
            "verse": 20,
            "text": "Datapuwa’t si Allah ang nakalukob sa kanila mula sa likuran! (alalaong baga, talastas Niyang lahat ang kanilang mga gawa at Siya ang magbibigay ganti sa kanilang mga gawa)"
        },
        {
            "chapter": 85,
            "verse": 21,
            "text": "Walang pagsala! Ito ang Maluwalhating Qur’an"
        },
        {
            "chapter": 85,
            "verse": 22,
            "text": "Na nakatitik sa Al Lauh Al Mahfuz (Napapangalagaang Tableta [Kalatas)"
        },
        {
            "chapter": 86,
            "verse": 1,
            "text": "Sa pamamagitan ng langit at At-Tariq (ang dumarating na panauhin sa gabi, alalaong baga, ang maningning na bituin)"
        },
        {
            "chapter": 86,
            "verse": 2,
            "text": "Ah! Ano baga kaya ang ipinapahiwatig sa inyo ng At-Tariq (ang panggabing panauhin)"
        },
        {
            "chapter": 86,
            "verse": 3,
            "text": "Ito ay isang Bituin (na may naglalagos) na liwanag"
        },
        {
            "chapter": 86,
            "verse": 4,
            "text": "walang sinumang tao (kaluluwa) ang walang may tagapangalaga sa kanya (alalaong baga, ang mga Anghel na nakatalaga sa bawat tao at nagbabantay sa kanya, na nagtatala ng kanyang mabuti at masamang gawa, atbp)"
        },
        {
            "chapter": 86,
            "verse": 5,
            "text": "Ngayon, (hayaan) ang tao ang makatunghay 952 kung ano ang pinagmulan ng kanyang pagkalikha"
        },
        {
            "chapter": 86,
            "verse": 6,
            "text": "Siya ay nilikha mula sa isang patak na sumago"
        },
        {
            "chapter": 86,
            "verse": 7,
            "text": "Na nanggagaling sa pagitan ng gulugod at mga tadyang"
        },
        {
            "chapter": 86,
            "verse": 8,
            "text": "Katotohanan! Siya (Allah) lamang ang may kakayahan na muling magsauli ng (kanyang) buhay"
        },
        {
            "chapter": 86,
            "verse": 9,
            "text": "Sa Araw na ang lahat ng mga lihim (mga gawa, pagdarasal, pag-aayuno, kawanggawa, atbp.) ay mabubunyag at susuriin (kung katotohanan)"
        },
        {
            "chapter": 86,
            "verse": 10,
            "text": "Kaya’t (ang tao) ay walang magiging kapangyarihan at wala ring magiging katuwang"
        },
        {
            "chapter": 86,
            "verse": 11,
            "text": "Sa pamamagitan ng alapaap (na may balongngtubig) nanagpapamalisbisngulannangpaulit-ulit"
        },
        {
            "chapter": 86,
            "verse": 12,
            "text": "At sa kalupaan na nagbibitak (sa pagsulpot at pagtubo ng mga puno at halaman)"
        },
        {
            "chapter": 86,
            "verse": 13,
            "text": "Pananganan! Katotohanang ito (ang Qur’an) ang Pahayag na nagbubukod (sa pagkakaiba) ng katotohanan at kabulaanan (ng tumpak at mali at nag- uutos ng mahigpit na mga batas sa sangkatauhan upang masugpo ang ugat ng kasamaan)"
        },
        {
            "chapter": 86,
            "verse": 14,
            "text": "At ito ay hindi isang bagay na paglilibang lamang"
        },
        {
            "chapter": 86,
            "verse": 15,
            "text": "Katotohanang sila ay nagbabalak ng isang pakana (laban sa iyo, o Muhammad)"
        },
        {
            "chapter": 86,
            "verse": 16,
            "text": "At Ako (Allah) rin ay nagbabalak ng isang pakana (laban sa kanila)"
        },
        {
            "chapter": 86,
            "verse": 17,
            "text": "Kaya’t bigyan ninyo ng palugit ang mga hindi sumasampalataya (na mamahinga). (Sa ngayon), sila ay pansamantala ninyong pakitunguhan nang mabayanad"
        }
    ]
}
{
    "rukus": [
        {
            "chapter": 87,
            "verse": 1,
            "text": "Luwalhatiin ang Pangalan ng iyong Tagapagtangkilik na Panginoon, ang Kataas-taasan"
        },
        {
            "chapter": 87,
            "verse": 2,
            "text": "Na Siyang lumikha (ng lahat ng bagay) at nagbigay ng anyo at kaayusan"
        },
        {
            "chapter": 87,
            "verse": 3,
            "text": "Na nagtakda ng Ganap na Sukat (kahihinatnan ng lahat at bawat isa maging sa kabutihan o kasamaan) at nagbigay ng Patnubay (nagturo sa sangkatauhan ng Tumpak at Maling Landas)"
        },
        {
            "chapter": 87,
            "verse": 4,
            "text": "At nagpatubo ng mga luntiang halamanan at pastulan"
        },
        {
            "chapter": 87,
            "verse": 5,
            "text": "At muli ay ginawa, (at Kanyang) ginawa ito na dayami (at bagaso)"
        },
        {
            "chapter": 87,
            "verse": 6,
            "text": "Sa sunod-sunod na antas ay ipahahayag Namin sa iyo (o Muhammad) ang Mensahe (ang Qur’an) upang hindi mo malimutan"
        },
        {
            "chapter": 87,
            "verse": 7,
            "text": "Maliban sa anumang pahintulutan ni Allah. Talastas Niya ang nakalantad at nalilihim"
        },
        {
            "chapter": 87,
            "verse": 8,
            "text": "At gagawin Naming magaan ito sa iyo (O Muhammad) upang masunod mo ang Landas (sa paggawa ng mga kabutihan)"
        },
        {
            "chapter": 87,
            "verse": 9,
            "text": "Kaya’t paalalahanan mo (ang mga tao) kung ang pagpapaala-ala ay magbibigay kapakinabangan (sa mga makikinig)"
        },
        {
            "chapter": 87,
            "verse": 10,
            "text": "Ang panawagan at paala-ala ay diringgin niya na may pangangamba (kay Allah)"
        },
        {
            "chapter": 87,
            "verse": 11,
            "text": "Datapuwa’t ito ay itatakwil ng mga masasawing palad (sa kaparusahan)"
        },
        {
            "chapter": 87,
            "verse": 12,
            "text": "Na mahuhulog sa Nag-aalimpuyong Apoy at lalasap ng kanyang paglalagablab"
        },
        {
            "chapter": 87,
            "verse": 13,
            "text": "dito, siya ay hindi mamamatay (upang maginhawahan), o mabubuhay (sa mabuting kalagayan)"
        },
        {
            "chapter": 87,
            "verse": 14,
            "text": "Katiyakan, ang magtatamo 954 ng tagumpay ay siya na nagpapadalisay ng kanyang sarili (sa pamamagitan ng pag-iwas sa pagsamba sa mga diyus- diyosan at pagtanggap sa Kaisahan ni Allah at sa Islam)"
        },
        {
            "chapter": 87,
            "verse": 15,
            "text": "At lumuluwalhati sa Pangalan ng kanyang Tagapagtangkilik na Panginoon (sumasamba lamang kay Allah at wala ng iba), at bukas ang puso sa pananalangin (alalaong baga, ang limang takdang panalangin sa maghapon bukod pa ang mga dasal na ipinagtatagubilin)"
        },
        {
            "chapter": 87,
            "verse": 16,
            "text": "Datapuwa’t minahalaga ninyo ang buhay sa mundong ito na hindi magtatagal"
        },
        {
            "chapter": 87,
            "verse": 17,
            "text": "Bagama’t ang Kabilang Buhay ay higit na mainam at mananatili"
        },
        {
            "chapter": 87,
            "verse": 18,
            "text": "Katotohanang ito ay nasa mga Aklat ng unang kasulatan"
        },
        {
            "chapter": 87,
            "verse": 19,
            "text": "Sa mga Kasulatan ni Abraham at Moises"
        }
    ]
}
{
    "pages": [
        {
            "chapter": 54,
            "verse": 50,
            "text": "At ang Aming Pag- uutos ay isa lamang, na katulad ng (isang) kurap ng mata"
        },
        {
            "chapter": 54,
            "verse": 51,
            "text": "At katotohanang (sa panahong sinauna) ayAming winasak ang mga pangkat na katulad nila, kaya’t mayroon bang sinuman ang makakaala-ala (at tatanggap ng tagubilin)"
        },
        {
            "chapter": 54,
            "verse": 52,
            "text": "At ang lahat at bawat isa na kanilang ginawa ay nakatala sa (kanilang) mga Aklat (ng Gawa)"
        },
        {
            "chapter": 54,
            "verse": 53,
            "text": "At ang lahat ng mga bagay, maliit man at malaki ay nakatala (sa Al Lauh Al Mahfuz noon pa man, bago pa ito mangyari). [Tunghayan ang Qur’an]"
        },
        {
            "chapter": 54,
            "verse": 54,
            "text": "Katotohanan, ang Muttaqun (mga matutuwid at matimtimang tao na umiiwas sa lahat ng kasamaan na Kanyang ipinagbabawal at nagmamahal ng labis kay Allah sa pamamagitan ng paggawa ng mga kabutihan at pagsunod sa lahat ng Kanyang ipinag-uutos), sila ay mananahan sa gitna ng Halamanan at mga Ilog (Paraiso)"
        },
        {
            "chapter": 54,
            "verse": 55,
            "text": "Na matatag na nagkakatipon sa Katotohanan (alalaong baga, ang Paraiso), na malapit sa paningin ng Isang Hari na Walang Hanggan sa Kapangyarihan (Allah, ang Pinagpala, ang Kataas-taasan, ang nag-aangkin ng Kamahalan at Karangalan)"
        },
        {
            "chapter": 55,
            "verse": 1,
            "text": "(Si Allah) ang Pinakamahabagin"
        },
        {
            "chapter": 55,
            "verse": 2,
            "text": "Siya na nagturo (sa inyo O Sangkatauhan) ng Qur’an (sa pamamagitan ng Kanyang Habag)"
        },
        {
            "chapter": 55,
            "verse": 3,
            "text": "Siya na lumikha sa tao"
        },
        {
            "chapter": 55,
            "verse": 4,
            "text": "Siya na nagturo sa kanya ng maindayog na pananalita"
        },
        {
            "chapter": 55,
            "verse": 5,
            "text": "Ang araw at buwan ay tumatakbo (sumusunod) sa kanilang takdang landas (ng buong katumpakan sa oras at sukat)"
        },
        {
            "chapter": 55,
            "verse": 6,
            "text": "Ang mga bituin at mga punongkahoy ay kapwa nagpapatirapa sa pagpupuri"
        },
        {
            "chapter": 55,
            "verse": 7,
            "text": "At ang kalangitan ay Kanyang itinaas nang matayog, at Kanyang itinakda ang Timbangan (ng katarungan)"
        },
        {
            "chapter": 55,
            "verse": 8,
            "text": "Upang kayo ay hindi magmalabis sa hangganan (at sukat)"
        },
        {
            "chapter": 55,
            "verse": 9,
            "text": "Kaya’t panatilihin ninyo ang bigat ng may katarungan at huwag ninyong bayaan ang timbangan na magkulang"
        },
        {
            "chapter": 55,
            "verse": 10,
            "text": "At Siya ang naglatag ng kalupaan para sa kanyang mga nilikha"
        },
        {
            "chapter": 55,
            "verse": 11,
            "text": "Na naririto ang mga bungangkahoy at mga palmera (datiles) na namumunga sa maraming buwig"
        },
        {
            "chapter": 55,
            "verse": 12,
            "text": "At gayundin ang mais, ang (kanyang) dahon at tangkay ay bilang pagkain ng mga hayop, at mababangong halaman (herba)"
        },
        {
            "chapter": 55,
            "verse": 13,
            "text": "Kaya’t alin sa mga kaloob ng inyong Panginoon ang inyong itinatatwa (O mga Jinn at Tao)"
        },
        {
            "chapter": 55,
            "verse": 14,
            "text": "Nilikha Niya ang tao (Adan) mula sa malambot na putik na tulad (ng gamit) sa palayukan"
        },
        {
            "chapter": 55,
            "verse": 15,
            "text": "At nilikha Niya ang mga Jinn mula sa apoy na walang usok"
        },
        {
            "chapter": 55,
            "verse": 16,
            "text": "Kaya’t alin sa mga kaloob ng inyong Panginoon ang inyong itinatatwa (O mga Jinn at Tao)"
        }
    ]
}
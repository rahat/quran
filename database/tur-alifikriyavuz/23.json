{
    "chapter": [
        {
            "chapter": 23,
            "verse": 1,
            "text": "Muhakkak müminler zafer bulmuştur"
        },
        {
            "chapter": 23,
            "verse": 2,
            "text": "O müminler ki, namazlarında tevazu ve korku sahibidirler"
        },
        {
            "chapter": 23,
            "verse": 3,
            "text": "Onlar ki, boş sözden ve faydasız işten yüz çevirirler"
        },
        {
            "chapter": 23,
            "verse": 4,
            "text": "Onlar ki, zekâtlarını verirler"
        },
        {
            "chapter": 23,
            "verse": 5,
            "text": "Onlar ki, ırzlarını korurlar"
        },
        {
            "chapter": 23,
            "verse": 6,
            "text": "Ancak zevcelerine ve sahib oldukları cariyelerine karşı münasebetleri müstesnadır. Çünkü onlar (bu helâl olanlarda) kınanmazlar"
        },
        {
            "chapter": 23,
            "verse": 7,
            "text": "Kim de bu helâlden başkasını ararsa, işte onlar mütecavizlerdir"
        },
        {
            "chapter": 23,
            "verse": 8,
            "text": "Onlar ki, emanetlerine ve verdikleri söze riayet ederler"
        },
        {
            "chapter": 23,
            "verse": 9,
            "text": "Onlar ki, namazlarını gereği üzre devamlı kılarlar; emanetlerine ve verdikleri söze riayet ederler"
        },
        {
            "chapter": 23,
            "verse": 10,
            "text": "İşte bu vasıfları toplayanlar, varis olanlardır"
        },
        {
            "chapter": 23,
            "verse": 11,
            "text": "Ki onlar, Firdevs cennetine varis olacaklardır. Onlar orada ebedî olarak kalacaklardır"
        },
        {
            "chapter": 23,
            "verse": 12,
            "text": "Biz insanı (Âdem’i) muhakkak ki çamurun özünden yarattık"
        },
        {
            "chapter": 23,
            "verse": 13,
            "text": "Sonra Adem’in neslini, sağlam bir yerde (rahimde) bir nutfe (az bir su) yaptık"
        },
        {
            "chapter": 23,
            "verse": 14,
            "text": "Sonra o nutfeyi kan pıhtısı haline getirdik. Ondan sonra kan pıhtısını bir parça et yaptık; o et parçasını da kemikler haline çevirdik. Kemiklere de et giydirdik. Sonra ona başka bir yaratılış (ruh) verdik. Bak ki, şekil verenlerin en güzeli olan Allah’ın şanı ne kadar yücedir"
        },
        {
            "chapter": 23,
            "verse": 15,
            "text": "Sonra siz bunun arkasından muhakkak öleceksiniz"
        },
        {
            "chapter": 23,
            "verse": 16,
            "text": "Sonra siz, kıyamet günü muhakkak diriltileceksiniz"
        },
        {
            "chapter": 23,
            "verse": 17,
            "text": "Doğrusu biz, sizin üzerinizde yedi kat (gök) yarattık. Biz yaratmaktan gafil olmadık (onu korumaktayız)"
        },
        {
            "chapter": 23,
            "verse": 18,
            "text": "Gökten de bir ölçü dairesinde bir yağmur indirdik de, onu yerde iskân ettik (ırmak, göl, kuyu ve menba haline getirdik). Şüphe yok ki biz, o suyu yok etmeye de kadiriz"
        },
        {
            "chapter": 23,
            "verse": 19,
            "text": "İşte bu su sebebiyle size hurmalıklardan, üzümlüklerden bağlar - bahçeler yaptık. İçlerinde sizin için bir çok yemişler var. Onlardan yer ve geçinirsiniz"
        },
        {
            "chapter": 23,
            "verse": 20,
            "text": "(Yine sizin için) Tûr-i Sînâ dağından çıkan bir ağaç (zeytin ağacı) yarattık ki, hem yağ bitirir, hem de yiyecek kimselere bir katık"
        },
        {
            "chapter": 23,
            "verse": 21,
            "text": "Davarlarda da sizin için muhakkak bir ibret vardır. Karınlarındaki sütten size içiririz. sizin için onlarda daha bir çok faydalar vardır. Hem onların etlerinden de yersiniz"
        },
        {
            "chapter": 23,
            "verse": 22,
            "text": "Bir de (karada) hayvanların, (denizde) gemilerin üzerinde taşınırsınız"
        },
        {
            "chapter": 23,
            "verse": 23,
            "text": "Yemin olsun ki, biz Nuh’u kavmine Peygamber gönderdik de (onlara) şöyle dedi: “- Ey kavmim! Allah’a ibadet edin. O’ndan başka bir İlâhınız yoktur. Artık azabından korkmaz mısınız?”"
        },
        {
            "chapter": 23,
            "verse": 24,
            "text": "Bunun üzerine kavminden küfre varanların ileri gelenleri (başları) dedi ki: “- Bu sizin gibi ancak bir insandır, size karşı üstünleşmek istiyor. Eğer Allah dileseydi, elbette (bize peygamber olarak insan değil) melekler gönderirdi. Biz bunu, (bir insanın peygamber olabileceğini) evvelki atalarımızdan duymadık"
        },
        {
            "chapter": 23,
            "verse": 25,
            "text": "O, ancak kendisinde cinnet bulunan bir adamdır. Bu itibarla bir zamana kadar onu bekleyin (belki akıllanır).”"
        },
        {
            "chapter": 23,
            "verse": 26,
            "text": "(Nûh şöyle) dedi: “- Ey Rabbim, onların beni yalanlamalarına karşılık sen bana yardım et.”"
        },
        {
            "chapter": 23,
            "verse": 27,
            "text": "Biz de ona şöyle vahy ettik: “- Bizim nezaretimiz altında ve emrimizle gemiyi yap. Sonra azab emrimiz gelibde tandırdan su kaynayıp fışkırınca (veya kazan kaynayınca), hemen ona, her canlıdan birer çift erkek ve dişi, bir de üzerine azab vacib olandan başka, aile halkını koy. Zulüm yapanlar hakkında da bana duada bulunma; çünkü onlar boğulmuş olacaklardır.”"
        },
        {
            "chapter": 23,
            "verse": 28,
            "text": "(Ey Nûh), sen beraberindekilerle geminin üzerine çıktığın zaman de ki: “- Hamd, O Allah’a olsun ki, bizi zalim bir kavimden kurtarmıştır.”"
        },
        {
            "chapter": 23,
            "verse": 29,
            "text": "Bir de (gemiden inince) şöyle de: “- Rabbim! Beni bereketli bir yere kondur; sen konuklatanların en hayırlısısın.”"
        },
        {
            "chapter": 23,
            "verse": 30,
            "text": "Şüphesiz bunda (Nûh kıssasında) ibret alıncak çok alâmetler var. Doğrusu biz (bu şekilde insanları) imtihana çekenleriz"
        },
        {
            "chapter": 23,
            "verse": 31,
            "text": "Nuh kavminin helâkinden sonra, arkalarından başka bir kavim yarattık (bu Âd kavmidir)"
        },
        {
            "chapter": 23,
            "verse": 32,
            "text": "Onlara da içlerinden bir peygamber (Hûd’u) gönderdik ki, şöyle desin: “- Allah’a ibadet edin; sizin ondan başka hiç bir İlâh’ınız yoktur. Artık Allah’ın azabından korkmaz mısınız?”"
        },
        {
            "chapter": 23,
            "verse": 33,
            "text": "Dünya hayatında kendilerine nimet (mal ve evlâd bolluğu) verdiğimiz halde, küfredip ahiretteki hesabla karşılaşmayı yalanlıyan ve o peygamberin kavminden ileri gelen bir topluluk şöyle dedi: “- Bu, ancak sizin gibi bir insandır. Sizin yediğinizden yiyor, içtiğinizden içiyor (bu bir peygamber olamaz)"
        },
        {
            "chapter": 23,
            "verse": 34,
            "text": "Eğer kendiniz gibi bir insana itaat edecek olursanız, o halde aldanmış cahiller olursunuz"
        },
        {
            "chapter": 23,
            "verse": 35,
            "text": "Siz öldüğünüzde, bir toprak ve bir yığın kemik olduğunuz zaman, muhakkak dirileceğinizi mi size va’adediyor"
        },
        {
            "chapter": 23,
            "verse": 36,
            "text": "O korkutulduğunuz şey (azab) ne uzak, ne uzak! (olur şey değil)"
        },
        {
            "chapter": 23,
            "verse": 37,
            "text": "Hayat, ancak bizim bu dünya hayatımızdır. Bazımız ölür, bazımız yaşarız. Fakat biz öldükten sonra diriltilmeyiz"
        },
        {
            "chapter": 23,
            "verse": 38,
            "text": "O (size peygamber olduğunu söyliyen), ancak Allah’a karşı yalan uyduran bir adamdır. Biz ona inanacak değiliz.”"
        },
        {
            "chapter": 23,
            "verse": 39,
            "text": "(İmansızların bu sözlerinden sonra, o peygamber) şöyle dedi: “- Rabbim, beni yalanlamalarına karşı, öcümü al.”"
        },
        {
            "chapter": 23,
            "verse": 40,
            "text": "Allah buyurdu ki: “- Az bir zamanda (azabı görünce) pişman olacaklar.”"
        },
        {
            "chapter": 23,
            "verse": 41,
            "text": "Derken onları korkunç bir azab gürültüsü, Allah’dan adalet olarak, yakalayıverdi. Böylece onları bir sel süpürüntüsü yaptık. Artık helâk olsun öyle zalimler"
        },
        {
            "chapter": 23,
            "verse": 42,
            "text": "Sonra onların (helâkleri) arkasından başka kavimler yarattık. (Salih, Lût ve Şuayb’ın kavimlerini)"
        },
        {
            "chapter": 23,
            "verse": 43,
            "text": "Hiç bir ümmet, ecelini, (mukadder helâk zamanını) geçip öne alamaz ve geriletemez"
        },
        {
            "chapter": 23,
            "verse": 44,
            "text": "Sonra arka arkaya peygamberlerimizi gönderdik. Her ümmete peygamberi geldikçe, onu yalanladılar. Biz de onları birbiri ardınca helâk ettik ve onları dillere destan yaptık. Artık defolsun imana gelmiyecek bir kavim"
        },
        {
            "chapter": 23,
            "verse": 45,
            "text": "Sonra Mûsa ile kardeşi Harûn’u, mucizelerimizle ve açık bir hüccetle, Firavun’a ve onun ileri gelenlerine gönderdik de bunlar, (iman etmeyi) kibirlerine yediremediler. Onlar büyüklenen bir kavimdiler"
        },
        {
            "chapter": 23,
            "verse": 46,
            "text": "Sonra Mûsa ile kardeşi Harûn’u, mucizelerimizle ve açık bir hüccetle, Firavun’a ve onun ileri gelenlerine gönderdik de bunlar, (iman etmeyi) kibirlerine yediremediler. Onlar büyüklenen bir kavimdiler"
        },
        {
            "chapter": 23,
            "verse": 47,
            "text": "(Bu itibarla Firavun ve kavmi) şöyle dediler: “- Biz, bizim gibi iki insana. (Mûsa ve Harûn’a) hiç iman eder miyiz! Hele bir de kavimleri bize itaat edib duruyorken"
        },
        {
            "chapter": 23,
            "verse": 48,
            "text": "Böylece onları (Musâ ve Harûn’u) yalanladılar da helâk edilenlerden oldular, (denizde boğuldular)"
        },
        {
            "chapter": 23,
            "verse": 49,
            "text": "Yemin olsun, Mûsa’ya Tevrat’ı verdik ki, kavmi hidayete ersinler"
        },
        {
            "chapter": 23,
            "verse": 50,
            "text": "Meryem’in oğlu İsa’yı da annesiyle (kudretimize delâlet eden) bir alâmet kıldık; (çünkü onu babasız yarattık, annesine bir insan dokunmamıştı). İkisini düz ve suyu bulunan yüksek bir yerde barındırdık"
        },
        {
            "chapter": 23,
            "verse": 51,
            "text": "(Muhtelif zamanlarda peygamberlere şöyle hitab edildi): “- Ey Rasûller! Helâl şeylerden yeyiniz ve salih amel işleyiniz. Çünkü ben ne yaparsanız hep bilirim"
        },
        {
            "chapter": 23,
            "verse": 52,
            "text": "İşte bu dininiz, esasta bir tek dindir; (islâm dinidir, tevhid dinidir). Ben de Rabbinizim. Artık benden korkun"
        },
        {
            "chapter": 23,
            "verse": 53,
            "text": "Nihayet milletler, dinleri hususunda, aralarında parçalara bölündüler. Her fırka kendi din ve mezhebine güveniyor, hak olduğuna inanıyor"
        },
        {
            "chapter": 23,
            "verse": 54,
            "text": "Şimdi (Ey Rasûlüm), o Mekke kâfirlerini bir vakte kadar dalgınlıkları içinde bırak"
        },
        {
            "chapter": 23,
            "verse": 55,
            "text": "Onlara dünyada verdiğimiz mal ve evlâddan dolayı, biz onların hayırlarına acele ediyoruz, zannında mı bulunuyorlar? Hayır, anlamıyorlar, (dünya haline aldanıyorlar, ahiretteki perişanlığı düşünmüyorlar)"
        },
        {
            "chapter": 23,
            "verse": 56,
            "text": "Onlara dünyada verdiğimiz mal ve evlâddan dolayı, biz onların hayırlarına acele ediyoruz, zannında mı bulunuyorlar? Hayır, anlamıyorlar, (dünya haline aldanıyorlar, ahiretteki perişanlığı düşünmüyorlar)"
        },
        {
            "chapter": 23,
            "verse": 57,
            "text": "Gerçekten Rablerinin azabından korkanlar"
        },
        {
            "chapter": 23,
            "verse": 58,
            "text": "Rablerinin ayetlerine iman edenler"
        },
        {
            "chapter": 23,
            "verse": 59,
            "text": "Rablerine hiç ortak koşmıyanlar"
        },
        {
            "chapter": 23,
            "verse": 60,
            "text": "Rablerinin huzuruna varacaklarından kalbleri korkarak verdiklerini (zekâtlarını) verenler"
        },
        {
            "chapter": 23,
            "verse": 61,
            "text": "İşte bunlar; hayırlarda sürat yarışı yaparlar ve onlar hayır yapmak için öne geçenlerdir"
        },
        {
            "chapter": 23,
            "verse": 62,
            "text": "Biz, herkese ancak güç ve takatı miktarınca teklif yaparız; (gücünün üstünde olan şeylerle sorumlu tutmayız). Katımızda (her kulun amelinin yazılı bulunduğu) bir kitab vardır; o, doğruyu söyler. Onlar zulme uğratılmazlar"
        },
        {
            "chapter": 23,
            "verse": 63,
            "text": "Fakat kâfirlerin kalbleri bu Kur’an’dan bir gaflet içindedir. Onların, müminlerin amelinden başka bir takım kötü işleri vardır ki, hep onlar için çalışıp dururlar"
        },
        {
            "chapter": 23,
            "verse": 64,
            "text": "Nihayet onların (zevke düşkün) elebaşlarını azab ile yakaladığımız zaman, çığlık kopararak yardım istiyeceklerdir"
        },
        {
            "chapter": 23,
            "verse": 65,
            "text": "(Onlara şöyle denir): Bugün boşuna feryad etmeyin; çünkü siz, bizden kurtarılamazsınız"
        },
        {
            "chapter": 23,
            "verse": 66,
            "text": "Size, ayetlerim okunuyordu da, gerisin geri dönüyordunuz (onları kabulden yüz çeviriyordunuz)"
        },
        {
            "chapter": 23,
            "verse": 67,
            "text": "Kur’an’a baş kaldırıb geceleyin toplantılar yaparak hezeyanlar savuruyordunuz"
        },
        {
            "chapter": 23,
            "verse": 68,
            "text": "Hak olduğunu anlamak için Kur’an hakkında hiç düşünmediler mi? (İcazkâr lâfzına ve hikmetli manasına bakıb Allah katından olduğunu anlamadılar mı?). Yoksa onlara, evvelki atalarına gelmemiş olan bir peygamber mi geldi (de onu inkâr ediyorlar)"
        },
        {
            "chapter": 23,
            "verse": 69,
            "text": "(Yoksa, peygamberlerini doğruluk, emanet ve güzel ahlâkla) tanımadılar da, onun için mi inkâr ediyorlar"
        },
        {
            "chapter": 23,
            "verse": 70,
            "text": "Yoksa, peygamberde bir cinnet var mı diyorlar? Hayır o peygamber, onlara hakkı (Kur’an’ı ve İslâm dinini) getirdi. Fakat onların çoğu hakkı sevmiyorlar, (inkâr ediyorlar)"
        },
        {
            "chapter": 23,
            "verse": 71,
            "text": "Eğer Allah, onların keyflerine tabi olsaydı, göklerle yer ve bunlarda bulunan kimseler muhakkak fesada uğrardı (âlem bozulurdu). Hayır, biz onlara, izzet ve şerefleri olan Kur’an’larını getirdik de onlar, şereflerinden yüz çeviriyorlar"
        },
        {
            "chapter": 23,
            "verse": 72,
            "text": "Yoksa, sen onlardan (getirdiğin şeye mukabil) bir ücret mi istiyorsun? Rabbinin (cennetteki) mükâfatı ise daha hayırlıdır. Hem Allah, rızık verenlerin en hayırlısıdır"
        },
        {
            "chapter": 23,
            "verse": 73,
            "text": "Doğrusu sen, onları, İslâm dinine çağırıyorsun"
        },
        {
            "chapter": 23,
            "verse": 74,
            "text": "Fakat ahirete inanmıyanlar, bu doğru yoldan sapmaktadırlar"
        },
        {
            "chapter": 23,
            "verse": 75,
            "text": "Eğer biz, onlara (Mekke halkına) merhamet edip sıkıntılarını (uğradıkları kıtlığı) açıversek, mutlaka körükörüne giderek, yine azgınlıklarında inad edip dururlardı"
        },
        {
            "chapter": 23,
            "verse": 76,
            "text": "Doğrusu biz onları azaba (açlık ve kıtlığa) tuttuk da, yine Rablerine karşı boyun eğmediler. Onlar yalvarmıyorlar, (imana gelmiyorlar)"
        },
        {
            "chapter": 23,
            "verse": 77,
            "text": "Nihayet üzerlerine çok şiddetli bir azab kapısı açtığımız zaman da, onun içinde ümitsizliğe düşeceklerdir"
        },
        {
            "chapter": 23,
            "verse": 78,
            "text": "Halbuki size, o kulakları, o gözleri, o kalbleri yaratıb veren O’dur. Siz pek az şükrediyorsunuz"
        },
        {
            "chapter": 23,
            "verse": 79,
            "text": "Sizi yer yüzünde yaratan O’dur. Kıyamet gününde hep O’na dönüb toplanacaksınız"
        },
        {
            "chapter": 23,
            "verse": 80,
            "text": "Öldükten sonra dirilten O, dünyada öldüren O. Gece ile gündüzün birbiri ardınca değişmesi (karanlık ve aydınlık farkları) hep O’na aittir. (Bunlarda başkasının tasarrufu olamaz). Artık akıllanmıyacak mısınız"
        },
        {
            "chapter": 23,
            "verse": 81,
            "text": "Hayır, o Mekke kâfirleri, evvelkilerin dediği gibi dediler"
        },
        {
            "chapter": 23,
            "verse": 82,
            "text": "Şöyle demişlerdi: “- Biz ölüb de bir toprak ve bir yığın kemik olduğumuz zaman mı, cidden biz mi diriltilmiş olacağız"
        },
        {
            "chapter": 23,
            "verse": 83,
            "text": "Yemin ederiz ki, bize de atalarımıza da bu dirilme işi bundan önce vaad olundu. Bu, eskilerin masallarından başka bir şey değil.”"
        },
        {
            "chapter": 23,
            "verse": 84,
            "text": "(Ey Rasûlüm, Mekke kâfirlerine) de ki: “- Kimin o arz ve ondaki bütün varlıklar, biliyor musunuz?”"
        },
        {
            "chapter": 23,
            "verse": 85,
            "text": "Onlar diyecekler ki: “- Allah’ındır.“ Sen, de ki: “- O halde düşünüb Allah’ın kudretini anlamaz mısınız?”"
        },
        {
            "chapter": 23,
            "verse": 86,
            "text": "Yine de ki: “- O yedi göğün Rabbi kim? O çok büyük arşın Rabbi kim?”"
        },
        {
            "chapter": 23,
            "verse": 87,
            "text": "“-Allah’ındır” diyecekler, De ki: “- O halde Allah’dan korkmaz mısınız?” (Allah’dan başkasına nasıl tapınırsınız)"
        },
        {
            "chapter": 23,
            "verse": 88,
            "text": "De ki: “- Her şeyin mülkiyet ve hazineleri elinde olan kimdir ki, daima O koruyub hükmediyor, kendisi asla korunmaya muhtaç olmuyor? Eğer biliyorsanız, cevab verin.”"
        },
        {
            "chapter": 23,
            "verse": 89,
            "text": "Yine “-Allah’ındır” diyecekler. Onlara de ki: “- O halde nereden aldatılıyorsunuz (da hakkı inkâr, ediyorsunuz)?”"
        },
        {
            "chapter": 23,
            "verse": 90,
            "text": "Doğrusu biz, onlara, hakkı (tevhîdi) getirdik. Şüphesiz onlar, (Allah çocuk edindi, melekler kızlarıdır sözlerinde) yalancıdırlar"
        },
        {
            "chapter": 23,
            "verse": 91,
            "text": "Allah, hiç evlâd edinmemiştir, beraberinde bir ilâh da yoktur. Eğer müşriklerin dediği gibi, Allah’la beraber bir takım ilâhlar olsaydı, o takdirde her ilâh kendi yarattığını götürür, tek başlarına kalarak aralarında ayrılıklar baş gösterir ve bir kısmı diğerlerine üstün gelirdi. (Bu çekişme ve savaşlar olmadığına göre Allah’ın eşi ve ortağı yoktur.) Allah, onların isnad ettiği şirk vasıflarından (ve bütün noksanlıklardan) münezzehtir"
        },
        {
            "chapter": 23,
            "verse": 92,
            "text": "Allah, gaybın ve hazırın âlimidir; O, müşriklerin koştukları şirklerden çok yücedir"
        },
        {
            "chapter": 23,
            "verse": 93,
            "text": "(Ey Rasûlüm) de ki: “- Rabbim! Eğer onlara edilen azab va’dini muhakkak bana göstereceksen"
        },
        {
            "chapter": 23,
            "verse": 94,
            "text": "Beni o zalimler topluluğu arasında bulundurma, Rabbim!”"
        },
        {
            "chapter": 23,
            "verse": 95,
            "text": "(Ey Rasûlüm), onlara vaad ettiğimiz azabı sana göstermeğe elbette kadiriz"
        },
        {
            "chapter": 23,
            "verse": 96,
            "text": "Sen, kötülüğü en güzel hasletle (sabır ve iyilikle) bertaraf et. Biz onların ne yalan ve küfür uydurduklarını daha iyi biliriz"
        },
        {
            "chapter": 23,
            "verse": 97,
            "text": "De ki: “-Rabbim, Şeytanların vesveselerinden sana sığınırım"
        },
        {
            "chapter": 23,
            "verse": 98,
            "text": "Rabbim, onların huzurumda bulunmalarından sana sığınırım.”"
        },
        {
            "chapter": 23,
            "verse": 99,
            "text": "Nihayet o müşriklerin her birine ölüm geldiği vakit şöyle diyecekler: “-Rabbim, beni dünyaya geri çevir"
        },
        {
            "chapter": 23,
            "verse": 100,
            "text": "Tâ ki, ben terk ettiğim imanı yerine getirib salih bir amelde bulunayım.” Hayır (artık dünyaya dönülmez), müşriklerden her birinin söylediği bu sözler, söyleyene ait faydasız bir lâfdır. Önlerinde ise bir mezar vardır; diriltilecekleri güne kadar oradadırlar"
        },
        {
            "chapter": 23,
            "verse": 101,
            "text": "O vakit, Sûr’a üfürüldü mü, artık aralarında bugün ne neseb yardımlaşması vardır, ne de birbirinin halinden sorabilirler"
        },
        {
            "chapter": 23,
            "verse": 102,
            "text": "O zaman (kıyamette) kimin hasenat tartıları ağır gelirse, işte onlar zafere kavuşacaklardır"
        },
        {
            "chapter": 23,
            "verse": 103,
            "text": "Kimin de tartıları hafif gelirse, işte kendilerini hüsrana düşürenler bunlardır; cehennemde de ebedî olarak kalacaklar"
        },
        {
            "chapter": 23,
            "verse": 104,
            "text": "Ateş yüzlerine çarpar. O halde ki, orada dişleri sırıtır durur"
        },
        {
            "chapter": 23,
            "verse": 105,
            "text": "(Allah, o kâfirlere şöyle buyuracak): “-Size (dünyada) ayetlerim (Kur’an) okunurken, onları inkâr eden siz değilmi idiniz?”"
        },
        {
            "chapter": 23,
            "verse": 106,
            "text": "Onlar (cehennemde oldukları halde) derler ki: “- Ey Rabbimiz! Bizi kötü talihimiz mağlûb etti ve biz, hak yoldan çıkan (kâfir) bir kavim idik"
        },
        {
            "chapter": 23,
            "verse": 107,
            "text": "Ey Rabbimiz! Bizi bu ateşden çıkar; yine küfre dönersek, o takdirde muhakkak zalimleriz"
        },
        {
            "chapter": 23,
            "verse": 108,
            "text": "(Allah onlara şöyle) buyurur: “- Ses çıkarmayın, sinin orada! Bana bir şey söylemeyin (ateşden çıkmayı benden istemeyin).”"
        },
        {
            "chapter": 23,
            "verse": 109,
            "text": "Çünkü mümin kullarımdan bir topluluk vardı ki, onlar: “- Ey Rabbimiz, iman ettik, artık bizi bağışla ve bize merhamet et. Sen merhamet edenlerin en hayırlısısın.” derlerken"
        },
        {
            "chapter": 23,
            "verse": 110,
            "text": "Siz, onları, alaya aldınız. Nihayet bu hareketiniz, bana ibadet etmeyi size unutturdu. Onlara (istihza suretiyle) gülüyordunuz"
        },
        {
            "chapter": 23,
            "verse": 111,
            "text": "İşte ben, o müminlere, sabretmelerine karşılık, bugün bu mükâfatı (cenneti ) verdim. Muhakkak onlardır zafere erenler...”"
        },
        {
            "chapter": 23,
            "verse": 112,
            "text": "(Allah, kâfirlere kıyamet günü şöyle) buyuracak: “- Dünyada veya mezarda ne kadar seneler sayısınca kaldınız?”"
        },
        {
            "chapter": 23,
            "verse": 113,
            "text": "Onlar derler ki: “- Bir gün, yahud bir günden az kaldık. İşte (hesab tutan meleklere) sayanlara sor.”"
        },
        {
            "chapter": 23,
            "verse": 114,
            "text": "(Allah onlara şöyle) buyuracak “- Bilmiş olsanız, hakikaten pek az kaldınız (çünkü ahiretteki bekleyişiniz sonsuzdur)"
        },
        {
            "chapter": 23,
            "verse": 115,
            "text": "Sizi ancak boşuna yarattığımızı ve gerçekten bize döndürülmiyeceğinizi mi zannettiniz?”"
        },
        {
            "chapter": 23,
            "verse": 116,
            "text": "Mutlak olarak mülk sahibi olan Allah, (boşuna yaratmaktan, çocuk edinmekten ve bütün noksanlıklardan münezzehtir) çok yücedir. Ondan başka hiç bir İlâh yoktur; kerim olan Arş’ın Rabbidir (Arş kerimdir, çünkü rahmet oradan nâzil olur)"
        },
        {
            "chapter": 23,
            "verse": 117,
            "text": "Her kim, Allah ile bareber diğer bir ilâh’a, onu isbat edecek bir delili olmamasına rağmen, ibadet ederse onun cezası ancak Rabbinin katındadır. Gerçek şudur ki, kâfirler felâh bulmazlar"
        },
        {
            "chapter": 23,
            "verse": 118,
            "text": "(Ey Rasûlüm) de ki: “- Rabbim! Ümmetimi bağışla, onlara merhamet buyur. Sen merhamet edenlerin en hayırlısısın.”"
        }
    ]
}
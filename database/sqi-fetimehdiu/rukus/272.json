{
    "rukus": [
        {
            "chapter": 20,
            "verse": 55,
            "text": "Nga ajo (toka) ju kemi krijuar dhe në të do t’iu kthejmë edhe prap nga ajo do t’ju nxjerrim edhe një herë"
        },
        {
            "chapter": 20,
            "verse": 56,
            "text": "Dhe Ne atij ia kemi treguar të tëra argumentet tona, por ai i përgënjeshtroi dhe i refuzoi"
        },
        {
            "chapter": 20,
            "verse": 57,
            "text": "E i tha “A na ke ardhur që me magjitë tua të na nxjerrish nga vendi ynë o Musa"
        },
        {
            "chapter": 20,
            "verse": 58,
            "text": "Edhe ne ty, patjetër, do të përgatisim një magji sikurse ajo. Caktone afatin, të cilit, do t’i përmbahemi edhe ne edhe ti, në një vend të përshtatshëm!”"
        },
        {
            "chapter": 20,
            "verse": 59,
            "text": "“Takimi le të jetë ditën e festës, - tha, - dhe populli le të tubohet në mëngjes”"
        },
        {
            "chapter": 20,
            "verse": 60,
            "text": "Dhe Faraoni shkoi dhe mblodhi magjistarët e vet dhe erdhi"
        },
        {
            "chapter": 20,
            "verse": 61,
            "text": "“Të mjerët ju! – u tha Musa. Mos shpifni gënjeshtra për All-llahun e t’u shfaros me dënim. Pamëdyshje kush shpif-dështon”"
        },
        {
            "chapter": 20,
            "verse": 62,
            "text": "Dhe ata filluan të polemizojnë për punën e tyre ndërveti por fshehurazi"
        },
        {
            "chapter": 20,
            "verse": 63,
            "text": "Thoshin: “Këta dy janë magjistarë që me magjitë e tyre duan t’iu largojnë nga vendi juaj dhe ta çrrënjosin fenë tuaj shembullore"
        },
        {
            "chapter": 20,
            "verse": 64,
            "text": "Prandaj, bashkoni dredhitë tuaja dhe dilni si në front. Sot ka sukses ai që ngadhënjen”"
        },
        {
            "chapter": 20,
            "verse": 65,
            "text": "O Musa, - i thanë ata, - a po do ti, apo ne, t’i lëshojmë të parët?”"
        },
        {
            "chapter": 20,
            "verse": 66,
            "text": "“Lëshoni ju”, - tha ai, - dhe njëherë iu duk se litarët me shkopinjtë, mjete të magjive të tyre lëviznin"
        },
        {
            "chapter": 20,
            "verse": 67,
            "text": "Dhe Musa ndjeu në vete një frikë"
        },
        {
            "chapter": 20,
            "verse": 68,
            "text": "“Mos u frikëso! – i thamë Ne. ti je superior"
        },
        {
            "chapter": 20,
            "verse": 69,
            "text": "Vetëm se lëshoje atë çka ke në dorën e djathtë e t’i përbijë çka kanë bërë ata, sepse ata kanë bërë vetëm mashtrim magjistarësh, dhe magjistari kudo që të vijë nuk do të ketë sukses”"
        },
        {
            "chapter": 20,
            "verse": 70,
            "text": "magjistarët u hodhën në sexhde dhe thanë: “Ne i besuam Zotit të Harunit dhe të Musasë!”"
        },
        {
            "chapter": 20,
            "verse": 71,
            "text": "“A ju i besuat, - u tha, - (Faraoni) pa u lejuar unë? Ai është mësuesi juaj, ai ju ka mësuar magjinë, dhe unë, gjithsesi, do t’iu pres duart e këmbët tërthorazi; do t’iu varë në trupat e panjave dhe sigurisht do ta dini se kush prej nesh e ka dënimin më të tmerrshëm dhe më të gjatë"
        },
        {
            "chapter": 20,
            "verse": 72,
            "text": "“Ne ty, - i thanë, - pasha atë që na ka krijuar, nuk do të japim përparësi para argumenteve që na kanë ardhur, e ti bën çka të bësh, atë mund ta bësh vetëm në jetën e kësaj bote"
        },
        {
            "chapter": 20,
            "verse": 73,
            "text": "ne i besojmë Zotit tonë për të na falur gabimet tona dhe magjitë për të cilat ti na ke detyruar. Dhe All-llahu është më i mirë dhe i pafund”"
        },
        {
            "chapter": 20,
            "verse": 74,
            "text": "Atë, i cili para Zotit të vet del si mëkatar, e pret xhehennemi, ku as vdes as jeton"
        },
        {
            "chapter": 20,
            "verse": 75,
            "text": "Dhe kush vjen te Ai, si besimtar, dhe ka bërë vepra të mira, ata të tërë i presin merita të larta"
        },
        {
            "chapter": 20,
            "verse": 76,
            "text": "Kopshte të Adënit, ku do të rrjedhin lumenj. Aty do të mbesin përgjithmonë, dhe ajo është shpërblim për ata që po pastrohen nga mëkatet"
        }
    ]
}
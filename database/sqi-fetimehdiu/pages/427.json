{
    "pages": [
        {
            "chapter": 33,
            "verse": 63,
            "text": "Njerëzit të pyesin për ditën e gjykimit! Thuaju: “Atë vetëm All-llahu e di”. Ku ta dish, ndoshta është afër dita e kijametit"
        },
        {
            "chapter": 33,
            "verse": 64,
            "text": "Me të vërtetë All-llahu i ka mallkuar mosbesimtarët dhe u ka përgatitur zjarr të fortë e të këndellur"
        },
        {
            "chapter": 33,
            "verse": 65,
            "text": "Aty do të mbesin përgjithmonë; nuk do të gjejnë as ndihmëtarë e as mbrojtës"
        },
        {
            "chapter": 33,
            "verse": 66,
            "text": "Atë ditë kur fytyrat e tyre do të përdridhen në zjarr, do të thonë: “Oh sikur t’i ishim përulur All-llahut dhe ta kishim respektuar Profetin!”"
        },
        {
            "chapter": 33,
            "verse": 67,
            "text": "Dhe do të thonë: “O Zoti ynë, u jemi përulur zotërive dhe kujdestarëve tanë, andaj ata na kanë humbur rrugën"
        },
        {
            "chapter": 33,
            "verse": 68,
            "text": "Zoti ynë, jepu atyre vuajtje të dyfisht dhe mallkoj me një mallkim të madh!”"
        },
        {
            "chapter": 33,
            "verse": 69,
            "text": "O besimtarë, mos u bëni sikur ata të cilët e kanë shqetësuar Musanë, por atë All-llahu e liroi nga ajo që ata flisnin, dhe ai te All-llahu është faqebardhë – ka autoritet"
        },
        {
            "chapter": 33,
            "verse": 70,
            "text": "O besimtarë, frikësohuni prej All-llahut dhe flisni vetëm të vërtetën"
        },
        {
            "chapter": 33,
            "verse": 71,
            "text": "Ai juve do t’ju shpërblejë për veprat tuaja të mira dhe do t’ua falë mëkatet, kurse ai i cili i përulet All-llahut dhe Profetit të tij, ai arrin fitore të madhe"
        },
        {
            "chapter": 33,
            "verse": 72,
            "text": "Ne u kemi dhënë obligim qiejve, tokës dhe maleve, por ato refuzuan të pranojnë këtë se u frikësuan, kurse njeriu e mori mbi vete. Ai me të vërtetë është i pa drejtë dhe injroant"
        },
        {
            "chapter": 33,
            "verse": 73,
            "text": "Në mënyrë që All-llahu t’i ndëshkojë hipokritët dhe hipokritet, politeistët dhe politeistet, kurse besimtarët dhe besimtaret t’i falë. All-llahu fal dhe është i gjithmëshirshëm"
        }
    ]
}
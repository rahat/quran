{
    "pages": [
        {
            "chapter": 21,
            "verse": 73,
            "text": "Edhe ata i bëmë udhërrëfyes që të udhëzojnë sipas urdhërave tona dhe i kemi inspiruar të bëjnë vepra të mira, të kryejnë faljen, të ndajnë sadakë, dhe Neve na kanë adhuruar"
        },
        {
            "chapter": 21,
            "verse": 74,
            "text": "Edhe Lutit i kemi dhënë urtësi e dituri, dhe e shpëtuam nga qyteti (banorët e tij) që bënte vepra të këqia; ata me të vërtetë ishin njerëz të këqij"
        },
        {
            "chapter": 21,
            "verse": 75,
            "text": "E futëm nën mëshirën tonë; ai është me të vërtetë nga të mirët"
        },
        {
            "chapter": 21,
            "verse": 76,
            "text": "Edhe Nuhit kur na u lut, më përpara, iu përgjigjëm dhe atë me familjen e tij e shpëtuam nga mjerimi i madh"
        },
        {
            "chapter": 21,
            "verse": 77,
            "text": "Dhe i ndihmuam kundër njerëzve të cilët i konsideronin argumentet tona të pavërteta. Ata ishin njerëz të këqij, prandaj të gjithë i mbytëm në ujë"
        },
        {
            "chapter": 21,
            "verse": 78,
            "text": "Edhe Davudit edhe Sulejmanit kur gjykuan lidhur me arën që e kishin kullotur delet e dikujt – e ne ishim dëshmitarë të gjykimit të tyre"
        },
        {
            "chapter": 21,
            "verse": 79,
            "text": "Dhe ia sqaruam (e bëmë) që Sulejmani ta kuptonte atë dhe të dyve u kemi dhënë dije e urtësi. Kurse malet edhe zogjtë ia nënshtruam që me Davudin të madhërojnë (All-llahun), Ne e bëmë këtë"
        },
        {
            "chapter": 21,
            "verse": 80,
            "text": "Dhe e mësuam të bëjë parzma hekuri për ju që t’ju mbrojë në luftë me armikun, - po a jeni mirënjohës"
        },
        {
            "chapter": 21,
            "verse": 81,
            "text": "Kurse Sulejmanit ia bëmë erën që si rërfëllazë të fryejë sipas urdhërit të tij kah toka që e kemi bekuar; Ne shumë mirë i dimë të gjitha"
        }
    ]
}
{
    "pages": [
        {
            "chapter": 33,
            "verse": 55,
            "text": "Ato nuk bëjnë mëkate (të jenë të zbuluara) para etërve të tyre, edhe djemve të tyre, edhe vëllezërve të tyre, djemve të vëllezërve të tyre, djemve të motrave të tyre, edhe para grave, edhe para robëreshave të tyre. Dhe frikësohuni All-llahut sepse All-llahu me të vërtetë është dëshmitar i çdo sendi"
        },
        {
            "chapter": 33,
            "verse": 56,
            "text": "All-llahu dhe engjujt e tij e bekojnë Profetin. O besimtarë, bekojeni dhe dorëzohuni plotësisht"
        },
        {
            "chapter": 33,
            "verse": 57,
            "text": "Ata të cilët po e fyejnë All-llahun dhe Profetin e tij, All-llahu do t’i mallkojë në këtë dhe në botën tjetër; atyre u ka përgatitur vuajtje të turpshme"
        },
        {
            "chapter": 33,
            "verse": 58,
            "text": "Kurse ata, të cilët, i ofendojnë besimtarët dhe besimtaret për diçka që nuk e meritojnë, ngarkohen vetëm me shpifje dhe mëkate haptazi"
        },
        {
            "chapter": 33,
            "verse": 59,
            "text": "O profet, thuaju grave tua, edhe vajzave tua, edhe grave të besimtarëve le t’i lëshojnë mbulesat e veta. Ashtu do të dallohen më mirë dhe nuk do të jenë objekt ofendimi. Ndërkaq All-llahu fal dhe është i gjithmëshirshëm"
        },
        {
            "chapter": 33,
            "verse": 60,
            "text": "Në qoftë se hipokritët dhe ata, zemrat e të cilëve janë të sëmura, edhe ata që përhapin gënjeshtra nëpër qytet – nuk heqin dorë, ne ty do të disponojmë kundër tyre dhe ata vetëm pak do të jenë si fqinjë tu"
        },
        {
            "chapter": 33,
            "verse": 61,
            "text": "Të mallkuar! Kudo që gjenden le të zihen dhe të vriten e të mbyten"
        },
        {
            "chapter": 33,
            "verse": 62,
            "text": "Sipas ligjit të All-llahut, i cili ka qenë i vlefshëm edhe më parë! Pra, ti nuk mund t’i gjesh ndryshime ligjit të All-llahut"
        }
    ]
}
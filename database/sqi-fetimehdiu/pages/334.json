{
    "pages": [
        {
            "chapter": 22,
            "verse": 16,
            "text": "Dhe ashtu Ne shpallim argumente të qarta, dhe All-llahu udhëzon kë të dojë"
        },
        {
            "chapter": 22,
            "verse": 17,
            "text": "All-llahu do t’i ndajë në ditën e Gjykimit ata që besojnë, ebrenjt, sabejt, krishterët, mazdeistët dhe politeistët. All-llahu, me të vërtetë, është dëshmitarë për çdo send"
        },
        {
            "chapter": 22,
            "verse": 18,
            "text": "A nuk e sheh se All-llahut i përulen ata në qiej edhe në tokë; edhe Dielli dhe Hëna; edhe yjtë edhe malet, edhe drunjtë, edhe shtazët si edhe shumë njerëz, por shumica meritojnë edhe dënimin. Atë që e poshtron All-llahu, askush nuk mund ta bëjë të ndershëm, All-llahu bën çka të dojë"
        },
        {
            "chapter": 22,
            "verse": 19,
            "text": "Këto dy grupe kundërshtarësh zihen rreth Zotit të tyre; atyre që nuk besojnë u janë prerë tesha të zjarrta, kurse ujtë e valë do t’u derdhet mbi kokë"
        },
        {
            "chapter": 22,
            "verse": 20,
            "text": "Prej tij do t’u shkrihet ajo çka kanë në barqet e tyre, edhe lëkura"
        },
        {
            "chapter": 22,
            "verse": 21,
            "text": "Dhe ata kanë shkopinj të hekurt"
        },
        {
            "chapter": 22,
            "verse": 22,
            "text": "Sa herë që të provojnë për të dalë prej aty, për shkak të mjerimit të madh, do të kthehen prapë aty: “Shijoni vuajtjen në zjarr të tmershëm”"
        },
        {
            "chapter": 22,
            "verse": 23,
            "text": "Kurse ata që kanë besuar dhe kanë bërë vepra të mira, All-llahu me siguri do t’i shtjerë në xhenete nëpër të cilët rrjedhin lumenj; Aty do të stolisen me rrathë të artë dhe xhevahire, ndërsa teshat e atyre janë të mëndafshta"
        }
    ]
}
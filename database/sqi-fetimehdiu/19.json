{
    "chapter": [
        {
            "chapter": 19,
            "verse": 1,
            "text": "Kaf Ha Ja A’jn Sad"
        },
        {
            "chapter": 19,
            "verse": 2,
            "text": "Rrëfimi për mëshirën e Zotit tënd ndaj robit të vet Zekerijjait"
        },
        {
            "chapter": 19,
            "verse": 3,
            "text": "Kur e luti Zotin e vet me lutje të fshehtë"
        },
        {
            "chapter": 19,
            "verse": 4,
            "text": "I tha: “O Zoti im, eshtrat më janë shkatërruar e kryet më është thinjur, por kurrnjëherë kur të jam drejtuar me lutje Ty, o Zoti im, nuk kam qenë i pafat"
        },
        {
            "chapter": 19,
            "verse": 5,
            "text": "Unë frikësohem për të afërmit e mi nga gjaku, pas meje, kurse gruan e kam beronjë, prandaj më fal një trashëgimtar"
        },
        {
            "chapter": 19,
            "verse": 6,
            "text": "Të më trashëgojë mua dhe familjen e Jakubit, dhe bëre, o Zoti im të mirëpritur”"
        },
        {
            "chapter": 19,
            "verse": 7,
            "text": "“O Zekerijja, po të përgëzojmë me një djalë, i cili do të quhet Jahja. Askujt më përpara nuk dëshëm t’ia lëmë këtë emër”"
        },
        {
            "chapter": 19,
            "verse": 8,
            "text": "“O Zoti im, - tha ai, - si do të kem unë djalë kur gruan e kam shterpë, por edhe unë jam shumë i moshuar?!”"
        },
        {
            "chapter": 19,
            "verse": 9,
            "text": "“Ja, ashtu!” – i tha, - Zoti yt ka thënë: “Ajo është e lehtë për mua, edhe ty të kam pas krijuar më parë kur nuk ke qenë kurrgë”"
        },
        {
            "chapter": 19,
            "verse": 10,
            "text": "“O Zoti im, - tha, - më jep ndonjë shenjë!” “Shenja jote do të jet ajo se ti nuk do të flasish tri net me njerëzit, përkundër faktit se do të jesh i shëndoshë”"
        },
        {
            "chapter": 19,
            "verse": 11,
            "text": "dhe doli nga tempulli para popullit të vet dhe ua bëri me shenjë ta lavdërojnë All-llahun në mëngjes dhe në mbrëmje"
        },
        {
            "chapter": 19,
            "verse": 12,
            "text": "O Jahja, merre Librin seriozisht! Dhe i dhamë urtësi qysh kur ishte si fëmij"
        },
        {
            "chapter": 19,
            "verse": 13,
            "text": "Butësi dhe sinqeritet dhe ishte i çiltër"
        },
        {
            "chapter": 19,
            "verse": 14,
            "text": "Edhe ndaj prindërve të vet ishte i mirë, nuk ka qenë i ashpër dhe i pasjellshëm"
        },
        {
            "chapter": 19,
            "verse": 15,
            "text": "Dhe paqa qoftë me të në atë ditë kur u lind edhe kur do të vdesë, edhe në ditën kur do të ngjallet përsëri"
        },
        {
            "chapter": 19,
            "verse": 16,
            "text": "Dhe përmende Merjemen në Libër, kur u shmang nga shtëpiarët e vet në anën lindore"
        },
        {
            "chapter": 19,
            "verse": 17,
            "text": "Dhe u fsheh prej tyre, por Ne dërguam te ajo Xhebrailin dhe ai iu paraqit asaj si njeri i përsosur"
        },
        {
            "chapter": 19,
            "verse": 18,
            "text": "“Unë mbështetem te i Gjithmëshirshmi prej teje, - tha ajo, - nëse i frkësohesh atij”"
        },
        {
            "chapter": 19,
            "verse": 19,
            "text": "“E unë jam – i tha ky – i deleguar i Zotit tënd, të të dhurojë një djalosh intelegjent”"
        },
        {
            "chapter": 19,
            "verse": 20,
            "text": "“Si do të kem unë fëmijë – tha ajo – kur nuk më ka prekur asnjë mashkull dhe unë kam qenë e shfrenuar”"
        },
        {
            "chapter": 19,
            "verse": 21,
            "text": "“Ashtu! – i tha, - Zoti yt ka thënë: “Ajo është e lehtë për mua, dhe ta bëjmë atë argument për njerëzit dhe mëshirë nga ana jonë. Kjo është punë e kryer”"
        },
        {
            "chapter": 19,
            "verse": 22,
            "text": "Ajo, pra mbeti me barrë dhe u shmang në një vend të largët"
        },
        {
            "chapter": 19,
            "verse": 23,
            "text": "Dhe dhembjet e lindjes e shtrënguan të shkojë te një trup hurme. “Ku ta kisha atë fat, - tha ajo, - e të kisha vdekur qysh moti dhe të isha harrua krejtësisht!”"
        },
        {
            "chapter": 19,
            "verse": 24,
            "text": "Dhe ai (engjulli) më poshtë se ajo: e thirri” Mos u pikëllo, Zoti yt ka bërë që nën ty të rrjedh një prrockë"
        },
        {
            "chapter": 19,
            "verse": 25,
            "text": "Shkunde trupin e hurmës se për ty kanë për të rënë hurme të freskëta"
        },
        {
            "chapter": 19,
            "verse": 26,
            "text": "Andaj ha, pi dhe qetësohu! E nëse sheh ndonjë njeri, ti thuaj: “Unë i kamë dhënë besë të Gjithmëshirshmit se do të agjëroj (hesht) dhe sot me asnjë nuk po flas”"
        },
        {
            "chapter": 19,
            "verse": 27,
            "text": "dhe e solli atë te familja e vet, duke e bartur. “Oj Merjeme, - i thanë, - ke bërë një punë të urrejtur"
        },
        {
            "chapter": 19,
            "verse": 28,
            "text": "Ori ti, motra e Harunit, babanë nuk e ke pasur të mbrapsht e as nëna jote nuk ka qenë e shfrenuar”"
        },
        {
            "chapter": 19,
            "verse": 29,
            "text": "Por ajo ua tregoi atë me shenjë. “Si të flasim me fëmijë në djep – i thanë ata”"
        },
        {
            "chapter": 19,
            "verse": 30,
            "text": "Unë jam rob i All-llahut, tha ai, mua më ka dhën Librin dhe më ka bërë profet"
        },
        {
            "chapter": 19,
            "verse": 31,
            "text": "Dhe më ka bërë të bekuar dhe më ka porositur që sa të jem gjallë të kryej faljen kudo qoftë dhe të japë zeqatin"
        },
        {
            "chapter": 19,
            "verse": 32,
            "text": "Edhe të jem i mirë ndaj nënës sime, e nuk do të më lejojë të jem i ashpër dhe i pasjellshëm"
        },
        {
            "chapter": 19,
            "verse": 33,
            "text": "Paqa e shpëtimi janë me mua ditën kur kam le dhe diëtn kur do të vdes, por edhe atë ditë kur do të ringjallëm rishtas”"
        },
        {
            "chapter": 19,
            "verse": 34,
            "text": "Ai është Isa, i biri i Merjemes – fjalë e vërtetë në të cilën ata dyshojnë"
        },
        {
            "chapter": 19,
            "verse": 35,
            "text": "Nuk i ka mbetur All-llahut të ketë fëmijë, qoftë lartësuar Ai! Kur vendos për ndonjë punë Ai vetëm i thotë asaj: “Bëhu”! dhe ajo bëhet"
        },
        {
            "chapter": 19,
            "verse": 36,
            "text": "All-llahu është, pamëdyshje, Zoti im dhe Zoti juaj, prandaj adhurone Atë! Kjo është rrugë e drejtë"
        },
        {
            "chapter": 19,
            "verse": 37,
            "text": "Dhe palët u konfrontuan ndërveti. Të mjerët ata që nuk besojnë në ditën e madhe e të dëshmuar"
        },
        {
            "chapter": 19,
            "verse": 38,
            "text": "Sa mirë do të dëgjojnë dhe sa mirë do të shohin atë Ditë, kur do të qëndrojnë para nesh! Por, mosbesimtarët sot haptazi kanë dështuar plotësisht"
        },
        {
            "chapter": 19,
            "verse": 39,
            "text": "Dhe tërhiqu vërejtjen për Ditën e mjerimeve kur të zbatohen urdhërat, e ata janë indiferentë dhe nuk besojnë"
        },
        {
            "chapter": 19,
            "verse": 40,
            "text": "Tokën dhe çdo gjë që gjendet në të do t’i trashigojmë Ne dhe ata do të kthehen te ne"
        },
        {
            "chapter": 19,
            "verse": 41,
            "text": "Përmende, në Libër, Ibrahimin! Ai ka qenë shumë i sinqertë si profet"
        },
        {
            "chapter": 19,
            "verse": 42,
            "text": "Kur i tha babës së vet: “O babai im, pse e adhuron atë që as dëgjon, as sheh, e as që mundet të sjellë farë dobie"
        },
        {
            "chapter": 19,
            "verse": 43,
            "text": "O babai im, mua më shpallet dituri që nuk të ka ardhur ty, prandaj më paso mua, unë do të udhëzoj në rrugë të drejtë"
        },
        {
            "chapter": 19,
            "verse": 44,
            "text": "O babai im, mos adhuro djallin, djalli është me siguri i padëgjueshëm nda të Gjithmëshirshmit"
        },
        {
            "chapter": 19,
            "verse": 45,
            "text": "O babai im, kam frikë se po të godet ndonjë dënim nga i Gjithmëshirshmi dhe do të jesh shok i djallit”"
        },
        {
            "chapter": 19,
            "verse": 46,
            "text": "E ai i tha: “A i refuzon ti hyjnitë e mia o Ibrahim? Nëse nuk heq dorë kam për të rrahur, përnjëmend, me gur, prandaj hiqmu syshë për një kohë të gjatë"
        },
        {
            "chapter": 19,
            "verse": 47,
            "text": "Qofsh në paqe, tha Ibrahimi. Do ta lus Zotin tim të të falë, sepse Ai është shumë i mirë ndaj meje"
        },
        {
            "chapter": 19,
            "verse": 48,
            "text": "Dhe do t’ju lërë juve dhe tërë ata që po i adhuroni, në vend të All-llahut, dhe do ta adhuroj Zotin tim. Shpresoj se nuk do të jem fatkeq në adhurimin e Zotit tim"
        },
        {
            "chapter": 19,
            "verse": 49,
            "text": "Dhe pasi u largua prej tyre; edhe prej atyre të cilët e adhuronin, në vend të All-llahut, Ne i dhuruam Is-hakun dhe Jakubin, dhe të dy i kemi bërë profetë"
        },
        {
            "chapter": 19,
            "verse": 50,
            "text": "dhe i shpërblyem me mëshirën tonë dhe i bëmë të jenë të lavdëruar dhe të përmenden për të mirë"
        },
        {
            "chapter": 19,
            "verse": 51,
            "text": "dhe pëmende, në Libër, Musanë! Ai ka qenë i sinqertë dhe ishte profet, ferrëfyes"
        },
        {
            "chapter": 19,
            "verse": 52,
            "text": "Dhe ne e thirrëm nga ana e djathtë e Turit dhe e sollëm afër shpëtimit"
        },
        {
            "chapter": 19,
            "verse": 53,
            "text": "Dhe ia dhamë, me mëshirën tonë, vëllaun e vet Harunin si profet"
        },
        {
            "chapter": 19,
            "verse": 54,
            "text": "Dhe përmende, në Libër, Ismailin! Ai ka qenë i sinqertë në premtim dhe ishte profet ferrëfyes"
        },
        {
            "chapter": 19,
            "verse": 55,
            "text": "Dhe e urdhëronte familjen e vet të kryejnë namazin, të japin zeqatin dhe ishte i kënaqur te Zoti i tij"
        },
        {
            "chapter": 19,
            "verse": 56,
            "text": "Dhe përmende, në Libër, Idrisin! Ai ishte shumë i sinqertë si profet"
        },
        {
            "chapter": 19,
            "verse": 57,
            "text": "Dhe ne e kemi ngritur në pozitë të lartë"
        },
        {
            "chapter": 19,
            "verse": 58,
            "text": "Ata janë profetë të cilët All-llahu i ka mbuluar me mëshirë të vet, pasardhës të Ademit dhe të atyre që i bartëm me Nuhin, dhe prej pasardhësve të Ibrahimit dhe izraelitëve, edhe të atyre që i kemi përudhur dhe i kemi zgjedhur. Kur u lexoheshin ajetet e të Gjithmëshirshmit, ata binin në sexhde dhe qanin"
        },
        {
            "chapter": 19,
            "verse": 59,
            "text": "Por, pas atyre mbetën pasardhës të këqinj, të cilët e lanë namazin dhe u dhanë pas epsheve. Ata, mbase do ta pësojnë"
        },
        {
            "chapter": 19,
            "verse": 60,
            "text": "Përveç atyre që janë penduar dhe kanë besuar edhe kanë bërë vepra të mira. Atyre nuk do t’u bëhet kurrfarë e padrejtë, ata do të hyjnë në xhennet"
        },
        {
            "chapter": 19,
            "verse": 61,
            "text": "Në kopshte të Adënit, të cilët i mëshirshmi fshehurazi ua ka premtuar robërve të vet. Premtimi i tij, me siguri, do të realizohet"
        },
        {
            "chapter": 19,
            "verse": 62,
            "text": "Aty nuk do të dëgjojnë fjalë të kota, por vetëm “Paqe!” dhe aty do të furnizohen në mëngjes dhe mbrëmje"
        },
        {
            "chapter": 19,
            "verse": 63,
            "text": "Atë xhenet do ta trashëgojnë, nga robërit tanë, kush ruhet nga mëkatet"
        },
        {
            "chapter": 19,
            "verse": 64,
            "text": "“Ne kemi hyrë në xhennet vetëm me leje të Zotit tënd, Ai është sundues i çdo sendi, Ai e di të tashmen tonë dhe të kaluarën tonë dhe çka ka ndërmjet atyre” – thonë ata. Zoti yt nuk harron"
        },
        {
            "chapter": 19,
            "verse": 65,
            "text": "Ai është Zot i qiejve dhe i tokës dhe i asaj çka është ndërmjet tyre, prandaj, vetëm Atë adhuro dhe vazhdo me këtë! A e di, a ka ndokush emrin e Tij"
        },
        {
            "chapter": 19,
            "verse": 66,
            "text": "Njeriu thotë: “A përnjëmend kur të vdes do të ringjallem?”"
        },
        {
            "chapter": 19,
            "verse": 67,
            "text": "A nuk kujtohet njeriu se e kemi krijuar, në nismë kur ai nuk ishte kurrgjë"
        },
        {
            "chapter": 19,
            "verse": 68,
            "text": "Dhe pasha Zotin tënd, Ne do t’i mbledhim edhe ata edhe djajtë, pastaj do t’i shpiejmë patjetër të gjunëzohen përreth xhehenemit"
        },
        {
            "chapter": 19,
            "verse": 69,
            "text": "E pastaj nga secili grup do t’i ndajmë ata, të cilët kanë qenë më brutalë ndaj të mëshirshmit"
        },
        {
            "chapter": 19,
            "verse": 70,
            "text": "Ngase Ne i dimë mirë ata të cilët e kanë merituar më së forti të digjen në të"
        },
        {
            "chapter": 19,
            "verse": 71,
            "text": "Dhe secili prej jush do të arrijë aty! Zoti yt me siguri ashtu është besatuar"
        },
        {
            "chapter": 19,
            "verse": 72,
            "text": "Pastaj, ata të cilët janë shmangur prej mëkateve do t’i shpëtojmë, kurse mizorët do t’i lëmë që të zvarrisen aty gjunjazi"
        },
        {
            "chapter": 19,
            "verse": 73,
            "text": "Sepse, kur u janë lexuar ajetet tona të qarta, atëherë ata që nuk besonin u thonin atyre që besonin: “Cili nga këto dy grupe është në pozitë më të mirë dhe kush ka shoqëri më të mirë?”"
        },
        {
            "chapter": 19,
            "verse": 74,
            "text": "Po sa e sa i kemi shfarosur përpara tyre, të cilët me pasuri dhe dukje të nxisnin kurreshtje"
        },
        {
            "chapter": 19,
            "verse": 75,
            "text": "Thuaj: “Kush është në humbje, i Gjithmëshirshmi i dhëntë jetë të gjatë!” Derisa të atillët e përjetojnë atë çka u është premtuar, qoftë dënimi, qoftë dita e kijametit, me siguri do të marrin vesh se kush ka pozitë më të keqe dhe ushtri më të dobët"
        },
        {
            "chapter": 19,
            "verse": 76,
            "text": "dhe All-llahu ua rritë udhëzimin atyre të cilët janë në rrugë të drejtë. Kurse veprat e mira të vazhdueshme – nga Zoti yt do të jenë të shpërblyera më mirë dhe më bukur të kompensuara"
        },
        {
            "chapter": 19,
            "verse": 77,
            "text": "A e ke parë atë i cili ka përgënjeshtruar argumentet tona dhe ka thënë: “Gjithsesi do të më jepet pasuri dhe fëmijë!”"
        },
        {
            "chapter": 19,
            "verse": 78,
            "text": "Ai ose është thelluar në fshehtësi ose ka marrë premtimin nga i Gjithmëshirshmi"
        },
        {
            "chapter": 19,
            "verse": 79,
            "text": "Po si jo! Ne do ta shënojmë se çka po flet dhe vuajtjen do t’ia zgjasim shumë"
        },
        {
            "chapter": 19,
            "verse": 80,
            "text": "Dhe ne e trashëgojmë edhe atë çka thotë, dhe do të na vijë i vetmuar"
        },
        {
            "chapter": 19,
            "verse": 81,
            "text": "Ata marrin, në vend të All-llahut, do farë hyjnish, të cilat duhet të jenë ndërmjetësues të tyre"
        },
        {
            "chapter": 19,
            "verse": 82,
            "text": "Po si jo! Ata do të mohojnë adhurimin e atyre dhe do të jenë kundërshtarë të atyre"
        },
        {
            "chapter": 19,
            "verse": 83,
            "text": "A nuk e sheh se ne ua kemi lëshuar mosbesimtarëve djajtë që t’i shpiejnë sa më shumë në vepra të këqia"
        },
        {
            "chapter": 19,
            "verse": 84,
            "text": "Prandaj, mos shpejto kundër tyre! Atyre Ne ua numërojmë ditët si duhet"
        },
        {
            "chapter": 19,
            "verse": 85,
            "text": "Atë ditë kur do t’i tubojmë të devotshmit te i Gjithmëshirshmi si të deleguar"
        },
        {
            "chapter": 19,
            "verse": 86,
            "text": "Kurse mëkatarët do t’i shpiejmë në xhehennem sikur të eturit për ujë"
        },
        {
            "chapter": 19,
            "verse": 87,
            "text": "Askush nuk do të mundet të angazhohet, përveç atij, i cili ka pëlqimin e të Gjithmëshirshmit"
        },
        {
            "chapter": 19,
            "verse": 88,
            "text": "Kanë thënë: “I Gjithmëshirshmi ka fëmijë!”"
        },
        {
            "chapter": 19,
            "verse": 89,
            "text": "Ju, me të vërtetë, po flisni diçka të shëmtuar"
        },
        {
            "chapter": 19,
            "verse": 90,
            "text": "Nga ajo qiejt gati u coptuan dhe toka gati u shemb dhe malet gati ranë si gërmadha"
        },
        {
            "chapter": 19,
            "verse": 91,
            "text": "Që i përshkruajnë të Gjithmëshirshmit fëmijë"
        },
        {
            "chapter": 19,
            "verse": 92,
            "text": "Nuk i duhet të Gjithmëshirshmit të ketë fëmijë"
        },
        {
            "chapter": 19,
            "verse": 93,
            "text": "Prandaj, të gjithë ata, kush janë në qiej edhe në tokë, do t’i vijnë të Gjithmëshirshmit si robër"
        },
        {
            "chapter": 19,
            "verse": 94,
            "text": "Ai i ka parasysh të tërë dhe i ka numëruar me përpikëri"
        },
        {
            "chapter": 19,
            "verse": 95,
            "text": "Dhe të gjithë në ditën e kijametit do t’i vijnë një nga një"
        },
        {
            "chapter": 19,
            "verse": 96,
            "text": "Atyre të cilët kanë besuar dhe kanë bërë vepra të mira, i Gjithmëshirshmi do t’u shpreh, me sigur, simpati"
        },
        {
            "chapter": 19,
            "verse": 97,
            "text": "Ne atë, (Kur’anin) e kemi bërë të lehtë, në gjuhën tënde, për t’i përgëzuar me këtë të devotshmit dhe t’i qortosh ata që janë kokëfortë dhe mohojnë"
        },
        {
            "chapter": 19,
            "verse": 98,
            "text": "Sa e sa brezni para tyre i kemi zhdukur! A e sheh dikë prej tyre dhe a dëgjon ndonjë zë sado të vogël të tyre"
        }
    ]
}
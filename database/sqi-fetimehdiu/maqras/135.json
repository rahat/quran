{
    "maqras": [
        {
            "chapter": 22,
            "verse": 38,
            "text": "All-llahu me të vërtetë i mbron besimtarët. Ai pamëdyshje nuk e do asnjë tradhëtar, mosbesimtar"
        },
        {
            "chapter": 22,
            "verse": 39,
            "text": "U lejohet (mbrojtja) atyre që janë të sulmuar, ngase u bëhet përdhunim – kurse All-llahu është me të vërtetë fuqiplotë për t’i mbrojtur"
        },
        {
            "chapter": 22,
            "verse": 40,
            "text": "Ata të cilët pa asnjëfarë faji janë përzënë nga shtëpitë e tyre, vetëm pse kanë thënë: “Zoti ynë është All-llahu!” Sikur All-llahu të mos i zbrapste disa njerëz me disa të tjerë, do të ishin shembur dei në themel manastiret, kishat, havret si edhe xhamiat në të cilat me të madhe përmendet emri i All-llahut. Ndërsa All-llahu pa dyshim, do t’i ndihmojë ata të cilët e ndihmojnë atë (besimin e tij), sepse All-llahu është, njëmend, i fortë e i gjithfuqishëm"
        },
        {
            "chapter": 22,
            "verse": 41,
            "text": "Ata të cilët, nëse u japim pushtet në tokë, do të kryejnë faljen edhe do të japin sadakë, dhe dot ë urdhërojnë të bëhen vepra të mira dhe të largojnë nga veprat e këqia. Ndërkaq përfundimi i çdo sendi i takon All-llahut"
        },
        {
            "chapter": 22,
            "verse": 42,
            "text": "Nëse të konsiderojnë gënjeshtar (ani) po edhe para tyre, populli i Nuhit, edhe Adi edhe Themudi, profetët i kanë konsideruar gënjeshtarë"
        },
        {
            "chapter": 22,
            "verse": 43,
            "text": "Edhe populli i Ibrahimit dhe populli i Lutit"
        },
        {
            "chapter": 22,
            "verse": 44,
            "text": "Edhe banorët e Medjenit. Madje edhe Musa ka qenë trajtuar si gënjeshtar, ndërsa Unë mosbesimtarëve u kam dhënë kohë, afat, pastaj i kam dënuar; dhe me çfarë dënimi se"
        },
        {
            "chapter": 22,
            "verse": 45,
            "text": "dhe sa vendbanime kemi zhdukur (banorët e të cilëve) që kanë qenë mëkatarë, dhe ata janë shkretëruar, kanë mbetur vetëm gërmadhat! Sa e sa pusa janë lënë pas dore e sa pallate të shembura"
        },
        {
            "chapter": 22,
            "verse": 46,
            "text": "A nuk kanë udhëtuar nëpër botë me qëllim që zemrat e tyre të kuptojnë atë çka duhet ta kuptojnë kurse veshët e tyre të dëgjojnë atë çka duhet të dëgjojnë. Pra nuk janë sytë të verbër, por zemrat që i kanë në krahëror"
        },
        {
            "chapter": 22,
            "verse": 47,
            "text": "Ata kërkojnë prej teje që dënimi t’u arrijë sa më parë, porse All-llahu nuk e ndryshon premtimin e vet. Dhe vetëm një ditë te Zoti është sa njëmijë vjet sipas llogarisë suaj"
        },
        {
            "chapter": 22,
            "verse": 48,
            "text": "Dhe sa vendbanime ka që ua kam zgjatur jetën (vonuar dënimin) duke qenë të padrejtë, pastaj i përfshiva (në dënim). Tek unë e kanë kthimin (pikën e fundit)"
        },
        {
            "chapter": 22,
            "verse": 49,
            "text": "Thuaj: “O njerëz, unë jam vetëm për t’ua tërhequr vërejtjen haptazi”"
        },
        {
            "chapter": 22,
            "verse": 50,
            "text": "Ata që kanë besuar dhe kanë bërë vepra të mira i pret falje dhe furnizim fisnik"
        },
        {
            "chapter": 22,
            "verse": 51,
            "text": "Kurse ata të cilët përpiqen që argumentet tona t’i çfuqizojnë, ata janë banorë të xhehennemit"
        },
        {
            "chapter": 22,
            "verse": 52,
            "text": "Përpara teje Ne nuk kemi dërguar asnjë profet e ferrëfyes që djalli të mos jetë përzier edhe ai, kurdo që ai, (Profeti) dëshironte ndonjë send. All-llahu e shmangte atë që fuste djalli, e pastaj i përforconte fjalët e veta, All-llahu është i urtë dhe shumë i dijshëm"
        },
        {
            "chapter": 22,
            "verse": 53,
            "text": "Për të bërë sprovë atë që hedhte djalli, për ata zemrat e të cilëve janë të sëmura dhe mizore, kurse mosbesimtarët janë, me të vërtetë, në mospajtim të pafund"
        },
        {
            "chapter": 22,
            "verse": 54,
            "text": "Dhe që ata, të cilët janë të pajisur me dije, ta njohin se ai është (Kur’an) i vërtetë nga Zoti yt, pra le t’i besojnë dhe zemrat e tyre të jenë të përulura! Ndërkaq All-llahu me të vërtetë ata që kanë besuar i drejton në rrugë të drejtë"
        },
        {
            "chapter": 22,
            "verse": 55,
            "text": "Kurse mosbesimtarët nuk do të pushojnë së dyshuari deri sa t’u vijë vdekja, papritur, ose t’u vijë vuajtja e ditës së tmerrshme"
        },
        {
            "chapter": 22,
            "verse": 56,
            "text": "Atë ditë, pushteti do të jetë i All-llahut, Ai do të gjykojë ndërmjet tyre: Besimtarët të cilët kanë bërë vepra të mira do të kënaqen në xhennete të këndshme"
        },
        {
            "chapter": 22,
            "verse": 57,
            "text": "Kurse, mosbesimtarët dhe ata që kanë përgënjeshtruar argumentet tona, ata do të qëndrojnë në vuajtje të turpshme"
        },
        {
            "chapter": 22,
            "verse": 58,
            "text": "All-llahu, njëmend, do t’i shpërblejë mirë ata të cilët e kanë lënë vendlindjen e vet për hirë të All-llahut, pastaj janë vrarë ose kanë vdekur sepse All-llahu më së miri shpërblen"
        },
        {
            "chapter": 22,
            "verse": 59,
            "text": "Ai do t’i shpjerë, vërtet, në vend ku ata do të jenë të kënaqur. Ndaj All-llahu është shumë i dijshëm dhe i butë"
        }
    ]
}
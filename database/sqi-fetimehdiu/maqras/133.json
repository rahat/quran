{
    "maqras": [
        {
            "chapter": 22,
            "verse": 1,
            "text": "O njerëz, frikësohuni Zotit tuaj! Me të vërtetë dridhja e fundit (e Ditës së kijametit) është ngjarje e madhe"
        },
        {
            "chapter": 22,
            "verse": 2,
            "text": "Atë ditë kur shihni që secila femër me fëmijë për gjiri do ta lë atë, dhe secila shtatzënë do ta hedhë frytin e vet (dështojë) do të shohësh njerëz të dehur; e ata nuk janë të dehur por dënimi i All-llahut është i tmerrshëm"
        },
        {
            "chapter": 22,
            "verse": 3,
            "text": "Ka njerëz të cilët kundërshtojnë All-llahun pa pasur asnjëfarë dijenie dhe pasojnë çfarëdo djalli të mbrapshtë"
        },
        {
            "chapter": 22,
            "verse": 4,
            "text": "Atij i është caktuar, kujt i prinë ai, ta humbë dhe ta udhëzojë në dënim me flakë"
        },
        {
            "chapter": 22,
            "verse": 5,
            "text": "O njerëz, nëse dyshoni në ringjallje, (mendoni se) Ne juve ju kemi krijuar nga dheu, pastaj prej pikës së farës, mandej prej gjakut të trashur, pastaj nga një copë mishi me pjesë të dukshme e të padukshme, që juve t’jua sqarojmë. Ndërsa në mitër vendojmë çka duam, deri në afatin e caktuar, pastaj bëjmë që të dilni si fëmijë, pastaj të arrini në moshën e pjekurisë. Disa prej jush vdesin, të tjerët përjetojnë pleqëri të thellë sa që nuk dinë asgjë nga ajo që kanë ditur. Ti e sheh tokën si të vdekur, por kur në të lëshojmë shiun, ajo lëkundet e merr hov, dhe prej saj mbijnë lloj-lloj çifte (bimë e gjallesa) të bukura"
        },
        {
            "chapter": 22,
            "verse": 6,
            "text": "Kjo, për shkak se All-llahu, është i vërtetë dhe se Ai është që i ngjallë të vdekurit, dhe se Ai është i plotfuqishëm për gjithçka"
        },
        {
            "chapter": 22,
            "verse": 7,
            "text": "Dhe se do të vijë momenti i ringjalljes – në këtë nuk ka dyshim dhe se All-llahu do t’i ngjallë ata që janë në varr"
        },
        {
            "chapter": 22,
            "verse": 8,
            "text": "Ka njerëz që kundërshtojnë All-llahun pa pasur asnjëfarë dijenie, asnjëfarë udhëzimi, dhe pa Libër të shndëritshëm (për dritë)"
        },
        {
            "chapter": 22,
            "verse": 9,
            "text": "Ngrijnë krahët me qëllim që t’i largojnë nga rruga e All-llahut; atë në këtë botë e pret turpërim, kurse në botën tjetër do t’i bëjmë t’i shijojnë vuajtjet me të djegur"
        },
        {
            "chapter": 22,
            "verse": 10,
            "text": "Qe, kjo është për shkak të veprave nga dora jote, sepse All-llahu nuk është i padrejtë ndaj robërve të vet"
        },
        {
            "chapter": 22,
            "verse": 11,
            "text": "Ka njerëz që adhurojnë All-llahun formalisht: Nëse u del mirë janë të kënaqur me të, po nëse i godit ndonjë sprovë, ngrihen kundër Tij dhe ashtu e humb këtë dhe atë botë. E kjo, vërtet është humbje flagrante"
        },
        {
            "chapter": 22,
            "verse": 12,
            "text": "Ai, përveç All-llahut, i lutet atij që as mundet t’i largojë ndonjë dëm këtij, e as t’i bëjë ndonjë dobi. Ky është zhgënjim i madh"
        },
        {
            "chapter": 22,
            "verse": 13,
            "text": "I lutet atij nga i cili më afër e ka dëmin se sa ndonjë dobi. I atilli është mik dhe shok i keq"
        },
        {
            "chapter": 22,
            "verse": 14,
            "text": "Ata që besojnë dhe bëjnë vepra të mira, All-llahu pa dyshim do t’i shtjerë në xhenete, ku rrjedhin lumenj; All-llahu punon çka të dojë"
        },
        {
            "chapter": 22,
            "verse": 15,
            "text": "Kush mendon se All-llahu nuk do t’i ndihmojë atij (Profetit) as në këtë e as botën tjetër, le ta lëshojë litarin në qiell dhe le ta këpus dhe të shohë a do t’ia largojë mjeshtria e tij atë që e zemëron"
        },
        {
            "chapter": 22,
            "verse": 16,
            "text": "Dhe ashtu Ne shpallim argumente të qarta, dhe All-llahu udhëzon kë të dojë"
        },
        {
            "chapter": 22,
            "verse": 17,
            "text": "All-llahu do t’i ndajë në ditën e Gjykimit ata që besojnë, ebrenjt, sabejt, krishterët, mazdeistët dhe politeistët. All-llahu, me të vërtetë, është dëshmitarë për çdo send"
        },
        {
            "chapter": 22,
            "verse": 18,
            "text": "A nuk e sheh se All-llahut i përulen ata në qiej edhe në tokë; edhe Dielli dhe Hëna; edhe yjtë edhe malet, edhe drunjtë, edhe shtazët si edhe shumë njerëz, por shumica meritojnë edhe dënimin. Atë që e poshtron All-llahu, askush nuk mund ta bëjë të ndershëm, All-llahu bën çka të dojë"
        }
    ]
}
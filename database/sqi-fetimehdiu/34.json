{
    "chapter": [
        {
            "chapter": 34,
            "verse": 1,
            "text": "Falënderimi qoftë për All-llahun, të cilit itakon gjithë çka ka në qiej dhe në tokë, për Atë është falënderimi edhe në botën tjetër! Ai është i urtë dhe i informuar"
        },
        {
            "chapter": 34,
            "verse": 2,
            "text": "E di se çka futet në tokë dhe çka del prej saj, dhe çka bie nga qielli e çka ngjitet në qiell. Ai është i mëshirshëm dhe mëkatfalës"
        },
        {
            "chapter": 34,
            "verse": 3,
            "text": "Po mosbesimtarët thonë: “Neve nuk do të na vijë momenti i fundit”. Thuaj: “Po pasha Zotin tim, i cili di edhe atë që është e fshehur, do t’ju vijë me siguri”. Atij nuk mund t’i shmanget asgjë, as sa grima, as në qiej, as në tokë, dhe nuk ka kurrgjë, as më e madhe se ajo as më e vogël e të mos jetë në Librin e qartë"
        },
        {
            "chapter": 34,
            "verse": 4,
            "text": "Do t’i shpërblejë ata të cilët besojnë dhe bëjnë vepra të mira. Ata janë që i pret falja dhe furnizimi fisnik"
        },
        {
            "chapter": 34,
            "verse": 5,
            "text": "Kurse, ata të cilët përpiqen t’i shfyqizojnë argumentet tona, ata i pret një dënim prej më të rëndëve"
        },
        {
            "chapter": 34,
            "verse": 6,
            "text": "Dhe ata të cilëve u është dhënë dijeni e shohin se ajo që të shpallet ty nga Zoti yt është e vërtetë dhe çon në rrugën e të Fortit të denjë për lëvdatë"
        },
        {
            "chapter": 34,
            "verse": 7,
            "text": "Ndërsa, ata të cilët nuk besojnë, thonë: “A doni t’iu udhëzojmë te një njeri i cili do t’iu informojë se pasi krejtësisht të shkatërroheni me të vërtetë do të krijoheni përsëri"
        },
        {
            "chapter": 34,
            "verse": 8,
            "text": "Ai ose flet gënjeshtra ndaj All-llahut ose është i xhindosur. “Jo (asnjëra), por ata të cilët nuk besojnë botën e ardhshme, janë në vuajtje dhe humbje të madhe"
        },
        {
            "chapter": 34,
            "verse": 9,
            "text": "A nuk e shohin qiellin dhe tokën edhe atë çka ka përpara dhe pas tyre? Po të duam do t’i kishim shafitur në tokë, ose përmbi ta do të kishim shembur copa qielli. Kjo është me të vërtetë mësim për çdo njeri të sinqertë"
        },
        {
            "chapter": 34,
            "verse": 10,
            "text": "Ne i dhamë Davudit mirësinë tonë. “O male lartësomëni bashkë me të dhe me shpendët! Madje ia bëmë të butë edhe hekurin"
        },
        {
            "chapter": 34,
            "verse": 11,
            "text": "Bën parzmore të gjera dhe thurri me fisnikëri! Bëni edhe vepra të mira, sepse Unë shoh se ç’bëni"
        },
        {
            "chapter": 34,
            "verse": 12,
            "text": "Kurse Sulejmanit erën, mëngjezi i së cilës ëshë sa një muaj. Edhe mbrëmja e saj është një muaj. Dhe kemi bërë që t’i rrjedhë burim bakri; si edhe exhinët, të cilët, me vullnetin e Zotit të tij, veprojnë përpara tij. Dhe cili sish refuzon urdhërin tonë e bëjmë të shijoj dënimin me zjarr"
        },
        {
            "chapter": 34,
            "verse": 13,
            "text": "I bëjmë atij çka të dëshirojë: Faltore e përmendore; edhe enë të mëdha e kazanë të palëvizshëm. “O familja e Davudit, punoni dhe jini mirënjohës!” Mirëpo pak ka mirënjohës ndër robërit e mi"
        },
        {
            "chapter": 34,
            "verse": 14,
            "text": "Dhe kur zbatuam vdekjen ndaj tij, për vdekjen e tij nuk i njoftoi askush përveç “Dabbetul erdit” që hante shkopin e tij dhe kur ai u rrëzua, exhinët e kuptuan se sikur ta dinin fshehtësinë nuk do t’i ekspozoheshin dënimit të turpshëm"
        },
        {
            "chapter": 34,
            "verse": 15,
            "text": "Banorët e Sabës kishin një argument në vendbanimin e tyre: dy kopshte nga ana e majtë dhe e djathtë. “Hani prej ushqimeve të Zotit tuaj dhe falënderone! Sa vend i mirë dhe Zot që fal!”"
        },
        {
            "chapter": 34,
            "verse": 16,
            "text": "Por ata refuzuan, prandaj ua lëshuam vërshimin, duke lëshuar pendat e ngrehura, dhe dy kopshtet e tyre ua zëvendësuam me dy kopshte të tjera me frute të hidhura; trupa pemësh të pafrutshme dhe me ca lotose të egra"
        },
        {
            "chapter": 34,
            "verse": 17,
            "text": "I dënuam ashtu për shkak se kanë qenë mosbesimtarë. A dënojmë ne dikë tjetër përveç mosbesimtarët"
        },
        {
            "chapter": 34,
            "verse": 18,
            "text": "Kurse ndërmjet tyre dhe fshatrave që i kemi bekuar patëm bërë vendbanime afër njëri-tjetrit dhe u caktuam largësinë e nevojshme. Udhëtoni të sigurt nëpër to natën dhe ditën"
        },
        {
            "chapter": 34,
            "verse": 19,
            "text": "Por ata thanë: “O Zoti ynë, largona rrugët tona!” Dhe i bënë dëm vetes, kurse ne i bëmë ata objekt diskutimi dhe i shpërndamë krejtësisht. Këto janë, njëmend, mësime për secilin durimtar dhe mirënjohës"
        },
        {
            "chapter": 34,
            "verse": 20,
            "text": "Dhe Iblisi e vërtetoi mendimin e vet kundër tyre, kurse ata u dhanë pas tij, me përjashtim të një grupi besimtarësh"
        },
        {
            "chapter": 34,
            "verse": 21,
            "text": "Te të cilët nuk pati kurrfarë pushteti, në mënyrë që të mësojmë se kush beson në botën e ardhshme e kush dyshon në të. Kurse Zoti yt është mbrojtës i çdo sendi"
        },
        {
            "chapter": 34,
            "verse": 22,
            "text": "Thuaj: “Thirri ata të cilët i njihni për zotër në vend të All-llahut. Ata nuk kanë kurrgjë, as sa grima, as në qiej as në tokë. Ata s’kanë aty kurrfarë pjesëmarrje dhe Ai nuk ka prej tyre kurrfarë përkrahje”"
        },
        {
            "chapter": 34,
            "verse": 23,
            "text": "Tek Ai do të mund të ndërmjetësojë vetëm ai, të cilin e lejon Ai. Dhe kur nga zemrat e tyre hiqet frika ata do të thonë: “Çka tha Zoti juaj”? – “Të vërtetën” – do të përgjigjen, se Ai është i madh dhe i lartëmadhërishëm"
        },
        {
            "chapter": 34,
            "verse": 24,
            "text": "Thuaj! “Kush ju furnizon juve nga qiejt edhe nga toka”?; Thuaj! “All-llahu” Por, me të vërtetë, ose ne ose ju jeni në rrugë të drejtë ose në humbje të qartë"
        },
        {
            "chapter": 34,
            "verse": 25,
            "text": "Thuaj! “Ju nuk do të merreni në pyetje për mëkatet që i bëjmë ne, por as ne nuk japim llogari për atë ç’bëni ju”"
        },
        {
            "chapter": 34,
            "verse": 26,
            "text": "Thuaj! “Zoti ynë do të na tubojë dhe atëherë do të na gjykojë drejt. Ai është gjykatës i drejtë i gjithëdijshëm”"
        },
        {
            "chapter": 34,
            "verse": 27,
            "text": "Thuaj! “M’i tregoni ata që i konsideroni të barabartë me Atë!” Kurrsesi nuk ka, por Ai është All-llahu, i forti dhe i urti"
        },
        {
            "chapter": 34,
            "verse": 28,
            "text": "Ne të kemi dërguar për tërë njerëzit që t’u sjellësh lajme të gëzueshme dhe t’u tërheqësh vërejtjen, por shumica e njerëzve nuk e dinë"
        },
        {
            "chapter": 34,
            "verse": 29,
            "text": "Dhe thonë: “Kur më ai premtim, nëse e flisni të vërtetën”"
        },
        {
            "chapter": 34,
            "verse": 30,
            "text": "Thuaju atyre: “Një ditë po, nuk mund ta vononi asnjë moment e as ta shpejtoni”"
        },
        {
            "chapter": 34,
            "verse": 31,
            "text": "Dhe ata që nuk besuan thonë: “Ne nuk do të besojmë në këtë Kur’an e as librave përpara këtij!” dhe sikur ti shihje kriminelët kur qëndrojnë para Zotit të tyre dhe bisedojnë njëri me tjetrin: “Po të mos ishit ju, u thonë ata, të cilët janë të dobët, atyre që janë arrogantë, me siguri do të ishim besimtarë”"
        },
        {
            "chapter": 34,
            "verse": 32,
            "text": "Kurse, ata të cilët kanë qenë arrogantë, do t’u thonë atyre që kanë qenë të dobët: “A ne ju kemi shmangur nga rruga e drejtë pasi që u pat ardhur? Jo! Por kemi qenë mëkatarë”"
        },
        {
            "chapter": 34,
            "verse": 33,
            "text": "“Nuk ka qenë ashtu, - do t’u përgjigjen ata të dobëtit atyre arrogantëve – jo, por natë e ditë keni bërë kurtha duke na urdhëruar që të mohojmë All-llahun dhe t’i bëjmë atij shok”. Dhe kur të shohin dënimin do ta fshehin pikëllimin. Kurse Ne u kemi bërë hallka në qafat e mosbesimtarëve. Si të dënohen ndryshe, përveç se ashtu si kanë punuar"
        },
        {
            "chapter": 34,
            "verse": 34,
            "text": "Ne në asnjë vendbanim nuk kemi dërguar profet e të mos thonë, ata që janë mësuar të çojnë jetë luksoze, neme të vërtetë e mohojmë atë që është dërguar përmes jush"
        },
        {
            "chapter": 34,
            "verse": 35,
            "text": "Dhe kanë thënë: “Ne kemi më së shumti pasuri e fëmijë, dhe nuk do të jemi të dënuar”"
        },
        {
            "chapter": 34,
            "verse": 36,
            "text": "Thuaj! “Zoti im furnizon kë të dojë, por edhe ia mungon, porse shumica sish nuk e dinë”"
        },
        {
            "chapter": 34,
            "verse": 37,
            "text": "As pasuria e juaj, as fëmijët tuaj, nuk do t’ju bëjnë të afërt me ne, përveç atyre që kanë besuar dhe vepra të mira kanë punuar: ata shpërblehen shumfish për atë që kanë punuar, dhe ata janë të sigurtë në pallate të larta"
        },
        {
            "chapter": 34,
            "verse": 38,
            "text": "Kurse ata që do të përpiqen t’i shfuqizojnë argumentet tona, ata do t’i nënshtrohen dënimit"
        },
        {
            "chapter": 34,
            "verse": 39,
            "text": "Thuaj: “Zoti im furnizon nga robërit e vet kë të dojë dhe ia ngushton, çka do që ju të jepni (dhuroni) Ai atë e kompenzon. Ai është furnizuesi më i mirë”"
        },
        {
            "chapter": 34,
            "verse": 40,
            "text": "Ndërsa atë ditë kur i tubon të gjithë dhe u thotë engjujve: “Vallë, këta vetëm juve ju kanë adhuruar”"
        },
        {
            "chapter": 34,
            "verse": 41,
            "text": "Ata do të thonë: “Qofsh lartësuar! Zoti ynë je ti e jo ata, ata adhuronin exhinët, shumica sish atyre u kanë besuar”"
        },
        {
            "chapter": 34,
            "verse": 42,
            "text": "Atë ditë, kur njëri-tjetrit nuk do të mund t’i bëni as dobi as dëm, e atyre, të cilët kanë bërë krime, do t’u thomi: “Shijoni dënimin me zjarr që e keni pas mohuar!”"
        },
        {
            "chapter": 34,
            "verse": 43,
            "text": "Kur u lexohen ajetet tona të qarta, ata thonë: “Ky është vetëm njëri i cili dëshiron t’iu shmang nga ajo që adhuronin prindërit tuaj” – dhe thonë: - “Kjo s’është asgjë tjetër përveç gënjeshtër e trilluar”. Dhe ata që nuk besojnë, kur u vjen e vërteta thonë: “Kjo nuk është kurrgjë tjetër pos një magji e hapët”"
        },
        {
            "chapter": 34,
            "verse": 44,
            "text": "Dhe ne nuk u kemi dhënë kurrfarë librash që t’i studiojnë, dhe para teje, nuk u kemi dërguar ndonjë që t’ua tërheq vërejtjen"
        },
        {
            "chapter": 34,
            "verse": 45,
            "text": "Por edhe ata para tyre kanë përgënjeshtruar dhe nuk kanë arritur as të dhjetën pjesë nga ajo që u kemi dhënë atyre. Edhe profetët e mij i kanë përgënjeshtruar. Dhe çfarë dënimi se"
        },
        {
            "chapter": 34,
            "verse": 46,
            "text": "Thuaj: “Unë ju këshilloj vetëm një gjë. Ngrihuni ndaj All-llahut me sinqeritet, dy nga dy, ose një nga një, e mandej mendone se shoku juaj nuk është i marrë. Ai juve vetëm ju tërheq vërejtjen para një dënimi të rëndë”"
        },
        {
            "chapter": 34,
            "verse": 47,
            "text": "Thuaj: “Kurrfarë shpërblimi nuk kam kërkuar prej jush, le t’iu mbetet juve!; Shpërblimi im është vetëm prej All-llahut. Ai është dëshmitar i çdo sendi”"
        },
        {
            "chapter": 34,
            "verse": 48,
            "text": "Thuaj: “Zoti im ngadhnjen me të vërtetën, njohës i fshehtësive”"
        },
        {
            "chapter": 34,
            "verse": 49,
            "text": "Thuaj: “E vërteta erdhi, ndërsa gënjeshtra as mund të fillojë e as të përsëritet”"
        },
        {
            "chapter": 34,
            "verse": 50,
            "text": "Thuaj: “Në qoftë se unë humbi, humbi në dëmin tim. Po nëse jam i udhëzuar drejt, ajo është çka ma shpallë Zoti im. Ai me të vërtetë dëgjon shumë dhe është afër”"
        },
        {
            "chapter": 34,
            "verse": 51,
            "text": "Sikur t’i shohësh kur t’i kap trishtimi e s’kanë kah t’ia mbajnë! Edhe prej së afërmi do të rrëmbehen"
        },
        {
            "chapter": 34,
            "verse": 52,
            "text": "Dhe të thonë: “Ne i kemi besuar atij!” Po si do t’i besojmë prej aq larg"
        },
        {
            "chapter": 34,
            "verse": 53,
            "text": "Kur ata më parë nuk i patën besuar atij dhe prej së largu e gjuanin me gjëra të papara"
        },
        {
            "chapter": 34,
            "verse": 54,
            "text": "Dhe ndërmjet tyre e asaj që dëshirojnë ata është vënë pengesa, siç është vepruar më parë me fraksionet e tyre; Me të vërtetë ata të gjithë kanë pasur dyshim të madh"
        }
    ]
}
{
    "juzs": [
        {
            "chapter": 7,
            "verse": 88,
            "text": "Kryeparët e popullit të tij, të cilët ishin mendjemëdhenj, thanë: “O Shuajb! Ne gjithsesi do të përzëmë nga qyteti ynë ty edhe ata që besuan me ty, ose pa tjetër do të ktheheni në fenë tonë”, “A edhe përkundër dëshirës tonë?” – tha ai"
        },
        {
            "chapter": 7,
            "verse": 89,
            "text": "“Do të kishim shpifur gënjeshtër ndaj All-llahut sikur të ktheheshim në fenë tuaj, pasi që na pat shpëtuar All-llahut prej asaj. Ne nuk mund të kthehemi në të, pa dashur All-llahu, Zoti ynë, sepse Zoti ynë ngërthen me dijeni të Tij çdo send, ne jemi mbështetur te All-llahu. O Zoti ynë! Ti vendos ndërmjet nesh dhe popullit tonë me drejtësi. Ti je gjyqtari më i drejtë!”"
        },
        {
            "chapter": 7,
            "verse": 90,
            "text": "Kurse kryeparët e popullit të tij, ata të cilët nuk kanë besuar, thanë: “Nëse shkoni pas Shuajbit, ju atëherë pa dyshim jeni të humbur”"
        },
        {
            "chapter": 7,
            "verse": 91,
            "text": "Dhe i goditi dridhje e fortë dhe në mëngjes u gjetën kërcuj në shtëpitë e veta"
        },
        {
            "chapter": 7,
            "verse": 92,
            "text": "Ata që e kanë konsideruar Shuajbin rrenacak, sikur asnjëherë nuk jetuan me të, - dhe ata që e përgënjeshtruan Shuajbin, ata kanë qenë të humbur"
        },
        {
            "chapter": 7,
            "verse": 93,
            "text": "Prandaj, ai u largua prej tyre dhe tha: “O populli im! Ju kam komunikuar traktatet e Zotit tim dhe ju kam këshilluar, e si të vuaj për popullin mosbesimtar?”"
        },
        {
            "chapter": 7,
            "verse": 94,
            "text": "Dhe asnjë ferrëfyes nuk e kemi dërguar në ndonjë qytet e banorët e tij të mos i kemi dënuar me skamje e sëmundje në mënyrë që të përulen"
        },
        {
            "chapter": 7,
            "verse": 95,
            "text": "Pastaj e zëvendësonim të keqen me mirësi derisa të përparojnë dhe të thonë: “Edhe baballarët tanë janë sprovuar me pikëllime edhe gëzime”, - e pastaj ata i grabitëm papritmas dhe aspak nuk e hetuan"
        },
        {
            "chapter": 7,
            "verse": 96,
            "text": "Dhe sikur të kishin besuar banorët e fshatrave dhe të ishin ruajtur, Ne atyre do t’u kishim dërguar bekime nga qielli edhe nga toka, por ata kanë përgënjeshtruar andaj i kemi goditur me diçka që e kanë merituar"
        },
        {
            "chapter": 7,
            "verse": 97,
            "text": "Ata janë banorët e fshatrave të sigurt se nuk do t’i goditë dënimi im deri sa ata flejnë natën"
        },
        {
            "chapter": 7,
            "verse": 98,
            "text": "Ose, a janë banorët e fshatrave të sigurt se nuk do t’i gjejë dënimi ynë në ditën deri sa ata luajnë"
        },
        {
            "chapter": 7,
            "verse": 99,
            "text": "A janë ata të sigurt në kurthën e All-llahut? Kurthën e All-llahut e kanë të siguruar vetëm njerëzit e humbur"
        },
        {
            "chapter": 7,
            "verse": 100,
            "text": "Ata të cilët trashëgojnë tokën e banorëve të saj të mëparshëm, a nuk i çon në rrugë të drejtë fakti se po të duam ata i godisim me gabimet e tyre dhe zemrat e tyre i vulosim, e ata nuk do të dëgjojnë"
        },
        {
            "chapter": 7,
            "verse": 101,
            "text": "Lidhur me ato fshatra po t’i rrëfejmë ty disa nga ato ngjarje. Atyre profetët e vet u kanë sjellë argumente të qarta, por ata nuk kanë dashur të besojnë në atë që e patën përgënjeshtruar më parë. Ashtu i ka vulosur All-llahu zemrat e mosbesimtarëve"
        },
        {
            "chapter": 7,
            "verse": 102,
            "text": "Kurse ne e kemi ditur se shumica e tyre nuk e mbajnë besën, dhe e kemi ditur se shumica, njëmend, janë gabimtarë"
        },
        {
            "chapter": 7,
            "verse": 103,
            "text": "Pastaj pas atyre, ia kemi dërguar Faraonit dhe parisë së tij, Musaun me argumentet tona, por ata këtij i bënë krime, e ti shikoi si kanë përfunduar ngatrrestarët"
        },
        {
            "chapter": 7,
            "verse": 104,
            "text": "Dhe Musa tha: “O Faraon, unë jam Profet i Zotit të botërave"
        },
        {
            "chapter": 7,
            "verse": 105,
            "text": "Kam detyrë të them vetëm të vërtetën për All-llahun. Ju kam sjell argumente të qarta nga Zoti juaj, lëri pra le të vijnë me mua izraelitët!”"
        },
        {
            "chapter": 7,
            "verse": 106,
            "text": "“Nëse ke sjellë argument”, - i tha (faraoni) – “tregoje nëse flet të vërtetën!”"
        },
        {
            "chapter": 7,
            "verse": 107,
            "text": "Dhe ai e lëshoi shkopin e vet – kur ai, ja, gjarpër i vërtetë"
        },
        {
            "chapter": 7,
            "verse": 108,
            "text": "dhe nxorri dorën e vet – e ajo krejt e bardhë për të pranishmit"
        },
        {
            "chapter": 7,
            "verse": 109,
            "text": "Kryeparia e popullit të Faraonit thanë: “Ky vërtetë është magjitar i zhdërvjelltë"
        },
        {
            "chapter": 7,
            "verse": 110,
            "text": "Dëshiron t’ju nxjerrë nga toka e juaj. Çka thuani ju"
        },
        {
            "chapter": 7,
            "verse": 111,
            "text": "“Vonoje atë dhe vëlaun e tij, - i thanë, - dhe dërgo në qytet ata që do t’i tubojnë"
        },
        {
            "chapter": 7,
            "verse": 112,
            "text": "Dhe po t’i sjellin ty tërë magjistarët e zhdërvjelltë”"
        },
        {
            "chapter": 7,
            "verse": 113,
            "text": "dhe i erdhën Faraonit magjistarët dhe i thanë: “Nëse dalim ngadhnjimtarë a do të kemi njëmend shpërblim"
        },
        {
            "chapter": 7,
            "verse": 114,
            "text": "“Po”, - u tha ai, - “dhe me të vërtetë do t’u kemë të afërt”"
        },
        {
            "chapter": 7,
            "verse": 115,
            "text": "“O Musa”, - i thanë, - a do t’i lëshosh ti apo t’i lëshojmë ne?”"
        },
        {
            "chapter": 7,
            "verse": 116,
            "text": "“Lëshoni ju!” – u tha ai. Dhe kur i lëshuan i magjepsën sytë e njerëzve dhe shumë i frikësuan, sepse u shfaqën magji të mëdha"
        },
        {
            "chapter": 7,
            "verse": 117,
            "text": "Kurse ne i komunikuam Musaut: “Lëshoje shkopin tënd!” dhe ai menjëherë i përbiu të gjitha ato gënjeshtra"
        },
        {
            "chapter": 7,
            "verse": 118,
            "text": "Dhe doli në shesh e vërteta kurse ajo që kishin bërë ata u prish"
        },
        {
            "chapter": 7,
            "verse": 119,
            "text": "Dhe ata u mundën aty dhe mbetën të poshtëruar"
        },
        {
            "chapter": 7,
            "verse": 120,
            "text": "Kurse magjistarët ranë në sexhde"
        },
        {
            "chapter": 7,
            "verse": 121,
            "text": "“Ne i besojmë Zotit të botërave, thanë"
        },
        {
            "chapter": 7,
            "verse": 122,
            "text": "Zotit të Musaut dhe Harunit!”"
        },
        {
            "chapter": 7,
            "verse": 123,
            "text": "“A t’i besoni para se t’u jap unë leje”, u tha Faraoni. “Kjo është me të vërtetë kurthë që keni kurdisur në qytet për të përzënë prej andej banorët e tij, por do ta shihni"
        },
        {
            "chapter": 7,
            "verse": 124,
            "text": "Do t’ua këpus, pa dyshim, duart dhe këmbët tërthorazi, e pastaj do t’iu gozhdoj të tërëve”"
        },
        {
            "chapter": 7,
            "verse": 125,
            "text": "Ata i thanë: “Ne me të vërtetë i drejtohemi Zotit tonë"
        },
        {
            "chapter": 7,
            "verse": 126,
            "text": "E ti neve na hakmirresh vetëm pse i besuam argumenteve të Zotit tonë, që na erdhën. O Zoti ynë, na bën të fortë dhe të vdesim me durim e si besimtarë!”"
        },
        {
            "chapter": 7,
            "verse": 127,
            "text": "Kurse kryeparët e popullit të Faraonit thanë: “A do ta lësh Musaun dhe popullin e tij të bëjnë turbullira në tokë dhe të lënë ty dhe zotërat tuaj?” Ai tha: “Do t’ua mbysim djemtë e tyre, kurse femrat do t’ua lëmë të jetojnë. Ne me të vërtetë jemi sundues të atyre”"
        },
        {
            "chapter": 7,
            "verse": 128,
            "text": "Musa i tha popullit të vet: “Kërkoni ndihmë prej All-llahut dhe jini të durueshëm! Toka është me siguri e All-llahut. Ai ua lë në trashigim kujt të dojë nga robërit e vet; kurse e ardhmja është e atyre që ruhen”"
        },
        {
            "chapter": 7,
            "verse": 129,
            "text": "“Kemi qenë të maltretuar, - thanë ata, - para se të vije ti, por edhe aps ardhjes tënde”. Ndërsa ai u tha: “Ndoshta Zoti juaj do ta shkatërroj armikun tuaj, kurse juve do t’ju lërë mëkëmbës të tyre në tokë, për të parë se si do të veproni”"
        },
        {
            "chapter": 7,
            "verse": 130,
            "text": "Dhe familjen e Faraonit ne e dënuam me vite urie dhe joplleshmërie. Ndoshta po mbledhin mend"
        },
        {
            "chapter": 7,
            "verse": 131,
            "text": "Dhe kur u vjen mirë atyre thonë: “Këtë e kemi merituar”, por kur i godit ndonjë e keqe, fajsonin Musaun dhe ata që ishin me te. Por jo! E keqja e tyre është nga All-llahu, por shumica e tyre nuk e dinë"
        },
        {
            "chapter": 7,
            "verse": 132,
            "text": "Dhe thonë: “Çfarëdo argumenti që të na sjellësh për të na magjepsur me të, ne ty nuk do të besojmë!”"
        },
        {
            "chapter": 7,
            "verse": 133,
            "text": "Prandaj ne atyre u lëshuam përmbytjen, edhe karkalecat, edhe rriçnën, edhe bretkosat, edhe gja; argumente të qarta, por ata bënë mendjemadhësi; kanë qenë popull mëkatarë"
        },
        {
            "chapter": 7,
            "verse": 134,
            "text": "Dhe kur i goditi i papritura, thanë: “O Musa, lute për ne Zotin tënd – ashtu siç ta ka dhënë besën ty. Nëse na liron nga kjo e keqe, ne patjetër do të besojmë ty dhe padyshim do t’i dërgojmë me ty izraelitët”"
        },
        {
            "chapter": 7,
            "verse": 135,
            "text": "Por kur i çliruam nga ajo e keqe – për një afat të caktuar që do të arrijnë – ata nuk e mbajtën fjalën"
        },
        {
            "chapter": 7,
            "verse": 136,
            "text": "Prandaj ne i dënuam dhe i përmbytëm në det, sepse i përgënjeshtruan ajetet tona dhe ishin indiferentë ndaj tyre"
        },
        {
            "chapter": 7,
            "verse": 137,
            "text": "Kurse popullin e shtypur e bëmë trashigimtar të anëve lindore dhe perëndimore, të tokës që e kemi bekuar, dhe u plotësua fjala e mirë e Zotit tënd ndaj izraelitëve, për shkak se patën durim, dhe e bëmë rrafsh me tokë atë çka e kishte ndërtuar dhe ishte kujdesur Faraoni dhe populli i tij"
        },
        {
            "chapter": 7,
            "verse": 138,
            "text": "Dhe ne i transferuam izraelitët përtej detit, dhe erdhën te një popull që adhuronte idolet e veta. “O Musa, - i thanë, - na e bën edhe ti neve një Zot siç kanë edhe ata zotër!” Ai, u tha: “Ju njëmend jeni popull injorant”"
        },
        {
            "chapter": 7,
            "verse": 139,
            "text": "Pamëdyshje kjo që adhurojnë këta do të shkatërrohet dhe çka po bëjnë ata nuk ka kurrfarë vlere"
        },
        {
            "chapter": 7,
            "verse": 140,
            "text": "A në vend të All-llahut t’u gjej tjetër Zot, e Ai ju ka dalluar nga të tjerët"
        },
        {
            "chapter": 7,
            "verse": 141,
            "text": "Dhe pasi që u shpëtuam nga familja e Faraonit, të cilët ju venin në mundime të rënda: ua mbysnin djemtë tuaj dhe femrat ua linin në jetë. Në këtë ka qenë një sprovë e rëndë nga ana e Zotit tuaj të madhërishëm"
        },
        {
            "chapter": 7,
            "verse": 142,
            "text": "Ne i kemi caktuar Musaut tridhjetë netë dhe këtë e plotësuam edhe me dhjetë, andaj koha që caktoi Zoti i tij (për takim që t’i japë Tevratin) u plotësua, dyzet netë. Dhe Musau i pat thënë vëllaut të vet Harunit: “Më zëvendëso te populli im, dhe mbaj rend e mos paso rrugët e ngatrrestarëve!”"
        },
        {
            "chapter": 7,
            "verse": 143,
            "text": "Dhe kur na erdh Musa në kohën e caktuar, dhe i foli Zoti i tij, ai i tha: “O Zoti im, shfaqmu të të shoh!” “Nuk mundesh të më shohish”, - i tha, - por shikoje kodrën, e nëse ajo mbetet në vendin e vet, do të më shohësh”. Por kur Zoti i tij iu shfaq kodrës, e bëri rrafsh me tokë, ndërsa Musa ra pa mend. Dhe kur erdhi në vete tha: “Ty të lartësoj! Të pendohem. Unë jam besimtari i parë!”"
        },
        {
            "chapter": 7,
            "verse": 144,
            "text": "“O Musa, - i tha Ai, - unë ty të kam zgjedhur nga njerëzit tjerë me komunikimin tim dhe me fjalën time. Prandaj merre atë çka ta jap dhe jij mirënjohës!”"
        },
        {
            "chapter": 7,
            "verse": 145,
            "text": "Dhe ne atij ia shkruam këshillën për çdo send në pllaka edhe sqarime për çdo send. Pranoi ato bindshëm dhe urdhëroje popullin tënd të marrin atë që është më e mirë!” Do t’ua tregoj vendin e mbrapshtarëve"
        },
        {
            "chapter": 7,
            "verse": 146,
            "text": "Do t’i largoj nga argumentet e mia ata të cilët bëjnë mendjemadhësi në tokë pa kurrfarë arsyeje. Edhe pse i shohin tërë argumentet – nuk u besojnë, edhe pse e shohin rrugën e drejtë – nuk e pranojnë si rrugë të drejtë, po nëse shohin rrugë pa krye atë e marrin për rrugë. Kjo bëhet për shkak se kanë përgënjeshtruar argumentet tona dhe kanë qenë indiferentë ndaj atyre"
        },
        {
            "chapter": 7,
            "verse": 147,
            "text": "Kurse ata të cilët i përgënjeshtruan argumentet tona dhe ballafaqimin në botën tjetër, vepra e tyre janë shkatërruar. A po shpërblehen ndryshe, përveç se si kanë punuar"
        },
        {
            "chapter": 7,
            "verse": 148,
            "text": "dhe populli i Musaut, pasi shkoi ai, pranoi një viç (për idol) nga stolitë e tyre, një figurë që pëlliste. A nuk kanë parë se ai nuk u flet dhe se nuk i përudh në rrugë të drejtë? E pranuan atë dhe bënë gabim, mizori"
        },
        {
            "chapter": 7,
            "verse": 149,
            "text": "Dhe kur e kuptuan gabimin dhe e panë se kanë humbur, thanë: “Nëse Zoti ynë nuk na fal dhe nuk na mëshiron, ne me të vërtetë do të jemi të humbur”"
        },
        {
            "chapter": 7,
            "verse": 150,
            "text": "Dhe kur u kthye Musa te populli i vet, i hidhëruar dhe i pikëlluar, tha: “Po shumë keq jeni sjellë pasi shkova unë! A deshët ta shpejtoni urdhërin e Zotit tuaj?” – dhe i hudhi pllakat, kurse vëllaun e vet e kapi për flokësh dhe e tërhoqi kah vetja. “O bir i nënës time!, - i tha, (harunit) populli më ka parë të dobët dhe përpak desh më mbytën; mos bën të më hakmirren armiqtë dhe mos më konsidero prej atyre që kanë bërë mizori”"
        },
        {
            "chapter": 7,
            "verse": 151,
            "text": "“O Zoti im!, - u lut Musa, - më fal mua dhe vëllaun tim dhe na prano në ëmshirën Tënde, Ti je më i mëshirshmi i të mëshirshmëve!”"
        },
        {
            "chapter": 7,
            "verse": 152,
            "text": "Ata të cilëtpatën pranuar viçin do t’i arrijë njëmend hidhërimi i Zotit të tyre edhe poshtërimi i kësaj bote. Ashtu ne i shpërblejmë shpifsat"
        },
        {
            "chapter": 7,
            "verse": 153,
            "text": "Kurse ata të cilët bëjnë vepra të këqia e pastaj janë penduar dhe besojnë, Zoti yt, pas kësaj, me siguri fal dhe është mëshirëplotë"
        },
        {
            "chapter": 7,
            "verse": 154,
            "text": "Dhe kur i kaloi Musaut hidhërimi, ai mori pllakat në tekstin e të cilave ishte udhëzimi dhe mëshira për ata të cilët i frikësohen hidhërimit të Zotit të tyre"
        },
        {
            "chapter": 7,
            "verse": 155,
            "text": "Dhe Musa i zgjodhi nga populli i vet shtatdhjetë vetë për vendtakimin me ne. por kur i goditi dridhja, ai tha: “O Zoti im, të kishe dashur ti ke mund t’i zhdukësh ata edhe mua qysh më parë. A të na zhdukësh për shkak të veprimit të disa t marrëve nga mesi ynë? Ajo është vetëm sprovë jotja me të cilën Ti cilindo e lë në humbje, e cilindo e udhëzon në rrugë të drejtë. Ti je Zoti ynë, andaj na fal dhe na mëshiro, sepse ti fal më së shumti"
        },
        {
            "chapter": 7,
            "verse": 156,
            "text": "Dhe na jep mirësi në këtë botë, edhe në botën tjetër, - ne, me të vërtetë jemi kthyer kah ti”. “Me dënimin tim unë dënoj cilin të dua, - tha ai – kurse mëshira ime ngërthen çdo send. Do t’ua jap atyre të cilët shmangen prej mëkatesh dhe japin zeqatë, dhe atyre të cilët besojnë në argumentet tona"
        },
        {
            "chapter": 7,
            "verse": 157,
            "text": "Ata që pasojnë Profetin, ferrëfyes analfabet, të cilin e gjejnë të paralajmëruar në librat e veta, në Tevrat dhe Inxhil, që prej atyre kërkon të bëjnë vepra të mira dhe i pengon nga të pamirat, i cili u lejon ushqime të mira dhe u ndalon të këqiat, dhe i çliron nga barrat e vështirësitë që kanë pasur. Prandaj ata që i besojnë atij, të cilët do ta përkrahin dhe ndihmojnë dhe pasojnë dritën e dërguar me anë të tij, ata, s’ka dyshim, janë të shpëtuar"
        },
        {
            "chapter": 7,
            "verse": 158,
            "text": "Thuaj: “O njerëz, unë për të gjithë ju, jam Profet i All-llahut. Pushteti i Tij është edhe në qiej edhe në tokë. Nuk ka tjetër Zot përveç Atij. Ai ju vdes dheju ngjallë, prandaj besoni në All-llahun dhe Profetin e tij, ferrëfyes analfabet, i cili beson në All-llahun dhe fjalët e tij; pasone atë që të jeni në rrugë të drejtë!”"
        },
        {
            "chapter": 7,
            "verse": 159,
            "text": "Nga populli i Musaut ka një grup njerëzish të cilët udhëzojnë në rrugë të drejtë dhe atë e zbatojnë me drejtësi"
        },
        {
            "chapter": 7,
            "verse": 160,
            "text": "Edhe ne i shpërndamë në dymbëdhjetë fise, dhe Musaut, kur i kërkoi populli i tij ujë, i kumtuam: “Mëshoi gurit me shkopin tënd!” dhe prej aty shpërthyen dymbëdhjetë burime, e secili fis e dinte se prej cilit burim do të pijë. Kurse ne i bëmë hije prej reve dhe u dhamë fëllënza dhe mena (lloj lëngu i ëmbël). Hani gjërat e mira me të cilat ju furnizojmë!” Ata nuk na kanë bërë neve padrejtësi, ata vetvetes i kanë bërë padrejtësi"
        },
        {
            "chapter": 7,
            "verse": 161,
            "text": "Dhe kur iu tha: “Vendosuni në këtë fshat dhe hani prej nga të duani dhe thuani: “Na fal?! Dhe në derë hyni me përulje, - do t’ua falim mëkatet tuaja. Edhe punëmirëve do t’ua shtojmë”"
        },
        {
            "chapter": 7,
            "verse": 162,
            "text": "Pastaj, ata të padrejtët, ndër ata, i ndërruan fjalët me tjera fjalë, nga ata që u ishin thënë. Edhe ne mbi ata kemi zbritur dënimin nga qielli për shkak se gjithmonë kanë qenë të padrejtë"
        },
        {
            "chapter": 7,
            "verse": 163,
            "text": "Dhe pyeti ata për fshatin që gjendej buzë detit kur e thyen dispozitën për të shtundën, kur peshqit, para syve të tyre, u vinin deri sa e festonin të shtundën, dhe kur nuk e festonin më, ata nuk u vinin më. Ja, ashtu i kemi vënë në sprovë për shkak se gjithmonë kanë gabuar"
        },
        {
            "chapter": 7,
            "verse": 164,
            "text": "Dhe kur një grup prej tyre i thanë: “Pse këshilloni një popull të cilin All-llahu do ta shkatërrojë ose do ta dënojë me mundime të rënda”? Ata u përgjigjën: “Për t’u arsyetuar para Zotit tuaj dhe ndoshta ata do të shmangen pak prej mëkateve”"
        },
        {
            "chapter": 7,
            "verse": 165,
            "text": "Dhe kur e harruan atë me çka ishn të qortuar, ne i shpëtuam ata të cilët pengonin nga veprat e këqia, kurse me dënim të rëndë i përfshimë mëkatarët, për shkak se gjithmonë kanë qenë mbrapshtanë"
        },
        {
            "chapter": 7,
            "verse": 166,
            "text": "Dhe pasi që ata me ngulm refuzuan të heqin dorë nga ajo që u ndalohet, Ne u thamë: “Bëhuni majmunë të përçmuar!”"
        },
        {
            "chapter": 7,
            "verse": 167,
            "text": "Dhe Zoti yt njoftoi se deri në ditën e kijametit do të lëshojmë pushtetin e dikujt, i cili do t’i shtyp në mënyrë më të keqe. Zoti yt është, me të vërtetë, i shpejtë në dënim, por Ai edhe fal shumë dhe është mëshirëplotë"
        },
        {
            "chapter": 7,
            "verse": 168,
            "text": "Dhe ne ata i kemi shpërndarë nëpër tokë si popuj: ka të mirë, por ka edhe që nuk janë të mirë; dhe ne i kemi sprovuar me të mira edhe me të këqia, ndoshta vijnë në veti"
        },
        {
            "chapter": 7,
            "verse": 169,
            "text": "dhe pas tyre kanë mbetur brezni që kanë trashëguar Librin. Blenin gjëra të pavlefshme të kësaj bote të ultë dhe thoshin: “Do të na falet!” Po në qoftë se prapë u vjenë n’doresh diçka e tillë, do ta bënin. A nuk është marrë prej tyre besa në Libër – se nuk do të thonë për All-llahun asgjë përveç të vërtetës dhe kanë lexuar se çka ka aty – mirëpo bota e ardhshme është më e mirë për ata që ruhen. A nuk mbledhin mendjen"
        },
        {
            "chapter": 7,
            "verse": 170,
            "text": "Ndërsa ata të cilët bindshëm i përmbahen Librit dhe që falin namazin, ne njëmend nuk ua humbim shpërblimin punëmirëve"
        },
        {
            "chapter": 7,
            "verse": 171,
            "text": "Dhe kur e ngritëm kodrën sikur re mbi ta, dhe ata menduan se ajo do të bie mbi ta “Pranone me vendosmëri atë që ju kemi dhënë dhe kini ndërmend çka ka aty, që të jeni të devotshëm!”"
        },
        {
            "chapter": 7,
            "verse": 172,
            "text": "dhe kur Zoti yt nga kryqet e të bijve të Admeit nxorri pasardhësit e tyre dhe kërkoi prej tyre të dëshmojnë kundër vetes: “A nuk jam unë Zoti juaj?” “Po, si jo, - thanë ata, - ne dëshmojmë” që të mos thuani në ditën e kijametit “Ne kemi qenë indiferentë ndaj kësaj”"
        },
        {
            "chapter": 7,
            "verse": 173,
            "text": "Apo të thuani: “Me të vërtetë të parët tonë përpara nesh kanë qenë politeistë, kurse ne jemi brezi pas tyre. A do të na dënosh për atë që kanë bërë rrenacakët?”"
        },
        {
            "chapter": 7,
            "verse": 174,
            "text": "Dhe ashtu, ja, ne gjerësisht shpjegojmë argumentet, ndoshta vijnë në veti"
        },
        {
            "chapter": 7,
            "verse": 175,
            "text": "Dhe shpaloju atyre lajmin për atë që i dhamë argumentet tona, e ai u largua prej tyre, andaj e ndoqi djalli, sepse ai ishte i humbur"
        },
        {
            "chapter": 7,
            "verse": 176,
            "text": "Sikur të kishim dashur kemi mund ta ngrisim me ta, por ai iu mbështet kësaj bote dhe është nisur pas epshit të vet. Shembulli i tij i përngjet atij të qenit: nëse e përzen ai gjuhëqitur, dihatë, por edhe nëse e le ai prapë dihat. Ashtu janë njerëzit të cilët i përgënjeshtrojnë argumentet tona, prandaj rrëfe ndodhitë, ndoshta do të mendojnë"
        },
        {
            "chapter": 7,
            "verse": 177,
            "text": "Njerëzit të cilët nuk pranojnë argumentet tona janë shembull i keq, pra ata bëjnë krim ndaj vetvetes"
        },
        {
            "chapter": 7,
            "verse": 178,
            "text": "Kë përudhë All-llahu – ai është në rrugë të drejtë, e kë e lë të humbur – ata do të jenë të humbur"
        },
        {
            "chapter": 7,
            "verse": 179,
            "text": "Ne kemi krijuar shumë njerëz dhe exhin për ferr. Ata kanë zemër – por me to nuk kuptojnë, ata kanë sy – por me ta nuk shohin, ata kanë veshë – por me ta nuk dëgjojnë ata janë sikur kafshët, madje edhe më të humbur – ata janë indiferentë"
        },
        {
            "chapter": 7,
            "verse": 180,
            "text": "All-llahu ka emrat më të mirë. Prandaj thirrne me ata dhe hiqnu atyre të cilët keqpërdornin emrat e Tij – do të shpërblehen ashtu siç veprojnë"
        },
        {
            "chapter": 7,
            "verse": 181,
            "text": "Mirëpo, ndër ata që i krijojmë ka njerëz që udhëzojnë në të drejtë dhe ato i zbatojnë me drejtësi"
        },
        {
            "chapter": 7,
            "verse": 182,
            "text": "Kurse ata të cilët përgënjeshtruan ajetet tona, ne gradualisht do t’i shpiejmë në humbje prej nga nuk e dinë fare"
        },
        {
            "chapter": 7,
            "verse": 183,
            "text": "Atyre do t’u jap afat. E me të vërtetë mashtrimi im është i fortë"
        },
        {
            "chapter": 7,
            "verse": 184,
            "text": "A nuk kanë menduar ata se ai, shoku i tyre, nuk është i marrë; ai vetëm tërheq vërejtjen haptazi"
        },
        {
            "chapter": 7,
            "verse": 185,
            "text": "A nuk i kanë parë ata mbretëritë e qiejve dhe të tokës dhe tërë ata çka ka krijuar Ai, e ndoshta u është afruar fundi? Po cilave fjalë, përpos tij, (Kur’anit) do t’i besojnë"
        },
        {
            "chapter": 7,
            "verse": 186,
            "text": "Kë e lë All-llahu në humbje, për atë nuk ka përudhje. Ai do t’i lërë që në mosbesimin e vet të humbin"
        },
        {
            "chapter": 7,
            "verse": 187,
            "text": "Të pyesin për ditën e kijametit kur do të ndodhë. Thuaj: “Atë e di vetëm Zoti im, Ai do ta zbulojë kohën e tij, edhe do t’u vijë rëndë qiejve dhe tokës, do t’iu vijë pa e pritur fare”. Të pyesin sikur ti di ndonjë send për të. Thuaj: “Atë e di vetëm All-llahu, ndërsa shumica e njerëzve nuk dinë”"
        },
        {
            "chapter": 7,
            "verse": 188,
            "text": "Thuaj: “Unë nuk kam mundësi për vete të siguroj ndonjë dobi, e as të largoj nga vetja ndonjë dëm. Bëhet vetëm ashtu si do All-llahu. Sikur të kisha ditur fshehtësitë, do të kisha fituar shumë të mira dhe nuk do të më prekte gjë e keqe. Unë jam vetëm një qortues dhe përgëzues për njerëzit që besojnë”"
        },
        {
            "chapter": 7,
            "verse": 189,
            "text": "Ai është i cili ju krijoi vetëm prej një frymori, e prej atij krijoi shokun e tij (çiftin) që pranë tij të gjejë qetësi. Dhe kur ai e përvetësoi (pas aktit seksual) ajo mbeti me barrë të lehtë dhe e barti, por kur iu bë e rëndë ata dy iu drejtuan All-llahut, Zotit të tyre, “Të na kishe dhënë një pasardhës të mirë, me siguri do të ishim mirënjohës!”"
        },
        {
            "chapter": 7,
            "verse": 190,
            "text": "Dhe kur ai u dha pasardhës të mirë, atij i bënë shokë, shok të barabartë me atë çka u dha ai, por All-llahu është shumë lart mbi ata të cilët i konsiderojmë të barabartë"
        },
        {
            "chapter": 7,
            "verse": 191,
            "text": "A po i bëjnë shok diçka që nuk krijon asgjë, dhe vetë janë të krijuar"
        },
        {
            "chapter": 7,
            "verse": 192,
            "text": "Dhe nuk munden t’u ndihmojnë as atyre e as mund t’i ndihmojnë vetes"
        },
        {
            "chapter": 7,
            "verse": 193,
            "text": "Dhe nëse i thirrni në rrugë të drejtë, nuk do t’u përgjigjen. E keni njëlloj i thirrët apo heshtët"
        },
        {
            "chapter": 7,
            "verse": 194,
            "text": "Ata të cilët ju, në vend të All-llahut, i thirrni me të vërtetë janë njerëz sikur ju. E ju, pra, thirrni dhe ata le t’ju përgjegjen nëse flisni të vërtetën"
        },
        {
            "chapter": 7,
            "verse": 195,
            "text": "A kanë ata këmbë që të ecin me to, ose duar që me to të kapin; a kanë sy që të shohin me ta, ose veshë që të dëgjojnë? Thuaj: “Thirrni shokët tuaj dhe thurni kurtha kundër meje, madje mos pritni fare"
        },
        {
            "chapter": 7,
            "verse": 196,
            "text": "Mbrojtësi im është All-llahu, i cili shpalli Librin dhe ai merr në mbrojtje të mirët”"
        },
        {
            "chapter": 7,
            "verse": 197,
            "text": "Kurse ata të cilët ju në vend të All-llahut, i lutni, nuk munden t’ju ndihmojnë as juve as vetes"
        },
        {
            "chapter": 7,
            "verse": 198,
            "text": "Dhe kur i thirrni në rrugë të drejtë, nuk dëgjojnë, dhe i sheh si po të shikojnë, por ata nuk shohin"
        },
        {
            "chapter": 7,
            "verse": 199,
            "text": "Ti merri me të mirë; Urdhëro për vepra të mira dhe hiqu nga injorantët"
        },
        {
            "chapter": 7,
            "verse": 200,
            "text": "Por nëse djalli të shtyn në ndonjë të keqe, ti kërko strehim te All-llahu. Ai me siguri di dhe dëgjon shumë"
        },
        {
            "chapter": 7,
            "verse": 201,
            "text": "Me të vërtetë ata të cilët i frikësohen All-llahut, porsa i godet ndonjë ngatrresë e djallit, u kujtohet dhe atëherë shohin"
        },
        {
            "chapter": 7,
            "verse": 202,
            "text": "Kurse miqtë e tyre (djajtë) i përkrahin për në humbje dhe nuk i largojnë"
        },
        {
            "chapter": 7,
            "verse": 203,
            "text": "Kur nuk u sjell asnjë ajet ata thonë: “Pse nuk e bën vetë?” Thuaj: “Unë pasoj vetëm atë çka më shpallet nga Zoti im dhe Juaji. Këto janë gjëra të qarta dhe udhëzime e mëshirë për njerëzit që besojnë"
        },
        {
            "chapter": 7,
            "verse": 204,
            "text": "Dhe kur lexohet Kur’an, dëgjone atë dhe heshtni, ndoshta do të jeni të mëshiruar”"
        },
        {
            "chapter": 7,
            "verse": 205,
            "text": "Dhe në vete përmende Zotin tënd, me përulje dhe devotshmëri dhe pa e ngritur zërin lart, në agim dhe në muzg, dhe mos jij nga indiferentët"
        },
        {
            "chapter": 7,
            "verse": 206,
            "text": "Me siguri ata që janë të afërt te Zoti yt nuk i shmangen për mendjemadhësi adhurimit të tij; atë e lartësojnë dhe vetëm Atij i bëjnë sexhde"
        },
        {
            "chapter": 8,
            "verse": 1,
            "text": "Të pyesin për prenë. Thuaj: “Preja i takon All-llahut dhe profetit”, prandaj frikësohuni All-llahu dhe koordinoni çështjet tua ndër veti, dhe nderone All-llahun dhe Profetin e tij, nëse jeni besimtarë"
        },
        {
            "chapter": 8,
            "verse": 2,
            "text": "Besimtarë të vërtetë janë ata zemrat e të cilëve kur përmendet All-llahu mbushen me frikë, e kur ju lexohen ajetet e tij, ua forcojnë besimin dhe që mbështeten vetëm te Zoti i tyre"
        },
        {
            "chapter": 8,
            "verse": 3,
            "text": "Ata të cilët e kryejnë faljen dhe një pjesë të asaj që u japim ne e shpërndajnë"
        },
        {
            "chapter": 8,
            "verse": 4,
            "text": "Ata janë, pa dyshim, besimtarë të vërtetë. Ata kanë te Zoti i tyre shkallë të lartë respekti dhe falje, dhe furnizim fisnik"
        },
        {
            "chapter": 8,
            "verse": 5,
            "text": "Ashtu si të pat nxjerrë Zoti yt nga shtëpia jote, me arsye, një grup besimtarësh me siguri këtë nuk e pëlqen"
        },
        {
            "chapter": 8,
            "verse": 6,
            "text": "Kanë polemizuar me ty për të vërtetën, edhe pse e kanë pasur të qartë se do të fitojnë, disave prej tyre u është dikur sikur i shtynin në vdekje me sy në ballë"
        },
        {
            "chapter": 8,
            "verse": 7,
            "text": "Dhe kur All-llahu ju premtoi se njëra nga dy grupet është i juaji, - kurse ju më tepër dëshiruat ta keni atë grupin e pafuqishëm, - All-llahu deshi që me fjalët e veta ta vërtetojë realitetin dhe t’i shfarosë me temel mosbesimtarët"
        },
        {
            "chapter": 8,
            "verse": 8,
            "text": "Të vërtetojë realitetin dhe të zhdukë të pavërtetën, anipse mëkatarëve nuk u pëlqen"
        },
        {
            "chapter": 8,
            "verse": 9,
            "text": "Kur kërkonit ndihmë nga zoti juaj, ai u është përgjegjru: “Do t’iu dërgoj në ndihmë njëmijë engjuj që do të vijnë njëri pas tjetrit”"
        },
        {
            "chapter": 8,
            "verse": 10,
            "text": "All-llahu kështu veproi për t’iu gëzuar dhe me këtë t’ju qetësojë zemrat, kurse fitorja është vetëm nga All-llahu. All-llahu është njëmend i fortë, i urtë"
        },
        {
            "chapter": 8,
            "verse": 11,
            "text": "Kur iu vuri në gjumë për shkak të sigurisë tuaj dhe nga qielli ju lëshoi shiun që t’iu pastrojë me të, dhe ta largojë prej jush shqetësimin e djallit, dhe t’i forcojë zemrat tuaja, dhe me atë t’iu forcojë këmbët"
        },
        {
            "chapter": 8,
            "verse": 12,
            "text": "Kur Zoti yt u shpalli engjujve: “Unë jamë me ju, andaj inkurajoni ata që besojnë!” Unë do t’i mbush me frikë zemrat e mosbesimtarëve, andaj ju mëshoni kresë dhe gishtërinjëve"
        },
        {
            "chapter": 8,
            "verse": 13,
            "text": "Kjo është për shkak se kunëdrshtuan All-llahun dhe Profetët e tij, dhe kush kundërshton All-llahun dhe Profetin e Tij, me të vërtetë All-llahu është ndëshkimfortë"
        },
        {
            "chapter": 8,
            "verse": 14,
            "text": "Ai është dënim, shijone atë, dhe për mosbesimtarët ka dënim me zjarr"
        },
        {
            "chapter": 8,
            "verse": 15,
            "text": "O besimtarë!, kur të kacafyteni me mosbesimtarët, e ata janë shumë, mos ua ktheni atyre shpinën"
        },
        {
            "chapter": 8,
            "verse": 16,
            "text": "dhe kush ua kthen atë ditë atyre shpinën, - përveç atij i cili tërhiqet me qëllim që të luftojë përsëri ose t’i bashkohet njësitit tjetër, - ai mban hidhërimin e All-llahut dhe vendbanimi i tij është xhehennemi. Sa vend i tmerrshëm është ai"
        },
        {
            "chapter": 8,
            "verse": 17,
            "text": "Ata nuk i keni mbytur ju por i ka mbytur All-llahu; dhe kur gjuajshe nuk gjuajshe ti, por gjuante All-llahu për t’i sprovuar besimtarët me një sprovë të mirë nga ana e Tij. All-llahu njëmend dëgjon dhe i di të gjitha"
        },
        {
            "chapter": 8,
            "verse": 18,
            "text": "Ajo ashtu ka qenë dhe All-llahu i dobëson kurthat e mosbesimtarëve"
        },
        {
            "chapter": 8,
            "verse": 19,
            "text": "Nëse keni kërkuar fitore, fitorja ju erdhi, por është më mirë për ju të hiqni dorë. Dhe nëse ktheheni, do të kthehemi edhe ne, dhe aspak nuk do t’iu ndihmojë çeta juaj, sado që të jetë e madhe, sepse All-llahu është pa dyshim me besimtarët"
        },
        {
            "chapter": 8,
            "verse": 20,
            "text": "O besimtarë bindjuni All-llahut dhe Profetit të tij, dhe mos hiqni dorë prej tij, psei ju po e dëgjoni"
        },
        {
            "chapter": 8,
            "verse": 21,
            "text": "Dhe mos u bëni sikur ata të cilët thonë: “Dëgjuam”, por në të vërtetë nuk dëgjonin fare"
        },
        {
            "chapter": 8,
            "verse": 22,
            "text": "Krijesa më të këqija të All-llahut janë ata që shtihen shurdhëmëmecë, e as që donë të kuptojnë"
        },
        {
            "chapter": 8,
            "verse": 23,
            "text": "Sikur të dinte All-llahu se prej atyre mund të dalë ndonjë vepër e mirë, do t’i bënte të dëgjojnë, dhe sikur t’i bënte të dëgjojnë, ata prapë do t’ia kthenin shpinën, ata edhe ashtu rrinë shtrembër"
        },
        {
            "chapter": 8,
            "verse": 24,
            "text": "O besimtarë!, përgjigjuni All-llahut dhe Profetit kur ju fton te ajo që do t’ju ngjallë, dhe ta dini se All-llahu është ndërmjet njeriut dhe zemrës së tij, dhe se te Ai të gjithë do të mblidheni"
        },
        {
            "chapter": 8,
            "verse": 25,
            "text": "Dhe ruajuni shpifjes shkatërruese që nuk do t’i godasë në mënyrë të veçantë nga ju, vetëm ata që kanë bërë mëkate, dhe dine se All-llahu ka dënim të rreptë"
        },
        {
            "chapter": 8,
            "verse": 26,
            "text": "Përkujtone pra njëherë kur ishit pakicë, kur ishit të dobët në tokë, - kishit frikë mos t’ju zënë njerëzit, e Ai u mori në mbrojtje dhe me ndihmën e vet ju furnizoi me gjëra të mira, ndoshta jeni mirënjohës"
        },
        {
            "chapter": 8,
            "verse": 27,
            "text": "O besimtarë!, mos tradhtoni All-llahun dhe Profetin dhe me vetëdije të veni në dyshim besueshmërinë ndërmjet veti"
        },
        {
            "chapter": 8,
            "verse": 28,
            "text": "Dhe ta dini se pasuria juaj dhe fëmijët tuaj janë vetëm sprovë, kurse te All-llahu, te Ai ka shpërblim të madh"
        },
        {
            "chapter": 8,
            "verse": 29,
            "text": "O besimtarë!, nëse i frikësoheni All-llahut, Ai do t’ju bëjë të aftë ta dalloni të pavërtetën nga e vërteta dhe do t’i mbulojë veprat tuaja të këqia dhe do t’ua falë. All-llahu është bamirës i madh"
        },
        {
            "chapter": 8,
            "verse": 30,
            "text": "Dhe kur mosbesimtarët të bënin kurtha që të të lidhin ose të të vrisnin ose të të përzinin; ata bënin kurtha, por edhe All-llahu i kurthëronte, sepse All-llahu është njohës më i mirë i kurthave"
        },
        {
            "chapter": 8,
            "verse": 31,
            "text": "Kur u lexohen ajetet tona, thonë: “I kemi dëgjuar! Sikur të donim edhe ne mund të thonim diçka të tillë; këto janë vetëm legjenda të popujve të lashtë”"
        },
        {
            "chapter": 8,
            "verse": 32,
            "text": "Por kur thonë: “O Zot!, nëse kjo është me të vërtetë prej teje, Ti resh gur mbi ne nga qielli sikur shiu ose lëshona një dënim të dhembshëm!”"
        },
        {
            "chapter": 8,
            "verse": 33,
            "text": "All-llahu ata nuk i dënonte, sepse ishe ti në mesin e tyre, dhe ata All-llahu nuk i dënon derisa luten për falje"
        },
        {
            "chapter": 8,
            "verse": 34,
            "text": "Dhe ata nuk i lë pa i dënuar All-llahu, se ata pengojnë të tjerët t’i afrohen tempullit të shenjtë, e ata pra nuk janë roje e tij. Roja e tij janë vetëm ata që i frikësohen All-llahut, por shumcia sish nuk e dinë"
        },
        {
            "chapter": 8,
            "verse": 35,
            "text": "Lutja e tyre tek tempulli ishte vetëm fishkëllimë e duartrokitje, prandaj shijone dënimin e mosbesimit tuaj"
        },
        {
            "chapter": 8,
            "verse": 36,
            "text": "Ata që nuk besojnë shpenzojnë pasurinë e vet për t’i shmangur tjerët nga rruga e All-llahut. Ata me siguri do ta shpenzojnë atë e pastaj për të do të përmbahen dhe më në fund do të mposhten. Dhe ata që nuk besojnë do të tubohen në xhehennem"
        },
        {
            "chapter": 8,
            "verse": 37,
            "text": "për t’i dalluar All-llahu të mirët nga të pamirët dhe që t’i radhisë të pamirët njërin afër tjetrit e pastaj t’i mbledh të gjithë së bashku dhe t’i hudhë në xhehennem. Ata me të vërtetë janë të humbur"
        },
        {
            "chapter": 8,
            "verse": 38,
            "text": "Thuaju atyre që nuk besojnë: nëse heqin dorë, do t’u falet e kaluara, e nëse vazhdojnë, ani, dihet se çka u bë me popujt e lashtë"
        },
        {
            "chapter": 8,
            "verse": 39,
            "text": "Dhe luftoni kundër atyre deri sa të mos mbetet asnjë shpifje dhe të jetë e tërë feja për All-llahun. Nëse ata heqin dorë ani, All-llahu e sheh se çka bëjnë"
        },
        {
            "chapter": 8,
            "verse": 40,
            "text": "Por nëse ia kthejnë shpinën, ta dini se All-llahu është mbrojtësi juaj. Sa mbrojtës i mirë është Ai dhe ndihmës fantastik"
        }
    ]
}
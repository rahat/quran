{
    "juzs": [
        {
            "chapter": 15,
            "verse": 1,
            "text": "Alif Lam Ra. Këto janë ajete të Librit, Kur’anit të qartë"
        },
        {
            "chapter": 15,
            "verse": 2,
            "text": "Shpeshherë mosbesimtarët do të dëshironin të ishin muslimanë"
        },
        {
            "chapter": 15,
            "verse": 3,
            "text": "Lëri le të hanë e të kënaqen dhe le t’i mashtrojë shpresa, - kanë për ta ditur ata"
        },
        {
            "chapter": 15,
            "verse": 4,
            "text": "Dhe nuk kemi zhdukur asnjë qytet pa i ardhur koha e caktuar"
        },
        {
            "chapter": 15,
            "verse": 5,
            "text": "Asnjë popull nuk mundet ta shpejtojë as ta vonojë përfundimin e vet"
        },
        {
            "chapter": 15,
            "verse": 6,
            "text": "Dhe thonë, “Ore ti që po të shpallet qortimi (Kur’ani), njëmend je i marrë"
        },
        {
            "chapter": 15,
            "verse": 7,
            "text": "Pse nuk na sjell engjuj, nëse je i sinqertë?”"
        },
        {
            "chapter": 15,
            "verse": 8,
            "text": "Ne engjujt i dërgojmë vetëm me meritë dhe atëherë nuk do të kenë kohë të presin"
        },
        {
            "chapter": 15,
            "verse": 9,
            "text": "Ne, me të vërtetë, e kemi shpalur Kur’anin dhe pa dyshim ne jemi mbrojtësit e tij"
        },
        {
            "chapter": 15,
            "verse": 10,
            "text": "Ne edhe përpara teje kemi dërguar profetë popujve të mëparshëm"
        },
        {
            "chapter": 15,
            "verse": 11,
            "text": "Por atyre nuk u ka ardhur asnjë profet, e ata të mos jenë tallur"
        },
        {
            "chapter": 15,
            "verse": 12,
            "text": "Ja, ashtu ne e fusim atë (Kur’anin) në zemrat e mëkatarëve"
        },
        {
            "chapter": 15,
            "verse": 13,
            "text": "A nuk i besojnë atij, por dihet se çka u bë me popujt e hershëm"
        },
        {
            "chapter": 15,
            "verse": 14,
            "text": "Edhe sikur të kishin hapur në qiell ndonjë derë për ata dhe ata të kalonin nëpër të duke u ngjitur"
        },
        {
            "chapter": 15,
            "verse": 15,
            "text": "Prapë do të thoninn: “Sigurisht neve na kanë lënë sytë; ne jemi njerëz të magjepsur!”"
        },
        {
            "chapter": 15,
            "verse": 16,
            "text": "Dhe ne kemi bërë në qiell sisteme yjesh dhe kemi zbukuruar për shikuesit"
        },
        {
            "chapter": 15,
            "verse": 17,
            "text": "Dhe e ruajmë atë prej çdo djalli të mallkuar"
        },
        {
            "chapter": 15,
            "verse": 18,
            "text": "Përveç kush vështron tinëzisht dhe e godit një yll i dukshëm"
        },
        {
            "chapter": 15,
            "verse": 19,
            "text": "Ndërsa tokën e kemi shtruar dhe nëpër të kemi shpërndarë male të palëvizshëm dhe kemi bërë që në të të mbinë çdo send me masë"
        },
        {
            "chapter": 15,
            "verse": 20,
            "text": "Dhe kemi bërë për ju në të burim jetese, si edhe për ataqë nuk i ushqeni ju"
        },
        {
            "chapter": 15,
            "verse": 21,
            "text": "Dhe nuk ka asgjë që të mos e ketë burimin te na, por ne nga ajo japim vetëm aqsa është e nevojshme"
        },
        {
            "chapter": 15,
            "verse": 22,
            "text": "Ne dërgojmë erërat të mbarësojmë dhe nga qielli lëshojmë shiun me të cilin ju ngimë – dhe ju nuk dispononi me atë"
        },
        {
            "chapter": 15,
            "verse": 23,
            "text": "Dhe vetëm ne ngjallim dhe vdesim, dhe vetëm ne mbesim trashëgimtar"
        },
        {
            "chapter": 15,
            "verse": 24,
            "text": "Dhe ne e dimë atë çka ka kaluar para jush dhe e dimë edhe atë çka vjen pas"
        },
        {
            "chapter": 15,
            "verse": 25,
            "text": "Kurse Ai, Zoti yt, pa dyshim, të gjithë do t’i tubojë. Ai është i urtë dhe shumë i dijshëm"
        },
        {
            "chapter": 15,
            "verse": 26,
            "text": "Ne e kemi krijuar njeriun nga balta e argjilit, e formësuar"
        },
        {
            "chapter": 15,
            "verse": 27,
            "text": "Kurse exhinët, qysh më parë i kemi krijuar nga zjarri semum (i këndellur)"
        },
        {
            "chapter": 15,
            "verse": 28,
            "text": "Dhe kur Zoti yt u tha engjujve: “Unë jam krijues i njeriut nga balta, nga balta e tharë"
        },
        {
            "chapter": 15,
            "verse": 29,
            "text": "Dhe pasi që i kam dhënë fizionomi dhe i kam dhënë edhe shpirt, ju përuluni!”"
        },
        {
            "chapter": 15,
            "verse": 30,
            "text": "Dhe të gjithë engjujt, së bashku, iu përulën"
        },
        {
            "chapter": 15,
            "verse": 31,
            "text": "Por Iblisi, jo. Ai refuzoi të jetë me ata që iu përulen"
        },
        {
            "chapter": 15,
            "verse": 32,
            "text": "“O Iblis, - i tha Ai, - Ç’është me ty që nuk u përule?”"
        },
        {
            "chapter": 15,
            "verse": 33,
            "text": "Nuk më ka hije, - tha, - t’i përulem një njeriu të cilin e krijove nga balta, nba balta e tharë”"
        },
        {
            "chapter": 15,
            "verse": 34,
            "text": "“Atëherë, pra, dil prej aty, - i tha Ai, ti me të vërtetë je i mallkuar"
        },
        {
            "chapter": 15,
            "verse": 35,
            "text": "Dhe mallkimi të ndjektë deri në ditën e kijametit!”"
        },
        {
            "chapter": 15,
            "verse": 36,
            "text": "“O Zoti im, - tha, - më jep afat deri në ditën kur do të ringjallen!”"
        },
        {
            "chapter": 15,
            "verse": 37,
            "text": "“Të qoftë dhënë afati, - i tha Ai. –"
        },
        {
            "chapter": 15,
            "verse": 38,
            "text": "Deri në atë ditën e caktuar”"
        },
        {
            "chapter": 15,
            "verse": 39,
            "text": "“O Zoti im, - tha, - për atë që më ke shpjerë në humbje, unë atyre në tokë do t’ua zbukuroj punët e tyre, do t’i shpiej gjithsesi në humbje"
        },
        {
            "chapter": 15,
            "verse": 40,
            "text": "Përveç atyre robërve të tu të sinqertë”"
        },
        {
            "chapter": 15,
            "verse": 41,
            "text": "“Kjo, - tha Ai, - është rruga e drejtë imja"
        },
        {
            "chapter": 15,
            "verse": 42,
            "text": "Ti nuk ke kurrfarë kompetence ndaj robërve të mi, përveç atyre të devijuarve, të cilët të kanë pasuar ty”"
        },
        {
            "chapter": 15,
            "verse": 43,
            "text": "Për tërë ata vendtakimi është në xhehennem"
        },
        {
            "chapter": 15,
            "verse": 44,
            "text": "Që i ka shtatë dyer. Nëpër secilën derë do të kalojë një numër i caktuar"
        },
        {
            "chapter": 15,
            "verse": 45,
            "text": "Pa dyshim të devotshmit do të jenë në kopshte dhe burime"
        },
        {
            "chapter": 15,
            "verse": 46,
            "text": "“Hyni aty të sigurtë, të liruar nga frika!”"
        },
        {
            "chapter": 15,
            "verse": 47,
            "text": "Dhe nga krahërorët e tyre do t’ua heqim smirën, ata do të qëndrojnë të gëzuar sikur vëllezër njëri përball tjetrit"
        },
        {
            "chapter": 15,
            "verse": 48,
            "text": "Aty nuk i pret kurrfarë lodhje, dhe nuk do të nxirren prej tyre"
        },
        {
            "chapter": 15,
            "verse": 49,
            "text": "Lajmëroi robërit e mi se Unë, njëmend, jam ai që fal dhe mëshirëplotë"
        },
        {
            "chapter": 15,
            "verse": 50,
            "text": "Por edhe dënimi im është, pa dyshim i dhembshëm"
        },
        {
            "chapter": 15,
            "verse": 51,
            "text": "Edhe lajmëroi ata për musafirët e Ibrahimit"
        },
        {
            "chapter": 15,
            "verse": 52,
            "text": "Kur hynë dhe i thanë: “Paqe”! E ai u tha: “Ne frikësohemi prej jush”"
        },
        {
            "chapter": 15,
            "verse": 53,
            "text": "“Mos u frikëso, - i thanë, - ne të përgëzojmë ty se do të keshë një djalë të mësuar”"
        },
        {
            "chapter": 15,
            "verse": 54,
            "text": "“A më përgëzoni tani kur më ka zënë pleqëria? - tha ai. – Me çka po më përgëzoni?”"
        },
        {
            "chapter": 15,
            "verse": 55,
            "text": "I thanë: “Të përgëzojmë me një realitet dhe për këtë mos e humb shpresën!”"
        },
        {
            "chapter": 15,
            "verse": 56,
            "text": "Po kush e humb shpresën në mëshirën e Zotit të vet, përveç atyre të devijuarëve e të humburëve"
        },
        {
            "chapter": 15,
            "verse": 57,
            "text": "“Po ç’punë keni ju, o të dërguarë! – u tha"
        },
        {
            "chapter": 15,
            "verse": 58,
            "text": "“Ne jemi dërguar te një popull mëkatar, - i thanë ata"
        },
        {
            "chapter": 15,
            "verse": 59,
            "text": "Përveç familjes së Lutit që do ta shpëtojmë të tërë"
        },
        {
            "chapter": 15,
            "verse": 60,
            "text": "Me përjashtim të gruas së tij, e kemi vendosur, ajo do të jetë e dënuar me të tjerët”"
        },
        {
            "chapter": 15,
            "verse": 61,
            "text": "Dhe kur erdhën të dërguarit te familja e Lutit"
        },
        {
            "chapter": 15,
            "verse": 62,
            "text": "Ai u tha: “Ju jeni, sigurisht, njerëz të panjohur”"
        },
        {
            "chapter": 15,
            "verse": 63,
            "text": "“Jo, - i thanë ata, - por po të sjellim atë në çka dyshojnë këta"
        },
        {
            "chapter": 15,
            "verse": 64,
            "text": "Dhe të sjellim realitetin që do të ndodhë, dhe ne, sigurisht, jemi të sinqertë"
        },
        {
            "chapter": 15,
            "verse": 65,
            "text": "Transfero familjen tënde natën vonë, kurse ti rri në prapavijë të tyre, dhe asnjë prej jush le të mos kthehet, por shkoni atje për ku ju urdhërohet!”"
        },
        {
            "chapter": 15,
            "verse": 66,
            "text": "Dhe ne ia shpallëm atë që do të ndodhë. Se ata të gjithë, do të zhduken mu në agim"
        },
        {
            "chapter": 15,
            "verse": 67,
            "text": "Dhe erdhën bashkëqytetarët, të gëzuar"
        },
        {
            "chapter": 15,
            "verse": 68,
            "text": "“Këta janë musafirët e mi, - u tha ai, - mos më turpëroni"
        },
        {
            "chapter": 15,
            "verse": 69,
            "text": "Dhe frikësohuni All-llahut, e mos më poshtëroni!”"
        },
        {
            "chapter": 15,
            "verse": 70,
            "text": "A nuk ta kemi ndaluar, - i thanë, - të pranosh njerëz si musafirë?”"
        },
        {
            "chapter": 15,
            "verse": 71,
            "text": "“Qe ku i keni vajzat e mia, - tha ai, - nëse dëshironi të bëni diçka"
        },
        {
            "chapter": 15,
            "verse": 72,
            "text": "“Pasha ty, ata janë humbur në dehjen e tyre"
        },
        {
            "chapter": 15,
            "verse": 73,
            "text": "Dhe ata i përfshiu, me të lindur të diellit, një ushtimë e madhe"
        },
        {
            "chapter": 15,
            "verse": 74,
            "text": "Dhe ne e përmbysëm, ajo që ishte lartë e vumë poshtë, dhe mbi ta lëshuam një rrebesh dhe të gurëzuar, sikur shiu"
        },
        {
            "chapter": 15,
            "verse": 75,
            "text": "Në këtë ka, njëmend, argumente për ata që i hetojnë"
        },
        {
            "chapter": 15,
            "verse": 76,
            "text": "Dhe ai qytet ështëpranë rrugës edhe tash"
        },
        {
            "chapter": 15,
            "verse": 77,
            "text": "Në këtë ka mësime për ata që besojnë"
        },
        {
            "chapter": 15,
            "verse": 78,
            "text": "Por edhe banorët e Ejkes kanë qenë kriminelë"
        },
        {
            "chapter": 15,
            "verse": 79,
            "text": "Prandaj u jemi hakmarrë dhe që të dy janë pranë rrugës dhe shihen haptazi"
        },
        {
            "chapter": 15,
            "verse": 80,
            "text": "Edhe banorët e Hixhrit i kanë përgënjeshtruar profetët"
        },
        {
            "chapter": 15,
            "verse": 81,
            "text": "Dhe ne u patëm dhënë argumentet tona, por ata ua kthenin shpinën"
        },
        {
            "chapter": 15,
            "verse": 82,
            "text": "Dhe skalitnin shtëpiat në shkrepa, të qetë e të sigurtë"
        },
        {
            "chapter": 15,
            "verse": 83,
            "text": "Por edhe ata i goditi ushtima e tmerrshme, në agim"
        },
        {
            "chapter": 15,
            "verse": 84,
            "text": "Dhe nuk u bëri dobi ajo që kishin fituar"
        },
        {
            "chapter": 15,
            "verse": 85,
            "text": "Ne nuk i kemi krijuar qiejt dhe tokën edhe çka ka ndërmjet tyre pa arsye. Momenti i fundit, me siguri, do të vijë, prandaj ti sillu me shpirtëgjërësi"
        },
        {
            "chapter": 15,
            "verse": 86,
            "text": "Zoti yt është gjithkrijues dhe i gjithdijshëm"
        },
        {
            "chapter": 15,
            "verse": 87,
            "text": "Ne të kemi shpallur shtatë ajete që përsëriten, edhe Kur’anin e madhërueshëm"
        },
        {
            "chapter": 15,
            "verse": 88,
            "text": "Mos të ikë assesi syri në atë që ne u japim për kënaqësi disave, dhe mos u mërzit për ata, kurse ndaj besimtarëve jij i butë"
        },
        {
            "chapter": 15,
            "verse": 89,
            "text": "Dhe thuaj: “Unë jam vetëm qortues i hapët!”"
        },
        {
            "chapter": 15,
            "verse": 90,
            "text": "Siç u kemi shpallur qortim klasifikuesve"
        },
        {
            "chapter": 15,
            "verse": 91,
            "text": "Të cilët e kanë identifikuar Kur’anin me gjini (letrare)"
        },
        {
            "chapter": 15,
            "verse": 92,
            "text": "Qe pasha Zotin tënd, ata të gjithë do t’i marrim në përgjegjësi"
        },
        {
            "chapter": 15,
            "verse": 93,
            "text": "Për atë çka kanë bërë"
        },
        {
            "chapter": 15,
            "verse": 94,
            "text": "Ti prediko atë që të urdhërohet dhe hiqu politeistëve"
        },
        {
            "chapter": 15,
            "verse": 95,
            "text": "Ne të mjaftojmë ty kundër atyre të cilët tallen"
        },
        {
            "chapter": 15,
            "verse": 96,
            "text": "Me All-llahu dhe bëjnë edhe tjetër Zot. Do të shohin ata"
        },
        {
            "chapter": 15,
            "verse": 97,
            "text": "Ne mirë e dimë se të vjen rënd ajo që flasin ata"
        },
        {
            "chapter": 15,
            "verse": 98,
            "text": "Por madhëro Zotin tënd dhe falenderoje, edhe bëhu nga ata që përulen"
        },
        {
            "chapter": 15,
            "verse": 99,
            "text": "Dhe adhuro Zotin tënd, sa të jesh gjallë"
        },
        {
            "chapter": 16,
            "verse": 1,
            "text": "Erdh ajo që e ka caktuar All-llahu, prandaj mos e ngutni! Qoftë lavdëruar Ai dhe qoftë shumë lart mbi ata të cilët ia konsiderojnë të barabartë"
        },
        {
            "chapter": 16,
            "verse": 2,
            "text": "U dërgon engjujt me shpallje, sipas urdhërit të Tij, atyre njerëzve të vet që do ai t’ua tërheqin vërejtjen se nuk ka Zot tjetër përveç Meje, pra frikësohmuni!”"
        },
        {
            "chapter": 16,
            "verse": 3,
            "text": "Ka krijuar, me arsye, qiejt dhe tokën; është shumë i lartë mbi ata që ia bëjnë shok"
        },
        {
            "chapter": 16,
            "verse": 4,
            "text": "E ka krijuar njeriunnn prej nëj pikë fare, e ai menjëherë bëhet kundërshtar flagrant"
        },
        {
            "chapter": 16,
            "verse": 5,
            "text": "Ai i krijon edhe kafshët. Ju me ato mbroheni nga të ftohtit, e keni edhe dobi të tjera, sepse prej tyre edhe ushqeheni"
        },
        {
            "chapter": 16,
            "verse": 6,
            "text": "Ato i keni edhe zbukurim, kur i çoni të kullosin dhe kur i ktheni nga kullosa"
        },
        {
            "chapter": 16,
            "verse": 7,
            "text": "Ua bartin edhe barrët në vende në të cilat nuk do të arrinit pa vështirësi të mëdha – Zoti juaj është me të vërtetë i butë dhe i mëshirshëm. –"
        },
        {
            "chapter": 16,
            "verse": 8,
            "text": "Edhe kuajt dhe mushkat, edhe gomarët – që t’u hipni, por edhe si zbukurim – dhe krijon çka nuk e dini ju"
        },
        {
            "chapter": 16,
            "verse": 9,
            "text": "Është punë e All-llahut t’u tregojë rrugën e drejtë, por ka edhe të shtrembëta; po të kishte dashur Ai, të gjithëve do t’u kishte udhëzuar"
        },
        {
            "chapter": 16,
            "verse": 10,
            "text": "Ai u lëshon nga qielli ujë, prej të cilit pini, edhe pyje ju kullotni bagëtitë"
        },
        {
            "chapter": 16,
            "verse": 11,
            "text": "Ai bën që me ndihmën e tij t’u rritet drithi, edhe ullinjt, edhe panjat, rrushi dhe të jgitha frutet; kjo është me të vërtetë argument për njerëzit të cilët mendojnë"
        },
        {
            "chapter": 16,
            "verse": 12,
            "text": "Juve ua ka nënshtruar natën edhe ditën, Edhe Diellin edhe Hënën, kurse yjt i janë nënshtruar vullnetit të Tij; në këto, vërtetë, ka argumente për njerëzit që kanë mend"
        },
        {
            "chapter": 16,
            "verse": 13,
            "text": "Dhe në tokë u krijon gjithfarë llojesh të ndryshme; ajo është njëmend argument për njerëzit që kujtohen"
        },
        {
            "chapter": 16,
            "verse": 14,
            "text": "Dhe Ai është i cili u vë në shërbim edhe detin, prej të cilit hani mish të freskët dhe të nxirrni stoli, të cilat i bani. Dhe i sheh anijet si e trupojnë që të fitoni diçka nga begatitë e tij, ndoshta do të jeni mirënjohës"
        },
        {
            "chapter": 16,
            "verse": 15,
            "text": "Ai ka shpërndarë nëpër tokë male të palëvizshme që të mos u tundin, si edhe lumenj e rrugë mbase do të merrni të mbarën"
        },
        {
            "chapter": 16,
            "verse": 16,
            "text": "Edhe udhëtregues, kurse ata orientohen edhe me anë të yllit"
        },
        {
            "chapter": 16,
            "verse": 17,
            "text": "Po a është pra njëlloj ai i cili krijon sikur ai që nuk krijon?! A nuk mblidhni mendjen"
        },
        {
            "chapter": 16,
            "verse": 18,
            "text": "Në qoftë se ju numroni dhuntitë e All-llahut, nuk do t’ia dilni dot në fund. All-llahu, pa dyshim fal dhe është shumë i mëshirshëm"
        },
        {
            "chapter": 16,
            "verse": 19,
            "text": "All-llahu e di çka fshihni e çka e shfaqni haptazi"
        },
        {
            "chapter": 16,
            "verse": 20,
            "text": "Kurse ata të cilëve u falen, përveç All-llahut, kurrgja nuk krijojnë; ata janë vetë të krijuar"
        },
        {
            "chapter": 16,
            "verse": 21,
            "text": "Të vdekur janë, nuk janë të gjallë dhe as nuk do të ndinë se kur do të ngjallen"
        },
        {
            "chapter": 16,
            "verse": 22,
            "text": "Zoti i juaj është një Zot! Zemrat e atyre që mohojnë nuk besojnë në botën tjetër, ata sillen me arrogancë, mendjemadhësi"
        },
        {
            "chapter": 16,
            "verse": 23,
            "text": "S’ka dyshim se All-llahu e di atë çka fshehin ata, edhe atë që shfaqin haptazi. Ai, me të vërtetë, nuk i do arrogantët"
        },
        {
            "chapter": 16,
            "verse": 24,
            "text": "E kur i pyet dikush: “Çka ka shpallur Zoti juaj?” – ata thonë: “Trillime të popujve të lashtë!”"
        },
        {
            "chapter": 16,
            "verse": 25,
            "text": "Në mënyrë që ditën e gjykimit të bartin tërë barrën e vet, por edhe një pjesë të barrës së atyre të cilët i kanë mashtruar me pa dije. Është e tmerrshme ajo që do ta bartin ata"
        },
        {
            "chapter": 16,
            "verse": 26,
            "text": "Edhe të tjerët para tyre kanë thurur gënjeshtra, prandaj All-llahu shembi nga themelet ndërtesat e tyre, kurse kulmi u shemb mbi ta – se dënimi u erdh prej nga nuk e pritnin"
        },
        {
            "chapter": 16,
            "verse": 27,
            "text": "Kurse në ditën e gjykimit Ai do t’i turpërojë dhe t’u thotë: “Ku janë ata të cilët i keni konsideruar si shokë të mi, për të cilët jeni grindur?” Ata që kuptojnë do të thonë: “Sot turpi e dënimi do t’i arrijë mosbesimtarët"
        },
        {
            "chapter": 16,
            "verse": 28,
            "text": "Të cilëve engjujt ua marrin shpirtin si kriminelë ndaj vetvetes. Dhe ata do të dorëzohen e do të thonë: “Ne nuk kemi bërë asnjë të keqe”! Ama All-llahu e di me siguri shumë mirë se çka punoni"
        },
        {
            "chapter": 16,
            "verse": 29,
            "text": "Prandaj, hyni në dyert e xhehennemit, aty do të mbeteni për sa të jetë jeta! O sa vendbanim i tmerrshëm do të jetë për mendjemëdhenjtë"
        },
        {
            "chapter": 16,
            "verse": 30,
            "text": "Ndërsa atyre që i drojnë All-llahut, do t’u thuhet: “Çka ka shpallur Zoti i juaj?” – “Mirë”! përgjigjen. Ata që bëjnë vepra të mira në këtë botë, do të kenë shpërblime të mira, por ajo botë është, me siguri, edhe më e mirë. Sa vendbanim i bukur do të jetë për ata që i janë frikësuar All-llahut"
        },
        {
            "chapter": 16,
            "verse": 31,
            "text": "Do të hyjnë nëpër xhennete të Adnit ku rrjedhin lumenj. Aty ata do të kenë çdo send që dëshirojnë. Ashtu All-llahu i shpërblen ata të cilët i drojnë atij"
        },
        {
            "chapter": 16,
            "verse": 32,
            "text": "Ata të cilëve engjujt ua marrin shpirtin duke qenë të pastër, do t’u thonë: “Paqa qoftë me ju! Hyni në xhennet me veprat që i keni punuar”"
        },
        {
            "chapter": 16,
            "verse": 33,
            "text": "Vallë ç’presin tjetër veç se t’u vijnë engjujt, ose t’u vijë urdhëri i Zotit tënd për dënim? Ashtu kanë vepruar edhe ata përpara tyre. All-llahu atyre nuk u ka bërë padrejtësi, por ata vetvetes i bënin padrejtësi"
        },
        {
            "chapter": 16,
            "verse": 34,
            "text": "Dhe dënimi i ka goditur për veprat e këqia që kanë bërë, dhe nga të gjitha anët i përfshiu ajo me të cilën talleshin"
        },
        {
            "chapter": 16,
            "verse": 35,
            "text": "Politeistët thonë: “Po të kishte dashur All-llahu, as ne as të parët tanë, nuk do t’i faleshim askujt, përveç Atij dhe pa atë (vullnetin e tij) asgjë nuk do të konsideronim të ndaluar”. Ashtu kanë vepruar ata para tyre. Po mos kanë qenë profetët të detyruar për tjetër send, përveç të njoftojnë haptazi"
        },
        {
            "chapter": 16,
            "verse": 36,
            "text": "Ne me siguri i kemi dërguar çdo populli një profet: “Faljuni All-llahut dhe shmangiuni idhujve”! Ndër ata ka pasur edhe të atillë të cilëve All-llahu u ka treguar rrugën e drejtë, por edhe të atillë, të cilët i ka mbuluar mashtrimi; prandaj udhëtoni nëpër botë dhe shihni si e kanë pasuar gënjeshtarët"
        },
        {
            "chapter": 16,
            "verse": 37,
            "text": "Kushedi sa të dëshirosh që ata të jenë në rrugë të drejtë, All-llahu nuk e drejton në rrugë të drejtë atë që e ka lënë të humbur, për ata nuk ka ndihmëtarë"
        },
        {
            "chapter": 16,
            "verse": 38,
            "text": "Ata betohen në All-llahun me bindje të fortë se “All-llahu nuk do ta ngjallë atë që vdes”! Po si jo, premtimi i Tij është i vërtetë – vetëm se shumica e njerëzve nuk e dinë"
        },
        {
            "chapter": 16,
            "verse": 39,
            "text": "Për t’ua sqaruar atë rreth çkahit janë përçarë dhe për t’i mësuar (drejtuar) ata që kanë mohuar se me të vërtetë janë, gënjeshtarë"
        },
        {
            "chapter": 16,
            "verse": 40,
            "text": "Kur dëshirojmë ndonjësend, mjafton fjala jonë, t’i themi: “Bëhu”! dhe ai bëhet"
        },
        {
            "chapter": 16,
            "verse": 41,
            "text": "Ata të cilët emigrojnë për hirë të All-llahut, pasi që u janë bërë padrejtësi, Ne do t’i vendosim, qysh në këtë botë, në vende të mira; por shpërblimi në botën tjetër është edhe më i madh, sikur vetëm ta dinin"
        },
        {
            "chapter": 16,
            "verse": 42,
            "text": "Ata që durojnë dhe janë të mbështetur në Zotin e tyre"
        },
        {
            "chapter": 16,
            "verse": 43,
            "text": "Ne edhe para teje për profetë kemi dërguar vetëm njerëz, ët cilëve u kemi dhënë shpallje – pyetni pasuesit e Librit nëse nuk e dini"
        },
        {
            "chapter": 16,
            "verse": 44,
            "text": "Argumente të qarta dhe Libra. Ndërsa ty të shpallëm Kur’anin t’ua sqarosh njerëzve atë që u shpallet, mbase edhe ata do të mendojnë"
        },
        {
            "chapter": 16,
            "verse": 45,
            "text": "A janë të sigurtë ata që ëndërrojnë dinakëri të ndyta – se All-llahu nuk do t’i shtijë në dhe, ose nuk do t’u vijë dënimi prej kah as nuk e paramendojnë"
        },
        {
            "chapter": 16,
            "verse": 46,
            "text": "Ose se nuk do t’i rrëmbejë në luhatshmërinë e tyre – se ata nuk janë mrekullibërës"
        },
        {
            "chapter": 16,
            "verse": 47,
            "text": "Apo se nuk do t’i përfshijë me tmerr? Ndrëkaq Zoti juaj është, njëmend, i butë dhe i mëshirshëm"
        },
        {
            "chapter": 16,
            "verse": 48,
            "text": "Po a nuk shohin ata hiç se ç’ka krijuar All-llahu; herë djathtas herë majtas zgjat hijen e vet; si përulje ndaj All-llahut, edhe ajo, madje, është përulje"
        },
        {
            "chapter": 16,
            "verse": 49,
            "text": "All-llahut i falet (bën sexhde) çdo krijesë e gjallë në qiej dhe në tokë, si edhe engjujt, dhe ata nuk bëjnë mendjemadhësi"
        },
        {
            "chapter": 16,
            "verse": 50,
            "text": "I frikësohen Zotit të vet, i cili sundon me ata, dhe veprojnë ashtu si u urdhërohet"
        },
        {
            "chapter": 16,
            "verse": 51,
            "text": "All-llahu thotë: “Mos u besoni dy zotërave! – vetëm një është Zot, - dhe frikësohmuni vetëm mua”"
        },
        {
            "chapter": 16,
            "verse": 52,
            "text": "E tij është gjithçka është në qiej dhe në tokë dhe feja e tij është e qëndrueshme. A t’i frikësoheni tjetërkujt përveç All-llahut"
        },
        {
            "chapter": 16,
            "verse": 53,
            "text": "Nga All-llahu është çdo dhunt që e shijoni, e sapo u goditë ndonjë rrezik, prapë atij i luteni për ndihmë"
        },
        {
            "chapter": 16,
            "verse": 54,
            "text": "Dhe pastaj kur Ai ua largon rrezikun, një grup prej jush i bëjnë shok Zotit të tyre"
        },
        {
            "chapter": 16,
            "verse": 55,
            "text": "Për ta mohuar atë që Ne u kemi dhënë. Ani, kënaquni por do t’a shihni"
        },
        {
            "chapter": 16,
            "verse": 56,
            "text": "Atyre që nuk dinë asgjë u japin një pjesë nga ajo që ua japim Ne. Pasha All-llahun, do të merreni në pyetje për atë që po trilloni gënjeshtra gjithmonë"
        },
        {
            "chapter": 16,
            "verse": 57,
            "text": "All-llahut i përshkruajnë vajza – qoftë lavdëruar! – kurse vetes atë çka dëshirojnë vetë"
        },
        {
            "chapter": 16,
            "verse": 58,
            "text": "Ndërsa kur ndonjërit i lajmërojnë se i ka lindur vajzë, i terrohet fëtyra dhe bëhet si i mjerë"
        },
        {
            "chapter": 16,
            "verse": 59,
            "text": "Fshihet prej njerëzve për fatkeqësinë që i kanë lajmëruar: a ta ruaj kështu i nënçmuar apo ta shtjer në dhe (varrosë)? Po sa keq që gjykojnë"
        },
        {
            "chapter": 16,
            "verse": 60,
            "text": "Ata që nuk besojnë në botën tjetër janë shembull i keq, kurse All-llahu është shembull i amshueshëm; Ai është i fuqishëm dhe i urtë"
        },
        {
            "chapter": 16,
            "verse": 61,
            "text": "Sikur All-llahu t’i dënonte njerëzit për krimet e tyre, nuk do të linte asgjë të gjallë në tokë, por Ai i lë deri në një afat të caktuar, e kur vjen afati, për asnjë moment nuk munden as ta vonojnë e as ta shpejtojnë"
        },
        {
            "chapter": 16,
            "verse": 62,
            "text": "Ata i përshkruajnë All-llahut atë ndaj të cilës vetë ndiejnë neveri dhe gjuhët e tyre flasin gënjeshtra, (thonë) atyre u takon mirësia; mirëpo ata padyshim i pret zjarri, ata do të futen të parët në të"
        },
        {
            "chapter": 16,
            "verse": 63,
            "text": "Pasha All-llahun, Ne edhe përpara teje, popujve u kemi dërguar profetë, por djalli ua ka zbukuruar atyre sjelljet e veta, dhe tani ai është shok i tyre, ata i pret dënim i dhembshëm"
        },
        {
            "chapter": 16,
            "verse": 64,
            "text": "Ne ty të shpallëm Librin vetëm se t’ua sqarosh atyre çështjen rreth së cilës u përçanë, dhe të jetë udhëzim e mëshirë për ata që besojnë"
        },
        {
            "chapter": 16,
            "verse": 65,
            "text": "All-llahulëshon ujë nga qielli dhe me te, tokës, pasi që ka vdekur, ia kthen jetën. Ajo është, vërtetë, argument për njerëzit që duan të dëgjojnë"
        },
        {
            "chapter": 16,
            "verse": 66,
            "text": "Ju keni shembull edhe te kafshët: “Ne bëjmë që nga barku i tyre të pini tambël të kulluar, që bëhet nga përtypja në stomak dhe na gjaku – të shijshëm për ata që e pinë"
        },
        {
            "chapter": 16,
            "verse": 67,
            "text": "Kurse nga frytet e panjës dhe pjergullës merrni pije dhe ushqim të shijshëm. Ajo është, njëmend, argument për ata të cilët kanë mend"
        },
        {
            "chapter": 16,
            "verse": 68,
            "text": "Zoti i tyre e ka frymëzuar bletën dhe i tha: “Bëni vetes shtëpia nëpër male dhe lisa edhe në atë që ata mbulojnë"
        },
        {
            "chapter": 16,
            "verse": 69,
            "text": "Pastaj ha fryte të llojllojshme, mandej me urtësi ec rrugëve të Zotit tënd”! Nga brendia e tyre dalin pije me ngjyra të ndryshme që është shërim për njerëzit. Ajo është, njëmend, argument për ata që mendojnë"
        },
        {
            "chapter": 16,
            "verse": 70,
            "text": "All-llahu u ka krijuar, e pastaj ua merr shpirtin; Ka nga ju, të cilët përjetojnë pleqëri të thellë, në mënyrë që të mos dinë asgjë nga ajo që kanë ditur. All-llahu është, vërtetë, i gjithëdijshëm dhe i gjithëfuqishëm"
        },
        {
            "chapter": 16,
            "verse": 71,
            "text": "All-llahu u jep disave më shumë se sa të tjerëve. Por ata, të cilëve u është dhënë më shumë, nuk u japin atyre që i kanë në posedimin e tyre, edhe pse kanë nevoja të barabarta. A e mohojnë edhe dhuntinë e All-llahut"
        },
        {
            "chapter": 16,
            "verse": 72,
            "text": "All-llahu krijon për ju femra të llojit tuaj, kurse prej grave tuaja u jep djem e nipër, u furnizon me sende të bukura. Mirëpo ato gënjeshtrës i besojnë, kurse dhuntinë e All-llahut e mohojnë"
        },
        {
            "chapter": 16,
            "verse": 73,
            "text": "Dhe i falen, përveç All-llahut, atyre që nuk janë në gjendje t’u japin asnjëfarë ushqimi, as nga qielli as nga toka, dhe nuk munden asgjë"
        },
        {
            "chapter": 16,
            "verse": 74,
            "text": "Po mos i sillni All-llahut shembuj! All-llahu me të vërtetë di por ju nuk dini"
        },
        {
            "chapter": 16,
            "verse": 75,
            "text": "All-llahu u sjell si shembull rrobin në posedim, të huajin i cili nuk ka asgjë dhe atë, të cilin Ne e kemi furnizuar mirë dhe që jep nga ajo fshehurazi dhe haptazi, - a janë ata të barabartë? Lavdëruar qoftë All-llahu!, por shumica sish nuk dinë"
        },
        {
            "chapter": 16,
            "verse": 76,
            "text": "All-llahu u sjell si shembull dy burra nga të cilët njëri është shurdhëmemec, i cili nuk ka asgjë dhe është barrë e zotëriut të tij – kudo që e dërgon ai nuk i sjell kurrfarë dobie. A është ai i barabartë me atë i cili kërkon të veprohet drejtë, por që edhe vetë është në rrugë të drejtë"
        },
        {
            "chapter": 16,
            "verse": 77,
            "text": "Të All-llahut janë fshehtësitë e qiejve dhe të tokës! Kurse dita e kijametit do të vijë sa hapë e mbyllë sytë, ose edhe më shpejt, sepse All-llahu, vërtetë, është i gjithfuqishëm"
        },
        {
            "chapter": 16,
            "verse": 78,
            "text": "All-llahu juve ju nxjerr nga barqet e nënave tuaja e ju nuk dini asgjë. U pajis edhe me shqisa për të dëgjuar, për të parë edhe me zemër, mbase do të jeni mirënjohës"
        },
        {
            "chapter": 16,
            "verse": 79,
            "text": "A nuk i shohin ata shpendët si fluturojnë në hapsirën qiellore, ata vetëm All-llahu i mban. Këto janë, me të vërtetë, argumente për njerëzit që besojnë"
        },
        {
            "chapter": 16,
            "verse": 80,
            "text": "All-llahu juve u ka mundësuar të keni shtëpitë tuaja ku banoni dhe u bën të mundshëm që nga lëkura e kafshëve të keni shtëpia, të cilat i bartni lehtë kur merrni rrugë dhe kur bëni natë (buni), kurse prej leshit e fijeve të tyre (bëni) gëzofe, shtrojë dhe gjëra të dobishme, derisa të shpenzohen"
        },
        {
            "chapter": 16,
            "verse": 81,
            "text": "Nga ajo që ka krijuar All-llahu ju jep hijen dhe strehime në male, u jep edhe veshje që mbron nga të nxehtit, ju jep parzmore për t’u mbrojtur në luftë; dhe ashtu ua plotëson dhuntitë e veta në mënyrë që të jeni të degjueshëm"
        },
        {
            "chapter": 16,
            "verse": 82,
            "text": "Po nëse ata bishtnojnë, ani, ti ke për detyrë vetëm të kumtosh haptazi"
        },
        {
            "chapter": 16,
            "verse": 83,
            "text": "Ata e dinë dhuntinë e All-llahut, por pastaj e mohojnë, - shumica sish janë mosbesimtarë"
        },
        {
            "chapter": 16,
            "verse": 84,
            "text": "Ndërsa në ditën kur prej secilit popull të sjellim nga një dëshmitar, atëherë mosbesimtarëve nuk u jepet leje të arsyetohen tek All-llahu"
        },
        {
            "chapter": 16,
            "verse": 85,
            "text": "Ata që kanë bërë krime kur ta përjetojnë dënimin, ai nuk do t’u lehtësohet e as do t’u anulohet"
        },
        {
            "chapter": 16,
            "verse": 86,
            "text": "Kurse ata të cilët Atij i kanë konsideruar shok të barabartë (politeistët) kur t’i shohin shokët (hyjnitë) e veta, thonë: “Zoti ynë, këto janë hyjnitë tona; u jemi falur atyre e jo Ty” – hyjnitë do t’ua kthejnë me ironi: “Ju me të vërtetë jeni gënjeshtarë!”"
        },
        {
            "chapter": 16,
            "verse": 87,
            "text": "Edhe ata, atë ditë, do t’i përulen All-llahut dhe do të humbasin atë që kanë trilluar"
        },
        {
            "chapter": 16,
            "verse": 88,
            "text": "Ata, të cilët, nuk kanë besuar dhe kanë kontribuar t’i shmangin të tjerët nga rruga e All-llahut, Ne do t’ua shtojmë dënimin përmbi dënim për shkak se bëjnë çrregullime"
        },
        {
            "chapter": 16,
            "verse": 89,
            "text": "Kurse, atë ditë, kur të sjellim kundër çdo populli nga një dëshmitar, nga vet ai (popull), ndërsa ty të sjellim dëshmitarë kundër tyre! Ne ty të shpallëm Librin si sqarim për çdo send dhe udhëzim e mëshirë si dhe lajm të gëzueshëm (sihariq) për ata që janë muslimanë"
        },
        {
            "chapter": 16,
            "verse": 90,
            "text": "All-llahu urdhëron drejtësi dhe mirësi, ndihmë dhe respekt ndaj të afërmëve dhe ndalon amoralitetin, neverinë dhe gjithçka është krim dhe urrejtje. Ai u këshillon të pranoni mësimin"
        },
        {
            "chapter": 16,
            "verse": 91,
            "text": "Dhe zbatoni obligimet e All-llahut për të cilat jeni ngarkuar dhe mos e theni betimin, pasi që e keni dhënë me vendosmëri, e për garant keni marrë All-llahun, sepse All-llahu e di se çka punoni"
        },
        {
            "chapter": 16,
            "verse": 92,
            "text": "Dhe mos u bëni si ajo e cila e këputi pëlhurën e vet pas një qëndrese të fortë, dhe mos i përdorni betimet tuaja si mbrojtje ndërveti, vetëm sa për të dominuar njëra familje ndaj tjetrës. All-llahu me këtë vetëm ju provon, kurse në ditën e gjykimit, me të vërtetë, do t’ua sqarojë atë rreth së cilës jeni konfrontuar"
        },
        {
            "chapter": 16,
            "verse": 93,
            "text": "Po të kishte dashur All-llahu do t’u kishte bërë një popull, por Ai e le në humbje kë do; dhe ju, me të vërtetë, do të përgjigjeni për atë çka keni punuar"
        },
        {
            "chapter": 16,
            "verse": 94,
            "text": "Dhe mos i përdorni betimet tuaja për t’u mbrojtur ndër veti, e t’u rrëshqas këmba pas përqëndrimit të fortë, e të shijoni rrezikun për shkak se keni larguar (të tjerë) nga rruga e All-llahut; e të fitoni vuajtje të madhe"
        },
        {
            "chapter": 16,
            "verse": 95,
            "text": "Dhe besën që i keni dhënë All-llahut mos e ndërroni për diçka që nuk vlen, - ajo që është te All-llahu, ta dini, se për ju është më mirë"
        },
        {
            "chapter": 16,
            "verse": 96,
            "text": "Ajo që keni ju – është kalimtare, e ajo që është e All-llahut është e përhershme. Ata që kanë duruar Ne me siguri do t’i shpërblejmë me shpërblime shumë më të mira se sa që kanë punuar"
        },
        {
            "chapter": 16,
            "verse": 97,
            "text": "Atij që bën mirë, qoftë mashkull apo femër, e që është besimtar, ne do t’i mundësojmë të çojë jetë të mirë, dhe vërtetë, do t’i shpërblejmë me dhuratë më të mirë se sa kanë punuar"
        },
        {
            "chapter": 16,
            "verse": 98,
            "text": "Kurdo që të këndosh Kur’an, kërko te All-llahu mbrojtjen prej djallit të mallkuar"
        },
        {
            "chapter": 16,
            "verse": 99,
            "text": "Me të vërtetë ai nuk ka asnjë farë pushteti mbi ata të cilët besojnë dhe janë të bindur në Zotin e tyre"
        },
        {
            "chapter": 16,
            "verse": 100,
            "text": "Pushteti i tij është mbi ata të cilët e marrin atë si mbrojtës dhe që i bëjnë All-llahut shok të barabartë"
        },
        {
            "chapter": 16,
            "verse": 101,
            "text": "Kur ne e zëvendësojmë një ajet me një tjetër – sepse All-llahu e di më së miri se çka po shpallë – ata thonë: “Ti vetëm trillon!” Mirëpo shumica sish nuk dinë"
        },
        {
            "chapter": 16,
            "verse": 102,
            "text": "Thuaj: “Atë e shpalli me të vërtetë shpirti i shenjtë nga Zoti yt, për t’i forcuar edhe më tepër ata që kanë besuar, si edhe të ejtë udhërrëfyes e sihariq për të gjithë muslimanët”"
        },
        {
            "chapter": 16,
            "verse": 103,
            "text": "Ne e dimë mirë se ata thonë: “E mëson atë ndonjë njeri”! Gjuha për të cilën mendojnë t’ia mveshin atij është e huaj, kurse kjo (e Kur’anit) është gjuhë e qartë arabe"
        },
        {
            "chapter": 16,
            "verse": 104,
            "text": "Ata të cilët nuk besojnë në argumentet e All-llahut, All-llahu nuk do t’i drejtojë në rrugë të drejtë; ata i pret vuajtje e padurueshme"
        },
        {
            "chapter": 16,
            "verse": 105,
            "text": "pamëdyshje trillojnë gënjeshtra vetëm ata që nuk u besojnë argumenteve të All-llahut, e ata janë gënjeshtarë"
        },
        {
            "chapter": 16,
            "verse": 106,
            "text": "Atë i cili mohon All-llahun, pasi që i ka besuar – vetëm nëse është i shtrënguar të bëjë gjë të tillë, por që zemra e tij është e bindur në besim – si edhe atë që ia ka hapur zemrën mosbesimit, e pret hidhërimi i All-llahut dhe ata kanë dënim shumë të madh"
        },
        {
            "chapter": 16,
            "verse": 107,
            "text": "Ngase më tepër e duan jetën në këtë botë se sa në botën tjetër, kurse All-llahu nuk drejton në rrugë të drejtë popullin që nuk beson"
        },
        {
            "chapter": 16,
            "verse": 108,
            "text": "Ata janë të atillë zemrat e të cilëve edhe veshët edhe sytë All-llahu i ka vulos, dhe ata janë të pakujdesshëm"
        },
        {
            "chapter": 16,
            "verse": 109,
            "text": "Nuk ka dyshim se ata në botën tjetër do të jenë të humbur"
        },
        {
            "chapter": 16,
            "verse": 110,
            "text": "Pastaj Zoti yt, atyre të cilët u shpërngulën, pasi që kanë qenë të maltretuar, e mandej luftojnë dhe çdo gjë me durim e përballojnë – Zoti yt, pas tërë asaj, do t’i falë dhe do të jetë shumë i mëshirshëm"
        },
        {
            "chapter": 16,
            "verse": 111,
            "text": "Ditën kur secili njeri do të kujdeset vetëm për vete, dhe në të cilën ditë secilit njeri do t’i jepet shpërblimi për çka ka punuar, dhe nuk do t’u bëhet padrejtësi"
        },
        {
            "chapter": 16,
            "verse": 112,
            "text": "All-llahu sjell si shembull një qytet, i cili ishte i sigurt dhe i qetë, që i vinte ushqimi me shumicë nga çdo anë, por (qyteti) i mohoi dhuntitë e All-llahut, prandaj All-llahu për shkak të veprimit të tillë i bëri të shijojnë urinë dhe tmerrin"
        },
        {
            "chapter": 16,
            "verse": 113,
            "text": "Edhe atyre u erdh një profet, nga mesi i tyre, por ata e quajtën rrenacak, andaj i përfshiu dënimi se ishin të padrejtë"
        },
        {
            "chapter": 16,
            "verse": 114,
            "text": "Hani nga ushqime të mira e të lejuara që ua dhuron All-llahu dhe jini mirënjohës All-llahut për dhuntitë e tij, në qoftë se i faleni vetëm Atij"
        },
        {
            "chapter": 16,
            "verse": 115,
            "text": "Ai juve iu ka ndaluar coftinat, gjakun, mishin e derrit, por edhe atë që është prerë, jo në emër të All-llahut, (por të ndonjë zoti tjetër). Por, atij i cili është i detyruar, jo nga dëshira por vetëm sa ta shuajë urinë – ani, All-llahu fal dhe është shumë i mëshirshëm"
        },
        {
            "chapter": 16,
            "verse": 116,
            "text": "Dhe me gjuhët tuaja mos flisni të pavërteta: “Kjo është e lejuar, kjo është e ndaluar” me qëllim që të përhapni të pavërteta për All-llahun. Ata të cilët shpifin gënjeshtra ndaj All-llahut nuk do të shpëtojnë"
        },
        {
            "chapter": 16,
            "verse": 117,
            "text": "Pak do të kënaqen, por i pret dënim i dhembshëm"
        },
        {
            "chapter": 16,
            "verse": 118,
            "text": "Ebrejve ua kemi ndaluar atë për çka të kemi treguar më herët; Ne atyre nuk u kemi bërë padrejtësi, por ata i kanë bërë padrejtësi vetvetes"
        },
        {
            "chapter": 16,
            "verse": 119,
            "text": "Pastaj atyre që bëjnë ndonjë vepër të keqe nga mosdija e mandej pendohen dhe përmirësohen, Zoti yt pas asaj, me siguri, do t’ua falë, është shumë i mëshirshëm"
        },
        {
            "chapter": 16,
            "verse": 120,
            "text": "Ibrahimi ka qenë, njëmend, i përulur ndaj All-llahut, besimtar i vërtetë, nuk ka qenë prej mosbesimtarëve"
        },
        {
            "chapter": 16,
            "verse": 121,
            "text": "Mirënjohës për dhuntinë e tij; Ai e ka zgjedhë atë dhe e ka nxjerrë në rrugë të drejtë"
        },
        {
            "chapter": 16,
            "verse": 122,
            "text": "Dhe ne i kemi dhënë të mira në këtë botë, kurse ai edhe në botën tjetër, pa dyshim, do të jetë ndër të mirët"
        },
        {
            "chapter": 16,
            "verse": 123,
            "text": "Pastaj ty të kemi shpallur: “Paso fenë e Ibrahimit, fenë e drejtë, se ai nuk ka qenë nga politeistët”"
        },
        {
            "chapter": 16,
            "verse": 124,
            "text": "Festimi i të shtunës u është caktuar atyre të cilët kanë pasur mendime të kundërta përkitazi me atë, dhe Zoti yt në ditën e gjykimit ata do t’i gjykojë për shkak të përçarjes"
        },
        {
            "chapter": 16,
            "verse": 125,
            "text": "Thirr në rrugën e Zotit tënd me urtësi dhe këshillime të mira dhe diskuto me ata në mënyrë më të mirë! Zoti yt i di më mirë ata që kanë humbur rrugën e tij, dhe Ai di më mirë ata që janë në rrugë të drejtë"
        },
        {
            "chapter": 16,
            "verse": 126,
            "text": "Nëse duani të merrni hak, atëherë bëne atë vetëm aq sa u është bërë juve; po nëse duroni, kjo është me të vërtetë më mirë për durimtarët"
        },
        {
            "chapter": 16,
            "verse": 127,
            "text": "Jij i durueshëm! Por, i durueshëm do të jesh vetëm me ndihmë të All-llahut. Dhe mos të vijë keq për ata, as mos të vijë rëndë nga kurthat e tyre"
        },
        {
            "chapter": 16,
            "verse": 128,
            "text": "All-llahu është me të vërtetë në anën e atyre të cilët frikësohen dhe largohen prej mëkateve, dhe në anën e atyre që bëjnë vepra të mira, janë bëmirës"
        }
    ]
}
{
    "juzs": [
        {
            "chapter": 41,
            "verse": 47,
            "text": "Vetëm ai e di se kur do të bëhet shkatërrimi i botës. As frytet nuk dalin nga syza e lules së vet dhe asnjë femër nuk mbarset dhe nuk lind e ai të mos e dijë. Kurse në ditën kur ai thërret e thotë: “Ku janë shokët e mi?” – thonë: “Të njoftojmë se ne këtë nuk e dëshmojmë”"
        },
        {
            "chapter": 41,
            "verse": 48,
            "text": "Dhe u humbën ata të cilëve më parë u janë falur, por e dinë se askund nuk mund të shmangen"
        },
        {
            "chapter": 41,
            "verse": 49,
            "text": "Njeriut nuk i vjen vështirë të lutet për mirë, por kur e godet e keqja atëherë zhgënjehet dhe humb shpresën"
        },
        {
            "chapter": 41,
            "verse": 50,
            "text": "Kur e bëjmë të shijojë mëshirën Tonë, pas fatkeqësisë që e godit, ai e pohon kategorikisht: “Këtë e kam merituar edhe nuk mendoj se do të vijë momenti i ringjalljes. Por, edhe nëse kthehem te Zoti im, te ai kam vepra të mira”. Ndërsa Ne do t’i lajmërojmë me siguri ata që kanë mohuar se çka kanë punuar dhe pa dyshim do t’i bëjmë të shijojnë dënim të rëndë"
        },
        {
            "chapter": 41,
            "verse": 51,
            "text": "Kur i dhurojmë njeriut dhuntinë Tonë, ai kthen shpinën, mirëpo sapo e prek e keqja ai lutet shumë gjatë"
        },
        {
            "chapter": 41,
            "verse": 52,
            "text": "Thuaj: “A e shihni? Nëse është nga All-llahu e ju atë e mohoni, kush është në humbje më të madhe se ai që është në kundërshtim të thellë?”"
        },
        {
            "chapter": 41,
            "verse": 53,
            "text": "Ne do t’u tregojmë argumentet tona në horizont si edhe në vetë ata, derisa t’u bëhet krejt e qartë se ai (Kur’ani) është i vërtetë. A nuk mjafton që Zoti yt të jetë për çdo send dëshmitar"
        },
        {
            "chapter": 41,
            "verse": 54,
            "text": "Kujdes! Ata dyshojnë në takimin me Zotin e tyre – ani. Ai ngërthen çdo send"
        },
        {
            "chapter": 42,
            "verse": 1,
            "text": "Ha Mim"
        },
        {
            "chapter": 42,
            "verse": 2,
            "text": "Ajn Sin Kaf"
        },
        {
            "chapter": 42,
            "verse": 3,
            "text": "Ja, kështu të jep shpallje ty dhe atyre para teje All-llahu i fortë dhe i urtë"
        },
        {
            "chapter": 42,
            "verse": 4,
            "text": "TË atij janë çka nka në qiej dhe në tokë, dhe Ai është i madh dhe i lartmadhërishëm"
        },
        {
            "chapter": 42,
            "verse": 5,
            "text": "Gati të shkatërrohen qiejt njëri përmbi tjetrin! Ndërsa engjujt madhërojnë dhe lavdërojnë Zotin e tyre dhe kërkojnë falje për ata që janë në tokë. Kujdes! All-llahu ështëme të vërtetë që fal dhe është mëshirëplotë"
        },
        {
            "chapter": 42,
            "verse": 6,
            "text": "All-llahu i mbikqyrë edhe ata të cilët ata i marrin si mbrojtës në vend të Atij. Ti nuk je përfaqësues i tyre"
        },
        {
            "chapter": 42,
            "verse": 7,
            "text": "Ja, kështu ne ty të shpallim Kur’anin, në gjuhën arabe, të qortosh Mekken dhe rrethinën e saj dhe t’u tërheqësh vërejtjen për ditën kur do të mblidhen – për të cilën nuk ka dyshim. Një grup do të hyjë në xhennet e një grup në flakë"
        },
        {
            "chapter": 42,
            "verse": 8,
            "text": "Por të kish dashur All-llahu, do t’i kishte bërë të gjithë një popull të vetëm, por Ai shtie në mëshirën e vet kë të dojë Ai, kurse mosbesimtarët nuk kanë as mbrojtës as ndihmës"
        },
        {
            "chapter": 42,
            "verse": 9,
            "text": "A të marrin për mbrojtës tjetër kend në vend të tij? Ndërkaq All-llahu është ai mbrojtësi, dhe ai i ngjallë të vdekurit, dhe ai ka mundësi për çdo gjë"
        },
        {
            "chapter": 42,
            "verse": 10,
            "text": "Për çfarëdo që nuk pajtoheni gjykimin do ta jepë All-llahu. Ai është All-llahu, Zoti im, unë atij i dorëzohem dhe atij i drejtohem"
        },
        {
            "chapter": 42,
            "verse": 11,
            "text": "Krijuesi i qiejve dhe i tokës! Ai juve ju bën, nga lloji juaj, çifte – por çifte krijon edhe te kafshët – që ashtu t’iu shumojë. Askush nuk është sikur ai. Ai dëgjon dhe i sheh të gjitha"
        },
        {
            "chapter": 42,
            "verse": 12,
            "text": "Ai i ka çelësat e qiejve dhe të tokës, Ai furnizon me të madhe kë të dojë, por edhe shkurton. Ai me të vërtetë është i gjithëdijshëm"
        },
        {
            "chapter": 42,
            "verse": 13,
            "text": "ai ju rekomandon nga feja atë që ia ka urdhëruar Nuhit edhe atë që të shpallim ty, edhe atë që i urdhëruam Ibrahimit, Musaut dhe Isait. “Predikone fenë e drejtë dhe mos përçaheni në këtë!” Është shumë gjë e madhe për politeistët kjo në çka i thërret ti. All-llahu zgjedh për vete kë të dojë ai dhe e udhëzon atje atë që të shpreh pendim"
        },
        {
            "chapter": 42,
            "verse": 14,
            "text": "Kurse ata u përçanë ndërmjet veti nga zilia mu atëherë kur u erdhën informata. Dhe po të mos ishte fjala e mëparshme e Zotit tënd – deri në afatin e caktuar – ata do të ishin gjykuar. Kurse ata të cilët trashëguan librin pas tyre me siguri kanë shumë dyshim"
        },
        {
            "chapter": 42,
            "verse": 15,
            "text": "Prandaj, ti thirr dhe bënu i qëndrueshëm, ashtu si të është urdhëruar! Mos paso dëshirat e tyre dhe thuaj: “Unë besoj në atë që ka shpallur All-llahu nga libri dhe jam i urdhëruar të gjykoj me drejtësi ndërmjet jush. All-llahu është Zoti ynë dhe Zoti juaj, ne kemi veprat tona, ju veprat tuaja. Nuk ka nevojë për argumente ndërmjet nesh dhe jush. All-llahu të tërëve do të na bashkojë edhe tek Ai është përfundimi”"
        },
        {
            "chapter": 42,
            "verse": 16,
            "text": "Ndërsa argumentet e atyre, të cilët polemizojnë për fenë e All-llahut, pasi që i janë përgjegjur asaj, janë të pavlefshme te Zoti i tyre. Mbi ata do të jetë hidhërimi dhe dënimi i rëndë"
        },
        {
            "chapter": 42,
            "verse": 17,
            "text": "All-llahu është Ai i cili shpall Librin me të vërteta dhe drejtësi. Ku e di ti, ndoshta është afër momenti i fundit"
        },
        {
            "chapter": 42,
            "verse": 18,
            "text": "Ata që nuk i besojnë e shpejtojnë, kurse ata të cilët besojnë dridhen prej tij dhe e dinë se është e vërtetë. Kujdes! Me të vërtetë ata që janë të luhatshëm për momentin e ringjalljes kanë humbur shumë larg"
        },
        {
            "chapter": 42,
            "verse": 19,
            "text": "All-llahu është i mirë ndaj robërve të vet, Ai i jep furnizim kujt të dojë dhe ai është i fort i fuqishëm"
        },
        {
            "chapter": 42,
            "verse": 20,
            "text": "Kush dëshiron shpërblimin e ahiretit, do t’ia shtojmë atë rezultat, por kush dëshiron shpërblimin e kësaj bote, do t’ia japim, por në botën tjetër nuk ka pjesë (në shpërblim)"
        },
        {
            "chapter": 42,
            "verse": 21,
            "text": "A mos kanë shokë që ua caktojnë për fe atë që nuk e lejon All-llahu. Po të mos ishte fjala e thënë më parë, ata do të ishin gjykuar. Për kriminelët, njëmend, ka dënim të tmerrshëm"
        },
        {
            "chapter": 42,
            "verse": 22,
            "text": "Do të shohësh mosbesimtarët si dridhen për atë që kanë bërë, ajo do t’i gjejë kurse ata që kanë besuar dhe punë të mira kanë punuar, do të jenë në kopshte të bukura të xhennetit. Ata te Zoti i tyre kanë gjithçka që dëshirojnë, ajo është dhunti e madhe"
        },
        {
            "chapter": 42,
            "verse": 23,
            "text": "Ashtu All-llahu i përgëzon robërit e vet të cilët kanë besuar dhe kanë bërë vepra të mira. Thuaj: “Nuk ju kërkoj për këtë kurrfarë shpërblimi, përveç se dashurisë ndaj të afërmëve”. Kush bën vepra të mira, do t’ia shumëfishojmë të mirat. All-llahu, me të vërtetë, fal shumë dhe është mirënjohës"
        },
        {
            "chapter": 42,
            "verse": 24,
            "text": "Ose thonë: “Ai trilloi gënjeshtra për All-llahun”, por nëse All-llahu do, e vulos zemrën tënde. All-llahu e fshinë të pavërtetën dhe e vërteton të vërtetën me fjalët e veta. Ai di çka ka në krahëror"
        },
        {
            "chapter": 42,
            "verse": 25,
            "text": "Dhe ai është i cili pranon pendimin nga robërit e vet dhe fal të këqiat, dhe e di se çka punoni"
        },
        {
            "chapter": 42,
            "verse": 26,
            "text": "Ai u përgjigjet atyre të cilët besojnë dhe vepra të mira punojnë, dhe ua shumëfishon nga mirësitë e veta, kurse për mosbesimtarët ka dënime të ashpra"
        },
        {
            "chapter": 42,
            "verse": 27,
            "text": "Sikur ta kish hapur All-llahu furnizimin tek të gjithë robërit e vet, ata në tokë do të ishin bërë të ashpër, por ai i jep me masë, sa të dojë, sepse, Ai është i drejtë, i mirë dhe i sheh robërit e vet"
        },
        {
            "chapter": 42,
            "verse": 28,
            "text": "Ai është i cili lëshon shiun kur ata i humbin shpresat, dhe shtrinë mëshirën e vet. Ai është mbrojtës i lavdëruar"
        },
        {
            "chapter": 42,
            "verse": 29,
            "text": "Nga shenjat e tij është krijimi i qiejve dhe i tokës, edhe i gjallesave që i ka shpërndar nëpër ta. Ai ka fuqi t’i mbledh kur të dojë"
        },
        {
            "chapter": 42,
            "verse": 30,
            "text": "Çfarëdo fatkeqësie që t’iu gjejë, është ajo që e keni bërë vetë, por ai fal shumë"
        },
        {
            "chapter": 42,
            "verse": 31,
            "text": "Dhe ju nuk do të mund të bëni mrekulli në tokë dhe nuk keni përveç All-llahut mbrojtës as ndihmës"
        },
        {
            "chapter": 42,
            "verse": 32,
            "text": "Një nga argumentet e tij janë anijet sikur kodrat që notojnë nëpër dete"
        },
        {
            "chapter": 42,
            "verse": 33,
            "text": "Nëse dëshiron e qetëson erën dhe ato mbesin të palëvizshme në sipërfaqe të tij. Në këto ka fakte për secilin durimtar dhe mirënjohës"
        },
        {
            "chapter": 42,
            "verse": 34,
            "text": "Ose i shkatërron sipas asaj që kanë fituar, por shumë edhe i fal"
        },
        {
            "chapter": 42,
            "verse": 35,
            "text": "Dhe le ta dinë ata që kontestojnë argumentet tona se nuk kanë ku të ikin"
        },
        {
            "chapter": 42,
            "verse": 36,
            "text": "Gjithë çka u është dhënë, është vetëm kënaqësi në jetën e kësaj bote, kurse ajo që është tek All-llahu, është më e mirë dhe e qëndrueshme për ata që besojnë dhe mbështeten te Zoti i tyre"
        },
        {
            "chapter": 42,
            "verse": 37,
            "text": "Ata që shmangen prej mëkateve të mëdha dhe amoralitetit dhe kur i hidhëron dikush falin"
        },
        {
            "chapter": 42,
            "verse": 38,
            "text": "Edhe ata që i përgjigjen Zotit të tyre dhe kryejnë faljen edhe që konsultohen për punët e veta dhe një pjesë nga ajo që ua japim e shpërndajnë"
        },
        {
            "chapter": 42,
            "verse": 39,
            "text": "Edhe ata të cilët kur i godet padrejtësia i rezistojnë"
        },
        {
            "chapter": 42,
            "verse": 40,
            "text": "Shpërblim i së keqes është e keqja në të njëjtën masë, por kush fal dhe pajtohet, shpërblimi i tij është tek All-llahu. Ai, me të vërtetë, nuk i do kriminelët"
        },
        {
            "chapter": 42,
            "verse": 41,
            "text": "Nuk do të përgjigjet ai i cili e kthen me të njëjtën masë dëmin e pësuar"
        },
        {
            "chapter": 42,
            "verse": 42,
            "text": "Por ka rrugë (për dënim) ndaj atyre që dhunojnë njerëzit dhe pa të drejtë bëjnë çrregullime në tokë. Për ata ka dënim të dhembshëm"
        },
        {
            "chapter": 42,
            "verse": 43,
            "text": "Por kush duron dhe falë ajo është nga punët e mençura"
        },
        {
            "chapter": 42,
            "verse": 44,
            "text": "Ai, të cilin All-llahu e lë në humbje, ai nuk ka ndihmës pos atij. Dhe ti do të shohësh përdhunuesit kur ta përjetojnë vuajtjen se si do të thërrasin: “A ka rrugë për kthim!?”"
        },
        {
            "chapter": 42,
            "verse": 45,
            "text": "Dhe do t’i shohësh si i eksponohen (zjarrit) të përkulur nga poshtërimi dhe shikojnë me bisht të syrit. Ata që kanë besuar do të thonë: “Të shkatërruar plotësisht janë ata, të cilët, në Ditën e Kijametit, e shkatërrojnë edhe veten edhe familjen e vet!” Kujdes! Mizorët do të jenë në vuajtje të përhershme"
        },
        {
            "chapter": 42,
            "verse": 46,
            "text": "Ata nuk kanë mbrojtës që do t’i ndihmojë, përveç All-llahu, dhe ai të cilin All-llahu e ka lënë në humbje, për atë nuk ka rrugë"
        },
        {
            "chapter": 42,
            "verse": 47,
            "text": "Përgjigjuni Zotit tuaj para se të vijë dita të cilën All-llahu nuk do ta ndalë. Atë ditë nuk do të keni strehim as do të mund të mohoni"
        },
        {
            "chapter": 42,
            "verse": 48,
            "text": "E në qoftë se kthejnë shpinën – ani. Ne ty nuk të kemi dërguar për rojtar të tyre, ti e ke detyrë vetëm të njoftosh. Kur njeriun e bëjmë të shijojë dhuntinë tonë, ai gëzohet për atë, por kur e godet ndonjë e keqe që e ka bërë vetë, njeriu me të vërtetë shumë mohon"
        },
        {
            "chapter": 42,
            "verse": 49,
            "text": "All-llahu ka pushtetin në qiej dhe në tokë. Krijon çka të dojë. Ai kujt do, i falë fëmijë femra, e kujt të dojë i falë fëmijë mashkull"
        },
        {
            "chapter": 42,
            "verse": 50,
            "text": "Ose i bën çift edhe mashkuj edhe femra e kë të dojë e lë shterpë. Ai me të vërtetë ka fuqi dhe di"
        },
        {
            "chapter": 42,
            "verse": 51,
            "text": "Nuk ka asnjë njeri me të cilin ka folur All-llahu, përveçse me frymëzim ose pas ndonjë grile (perdeje) ose të dërgojë ndonjë të deleguar dhe i shpall me lejën e Tij çka dëshiron Ai. Me të vërtetë Ai është i urtë"
        },
        {
            "chapter": 42,
            "verse": 52,
            "text": "Ashtu Ne të kemi shpallur ty shpallje nga ana jonë. Ti nuk ke ditur çka është libri as ç’është besimi, por ne e kemi bërë atë të ndrishëm me të cilin udhëzojmë ata robër tanë që dëshirojmë. Urse edhe ti, pa dyshim, udhëzon në rrugë të drejtë"
        },
        {
            "chapter": 42,
            "verse": 53,
            "text": "Në rrugë të All-llahu, të cilit i takon çdo gjë që është në qiej dhe në tokë. Dhe ja, të gjithë do të kthehen tek All-llahu"
        },
        {
            "chapter": 43,
            "verse": 1,
            "text": "Ha Mim"
        },
        {
            "chapter": 43,
            "verse": 2,
            "text": "Pasha Librin e qartë"
        },
        {
            "chapter": 43,
            "verse": 3,
            "text": "Ne e kemi bërë atë Kur’an në gjuhën arabe, ndoshta e kuptoni"
        },
        {
            "chapter": 43,
            "verse": 4,
            "text": "Dhe ai është te Ne, shumë i çmueshëm, plot urtësi në Librin kryesor"
        },
        {
            "chapter": 43,
            "verse": 5,
            "text": "A thua të heqim dorë e të mos ua shpallim vetëm përse e teproni në vepra të këqija"
        },
        {
            "chapter": 43,
            "verse": 6,
            "text": "Po sa profetër u kemi dërguar popujve të mëparshëm"
        },
        {
            "chapter": 43,
            "verse": 7,
            "text": "Dhe asnjë profet nuk u ka ardhur e ata të mos jenë tallur"
        },
        {
            "chapter": 43,
            "verse": 8,
            "text": "Prandaj, i kemi shfarorus ata që kanë qenë më të fortë se këta, e janë përmendur shembujt e popujve të mëparshëm"
        },
        {
            "chapter": 43,
            "verse": 9,
            "text": "Në qoftë se i pyet kush i krijoi qiejt dhe tokën, ata me siguri do të thonë: “Ata i ka krijuar i forti, i gjithëfuqishmi”"
        },
        {
            "chapter": 43,
            "verse": 10,
            "text": "I cili ua ka bërë tokën djep dhe nëpër te u ka bërë rrugë, ndoshta do të merrni të mbarën"
        },
        {
            "chapter": 43,
            "verse": 11,
            "text": "Ai, i cili lëshon nga qielli ujin me masë, dhe, me të kthejmë në jetë vendin e vdekur. Ashtu do të dilni edhe ju (nga varri)"
        },
        {
            "chapter": 43,
            "verse": 12,
            "text": "I cili krijon çifte të çdo lloji dhe ju bën të mundshme të udhëtoni me lundra dhe kafshë"
        },
        {
            "chapter": 43,
            "verse": 13,
            "text": "Që të vendoseni mbi ta dhe që të kujtoni dhuntitë e Zotit tuaj e të thuani: “Qoftë lavdëruar ai i cili na i ka nënshtruar këta. Ne këtë nuk do të mund ta bënim"
        },
        {
            "chapter": 43,
            "verse": 14,
            "text": "Dhe en me siguri do të kthehemi te Zoti ynë”"
        },
        {
            "chapter": 43,
            "verse": 15,
            "text": "Kurse ata, nga robërit e Tij i shpifin Atij fëmijë. Njeriu është, njëmend, mohues i hapët"
        },
        {
            "chapter": 43,
            "verse": 16,
            "text": "Vall, të marrë prej atyre që i krijon vetë vajza, kurse juve t’iu shpërblejë me djem"
        },
        {
            "chapter": 43,
            "verse": 17,
            "text": "Dhe kur ndonjërit prej tyre i japin lajmin e gëzuar për atë (se i ka lindur vajzë) që ia ka shpifur të mëshirshmit, fytyra e tij mrrolet, nxihet dhe shtanget"
        },
        {
            "chapter": 43,
            "verse": 18,
            "text": "A thua ata që rriten në stoli dhe që janë të pavendosur në kunëdrshtim (luftim)"
        },
        {
            "chapter": 43,
            "verse": 19,
            "text": "Ata, engjujt, të cilët janë robër të gjithmëshirshmit, i trajtojnë si femra. A kanë prezentuar në krijimin e tyre? Dëshmitë e tyre do të shkruhen, kurse ata do të merren në pyetje"
        },
        {
            "chapter": 43,
            "verse": 20,
            "text": "“Sikur të kish dashru i Mëshirshmi – thonë ata – ne nuk do t’i adhuronim!” Ata nuk dinë kurrgjë për këtë, vetëm gënjejnë"
        },
        {
            "chapter": 43,
            "verse": 21,
            "text": "A mos u kemi dhënë atyre ndonjë libër para tij (Kur’anit) dhe i përmbahen atij"
        },
        {
            "chapter": 43,
            "verse": 22,
            "text": "Jo, por thonë: “Ne i kemi gjetur të parët tanë në këtë fe dhe ne jemi drejtuar gjurmëve të tyre”"
        },
        {
            "chapter": 43,
            "verse": 23,
            "text": "Dhe ja kështu, Ne përpara teje në asnjë vendbanim nuk kemi dërguar profet, e ata, të cilët kanë çuar jetë luksoze, të mos thonë: “Kemi gjetur të parët tanë në këtë fe dhe ne ecim gjurmëve të tyre”"
        },
        {
            "chapter": 43,
            "verse": 24,
            "text": "“A edhe atëherë – do të thotë ai – kur unë ju sjell diçka më të mirë se ajo ku i keni gjetur të parët tuaj?” “Ne, do të thonë ata, nuk besojmë në atë që dërgohet me anën tuaj”"
        },
        {
            "chapter": 43,
            "verse": 25,
            "text": "Dhe ne ata i kemi dënuar, andaj shih si kanë përfunduar përgënjeshtarët"
        },
        {
            "chapter": 43,
            "verse": 26,
            "text": "Por kur Ibrahimi i tha babait të vet, edhe popullit të vet: “Unë heq dorë prej atyre që i adhuroni ju"
        },
        {
            "chapter": 43,
            "verse": 27,
            "text": "Përveç atij, i cili më krijoi, sepse Ai edhe do të më drejtojë në rrugë të drejtë”"
        },
        {
            "chapter": 43,
            "verse": 28,
            "text": "Dhe ai e bën atë fjalë të përjetshme për pasardhës të vet. Ndoshta do të kthehen"
        },
        {
            "chapter": 43,
            "verse": 29,
            "text": "Kurse unë u kam lejuar këtyre si edhe të parëve të tyre të kënaqen derisa nuk u ka ardhur haptas e vërteta dhe Profeti"
        },
        {
            "chapter": 43,
            "verse": 30,
            "text": "Por kur u erdhi atyre e vërteta thanë: “Kjo është magji dhe ne këtë e mohojmë”"
        },
        {
            "chapter": 43,
            "verse": 31,
            "text": "Madje edhe thonë: “Është dashur që ky Kur’an t’i shpallet ndonjë njeriu të madh nga këto dy qytete”"
        },
        {
            "chapter": 43,
            "verse": 32,
            "text": "A mos e ndajnë ata mëshirën e Zotit tënd? Ne atyre u japim edhe mjete të nevojshme për jetë në këtë botë dhe Ne i ngrisim njëri ndaj tjetrit nga disa shkallë, që disa t’u shërbejnë të tjerëve. Porse mëshira e Zotit tënd është më e mirë se ajo që ata tubojnë"
        },
        {
            "chapter": 43,
            "verse": 33,
            "text": "Po të mos ishin njerëzit një bashkësi, Ne do t’ua kishim bërë atyre, që nuk besojnë të Mëshirshmin, kulmet e shtëpive nga argjendi si edhe shkallët ku ngjiten"
        },
        {
            "chapter": 43,
            "verse": 34,
            "text": "Edhe dyert e shtëpive të tyre edhe divanet ku pushojnë"
        },
        {
            "chapter": 43,
            "verse": 35,
            "text": "Edhe stoli, sepse e tërë ajo është vetëm kënaqësi jetësore në këtë botë, kurse bota tjetër te Zoti yt është për të devotshmit"
        },
        {
            "chapter": 43,
            "verse": 36,
            "text": "Kush bëhet sylesh ndaj qortimeve të mëshirshmit, atij ia caktojmë një djallë, e ai do të jetë shok i tij i afërt"
        },
        {
            "chapter": 43,
            "verse": 37,
            "text": "Ai do t’i shmangë ata nga rruga e drejtë, kurse ata do të mendojnë se janë në rrugë të drejtë"
        },
        {
            "chapter": 43,
            "verse": 38,
            "text": "Dhe kur vjen para nesh, do të thotë: “Ku është fati të kishim qenë larg ndërveti sa lindja e perëndimi! Sa shok i keq paske qenë!”"
        },
        {
            "chapter": 43,
            "verse": 39,
            "text": "Sot nuk ju bënë dobi ajo që keni bërë krime së bashku, sepse ju jeni në dënim"
        },
        {
            "chapter": 43,
            "verse": 40,
            "text": "Mos vallë ti të thërrasësh të shurdhërit e t’i udhëzosh të verbërit dhe ata që sheshazi janë në humbje"
        },
        {
            "chapter": 43,
            "verse": 41,
            "text": "Edhe sikur të të kishim marrë ty, atyre do t’u hakmirreshin"
        },
        {
            "chapter": 43,
            "verse": 42,
            "text": "Ose, sikur të tregojmë ty atë me çka u kërcënohemi, Ne kemi mundësi për atë"
        },
        {
            "chapter": 43,
            "verse": 43,
            "text": "Prandaj mbaje fort atë që të shpallet se ti je, njëmend, në rrugë të drejtë"
        },
        {
            "chapter": 43,
            "verse": 44,
            "text": "Ai, me të vërtetë, është qortim për ty dhe për popullin tënd dhe dot ë merreni në pyetje"
        },
        {
            "chapter": 43,
            "verse": 45,
            "text": "Pyeti ata, të cilët, i kemi dërguar para teje nga profetët tanë, a kemi urdhëruar që në vend të Mëshirshmit të adhuroni ndonjë zot (tjetër)"
        },
        {
            "chapter": 43,
            "verse": 46,
            "text": "Musain me argumentet tona ia kemi pas dërguar Faraonit dhe parisë së tij, por ai tha: “Unë jam Profet i Zotit të botërave”"
        },
        {
            "chapter": 43,
            "verse": 47,
            "text": "Dhe kur ai u solli argumentet Tona, ata filluan të tallen"
        },
        {
            "chapter": 43,
            "verse": 48,
            "text": "Dhe ne u treguam argumente, secilin më të fortë se tjetrin, dhe i përfshimë në dënim mos po kthehen"
        },
        {
            "chapter": 43,
            "verse": 49,
            "text": "Ndërsa ata thonë: “O magjistar, lute Zotin tënd për ne sipas besatimit të tij me ty, ne me siguri do të nisemi rrugës së drejtë!”"
        },
        {
            "chapter": 43,
            "verse": 50,
            "text": "E sapo t’i çlirojmë nga dënimi ata menjëherë e thejnë premtimin"
        },
        {
            "chapter": 43,
            "verse": 51,
            "text": "Dhe Faraoni i thërret popullit të vet: “O populli im – u thotë – a nuk më takon mua pushteti i Egjiptit dhe i këtyre lumenjve që rrjedhin para meje, a nuk i shihni?”"
        },
        {
            "chapter": 43,
            "verse": 52,
            "text": "A nuk jamë unë më i mirë se ky i gjorë që mezi po flet"
        },
        {
            "chapter": 43,
            "verse": 53,
            "text": "Përse nuk i janë vënë bylyzykat prej ari ose përse nuk kanë ardhur bashkë me të engjujt që të vërtetojnë?”"
        },
        {
            "chapter": 43,
            "verse": 54,
            "text": "Dhe ai e frikësoi popullin e vet dhe iu përulën. Ai ishte me të vërtetë popull mëkatar"
        },
        {
            "chapter": 43,
            "verse": 55,
            "text": "Por kur e nxiti zemërimin tonë, Ne iu hakmorëm dhe i përmbytëm që të gjithë"
        },
        {
            "chapter": 43,
            "verse": 56,
            "text": "Dhe i bëmë shembull e mësim për të tjerët"
        },
        {
            "chapter": 43,
            "verse": 57,
            "text": "Ndërsa popullit tënd, kur iu përmend si shembull biri i Merjemes, ata menjëherë bërtitën"
        },
        {
            "chapter": 43,
            "verse": 58,
            "text": "Dhe thanë: “A janë më të mirë zotërat tanë apo ai?” E morën si shembull vetëm që të nxisin ngatrresa, sepse ata janë njerëz ngatrrestarë"
        },
        {
            "chapter": 43,
            "verse": 59,
            "text": "Ai ka qenë vetëm rob në të cilin Ne e bëmë Profet dhe ne e bëmë shembull për izraelitët"
        },
        {
            "chapter": 43,
            "verse": 60,
            "text": "Sikur të donim do të kishim bërë prej jush engjuj që ata t’ju trashëgojnë në tokë"
        },
        {
            "chapter": 43,
            "verse": 61,
            "text": "Ajo është, me të vërtetë, parashenjë për momentin e fundit, prandaj assesi mos dyshoni në të dhe pasoni rrugën time. Kjo është rrugë e drjtë"
        },
        {
            "chapter": 43,
            "verse": 62,
            "text": "Dhe kurrsesi të mos ju largojë djalli! Ai është për ju, njëmend, armik i hapët"
        },
        {
            "chapter": 43,
            "verse": 63,
            "text": "Por kur Isa erdhi me argumente të qarta u tha: “Ju sjell urtësi dhe po vij që t’iu sqaroj atë gjë të cilën e kundërshtoni. Prandaj, friksohuni All-llahut dhe më respektoni mua”"
        },
        {
            "chapter": 43,
            "verse": 64,
            "text": "All-llahu është, pamëdyshje, Zoti im dhe Zoti juaj, prandaj adhurone. Kjo është rrugë e drejtë"
        },
        {
            "chapter": 43,
            "verse": 65,
            "text": "Ndërkaq, aleatët janë përçarë ndërmjet veti dhe mjerë ata që kanë bërë rime, nga dënimi i ditës së zezë"
        },
        {
            "chapter": 43,
            "verse": 66,
            "text": "A e presin që t’i befasojë shkatërrimi i botës e ata mos të hetojnë"
        },
        {
            "chapter": 43,
            "verse": 67,
            "text": "Atë ditë miqtë do të bëhen armiq të njëri-tjetrit, përveç të devotshmëve"
        },
        {
            "chapter": 43,
            "verse": 68,
            "text": "“O njerëz të mi, ju sot mos u frikësoni dhe mos u pikëlloni"
        },
        {
            "chapter": 43,
            "verse": 69,
            "text": "Ata të cilët kanë besuar argumentet Tona dhe kanë qenë muslimanë"
        },
        {
            "chapter": 43,
            "verse": 70,
            "text": "Hyni në xhennet, ju edhe bashkëshortet tuaja, të gëzuar!”"
        },
        {
            "chapter": 43,
            "verse": 71,
            "text": "Ata do të jenë të shërbyer me enë e gota prej ari. Aty do të kenë gjithçka u dëshiron shpirti dhe çka ia kënda syri. Ju aty jeni përgjithmonë"
        },
        {
            "chapter": 43,
            "verse": 72,
            "text": "Dhe ai është xhenneti që u jipet në trashëgim për ata që keni punuar"
        },
        {
            "chapter": 43,
            "verse": 73,
            "text": "Aty do të keni shumë pemë prej të cilave do të hani"
        },
        {
            "chapter": 43,
            "verse": 74,
            "text": "Kurse mizorët do të mbesin përgjithmonë në vuajtjet e xhehenemit"
        },
        {
            "chapter": 43,
            "verse": 75,
            "text": "Nuk do t’u lehtësohet dhe do të mbesin shpresëhumbur"
        },
        {
            "chapter": 43,
            "verse": 76,
            "text": "Ne nuk kemi bërë padrejtësi ndaj tyre, por ata vetë kanë qenë mizorë"
        },
        {
            "chapter": 43,
            "verse": 77,
            "text": "Ata do të thërrasin: “O Malik, le të na vdes Zoti yt!” e Ai do të thotë: “Ju aty do të mbeteni përgjithmonë”"
        },
        {
            "chapter": 43,
            "verse": 78,
            "text": "Ne ju kemi sjellë të vërtetën, por shumicës nga ju e vërteta nuk i pëlqen"
        },
        {
            "chapter": 43,
            "verse": 79,
            "text": "Ose thurrin kurtha, por edhe ne bëjmë kurtha"
        },
        {
            "chapter": 43,
            "verse": 80,
            "text": "Ose mendojnë se Ne nuk dëgjojmë fshehtësinë dhe përshpëritjet e tyre. Po, si jo! Kurse të deleguarit tanë që janë pranë tyre shkruajnë"
        },
        {
            "chapter": 43,
            "verse": 81,
            "text": "thuaj: “Sikur i mëshirshmi të kishte fëmijë unë do të isha adhuruesi i parë”"
        },
        {
            "chapter": 43,
            "verse": 82,
            "text": "Qoftë lavdëruar zoti i qiejve dhe i tokës, Zoti i gjithësisë, përmbi atë që ia përshkruajnë"
        },
        {
            "chapter": 43,
            "verse": 83,
            "text": "Andej leri le të zhyten dhe të zbaviten deri sa të ballafaqohen me ditën e premtuar"
        },
        {
            "chapter": 43,
            "verse": 84,
            "text": "Ai është i cili në qiell është Zot edhe në tokë është Zot. Dhe ai është i urtë dhe i gjithdijshëm"
        },
        {
            "chapter": 43,
            "verse": 85,
            "text": "Qoftë bekuar ai të cilit i takon sundimi i qiejve dhe i tokës, edhe çka ka ndërmjet tyre. Ai e di kur do të bëhet shkatërrimi i botës dhe te ai të gjithë do të riktheheni"
        },
        {
            "chapter": 43,
            "verse": 86,
            "text": "Nuk mund të ndërmjetësojnë ata, të cilët i thërrasin në vend të Atij, me përjashtim të atyre të cilët dëshmojnë të vërtetën dhe atë që dinë"
        },
        {
            "chapter": 43,
            "verse": 87,
            "text": "Por nëse i pyet kush i ka krijuar, me siguri do të thonë: “All-llahu”. Po ku shkojnë pra"
        },
        {
            "chapter": 43,
            "verse": 88,
            "text": "Pasha fjalën e tij (Profetit) “O Zoti im, këta janë njëmend njerëz, të cilët nuk besojnë”"
        },
        {
            "chapter": 43,
            "verse": 89,
            "text": "Ti përshëndetu prej tyre dhe thuaj: Paqë! (Mbeçi të mirë) Do ta marrin vesh ata"
        },
        {
            "chapter": 44,
            "verse": 1,
            "text": "Ha Mim"
        },
        {
            "chapter": 44,
            "verse": 2,
            "text": "Pasha Librin e qartë"
        },
        {
            "chapter": 44,
            "verse": 3,
            "text": "Ne atë e zbritëm në një natë të bekuar. Ne me siguri tërheqim vërejtjen"
        },
        {
            "chapter": 44,
            "verse": 4,
            "text": "Kur zgjidhet çdo çështje e urtë"
        },
        {
            "chapter": 44,
            "verse": 5,
            "text": "Sipas urdhëit Tonë! Ne me të vërtetë kemi dërguar profetë"
        },
        {
            "chapter": 44,
            "verse": 6,
            "text": "Nga mëshira e Zotit tënd, Ai me të vërtetë dëgjon dhe i di të gjitha"
        },
        {
            "chapter": 44,
            "verse": 7,
            "text": "Zotit të qiejve dhe të tokës dhe asaj që është ndërmjet tyre, nëse jeni të bindur"
        },
        {
            "chapter": 44,
            "verse": 8,
            "text": "Nuk ka tjetër Zot përveç Atij, ngjall dhe vdes. Zot i juaj dhe Zot i të parëve tuaj të hershëm"
        },
        {
            "chapter": 44,
            "verse": 9,
            "text": "Por ata dyshojnë dhe luajnë"
        },
        {
            "chapter": 44,
            "verse": 10,
            "text": "prandaj prite ditën kur t’iu sjellë qielli një tym haptazi"
        },
        {
            "chapter": 44,
            "verse": 11,
            "text": "Që do t’i mbulojë njerëzit. “Ky është dënim i dhembshëm"
        },
        {
            "chapter": 44,
            "verse": 12,
            "text": "O Zoti ynë, hiqna dënimin, ne me siguri jemi besimtarë!”"
        },
        {
            "chapter": 44,
            "verse": 13,
            "text": "Ku e gjetën ata këshillën! Atyre u ka ardhur profet haptazi"
        },
        {
            "chapter": 44,
            "verse": 14,
            "text": "E prap se prapë ia kthejnë shpinën dhe thonë: “I mësuar, i prishur mendësh”"
        },
        {
            "chapter": 44,
            "verse": 15,
            "text": "Ne do t’iu largojmë pak dënimin e ju me siguri dot ë ktheheni prap"
        },
        {
            "chapter": 44,
            "verse": 16,
            "text": "Por atë ditë kur do t’i rrëmbejmë me tërë forcën, njëmend do t’u hakmerremi"
        },
        {
            "chapter": 44,
            "verse": 17,
            "text": "Përpara tyre Ne e kemi vënë në sprovë popullin e Faraonit. Atyre u erdh Profet fisnik"
        },
        {
            "chapter": 44,
            "verse": 18,
            "text": "“Përgjigjuni o robërit e All-llahut, sepse unë jam për ju Profet i sigurt"
        },
        {
            "chapter": 44,
            "verse": 19,
            "text": "Dhe mos bëheni më të lartë se All-llahu, unë ju sjell argument të qartë"
        },
        {
            "chapter": 44,
            "verse": 20,
            "text": "Dhe unë kërkoj mbështetje te Zoti im dhe Zoti juaj që të mos më vritni me gur"
        },
        {
            "chapter": 44,
            "verse": 21,
            "text": "Por nëse nuk më besoni, atëherë hiquni prej meje"
        },
        {
            "chapter": 44,
            "verse": 22,
            "text": "Dhe e thirri Zotin e vt, sepse ata janë, me të vërtetë, popull mizor”"
        },
        {
            "chapter": 44,
            "verse": 23,
            "text": "Tërhiqu me robërit e Mi natën, se do të jeni të ndjekur"
        },
        {
            "chapter": 44,
            "verse": 24,
            "text": "Dhe lëre detin të qetë! Ata janë një ushtir e përmbytur"
        },
        {
            "chapter": 44,
            "verse": 25,
            "text": "Sa kopshte e burime kanë lënë"
        },
        {
            "chapter": 44,
            "verse": 26,
            "text": "Edhe sa ara të mbjellura e vende fisnike"
        },
        {
            "chapter": 44,
            "verse": 27,
            "text": "dhe dhuntitë që i kanë gëzuar"
        },
        {
            "chapter": 44,
            "verse": 28,
            "text": "Dhe ashtu, ia lëmë atë në trashëgim një populli tjetër"
        },
        {
            "chapter": 44,
            "verse": 29,
            "text": "Për ata nuk qanë as qielli as toka dhe nuk iu dha afat"
        },
        {
            "chapter": 44,
            "verse": 30,
            "text": "Kurse izraelitët i patën shpëtuar nga vuajtja e poshtëruar"
        },
        {
            "chapter": 44,
            "verse": 31,
            "text": "Nga Faraoni. Ai ishte, me të vërtetë, një teprues i madh"
        },
        {
            "chapter": 44,
            "verse": 32,
            "text": "Dhe i patëm zgjedhur me dije ndër bashkëkohësit"
        },
        {
            "chapter": 44,
            "verse": 33,
            "text": "Dhe u dhamë argumentet përplot përvoja të qarta"
        },
        {
            "chapter": 44,
            "verse": 34,
            "text": "Ata me siguri do të thonë"
        },
        {
            "chapter": 44,
            "verse": 35,
            "text": "“Ajo është vetëm se vdekja jonë e parë, ne nuk do të ringjallemi"
        },
        {
            "chapter": 44,
            "verse": 36,
            "text": "Sillna baballarët, nëse jeni të sinqertë!”"
        },
        {
            "chapter": 44,
            "verse": 37,
            "text": "A janë ata më të mirë apo populli Tubba dhe ata përpara atyre? Ata i zhdukëm. Ishin me të vërtetë mizorë"
        },
        {
            "chapter": 44,
            "verse": 38,
            "text": "Nuk i kemi krijuar qiejt dhe tokën dhe ç’ka ndërmjet tyre për të luajtur"
        },
        {
            "chapter": 44,
            "verse": 39,
            "text": "Ne ata dy i kemi krijuar me urtësi por shumcia prej tyre nuk e dinë"
        },
        {
            "chapter": 44,
            "verse": 40,
            "text": "Dita e Kijametit për të gjithë është caktuar"
        },
        {
            "chapter": 44,
            "verse": 41,
            "text": "Dita kur miku mikut aspak nuk i bën dobi dhe as do t’u ndihmohet"
        },
        {
            "chapter": 44,
            "verse": 42,
            "text": "Përveç atyre që i mëshiron All-llahu. Ai është me të vërtetë i fortë dhe mëshirëplotë"
        },
        {
            "chapter": 44,
            "verse": 43,
            "text": "Druri zekkum"
        },
        {
            "chapter": 44,
            "verse": 44,
            "text": "Do të jetë ushqim përmëkatarin"
        },
        {
            "chapter": 44,
            "verse": 45,
            "text": "Do të vlojë në barqe si rrëshirë"
        },
        {
            "chapter": 44,
            "verse": 46,
            "text": "Si vlon uji valë"
        },
        {
            "chapter": 44,
            "verse": 47,
            "text": "Rrëmbene dhe futne në mes të zjarrit"
        },
        {
            "chapter": 44,
            "verse": 48,
            "text": "E pastaj, si dënim, derdhnju mbi krye ujin e valë"
        },
        {
            "chapter": 44,
            "verse": 49,
            "text": "Shijoe! Ti je fisnik i fortë"
        },
        {
            "chapter": 44,
            "verse": 50,
            "text": "Ky është në të cilin jy dyshonit"
        },
        {
            "chapter": 44,
            "verse": 51,
            "text": "Të devotshmit, pa mëdyshje, kanë vend të sigurt"
        },
        {
            "chapter": 44,
            "verse": 52,
            "text": "Në kopshte me burime"
        },
        {
            "chapter": 44,
            "verse": 53,
            "text": "Të veshur në mëndafsh e kadife, përballë njëri-tjetrit"
        },
        {
            "chapter": 44,
            "verse": 54,
            "text": "Gjithashtu do t’i kurorëzojmë me hyri symëdha"
        },
        {
            "chapter": 44,
            "verse": 55,
            "text": "Aty mund të kërkojnë, të sigurt, çfarëdo lloj pemësh që të dëshirojnë"
        },
        {
            "chapter": 44,
            "verse": 56,
            "text": "Aty nuk do të shijojnë vdekjen përveç vdekjes së parë dhe Ai do t’i ruajë nga dënimi me zjarr"
        },
        {
            "chapter": 44,
            "verse": 57,
            "text": "Mirësi nga Zoti yt, ai është sukses i madh"
        },
        {
            "chapter": 44,
            "verse": 58,
            "text": "Dhe Ne e kemi bërë të lehtë atë (Kur’anin) në gjuhën tënde, ashtu që ata të marrin mësim"
        },
        {
            "chapter": 44,
            "verse": 59,
            "text": "Prandaj prit, edhe ata presin"
        },
        {
            "chapter": 45,
            "verse": 1,
            "text": "Ha Mim"
        },
        {
            "chapter": 45,
            "verse": 2,
            "text": "Shpallja e Librit është nga All-llahu, i forti e i urti"
        },
        {
            "chapter": 45,
            "verse": 3,
            "text": "Në qiej dhe në tokë, me të vërtetë, ka argumente për besimtarët"
        },
        {
            "chapter": 45,
            "verse": 4,
            "text": "Edhe ne të krijuarit tuaj dhe çka ka shpërndarë nga shtazët ka argumente për njerëzit që janë të bindur"
        },
        {
            "chapter": 45,
            "verse": 5,
            "text": "Edhe në ndërrimin e ditës dhe të natës dhe çka lëshon All-llahu nga qielli prej furnizimeve që me anë të tij e ngjallë tokën, pasi të ketë vdekur, si edhe ndërrimi i erërave janë argumente për njerëzit e mençur"
        },
        {
            "chapter": 45,
            "verse": 6,
            "text": "Ato janë argumentet e All-llahut që t’i kumtojmë saktësisht. Po cilat fjalë ata besojnë në mos fjalët e All-llahut dhe argumentet e tij"
        },
        {
            "chapter": 45,
            "verse": 7,
            "text": "I mjeri çdo gënjeshtar, mëkatar"
        },
        {
            "chapter": 45,
            "verse": 8,
            "text": "I dëgjon ajetet e All-llahut që po i lexohen dhe prap mohon me mendjemadhësi sikur të mos i ketë dëgjuar. Atë përgëzoje me vuajtje të turpshme"
        },
        {
            "chapter": 45,
            "verse": 9,
            "text": "Sepse kur mëson për ndonjë ajet tonin ai tallet. Të atillët i pret dënimi poshtërues"
        },
        {
            "chapter": 45,
            "verse": 10,
            "text": "Përpara tyre është xhehennemi dhe nuk do t’u bëjë dobi ajo që kanë fituar e as ndihmësit, që ata i kanë marrë në vend të All-llahut. Ata i pret dënim i madh"
        },
        {
            "chapter": 45,
            "verse": 11,
            "text": "Ky është udhëzim kurse ata që i kanë mohuar argumentet e Zotit të vet i pret dënim i padurueshëm"
        },
        {
            "chapter": 45,
            "verse": 12,
            "text": "All-llahu, me vullnetin e tij, ju ka nënshtruar detin në mënyrë që nëpër te të lundrojnë lundrat, të mundeni të kërkoni mirësitë e tij. Ndoshta jeni mirënjohës"
        },
        {
            "chapter": 45,
            "verse": 13,
            "text": "Dhe ua ka nënshtruar çka ka në qiej dhe në tokë. E tëra është prej tij. Në kët ka argumente për njerëzit që mendojnë"
        },
        {
            "chapter": 45,
            "verse": 14,
            "text": "Thuaj atyre që besojnë t’ua falin atyre të cilët nuk kanë shpresë në ditët e All-llahut që t’i shpërblejë njerëzit për atë që kanë bërë"
        },
        {
            "chapter": 45,
            "verse": 15,
            "text": "Kush ka bërë mirë, ka bërë për vete, dhe kush ka bërë keq, ka bërë kundër vetes, por te Zoti juaj do të ktheheni"
        },
        {
            "chapter": 45,
            "verse": 16,
            "text": "Izraelitëve u kemi dhënë Libër, pushtet dhe pfoetësi dhe i patëm furnizuar me ushqime të bukura, dhe i dalluam prej të gjithë popujve"
        },
        {
            "chapter": 45,
            "verse": 17,
            "text": "Dhe u kemi dhënë argumente të qarta për fenë, mirëpo ata u përçanë tek pasi u informuan, për shkak të zilisë ndërmjet vet. Zoti yt, me siguri, do t’i gjykojë në Ditën E kijametit për atë rreth së cilës u konfrontuan"
        },
        {
            "chapter": 45,
            "verse": 18,
            "text": "E pastaj të kemi bërë në fe, në një drejtim të caktuar, prandaj pasoje atë dhe mos paso epshet e atyre që nuk dinë"
        },
        {
            "chapter": 45,
            "verse": 19,
            "text": "Ata assesi nuk munden të të mbrojnë aspak te All-llahu. Mizorët janë mbrojtës të njëri-tjetrit, kurse All-llahu është mbrojtës i të devotshmëve"
        },
        {
            "chapter": 45,
            "verse": 20,
            "text": "Ky është udhërrëfyes për njerëzit dhe udhëzim e mëshirë për ata që janë të bindur"
        },
        {
            "chapter": 45,
            "verse": 21,
            "text": "Ata që bëjnë vepra të këqia e mendojnë se do t’u bëjmë njëlloj, sikur atyre, të cilët besojnë dhe bëjnë vepra të mira, jetën si vdekjen? Po sa keq gjykojnë"
        },
        {
            "chapter": 45,
            "verse": 22,
            "text": "All-llahu i ka krijuar qiejt dhe tokën me urtësi dhe secili njeri do të shpërblehet sipas asaj që e ka fituar. Nuk do t’u bëhet aspak e padrejtë"
        },
        {
            "chapter": 45,
            "verse": 23,
            "text": "A e ke parë atë i cili e ka marrë epshin e vet si zot të vetin, atë All-llahu, me dije, e ka lënë të humbur dhe e ka vulosur zemrën e tij, edhe veshët e tij, kurse para syve të tij ka vënë një grillë. Kush do ta drejtojë atë në rrugë të drejtë në mos All-llahu? A nuk mendoni pak"
        },
        {
            "chapter": 45,
            "verse": 24,
            "text": "Ekziston vetëm jeta jonë në këtë botë, vdesim dhe jetojmë. Vetëm koha na zhdukë, thonë ata. Porse ata mu kurrgjë nuk dinë për këtë, ata vetëm imagjinojnë"
        },
        {
            "chapter": 45,
            "verse": 25,
            "text": "Dhe kur u kumtohen ajetet Tona të qarta, e ata nuk kanë asnjë fakt, por vetëm thonë: “Sillni baballarët tanë nësejeni të sinqertë!”"
        },
        {
            "chapter": 45,
            "verse": 26,
            "text": "Thuaj: “All-llahu iu ngjallë juve, pastaj iu vdes, e pastaj në Ditën e gjykimit, do t’iu tubojë. Në këtë nuk ka aspak dyshim, por shumica e njerëzve nuk e dinë"
        },
        {
            "chapter": 45,
            "verse": 27,
            "text": "Pushteti në qiej dhe në tokë është i All-llahut! Kurse atë ditë, kur të vijë kijameti gënjeshtrat shkatërrohen"
        },
        {
            "chapter": 45,
            "verse": 28,
            "text": "Dhe do të shohësh të gjithë popujt si gjunjëzohen. Secili popull do të thirret sipas librit të vet: “Sot do të shpërbleheni për atë që keni bërë!”"
        },
        {
            "chapter": 45,
            "verse": 29,
            "text": "Ky libër ynë do t’ua thotë të vërtetën, ngase ne kemi kërkuar të shkruhet se ç’keni punuar"
        },
        {
            "chapter": 45,
            "verse": 30,
            "text": "Ata që kanë besuar dhe kanë bërë vepra të mira Zoti i tyre do t’i shpjer në mëshirën e vet. Ai është sukses i dukshëm"
        },
        {
            "chapter": 45,
            "verse": 31,
            "text": "Kurse ata që kanë mohuar: “A nuk u janë lexuar ajetet e mia, dhe ju të bëni mendjemadhësi dhe ishit popull mosbesimtar"
        },
        {
            "chapter": 45,
            "verse": 32,
            "text": "Kur është thënë se premtimi i All-llahut është i vërtetë edhe për Ditën e Kijametit, nuk ka dyshim, ju keni thënë: “Ne nuk dimë se ç’është momenti i ringjalljes, ne vetëm e marrim me mend, por nuk jemi të bindur”"
        },
        {
            "chapter": 45,
            "verse": 33,
            "text": "Dhe do t’u tregohen të këqijat që kanë bërë dhe do t’i përfshijë ajo së cilës i janë tallur"
        },
        {
            "chapter": 45,
            "verse": 34,
            "text": "Dhe do tu thuhet: “Sot do t’ju harrojmë siç e keni harruar ju ballafaqimin tuaj me këtë ditë, dhe vendbanimi juaj do të jetë zjarri, dhe ju nuk keni ndihmës"
        },
        {
            "chapter": 45,
            "verse": 35,
            "text": "Për shkak se ajetet e All-llahut i keni marrë për tallje dhe u ka gënjyer jeta e kësaj bote”. Prandaj, sot nuk do të nxirren prej aty as do të kërkohet që prej tyre të jetë i kënaqur (All-llahu)"
        },
        {
            "chapter": 45,
            "verse": 36,
            "text": "Pra, falënderimi është për All-llahun, Zot i qiejve dhe Zot i tokës, Zot i tërë botërave"
        },
        {
            "chapter": 45,
            "verse": 37,
            "text": "Atij i takon madhështia në qiej dhe në tokë. Ai është i fortë dhe i urtë"
        }
    ]
}
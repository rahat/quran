{
    "juzs": [
        {
            "chapter": 17,
            "verse": 1,
            "text": "Qoftë lartësuar ai i cili e shetiti robin e vet natën prej Mesxhidi Haramit deri te Mesxhidi Aksa, rrethinën e të cilit e kemi bekuar në mënyrë që t’i tregojmë disa argumente tona Ai, me të vërtetë, dëgjon dhe sheh shumë"
        },
        {
            "chapter": 17,
            "verse": 2,
            "text": "Kurse Musaut i dhamë Librin dhe e bëmë udhërrëfim për izraelitët, ashtu që të mos marrin tjetër ke për Zot në vend timin"
        },
        {
            "chapter": 17,
            "verse": 3,
            "text": "Ju pasardhës që ju kemi bartur me Nuhin. Ai përnjëmend ishte njeri mirënjohës"
        },
        {
            "chapter": 17,
            "verse": 4,
            "text": "Dhe ne ua kemi normëzuar (përcaktuar) në Libër izraelitëve “Ju me siguri do të bëni dy herë turbullira në tokë dhe do të bëheni mendjemëdhenj përtej mase”"
        },
        {
            "chapter": 17,
            "verse": 5,
            "text": "Dhe kur arriti koha e premtimit të parë, prej dy sish, ne dërguam kundër jush njerëz tanë, shumë të fortë, dhe u shkelën nëpër shtëpia dhe ashtu premtimi u bë realitet"
        },
        {
            "chapter": 17,
            "verse": 6,
            "text": "Pastaj ju kthyem për së dyti kundër atyre dhe ju përforcuam me pasuri dhe meshkuj. Juve u bëmë shumë në numër"
        },
        {
            "chapter": 17,
            "verse": 7,
            "text": "Nëse veproni mirë e bëni për vete, e nëse bëni keq përsëri e keni kundër vetes tuaja. Dhe kur erdh koha e premtimit të dytë atëherë le t’ua mrrolin fytyrat tuaja dhe le të hyjnë në xhami sikurse herën e parë dhe le të shembin me themel gjithçka kanë ngritur"
        },
        {
            "chapter": 17,
            "verse": 8,
            "text": "Ndoshta Zoti juaj do t’ju mëshirojë, nëse ju prapë filloni, do t’ia fillojmë edhe ne. kurse xhehennemin e kemi bërë burg për mosbesimtarët"
        },
        {
            "chapter": 17,
            "verse": 9,
            "text": "Ky Kur’an pamëdyshje çon rrugës së drejtë dhe më të përshtatshme dhe përgëzon besimtarët, të cilët bëjnë vepra të mira se i pret shpërblim i madh"
        },
        {
            "chapter": 17,
            "verse": 10,
            "text": "Kurse për ata, të cilët nuk i besojnë botës tjetër kemi përgatitur dënim të dhembshëm"
        },
        {
            "chapter": 17,
            "verse": 11,
            "text": "Njeriu edhe me anë të lutjes për mirë, lyp keq; njeriu është shumë i vrullshëm, gjaknxehtë"
        },
        {
            "chapter": 17,
            "verse": 12,
            "text": "Dhe natën edhe ditën i kemi bërë dy argumente, shenjën për natë e kemi fshehur, kurse shenjën për ditë e kemi bërë të dukshme në mënyrë që të mund t’i kërkoni mirësitë nga Zoti juaj dhe që ta mësoni numrin e viteve dhe të llogariturit. Ne çdo send e kemi sqaruar në hollësi"
        },
        {
            "chapter": 17,
            "verse": 13,
            "text": "Dhe secilit njeri atë çka e ka bërë do t’ia varim në qafë dhe në Ditën e gjykimit, do t’ia tregojmë një libër të hapur"
        },
        {
            "chapter": 17,
            "verse": 14,
            "text": "“Lexo librin tënd, sot të mjafton vetvetja kundër teje që të japish llogari”"
        },
        {
            "chapter": 17,
            "verse": 15,
            "text": "Kush shkon rrugës së drejtë ai shkon drejt për vete, kurse kush e humb, e humb në dëm të vetin, dhe asnjë mëkatar nuk do të bartë mëkatet e tjetrit. Ndërsa ne nuk kemi dënuar asnjë popull pa u dërguar pejgamber"
        },
        {
            "chapter": 17,
            "verse": 16,
            "text": "Kur dëshirojmë që ta zhdukim një qytet, atyre që janë aty, dhe janë dhënë pas luksit dhe bëjnë mbrapshti, i lëshojmë që të humbin në theqafje – zbatohet fjala e dhënë kundër tyre – dhe e shkatërrojmë me themel"
        },
        {
            "chapter": 17,
            "verse": 17,
            "text": "Dhe sa e sa brezni kemi zhdukur pas Nuhit! Dhe mjafton që Zoti i di dhe sheh mëkatet e robërve të vet"
        },
        {
            "chapter": 17,
            "verse": 18,
            "text": "Kush e dëshiron këtë botë, Ne kujt të duam i japim shpejt çka të dëshirojë, por pastaj i përgatisim xhehennemin, në të cilin do të digjen të turpëruar e të përulur"
        },
        {
            "chapter": 17,
            "verse": 19,
            "text": "Ndërsa, kush e do atë botë, dhe është besimtar, përpiqet ta meritojë, prandaj, përpjekja e tyre do të jet e mirënjohur"
        },
        {
            "chapter": 17,
            "verse": 20,
            "text": "Të tërëve, edhe njërës palë edhe tjetrës, i japim dhuratat e Zotit tënd; se dhuratat e Zotit tënd nuk janë të ndaluara për askë"
        },
        {
            "chapter": 17,
            "verse": 21,
            "text": "Shiko si i kemi dalluar disa prej të tjerëve, por në atë botë, me të vërtetë, do të ketë shkallëzim edhe më të madh por, edhe përparësi më të theksuar"
        },
        {
            "chapter": 17,
            "verse": 22,
            "text": "Mos bën me All-llahun Zot tjetër e të mbesish pa përkrahje dhe i nënçmuar"
        },
        {
            "chapter": 17,
            "verse": 23,
            "text": "Zoti yt ka përcaktuar që të mos adhuroni tjetër përveç Atij dhe të silleni mirë me prindërit. Nëse njëri prej tyre, ose të dy, përjetojnë pleqëri te ti, mos u thuaj “of”! e as mos u fol me zë të lartë, por t’u drejtohesh me fjalë respekti të plotë"
        },
        {
            "chapter": 17,
            "verse": 24,
            "text": "Shtrij përpara tyre krahët e përulshmërisë dhe thuaj: “O Zoti im, ki mëshirë ndaj tyre, siç kanë pasur kujdes ata ndaj meje në vegjëli!”"
        },
        {
            "chapter": 17,
            "verse": 25,
            "text": "Zoti juaj e di më së miri se ç’ka në shpirtin tuaj. Nëse jeni të mirë – ani. All-llahu njëmend ua fal atyre që pendohe"
        },
        {
            "chapter": 17,
            "verse": 26,
            "text": "jepja të drejtën e vet të afërmit të tënd, edhe të varfërit – musafir, por mos shpenzo shumë"
        },
        {
            "chapter": 17,
            "verse": 27,
            "text": "Sepse, shpenzuesit janë shokë të djallit, kurse djalli është mohues i Zotit të vet"
        },
        {
            "chapter": 17,
            "verse": 28,
            "text": "Dhe nëse gjithsesi do t’u kthesh shpinën, sepse edhe nga vetë Zoti yt kërkon mëshirë dhe shpreson për të, atëherë thuaju ndonjë fjalë të mirë"
        },
        {
            "chapter": 17,
            "verse": 29,
            "text": "Mos e rrudh dorën fort, por as mos e lësho krejtësisht, e të mbesish i qorutar dhe pa asgjë"
        },
        {
            "chapter": 17,
            "verse": 30,
            "text": "Zoti yt kujt të dojë i afron furnizim të majmë, por edhe e kufizon. Ai me të vërtetë është i informuar dhe i sheh robërit e vet"
        },
        {
            "chapter": 17,
            "verse": 31,
            "text": "Ju mos i mbytni fëmijët tuaj nga frika e skamjes. Ne i ushqejmë edhe ata edhe juve, mbytja e tyre me të vërtetë është mëkat i madh"
        },
        {
            "chapter": 17,
            "verse": 32,
            "text": "Dhe mos iu afroni amoralitetit, është punë e fëlliqur dhe sa rrugë e shëmtuar është"
        },
        {
            "chapter": 17,
            "verse": 33,
            "text": "Dhe mos mbytni askë që e ka ndaluar All-llahu, përveç kur e kërkon e drejta. Por nëse dikush, pa pikë të fajit, vritet, atëherë trashëgimtarit të tij i japim kompetencë, por as ai le të mos e teprojë në vrasje! Ai është me të vërtetë i ndihmuar"
        },
        {
            "chapter": 17,
            "verse": 34,
            "text": "EDHe pasurisë së bonjakut mos iu qasni fare! Përveçse me qëllim të mirë, derisa të bëhet madhor. Dhe përmbushni obligimet, sepse obligimet kanë me siguri përgjegjësi"
        },
        {
            "chapter": 17,
            "verse": 35,
            "text": "Edhe masën plotësone kur të peshoni në litër, madje peshoni drejt edhe me terezi! Ajo është më mirë dhe përfundimi më i bukur"
        },
        {
            "chapter": 17,
            "verse": 36,
            "text": "Mos paso atë për çka nuk e di! Edhe të pamurit edhe të dëgjuarit edhe të kuptuarit, për të gjitha këto me siguri ka përgjegjësi"
        },
        {
            "chapter": 17,
            "verse": 37,
            "text": "Mos ec mendjemadh nëpër tokë, sepse, ti tokën nuk mund ta çash e as t’i arrish malet e larta"
        },
        {
            "chapter": 17,
            "verse": 38,
            "text": "E keqja e tërë këtyre është urrejtur te Zoti yt"
        },
        {
            "chapter": 17,
            "verse": 39,
            "text": "Ajo është një urtësi që ty po ta shpallë Zoti yt. Dhe mos i shto All-llahut, tjetër Zot, e të hidhesh në xhehennem, i qortuar dhe i larguar nga mëshira e Tij"
        },
        {
            "chapter": 17,
            "verse": 40,
            "text": "A ju ka dhuruar Zoti juaj djem juve, e për vete i ka bërë engjujt si vajza? Ju njëmend flisni fjalë të mëdha"
        },
        {
            "chapter": 17,
            "verse": 41,
            "text": "Ne, në këtë Kur’an, japim sqarime që ata të nxjerrin mësime, por, ai edhe më tepër ua shton tëhuajsimin atyre"
        },
        {
            "chapter": 17,
            "verse": 42,
            "text": "Thuaj: “Po të ekzistonte ndonjë tjetër Zot përveç Atij, siç po thonë ata, atëherë ata do të kërkonin rrugë për te poseduesi i lartëmadhërishëm”"
        },
        {
            "chapter": 17,
            "verse": 43,
            "text": "Qoftë lavdëruar Ai dhe shumë lart mbi atë çka flasin ata"
        },
        {
            "chapter": 17,
            "verse": 44,
            "text": "Ate e madhërojnë shtatë qiej dhe toka, edhe gjithëçka ekziston në to, dhe nuk ka asgjë që nuk e madhëron me lëvdata, por ju nuk e kuptoni madhërimin e tyre. Ai është me të vërtetë i butë dhe falë shumë"
        },
        {
            "chapter": 17,
            "verse": 45,
            "text": "Kur lexon Kur’an, ndërmjet teje dhe atyre që nuk i besojnë botës tjetër, Ne vejmë një perde të fshehtë"
        },
        {
            "chapter": 17,
            "verse": 46,
            "text": "Kurse në zemrat e tyre një mbulojë që i pengon për ta kuptuar dhe i bëjmë të shurdhët. Dhe ti kur e përmend Zotin tënd në Kur’an, Atë të vetmin, ata të frikësuar ia japin këmbëve"
        },
        {
            "chapter": 17,
            "verse": 47,
            "text": "Ne dimë mirë se ç’duan mizorët të dëgjojnë kur vijnë të të përgjojnë, dhe kur përshpërisin “Ju vetëm pasoni një njeri të magjepsur”"
        },
        {
            "chapter": 17,
            "verse": 48,
            "text": "Shih me çka po të krahasojnë ty, prandaj bredhin dhe nuk mund të gjejnë rrugë të drejtë"
        },
        {
            "chapter": 17,
            "verse": 49,
            "text": "Thonë: “A kur të shndërrohemi në eshtra e pluhur, ne sikur krijesa të reja paskemi për t’u ringjallur?!”"
        },
        {
            "chapter": 17,
            "verse": 50,
            "text": "Thuaj: “A doni të jeni gur ose hekur"
        },
        {
            "chapter": 17,
            "verse": 51,
            "text": "Ose çfarëdo krijese qoftë për të cilat mendoni se nuk mund të ringjallen”. “Po kush do të na kthej neve në jetë?” Do të thonë, e ti thuaju: “Ai i cili ju ka krijur për të parën herë”, e ata do të tundin kokën ndaj teje dhe do të thonë: “Kur pra?” E ti thuaju: “Ndoshta së shpejti”"
        },
        {
            "chapter": 17,
            "verse": 52,
            "text": "Atë ditë kur t’iu thërasë dhe ju do t’i përgjigjeni, duke i falënderuar dhe do të mendoni se keni mbetur vetëm një kohë të shkurtër"
        },
        {
            "chapter": 17,
            "verse": 53,
            "text": "Dhe thuaju robërve të mij le të flasin vetëm fjalë të mira – sepse djalli ka ngatërruar diçka ndërmjet tyre, djalli është me të vërtetë armik i hapët i njeriut"
        },
        {
            "chapter": 17,
            "verse": 54,
            "text": "Zoti juaj u njeh shumë mirë. Nëse do ai, ju mëshiron, e nëse do, ju dënon. E ty nuk të kemi dërguar përfaqësues të tyre"
        },
        {
            "chapter": 17,
            "verse": 55,
            "text": "Zoti yt e di më së miri se kush janë në qiej dhe kush në tokë. Ne i kemi dalluar disa profetë nga disa të tjerë, kurse Davudit i kemi dhënë Zeburin"
        },
        {
            "chapter": 17,
            "verse": 56,
            "text": "Thuaj: “Lutiuni atyre të cilët i keni trajtuar si zotër, në vend të atij, por ata nuk do të mund t’iu lirojnë nga ngushtësitë e as t’ua shmangin”"
        },
        {
            "chapter": 17,
            "verse": 57,
            "text": "Ata të cilëve u luten këta, vetë kërkojnë mënyrë se si t’i aafrohen zotit të vet dhe shpresojnë në mëshirën e Tij dhe i frikësohen dënimit të Tij. Dënimi i Zotit tënd është njëmend për t’ia pasur frikën"
        },
        {
            "chapter": 17,
            "verse": 58,
            "text": "Dhe nuk ka asnjë vendbanim të cilin Ne para ditës së gjykimit nuk do ta shkatërrojmë ose ta ndëshkojmë me dënim të ashpër. Kjo është e evidentuar në Libër"
        },
        {
            "chapter": 17,
            "verse": 59,
            "text": "Neve nuk na pengon asgjë që të dërgojmë mrekulli, përveç faktit se popujt e lashtë nuk u besonin atyre: themudit si mrekulli ia dërguam deven, por ata bënë krim me te. Ndërkaq ne mrekullit i dërgojmë vetëm për të frikësuar"
        },
        {
            "chapter": 17,
            "verse": 60,
            "text": "Dhe kur të patëm thënë: “Zoti yt i përfshinë të gjithë njerëzit”, kurse ëndrrën që ta paraqitëm edhe drurin e mallkuar në Kur’an, janë vetëm prova për njerëzit. Ne i tmerrojmë ata, por kjo ua rritë atyre më tepër, edhe ashtu, mosbesimin e madh"
        },
        {
            "chapter": 17,
            "verse": 61,
            "text": "Dhe kur u thamë engjujve: “Bëni sexhde Ademit”, ata të gjithë i bënë sexhde atij, përveç Iblisit. “si t’i bëj sexhde – tha ai – atij të cilin Ti e krijove nba balta"
        },
        {
            "chapter": 17,
            "verse": 62,
            "text": "Shikoje këtë të cilin e ke ngritur më lartë se mua, - tha. Nëse më jep afat deri në ditën e kijametit, me siguri, përveç një numri të vogël, të gjithë pasardhësit e tij do t’i shkatërrojë”"
        },
        {
            "chapter": 17,
            "verse": 63,
            "text": "“Shko, - i tha Ai, - dhe ata të cilët të pasojnë ty – ani; xhehennemi është shpërblim i mjaftueshëm për ju"
        },
        {
            "chapter": 17,
            "verse": 64,
            "text": "Dhe përvehtëso me zërin tënd cilin të mundesh dhe përzini kalorësit tu edhe këmbësorinë tënde, dhe bëhu pjesëtar në pasuri dhe fëmijë me ta, edhe premtoju, - por djalli ju premton vetëm rrena"
        },
        {
            "chapter": 17,
            "verse": 65,
            "text": "Kurse ti, me të vërtetë nuk ke kurrfarë pushteti ndaj robërve të mij”. Dhe si përfaqësues mjafton Zoti yt"
        },
        {
            "chapter": 17,
            "verse": 66,
            "text": "Zoti i juaj është, ai i cili vetëm për hirë tuajin i lëvizë lundrat nëpër det që të kërkoni dhuntinë e Tij, sepse Ai ndaj jush është mëshirëplotë"
        },
        {
            "chapter": 17,
            "verse": 67,
            "text": "Kur ju godet e papritura në det, atëherë i humbni ata të cilëve u jeni falur, përveç Atij (All-llahut). Mirëpo kur Ai ju shpëton në tokë j ia ktheni shpinën; njeriu gjithmonë është bukëshkelë"
        },
        {
            "chapter": 17,
            "verse": 68,
            "text": "A jeni të sigurt se Ai nuk do t’ju shpjer kah toka ose se nuk do të lëshojë kundër jush fërfëllazë me rërë, e atëherë nuk do t’i gjeni vetes shpëtim fare"
        },
        {
            "chapter": 17,
            "verse": 69,
            "text": "Ose a jeni te sigurtë se Ai nuk do t’ju kthejë prapë në det dhe t’iu lëshojë furtunën dhe t’iu përmbysë për shkak se keni mohuar? Atëherë nuk keni për të gjetur se kush do të na marrë në përgjegjësi për ju"
        },
        {
            "chapter": 17,
            "verse": 70,
            "text": "Ne me të vërtetë i kemi nderuar bijt e Ademit: i kemi shetitur nëpër tokë e nëpër det dhe i kemi furnizuar me ushqime të mira e me shije, dhe u kemi dhënë përparësi të mëdha ndaj shumicës që i kemi krijuar"
        },
        {
            "chapter": 17,
            "verse": 71,
            "text": "Atë ditë kur të thërrasim tërë njerëzit me gjithë prijësit e tyre, atyre të cilëve libri i tyre do t’u jepet nga e djathta do ta lexojnë librin e vet dhe nuk do t’u bëhet padrejtësi as sa të zitë e thonit"
        },
        {
            "chapter": 17,
            "verse": 72,
            "text": "E kush ka qenë i verbër në këtë botë do të jetë i verbër edhe në atë botë dhe ai e ka humbur rrugën keq"
        },
        {
            "chapter": 17,
            "verse": 73,
            "text": "Dhe përpak desh të larguan edhe ty prej asaj çka të shpallëm Ne, që kundër nesh të shpifësh diçka tjetër, e pastaj ata do të konsideronin si mik"
        },
        {
            "chapter": 17,
            "verse": 74,
            "text": "Dhe sikur të të mos kishim përforcuar ty, gati u lëshove pe, sadopakë qoftë"
        },
        {
            "chapter": 17,
            "verse": 75,
            "text": "Dhe atëherë me siguri do të kishim bërë të shijosh mundim të dyfishtë në jetë dhe pas vdekjes; atëherë nuk ke për të gjetur askë i cili do të ndihmonte kundër nesh"
        },
        {
            "chapter": 17,
            "verse": 76,
            "text": "Ata që kanë shqetësuar në tokë, sa që gati të përzënë prej aty, por, atëherë as ata nuk do të qëndronin aty shumë pas teje"
        },
        {
            "chapter": 17,
            "verse": 77,
            "text": "Sipas traditës që ka qenë, me tërë ata të cilët i kemi dërguar përpara teje, dhe as ti nuk do t’i shmangesh traditës"
        },
        {
            "chapter": 17,
            "verse": 78,
            "text": "Kryej namazet kur dielli niset nga gjysma e qiellit e deri në terrin e natës, edhe lutjen e agimit. Me të vërtetë Kur’anin në saban e dëshmojnë shumë (shumica e dëgjojnë)"
        },
        {
            "chapter": 17,
            "verse": 79,
            "text": "Dhe një pjesë të natës kaloje i zgjuar! Kjo është vetëm detyra e jote. Ndoshta Zoti yt do të ringjallë në një vend të lavdëruar"
        },
        {
            "chapter": 17,
            "verse": 80,
            "text": "Dhe thuaj: “O Zoti im më shpjer nëpër atë hyrje të sinqertë, dhe më nxirr asaj daljes së sinqertë, dhe më jep forcë nga ana jote që të më shërbejë si ndihmë”"
        },
        {
            "chapter": 17,
            "verse": 81,
            "text": "Dhe thuaj: “Erdh e vërteta dhe u zhduk gënjeshtra. Me të vërtetë gënjeshtra është e paqëndrueshme”"
        },
        {
            "chapter": 17,
            "verse": 82,
            "text": "Ne shpallim nga Kur’ani atë çka është bar dhe mëshirë për besimtarët, kurse mosbesimtarëve vetëm ua rritë shkatërrimin"
        },
        {
            "chapter": 17,
            "verse": 83,
            "text": "Kur i japim njeriut ndonjë dhunti, ai kthen shpinën dhe largohet anash, por kur e godet e keqja, atëherë pikëllohet"
        },
        {
            "chapter": 17,
            "verse": 84,
            "text": "Thuaj: “Secili po vepron sipas mënyrës së vet, mirëpo Zoti juaj e di më së miri kush është në rrugë të drejtë”"
        },
        {
            "chapter": 17,
            "verse": 85,
            "text": "Të pyesin për shpirtin, thuaju: “Çështja e shpirtit është punë vetëm e Zotit tim, kurse juve u është dhënë fare pak dije"
        },
        {
            "chapter": 17,
            "verse": 86,
            "text": "Dhe po të dëshironim ne, me siguri do të kishim bërë të zhduket ajo çka ta kemi shpallur, dhe ti, pastaj nuk do të gjesh askë që do të ndihmonte kundër nesh"
        },
        {
            "chapter": 17,
            "verse": 87,
            "text": "Përveç se me mëshirën e zotit tënd, sepse mirësia e Tij ndaj teje është me të vërtetë e madhe”"
        },
        {
            "chapter": 17,
            "verse": 88,
            "text": "Thuaj: “Sikur të bashkoheshin tërë xhindët dhe njerëzit të bënin një Kur’an, sikur ky, nuk do të mund të bënim sikur ky, edhe pse i ndihmojnë njëri-tjetrit”"
        },
        {
            "chapter": 17,
            "verse": 89,
            "text": "Ne, në këtë Kur’an, u shpjegojmë njerëzve shembuj të ndryshëm, por shumica e njerëzve refuzojnë, ata vetëm mohojnë"
        },
        {
            "chapter": 17,
            "verse": 90,
            "text": "Dhe thonë: “Nuk të besojmë ty deri sa të na nxjerrësh kroje nga toka"
        },
        {
            "chapter": 17,
            "verse": 91,
            "text": "Ose ti të kesh një kopsht me lisa e hardhi dhe nëpër të të kalojnë një varg lumenjsh"
        },
        {
            "chapter": 17,
            "verse": 92,
            "text": "Ose ta coptosh qiellin copë-copë mbi ne, si po e vërteton ti; ose deri sa All-llahun dhe engjujt t’i sjellësh para nesh"
        },
        {
            "chapter": 17,
            "verse": 93,
            "text": "Apo: të kesh për vete shtëpi prej ari, ose derisa të ngjitsh në qiell. Por nuk do të besojmë edhe sikur të ngjitesh deri sa të na sjellish një Libër që ta lexojmë”. Thuaj: “Qoftë lartësuar Zoti im! A jam unë diçka tjetër përveç se një njeri-pejgamber?!”"
        },
        {
            "chapter": 17,
            "verse": 94,
            "text": "Kurse njerëzit, kur u vinte shpallja, i pengonte t’i besojnë vetëm ajo që thonin: “A na paska dërguar All-llahu një njeri si profet”"
        },
        {
            "chapter": 17,
            "verse": 95,
            "text": "Thuaj: “Sikur engjujt në tokë të ecnin qetë, Ne do t’u kishim dërguar nga qielli një engjull si profet”"
        },
        {
            "chapter": 17,
            "verse": 96,
            "text": "thuaj: “All-llahu më mjafton për dëshmitar mua edhe juve, sepse, ai i sheh dhe është i informuar për robërit e vet”"
        },
        {
            "chapter": 17,
            "verse": 97,
            "text": "Atë që All-llahu e drejton në rrugë të drejtë, ai është në rrugë të drejtë, kurse atë të cilin Ai e lë të humbur, atyre nuk u gjen dot mbrojtës përveç Atij. Ne do t’i tubojmë ata në ditën e gjykimit, me fytyrë për toke, të verbër, memecë e të shurdhër, vendbanim i tyre është xhehennemi, sa herë që të dobësohet flaka, do t’ua shtojmë zjarrin"
        },
        {
            "chapter": 17,
            "verse": 98,
            "text": "Ai është shpërblim i atyre, se ata nuk u kanë besuar argumenteve tona, dhe kanë thënë: “A kur të bëhemi eshtra e pluhur ne do të ringjallemi sikur krijesa të reja?”"
        },
        {
            "chapter": 17,
            "verse": 99,
            "text": "Po a nuk e shohin ata se, All-llahu, i cili ka krijuar qiejt dhe tokën, ka mundësi të krijojë të ngjashmen me ato dhe se ua ka caktuar momentin e ringjalljes, për çka nuk ka dyshim? Por, mosbesimtarët refuzojnë dhe vetëm mohojnë"
        },
        {
            "chapter": 17,
            "verse": 100,
            "text": "Thuaj: “Edhe sikur ju të posedoni thesarin e mëshirës së Zotit tim, ju edhe atëherë do të rrudheshit (bënit koprraci) nga frika se mos do të varfëroheni”. Njeriu gjithmonë është koprrac"
        },
        {
            "chapter": 17,
            "verse": 101,
            "text": "Ne Musaut i kemi dhënë nëntë mrekulli të qarta. Pyeti pra izraelitët kur u erdhi atyre dhe kur Faraoni i pat thënë “Unë mendoj se ti je me të vërtetë i magjepsur”"
        },
        {
            "chapter": 17,
            "verse": 102,
            "text": "E ai i tha: “Ti e di se këtë nuk e ka zbritur askush tjetër përveç Zotit të qiejve dhe tokës, si argument të hapët, dhe unë me të vërtetë, o Faraon, të konsideroj të shkatërruar”"
        },
        {
            "chapter": 17,
            "verse": 103,
            "text": "Dhe ai deshti t’i përzëjë nga vendi, por Ne e përmbytëm atë, edhe ata që kanë qenë me këtë, të gjithë së bashku"
        },
        {
            "chapter": 17,
            "verse": 104,
            "text": "Dhe pas asaj u thamë izraelitëve: “Vendosuni në këtë tokë, e kur të vijë koha, premtimi i botës tjetër, do t’iu sjellim të përzier"
        },
        {
            "chapter": 17,
            "verse": 105,
            "text": "Ne shpallëm atë me arsye dhe po zbret me arsye. Kurse ty të kemi dërguar vetëm përgëzues dhe qortues"
        },
        {
            "chapter": 17,
            "verse": 106,
            "text": "Ndërsa Kur’anin, e shpallëm krejt pjesë-pjesë, në mënyrë që ti njerëzve t’ua lexosh pak nga pak, dhe atë ua shpallim të përforcuar"
        },
        {
            "chapter": 17,
            "verse": 107,
            "text": "Thuaj: I besuat ju Atij apo nuk i besuat, ata të cilëve u është bërë me dije qysh më parë (para shpalljes së tij) kur u lexohet bëjnë sexhde"
        },
        {
            "chapter": 17,
            "verse": 108,
            "text": "Dhe thonë: “Qoftë lartësuar Zoti ynë, premtimi i Zotit tonë njëmend plotësohet”"
        },
        {
            "chapter": 17,
            "verse": 109,
            "text": "Dhe duke qarë bëjnë sexhde dhe ai lexim ua rritë respekt-frikën"
        },
        {
            "chapter": 17,
            "verse": 110,
            "text": "Thuaj: “Thirrni: All-llah ose Rrahman, sido që ta thërrisni, emrat e Tij janë më të bukurit. Mos jij zëlartë kur falë namazin, por as mos e freno shumë zërin! Lype një rrugë mesatare”"
        },
        {
            "chapter": 17,
            "verse": 111,
            "text": "Dhe thuaj: “Lavdëruar qoftë All-llahu, i cili nuk ka fëmijë për vete dhe në pushtet nuk ka bashkëpunëtorë dhe të cilit nuk i duhet mbrojtës për shkak të pafuqisë, dhe atë madhëroje me madhërime të njëmendëta!”"
        },
        {
            "chapter": 18,
            "verse": 1,
            "text": "Falënderimi qoftë për All-llahun i cili i shpalli Librin robit të vet, dhe nuk e ka bërë të shtrembëruar"
        },
        {
            "chapter": 18,
            "verse": 2,
            "text": "Të drejtë e stabil, që të tërheq vërejtjen për dënim të rëndë nga ana e tij, kurse besimtarët të cilët bëjnë vepra të mira, t’i përgëzojë se i pret dhuratë e bukur"
        },
        {
            "chapter": 18,
            "verse": 3,
            "text": "Ku do të kënaqen përgjithmonë"
        },
        {
            "chapter": 18,
            "verse": 4,
            "text": "Dhe t’i qortojë ata që thonë se All-llahu ka fëmijë"
        },
        {
            "chapter": 18,
            "verse": 5,
            "text": "Ata nuk dinë asgjë për këtë, e as baballarët e tyre. Sa fjalë e madhe po del nga gojët e tyre! Nuk flasin gjë tjetër përveç të pavërtetës"
        },
        {
            "chapter": 18,
            "verse": 6,
            "text": "Epo, ti mos do të pëlcasish nga brengosja, nëse ata nuk i besojnë kësaj fjale"
        },
        {
            "chapter": 18,
            "verse": 7,
            "text": "Gjithë çka ka në tokë Ne e kemi krijuar si zbukurim për të, që t’i sprovojmë cili prej tyre bën vepra mëtë mira"
        },
        {
            "chapter": 18,
            "verse": 8,
            "text": "Dhe Ne do ta bëjmë edhe atë çka gjendet aty, të zhveshur"
        },
        {
            "chapter": 18,
            "verse": 9,
            "text": "A ke menduar ti se banorët e shpellës edhe “rekimi” (emrat e të cilëve janë të shkruar në pllakë) kanë qenë nga mrekullitë tona të rralla"
        },
        {
            "chapter": 18,
            "verse": 10,
            "text": "Kur djelmoshat u strehuan në shpellë dhe thanë: “O Zoti ynë, na dhuro mëshirën tënde dhe afrona në këtë veprim tonin në përudhje”"
        },
        {
            "chapter": 18,
            "verse": 11,
            "text": "Prandaj, ne ua mbyllëm veshët (i vumënë gjumë të gjatë) në shpellë për shumë vite"
        },
        {
            "chapter": 18,
            "verse": 12,
            "text": "Pastaj i zgjuam për të mësuar cili nga dy grupet do ta vlerësojë më mirë sa kohë"
        },
        {
            "chapter": 18,
            "verse": 13,
            "text": "Ty po ta rrëfejmë historinë e tyre besnikërisht. Ata ishin djelmosha që besonin në Zotin e tyre, dhe Ne ua shtuam edhe më tepër bindjen"
        },
        {
            "chapter": 18,
            "verse": 14,
            "text": "I patëm forcuar zemrat e tyre kur u ngritën dhe i thanë: “Zoti ynë është Zot i qiejve dhe i tokës, ne nuk i lutemi asnjë zoti tjetër përveç Atij, sepse atëherë do të flisnim gjepura"
        },
        {
            "chapter": 18,
            "verse": 15,
            "text": "Ky populli ynë në vend të Atij, ka pranuar zot tjetër, përse nuk u solli argument të qartë atyre. A ka më kriminel se ai i cili shpif të pavërteta për All-llahun?”"
        },
        {
            "chapter": 18,
            "verse": 16,
            "text": "Kur i patët lënën ata edhe ato, të cilëve u falen ata, në vend të All-llahut, strehonu pra në shpellë. Zoti juaj do t’iu mbulojë me mëshirën e vet dhe do t’iu përgatisë atë çka është e dobishme për ju"
        },
        {
            "chapter": 18,
            "verse": 17,
            "text": "Dhe ke mund ta shohësh se si dielli, kur lind, i kalon shpellës së tyre nga ana e djathtë, e kur perëndon, i kalon kah ana e majtë, ndërsa ata kanë qëndruar në mjedis të saj. Ai është nga argumentet e All-llahut! Atë që e përudhë All-llahu, ai është i përudhur, e cilin e lë në humbje, ti nuk mund t’i gjeshë mbrojtës që dirigjon"
        },
        {
            "chapter": 18,
            "verse": 18,
            "text": "Dhe do të mendojë se janë të zgjuar, por ata janë në gjumë dhe ne i rrotullojmë në të djathtë dhe në atë të majtë, ndërsa qeni i tyre qëndronte i shtrirë, si në pritë me këmbët e para të shtrira përpara. Sikur t’i kishe parë do të kishe ikur prej tyre e do të kish kapluar frika"
        },
        {
            "chapter": 18,
            "verse": 19,
            "text": "Dhe ashtu ne i zgjuam që ta pyesin njëri-tjetrin: “Sa keni ndejur këtu?” pyeti njëri prej tyre. – “Kemi ndejur një ditë ose një pjesë të ditës”, u përgjigjën. Zoti juaj e di më së miri sa keni ndejur, thanë, por dërgone njërin nga ju me këta metelikë tuaj deri në qytet, e le të shoh ku është ushqimi më i pastër dhe prej aty le t’iu sjellë ushqim dhe le të ketë mirësinë, dhe kurrsesi le të mos i flas askujt për ju"
        },
        {
            "chapter": 18,
            "verse": 20,
            "text": "Sepse, nëse ata marrin vesh për ju, do të ju vrasin me gur ose me dhunë do të ju kthejnë në fenë e tyre; e atëherë kurrë nuk do të shpëtoni"
        },
        {
            "chapter": 18,
            "verse": 21,
            "text": "Ne, gjithashtu, bëmë që ata të marrin vesh për këta, për të marrë vesh se premtimi i All-llahut është i vërtetë dhe se për momentin e ringjalljes nuk ka aspak dyshim, kur ata diskutonin ndërmjet veti për ta, dhe thonin: “Ndërtonu atyre përpara një ndërtesë, Zoti i tyre i di më së miri ata”. E pastaj ata, fjala e të cilëve ishte më me ndikim, thanë: “Do të ëjmë në hyrje të saj një xhami!”"
        },
        {
            "chapter": 18,
            "verse": 22,
            "text": "Disa do të thonë: “Ishin tre, i katërti ishte qeni i tyre” e disa do të thonë: “Kanë qenë pesë, i gjashti ishte qeni i tyre”, duke u përzie kështu në fshehtësi; kurse disa do të thonë: “Kanë qenë shtatë, kurse qeni ishte i teti”. Thuaju: “Zoti im e di më së miri numrin e tyre, pak kush e di këtë. Prandaj, mos polemizo për këto, përveç se sipërfaqësisht, dhe mos pyet për këtë askë prej tyre”"
        },
        {
            "chapter": 18,
            "verse": 23,
            "text": "Dhe kurrsesi, përçkado qoftë mos thuaj: “Do ta bëjë këtë nesër!”"
        },
        {
            "chapter": 18,
            "verse": 24,
            "text": "E të mos shtosh, “Nëse do All-llahu!” Dhe kur të harrosh, përkujtoje Zotin tënd dhe thuaj: “Zoti im do të më udhëzojë kah ajo që është më mirë dhe më e dobishme nga kjo”"
        },
        {
            "chapter": 18,
            "verse": 25,
            "text": "E ata kanë mbetur në shpellën e vet treqind e nëntë vjet"
        },
        {
            "chapter": 18,
            "verse": 26,
            "text": "Thuaj: “All-llahu e di më së miri sa kanë ndejtur. Atij i takojnë fshehtësitë e qiejve dhe të tokës. Sa mirë i sheh Ai dhe i dëgjon të gjitha! Ata nuk kanë tjetër mbrojtës përveç Atij, dhe Ai nuk ka nevojë për asnjë bashkëpunëtor për vendimet e veta"
        },
        {
            "chapter": 18,
            "verse": 27,
            "text": "Lexo nga Libri i Zotit tënd atë çka të shpallet. Askush nukmundet t’i zëvendësojë fjalët e Tij, e as ti, nk do të gjesh strehim tjetër përveç se tek Ai"
        },
        {
            "chapter": 18,
            "verse": 28,
            "text": "Jij vendosmërisht në anën e tyre të cilët i luten Zotit të vet, në mëngjes dhe në mbrëmje, me dëshirë që të meritojnë simpatinë e Tij, dhe mos hiq sytë tuaj prej atyre, duke dëshiruar bukurinë e jetës së kësaj bote, dhe mos iu nënshtro atij zemrën e të cilit e kemi lënë të papërgatitur ndaj nesh, dhe pason epshin e vet, sepse puna e tij ka mbaruar"
        },
        {
            "chapter": 18,
            "verse": 29,
            "text": "Dhe thuaj: “E vërteta është nga Zoti juaj, prandaj, kush të dojë – le të besojë, kush të dojë le të mos besojë”. Ne kemi përgatitur përmosbesimtarët një zjarr, tymi i të cilit do t’i përfshijë nga të gjitha anët; nëse luten për ndihmë do t’u jepet ndihmë me një farë uji sikur lënd rrëshire që ua djeg fytyrën. Sa pije dhe vendbanim i tmerrshëm që është"
        },
        {
            "chapter": 18,
            "verse": 30,
            "text": "Ata që besojnë dhe bëjnë vepra të mira – Ne me të vërtetë nuk lejojmë t’i shkatërrohet shpërblimi atij që bënë vepra të mira"
        },
        {
            "chapter": 18,
            "verse": 31,
            "text": "Ata i presin, pa dyshim, kopshte të Adënit ku do të rrjedhin lumenj, aty do të stolisen me rradhë të artë dore dhe do të vishen me rrobe të gjelbërta nga mëndafshi i llojllojshëm, mbështetur në kanape. Sa vendbanim dhe shpërblim i bukur është"
        },
        {
            "chapter": 18,
            "verse": 32,
            "text": "Dhe sillu si atë shembullin e dy njerëzve, njërit prej të cilëve i dhamë dy kopshte të mbjellur me hardhi dhe të veshura me lisa e ndërmjet tyre bëmë ara"
        },
        {
            "chapter": 18,
            "verse": 33,
            "text": "Të dy kopshtet dhanë frutin e vet, kurrfarë dëmi nuk iu bë dhe përmes tyre shpiem një lum"
        },
        {
            "chapter": 18,
            "verse": 34,
            "text": "Ai kishte edhe tjetër pasuri. Dhe i tha shokut të vet, derisa po bisedonte me të, “Kam më shumë pasuri se ti, a edhe fis më të fortë!”"
        },
        {
            "chapter": 18,
            "verse": 35,
            "text": "Dhe hyri në kopshtin e vet, i rrëmbyer nga mendjemadhësia, duke thënë: “Nuk mendoj se kjo do të shkatërrohet ndonjëherë”"
        },
        {
            "chapter": 18,
            "verse": 36,
            "text": "dhe nuk ma merr mendja se ka për të ardhur ndonjëherë dita e kijametit, por edhe nëse kthehem te Zoti, me siguri për kompensim do të gjejë diçka më mirë se kjo”"
        },
        {
            "chapter": 18,
            "verse": 37,
            "text": "shoku i tij, deri sa po flisnin, i tha: “A e mohon atë i cili të ka krijuar nga dheu, e pastaj nga pika e farës, e më në fund të bëri njeri të plotë?”"
        },
        {
            "chapter": 18,
            "verse": 38,
            "text": "Sa për mua, Ai është All-llahu, Zoti im dhe unë nuk i bëj shok askë Zotit tim"
        },
        {
            "chapter": 18,
            "verse": 39,
            "text": "E pse nuk the, kur hyre në kopshtin tënd, “MashAll-llah”! Nuk ka forcë përveç asaj të All-llahut? Nëse më shikon mua, unë kam më pak pasuri dhe fëmijë"
        },
        {
            "chapter": 18,
            "verse": 40,
            "text": "Por – Zoti im, ndoshta më jep kopsht më të mirë se yti, e në atë (tëndin) të dërgojë rrëmujë nga qielli, e të gëdhijë krejt rrafsh, pa asgjë"
        },
        {
            "chapter": 18,
            "verse": 41,
            "text": "Ose t’i thahet uji e të mos mundesh ta lypish kurrë"
        },
        {
            "chapter": 18,
            "verse": 42,
            "text": "Dhe u shkatërruan frutet e tij dhe ai filloi t’i thyej duart duke rënkuar se ç’kishte shpenzuar në të – dhe hardhia ishte shtruar për drunj të vet – dhe thoshte: “Ku është ai fat të mos i kisha bërë shok Zotit tim”"
        },
        {
            "chapter": 18,
            "verse": 43,
            "text": "Dhe nuk pati kush t’i ndihmojë, përveç All-llahut; dhe nuk ishte aspak fitimtar"
        },
        {
            "chapter": 18,
            "verse": 44,
            "text": "Aty mund t’i ndihmojë vetëm All-llahu, i vërteti, Ai jep shpërblimin më të mirë dhe çdo send e përfundon si është më mirë"
        },
        {
            "chapter": 18,
            "verse": 45,
            "text": "Sillja si shembull jetën e kësaj bote që është sikur uji që e lëshojmë ne nga qielli, me të cilin ushqehen bimët në tokë, e përsëri thahet e teret dhe e derdhin erërat. E All-llahu ka mundësi për çdo send"
        },
        {
            "chapter": 18,
            "verse": 46,
            "text": "Pasuria dhe djemtë janë stoli e jetës së kësaj bote, por veprat e mira të vazhdueshme janë më të mira si shpërblim nga Zoti yt dhe janë shpresa më e mirë"
        },
        {
            "chapter": 18,
            "verse": 47,
            "text": "Kurse atë ditë kur t’i lëvizim malet, dhe të shohësh tokën e zhveshur, e ata do t’i kemi tubuar, askë prej tyre nuk e kemi lënë anash"
        },
        {
            "chapter": 18,
            "verse": 48,
            "text": "Para Zotit tënd do të ekspozohen të radhitur. “Na keni ardhur ashtu siç ju kemi krijuar herën e parë, kurse ju keni deklaruar se nuk do t’ua caktojmë ditën e ringjalljes”"
        },
        {
            "chapter": 18,
            "verse": 49,
            "text": "Edhe libri u hapet dhe do të shohësh mëkatarët të frikësuar për shkak të asaj që gjenden në të. Dhe do të thonë: “Të mjerët ne, çfarë është ky libër? Nuk i ka shpëtuar as mëkati i madh as mëkati i vogël, të tëra janë evidentuar”, dhe do ta gjejnë të shkruar atë çka e kanë bërë. Zoti yt askujt nuk do t’i bëjë padrejtësi"
        },
        {
            "chapter": 18,
            "verse": 50,
            "text": "Dhe kur u thamë engjujve “Përuluni Ademit!” Të gjithë iu përulën, përveç Iblisit, ai ishte nga xhindët, andaj i ra ndesh urdhërit të Zotit të vet. Po ju atë dhe kotillën e tij, duke qenë Unë, do ta merrni si mik e ata janë armiq tuaja? Çfarë këmbimi i keq është për mosbesimtarët"
        },
        {
            "chapter": 18,
            "verse": 51,
            "text": "Unë nuk i kam marrë ata për dëshmitarë me rastin e krijimit të qiejve dhe të tokës e as për krijimin e vet atyre dhe nuk kam pasur nevojë për mbëshytetje në mbrapshtanë"
        },
        {
            "chapter": 18,
            "verse": 52,
            "text": "Dhe në ditën kur Ai u thotë: “Thirrni ata për të cilët keni pas deklaruar se janë bashkëpunëtorët e mij!”, dhe ata i thirrën, por ata nuk iu përgjigjën sepse Ne ua shkatërruam lidhjet ndërmjet veti"
        },
        {
            "chapter": 18,
            "verse": 53,
            "text": "Dhe mëkatarët e shohin zjarrin dhe do të binden se kanë për të rënë në te, dhe prej aty nuk kanë shpërblim"
        },
        {
            "chapter": 18,
            "verse": 54,
            "text": "Në këtë Kur’an ne ua sqarojmë në mënyrë të ndryshme njerëzve shembujt e llojllojshëm, porse njeriu, për shumë sende, kundërvihet"
        },
        {
            "chapter": 18,
            "verse": 55,
            "text": "Ndërsa, njerëzit, kur u vjen udhëzimi, nuk i pengon tjetër send nga besimi dhe që nga Zoti i tyre të kërkojnë falje, përveçse ajo që ata presin fatin e popujve të lashtë ose t’i godasë dënimi në sy të tërë botës"
        },
        {
            "chapter": 18,
            "verse": 56,
            "text": "Ne nuk i dërgojmë profetët për tjetër send, përveç se si përgëzues dhe qortues. Ndërsa mosbesimtarët polemizojnë, duke u shërbyer me të pavërteta, për ta mposhtur me të, të vërtetën, dhe tallen me argumentet e mia dhe qortimet e mia"
        },
        {
            "chapter": 18,
            "verse": 57,
            "text": "Po a ka më kriminel se ai, i cili, kur i tërhiqet vërejtja me argumente të Zotit të vet, ia kthen shpinën dhe harron atë çka e ka bërë vetë? Ne në zemrat e tyre vejmë perde që të mos e kuptojnë atë (Kur’anin), dhe i bëjmë të shurdhër. Dhe nëse ti i thërret në rrugë të drejtë, ata kurrë nuk do të nisen rrugës së drejtë"
        },
        {
            "chapter": 18,
            "verse": 58,
            "text": "Zoti yt fal shumë dhe ka shumë mëshirë. Sikur Ai t’i dënonte për atë çka e meritojnë, do t’ua shpejtonte dënimin. Por, ata i pret momenti i caktuar, prej të cilit nuk kanë ku të shtrehohen"
        },
        {
            "chapter": 18,
            "verse": 59,
            "text": "Kurse ato fshatra që i kemi shkatërruar për shkak se kanë bërë krime dhe e kemi caktuar afatin për shkatërrimin e tyre"
        },
        {
            "chapter": 18,
            "verse": 60,
            "text": "Dhe kur i tha Musa djaloshit të vet: “Do të shkoj deri sa të arij aty ku bashkohen dy dete, ose do të ec dhe vetëm do të ec"
        },
        {
            "chapter": 18,
            "verse": 61,
            "text": "Dhe kur ata dy arritën deri në vendin ku ata dy duhet të bashkohen, e harruan peshkun e tyre, e ai u nis rrugës së vet nëpër det"
        },
        {
            "chapter": 18,
            "verse": 62,
            "text": "Po kur u largua, (Musa) i tha djaloshit të vet: “Na jep të hamë mëngjesin sepse, nga kjo rrugë e jona jemi lodhur"
        },
        {
            "chapter": 18,
            "verse": 63,
            "text": "A e sheh? i tha ky. Kur u patëm ndalur në atë breg e unë e harrova peshkun, këtë s’e ka bërë tjetër kush përpos vetë djallit, që ta përmendi atë. Ai pa tjetër do të jetë zhytur në det, për çudi"
        },
        {
            "chapter": 18,
            "verse": 64,
            "text": "Tha: “Kjo është ajo që na duhet”, dhe u kthyen të dy rrugës prej nga kishin ardhur"
        },
        {
            "chapter": 18,
            "verse": 65,
            "text": "Dhe e gjetën një njeri nga robërit tanë, të cilit i patëm dhënë mëshirë nga ana jonë dhe i mësuam atë që e dimë vetëm Ne"
        },
        {
            "chapter": 18,
            "verse": 66,
            "text": "“A mundem të të bëj shoqëri?” – i tha Musa. “Por të ma mësosh tërë atë drejtësi që e ke mësuar ti”"
        },
        {
            "chapter": 18,
            "verse": 67,
            "text": "“Ti me siguri nuk do të mund të durosh me mua”, i tha ai"
        },
        {
            "chapter": 18,
            "verse": 68,
            "text": "“Si do të durosh atë për çka nuk je i informuar?”"
        },
        {
            "chapter": 18,
            "verse": 69,
            "text": "“Ke me parë se do të jem, në dashtë All-llahu, i durueshëm, - i tha, - dhe nuk do të kundërshtoj për asgjë”"
        },
        {
            "chapter": 18,
            "verse": 70,
            "text": "“Po nëse më bën shoqëri, pra, tha ai, atëherë të mos më pyesish për kurrgjë derisa unë vetë të rrëfej për atë”"
        },
        {
            "chapter": 18,
            "verse": 71,
            "text": "Dhe ata dy u nisën, mirëpo kur hipën në anije, ai e zhbiroi atë. “A e zhbirove t’i mbysish ata që po lundrojnë me të? Ke bërë, njëmend, diçka për çudi!”"
        },
        {
            "chapter": 18,
            "verse": 72,
            "text": "“A nuk të thash unë – iu drejtua ai – se për njëmend nuk mund të durosh të ecësh me mua?”"
        },
        {
            "chapter": 18,
            "verse": 73,
            "text": "“Mos merr masa kundër meje për këtë që harrova, - tha, - dhe mos më bën pengesë në këtë punë timen!”"
        },
        {
            "chapter": 18,
            "verse": 74,
            "text": "dhe ata të dy vazhduan. Kur e takuan një djalosh, ky atë e mbyti, e (Musa), i tha: “A e mbyte këtë djalë të pafajshëm më kot? Përnjëmend ke bërë diçka shumë të keqe”"
        }
    ]
}
{
    "juzs": [
        {
            "chapter": 27,
            "verse": 56,
            "text": "Përgjegje e popullit të tij ishte vetëm kjo: “Përzene familjen e Lutit nga qyteti juaj, ata janë njerëz të spastruar!”"
        },
        {
            "chapter": 27,
            "verse": 57,
            "text": "Dhe ne e shpëtuam atë dhe familjen e tij, përveç bashkëshortes së tij; atë e caktuam të mbetet me të tjerët"
        },
        {
            "chapter": 27,
            "verse": 58,
            "text": "Atyre u lëshuam një shi, çfarë shiu të tmerrshëm, atyre të cilët qenë thirur (në rrugë të drejtë)"
        },
        {
            "chapter": 27,
            "verse": 59,
            "text": "Thuaj: “Falënderimi i qoftë All-llahut dhe qetësi njerëzve të tij, të cilët Ai i ka zgjedhur!” Është më mirë All-llahu apo ata që ia konsiderojnë shok"
        },
        {
            "chapter": 27,
            "verse": 60,
            "text": "Apo Ai i cili krijoi qiejtë dhe tokën dhe që ju lëshon shi nga qielli? Me të gjelbërojmë kopshte të bukura. Nuk është në duart tuaja të mbini lisat e atyre (kopshteve). A ka pos All-llahut tjetër Zot? Jo, por shumica prej tyre nuk dinë"
        },
        {
            "chapter": 27,
            "verse": 61,
            "text": "Ai i cili Tokën e ka vënë në drejtpeshim dhe nëpër të përshkoi lumenj, në të vendosi male, kurse dy dete i ndau. A ka pos All-llahut tjetër Zot? Jo, por shumica sish nuk e dinë"
        },
        {
            "chapter": 27,
            "verse": 62,
            "text": "Ai i cili i përgjigjet edhe të ngratit, kur ky i drejtohet Atij, Ai i cili të keqen e largon dhe juve u bën zëvendës në tokë. A ka pos All-llahut tjetër Zot? Fort pak ju përkujtoni"
        },
        {
            "chapter": 27,
            "verse": 63,
            "text": "Ai i cili juve në errësira, në tokë e në det u tregon rrugën dhe i cili erërat i çon me mëshirën e vet si sihariq. Vallë, a ka pos All-llahut tjetër Zot? Sa lart është All-llahu përmbi atë që ia bëjnë shok"
        },
        {
            "chapter": 27,
            "verse": 64,
            "text": "Apo Ai që zë fillin e krijimit e pastaj e përsërit atë, dhe që ju furnizon nga qielli dhe toka. A ka tjetër Zot me All-llahun? Thuaj: “Sillni argumentet tuaja nëse jeni të sinqertë”"
        },
        {
            "chapter": 27,
            "verse": 65,
            "text": "Thuaj: “Askush përveç All-llahut, as në qiell as në tokë, nuk e di se çka do të ndodhë. Nuk kanë për ta ndie as ringjalljen"
        },
        {
            "chapter": 27,
            "verse": 66,
            "text": "Fare pak dinë për botën tjetër! Por kanë edhe dyshim në të, sepse janë të verbër ndaj saj”"
        },
        {
            "chapter": 27,
            "verse": 67,
            "text": "Ata që nuk kanë besuar thonë: “A thua kur të bëhemi dhe, ne edhe të parët tanë, njëmend, do të ngjallemi"
        },
        {
            "chapter": 27,
            "verse": 68,
            "text": "Kjo qysh moti na është përmendur neve dhe të parëve tanë, por këto janë vetëm legjenda të popujve të lashtë”"
        },
        {
            "chapter": 27,
            "verse": 69,
            "text": "Thuaj: “Udhëtoni nëpër botë dhe shikoni si kanë përfunduar mëkatarët!”"
        },
        {
            "chapter": 27,
            "verse": 70,
            "text": "Dhe mos u pikëllo për ta as mos të vijnë rëndë ngatrresat e tyre"
        },
        {
            "chapter": 27,
            "verse": 71,
            "text": "Ata pyesin kur do të realizohet ky premtim, nëse flisni të vërtetën"
        },
        {
            "chapter": 27,
            "verse": 72,
            "text": "Thuaj: “Mbase do t’ju arrijë diçka nga ajo për të cilën po u ngutet!”"
        },
        {
            "chapter": 27,
            "verse": 73,
            "text": "Me të vërtetë Zoti yt është bëmirës i madh për njerëzit, megjithatë shumica sish nu janë mirënjohës"
        },
        {
            "chapter": 27,
            "verse": 74,
            "text": "Zoti yt e di mirë çka u fshehin krahërorët e tyre dhe çka shfaqin haptazi"
        },
        {
            "chapter": 27,
            "verse": 75,
            "text": "Nuk ka kurrgjë të fshehur as në qiell as në tokë e të mos jetë në Librin e qartë"
        },
        {
            "chapter": 27,
            "verse": 76,
            "text": "pa mëdyshje ky Kur’an u flet izraelitëve më së shumti për atë me çka ata nuk pajtohen"
        },
        {
            "chapter": 27,
            "verse": 77,
            "text": "Ai është, pa mëdyshje, udhërrëfyes dhe mëshirë për besimtarët"
        },
        {
            "chapter": 27,
            "verse": 78,
            "text": "Zoti yt do t’i gjykojë me urtësinë e Tij: Ai është i fuqishëm dhe i gjithëdijshëm"
        },
        {
            "chapter": 27,
            "verse": 79,
            "text": "Prandaj, kij mbështetje te All-llahu, ti pa dyshim je më të drejtë haptazi"
        },
        {
            "chapter": 27,
            "verse": 80,
            "text": "Ti nuk mund të thërrasësh të vdekurit e as të sjellish në mend të shurdhët kur ta kthejnë shpinën"
        },
        {
            "chapter": 27,
            "verse": 81,
            "text": "As mund t’i kthesh nga mashtrimi i tyre të verbërit; Ti i thërret vetëm ata, të cilët, besojnë në argumentet tona, e ata janë muslimanë"
        },
        {
            "chapter": 27,
            "verse": 82,
            "text": "Dhe kur fjala të bëhet realitet te ata (të vijë koha e dënimit) Ne do të nxjerrim nga toka një kafshë që do t’ju flasë atyre se njerëzit nuk kanë qenë të bindur në faktet tona"
        },
        {
            "chapter": 27,
            "verse": 83,
            "text": "Kurse atë ditë kur të mbledhim prej secilit popull nga një grumbull, prej atyre që kanë mohuar argumentet tona, ata do të jenë të penguar"
        },
        {
            "chapter": 27,
            "verse": 84,
            "text": "Madje kur të vijë Ai do të pyes; “A i keni mohuar ju argumentet e mia, sepse nuk i keni kuptuar ata, apo ç’keni bërë?”"
        },
        {
            "chapter": 27,
            "verse": 85,
            "text": "Dhe ndaj tyre do të zbatohet fjala (dënimi) ngase kanë bërë krime, e ata nuk do të flasin asgjë"
        },
        {
            "chapter": 27,
            "verse": 86,
            "text": "A nuk e kanë parë se natën e kemi bërë që të pushojnë, kurse ditën për të parë? Në këtë ka argumente për një popull që beson"
        },
        {
            "chapter": 27,
            "verse": 87,
            "text": "Dhe në ditën kur t’i fryhet bririt e të trishtohen ç’ka ka në qiej dhe në tokë, përveç atyre të cilët All-llahu i kursen, të gjithë do të vijnë të nënshtruar"
        },
        {
            "chapter": 27,
            "verse": 88,
            "text": "Ti i sheh malet dhe mendon se nuk lëvizin, por ato kalojnë sikur retë, - ajo është vepër e All-llahut, i cili, çdo gjë e ka krijuar të përsosur; Ai, njëmend, është i njoftuar ç’punoni"
        },
        {
            "chapter": 27,
            "verse": 89,
            "text": "Kush sjell vepër të mirë do të fitojë shpërblim më të mirë për të. Ata do të jenë të kursyer nga frika e asaj dite dhe të sigurtë"
        },
        {
            "chapter": 27,
            "verse": 90,
            "text": "Kurse ata që bëjnë keq, do të hidhen me krye në zjarr. A shpërbleheni me tjetër përveç me atë çka punoni"
        },
        {
            "chapter": 27,
            "verse": 91,
            "text": "Unë jam i urdhëruar t’i falëm vetëm Zotit të këtij qyteti, të cilin Ai e ka bërë të shenjtë. Atij i takon çdo gjë dhe jam i urdhëruar të jem njëri nga muslimanët"
        },
        {
            "chapter": 27,
            "verse": 92,
            "text": "Edhe të lexoj Kur’anin; ai i cili merr rrugën e drejtë, atë e ka për të mirën e vet; ndërsa atij që është i humbur, thuaj: “Unë vetëm tërheq vërejtjen”"
        },
        {
            "chapter": 27,
            "verse": 93,
            "text": "Dhe thuaj: “Qoftë lavdëruar All-llahu, Ai do t’ju tregojë argumentet e veta dhe ju do t’i njihni!” Sepse Zoti yt nuk është indiferent ndaj asaj që bëni ju"
        },
        {
            "chapter": 28,
            "verse": 1,
            "text": "Ta Sin Mim"
        },
        {
            "chapter": 28,
            "verse": 2,
            "text": "Këto janë ajete të Librit të qartë"
        },
        {
            "chapter": 28,
            "verse": 3,
            "text": "Ne do t’i shfletojmë disa lajme të vërteta për Musaun dhe Faraonin; këtë e bëjmë për popullin që beson"
        },
        {
            "chapter": 28,
            "verse": 4,
            "text": "Faraoni ishte ngritur shumë lart në tokë dhe banroët e saj i përçau në grupe, njëri nga ata e shtypte, ua therrte fëmijët (meshkujt), kurse femrat i linte të jetojnë. Ai njëmend ishte shkatërrues"
        },
        {
            "chapter": 28,
            "verse": 5,
            "text": "Mirëpo, ne dëshirojmë që ata të cilët janë të shtypur në tokë, t’i mbulojmë me mëshirë dhe t’i bëjmë prisa dhe trashëgimtarë"
        },
        {
            "chapter": 28,
            "verse": 6,
            "text": "Edhe t’u japim pushtet në tokë, kurse Faraonit e Hamanit me ushtritë e tyre t’ua tregojmë atë prej së cilës janë ruajtur (frikësuar) aq shumë"
        },
        {
            "chapter": 28,
            "verse": 7,
            "text": "Ne e frymëzuam nënën e Musaut: “Jepi gji, por kur të frikësohesh për të, hudhe në lum dhe mos ki frikë as mos u pikëllo! Ne, me siguri, do ta kthejmë dhe atë do ta bëjmë profet”"
        },
        {
            "chapter": 28,
            "verse": 8,
            "text": "Dhe e hasi familja e Faraonit, t’u bëhet armik e mjerim! Pa dyshim Faraoni dhe Hamani me ushtritë e tyre kanë gabuar gjithmonë"
        },
        {
            "chapter": 28,
            "verse": 9,
            "text": "Gruaja e Faraonit tha: “Ai do të jetë gëzim edhe për ty edhe për mua! Mos e mbytni, ndoshta na bëhet i dobishëm, e madje mund ta bëjmë edhe si djalë”, sepse ata nuk hetuan asgjë"
        },
        {
            "chapter": 28,
            "verse": 10,
            "text": "Dhe zemra e nënës së Musaut mbeti e zbrazët, përpak sa nuk e shfaqi, sikur të mos ia kishim forcuar zemrën dhe bërë besimtarë"
        },
        {
            "chapter": 28,
            "verse": 11,
            "text": "Dhe ajo i tha motrës së tij, “shko pas tij!” – dhe ajo e përcolli anash (prej së largu) kurse ata nuk e hetuan"
        },
        {
            "chapter": 28,
            "verse": 12,
            "text": "Ne më herët ia kishim ndaluar thithjen e gjinit, prandaj ajo tha: “A doni t’ju tregoj një familje e cila do t’ju garantonte dhe do të kujdesej për të”"
        },
        {
            "chapter": 28,
            "verse": 13,
            "text": "Dhe ia kthyem nënës së vet që ta bëjmë të lumtur dhe të mos vuajë, si edhe të bindet se premtimi i All-llahut është i vërtetë. Mirëpo shumica sish nuk e dinë"
        },
        {
            "chapter": 28,
            "verse": 14,
            "text": "Ndërsa kur u rrit e u forcua, i dhamë urtësi e dituri; Ashtu ne i shpërblejmë bëmirësit"
        },
        {
            "chapter": 28,
            "verse": 15,
            "text": "Ai hyri në qytet në një kohë kur banorët e tij nuk e hetuan dhe aty hasi në dy vetë të cilët rriheshin. Njëri ishte nga populli i tij kurse tjetri nga ai armik. Ai i anës (popullit) të tij e thirri në ndihmë kundër atij që ishte nga pala armike, dhe Musa i ra me grusht dhe e la të vdekur. “Kjo është punë djalli” – tha, - ai është me të vërtetë një armik i haptë që të shpie në humbje të sigurt"
        },
        {
            "chapter": 28,
            "verse": 16,
            "text": "“O Zot, - tha pastaj, - unë i bëra krim vetvetes, më fal!” Dhe ia fali se Ai me të vërtetë fal dhe është i gjithmëshirshëm"
        },
        {
            "chapter": 28,
            "verse": 17,
            "text": "“O Zot, tha, - Pasha dhuntinë që më ke dhënë kurrë më nuk do të dal në ndihmë mëkatarëve”"
        },
        {
            "chapter": 28,
            "verse": 18,
            "text": "Dhe Musa gëdhiu i frikësuar në qytet, dukepritur se çdo të bëhet, kur mu ai i djeshmi e thirri përsëri në ndihmë, Musa i tha: “Ti je, me të vërtetë, ngucakeq i hapët”"
        },
        {
            "chapter": 28,
            "verse": 19,
            "text": "Dhe kur deshti ta sulmojë atë që ishte armik i të dyve, ai i tha: “O Musa, a do të më mbysësh edhe mua siç e mbyte dje njeriun?” Ti do të zbatosh forcën në tokë, e nuk do të jesh nga pajtimtarët”"
        },
        {
            "chapter": 28,
            "verse": 20,
            "text": "Dhe nga skaji i qytetit erdhi vrap një njeri dhe i tha: “O Musa, kryeparët bëjnë marrëveshje të të vrasin, prandaj ik! Unë, sinqerisht, të këshilloj”"
        },
        {
            "chapter": 28,
            "verse": 21,
            "text": "Dhe Musa doli nga qyteti i frikësuar, duke pritur me kurreshtje se çdo të ndodhë. “O Zot, tha – më shpëto nga mizorët!”"
        },
        {
            "chapter": 28,
            "verse": 22,
            "text": "Dhe kur u nis kah Medjeni, tha: “Mbase Zoti im do të më udhëzojë rrugës së drejtë”"
        },
        {
            "chapter": 28,
            "verse": 23,
            "text": "Kur arriti te uji i Medjenit, aty takoi shumë njerëz të cilët u jepnin ujë kafshëve, e pak më larg pa dy femra, të cilat ishin shmangur (nga uji). “Pka lypni ju të dyja”? – i pyeti ai – “Ne nuk mund t’iu japim ujë derisa të shkojnë barinjtë, - iu përgjegjën ato dyja – kurse babën e kemi shumë të vjetër!”"
        },
        {
            "chapter": 28,
            "verse": 24,
            "text": "Ai u dha ujë (kafshëve të tyre) e pastaj shkoi nën hije duke thënë: “O Zoti im, unë me të vërtetë kam nevojë për çfarëdo që të më japësh”"
        },
        {
            "chapter": 28,
            "verse": 25,
            "text": "Prandaj, i erdhi njëra nga ato dyja, iu qas e turpërueshme dhe i tha: “Të thërret babai im që të shpërblejë për atë që u dhe ujë (kafshëve tona)”. Dhe kur ai erdhi e i tregoi çka kishte përjetuar, i tha: “Mos kij frikë, ke shpëtuar nga njerëzit kriminelë”"
        },
        {
            "chapter": 28,
            "verse": 26,
            "text": "“O im at, tha njëra prej tyre, - merre këtë në shërbim me pagë. Është më i miri prej atyre që ke pas marrë në shërbim, i fortë i besueshëm”"
        },
        {
            "chapter": 28,
            "verse": 27,
            "text": "“Unë dëshiroj të të martoj me njërën nga këto dy vajzat e mia, - tha ai, - por që të më shërbesh tetë vjet; nëse i bën dhjetë, ajo është punë e vullnetit tënd, unë nuk dëshiroj të të ngarkoj për këtë. Ti do të shohësh, në dashtë All-llahu, se unë jam i mirë"
        },
        {
            "chapter": 28,
            "verse": 28,
            "text": "Ajo le të jetë ndërmjet meje dhe teje, tha (Musa), cilindo afat të plotësoj nga këta, nuk ka gjë kundër meje, ndërsa All-llahu garanton për këtë që themi ne”"
        },
        {
            "chapter": 28,
            "verse": 29,
            "text": "Dhe kur Musa e plotësoi afatin e u nis me familjen e vet, ai pa një zjarr në një anë të Turit. “Pritni! – i tha familjes së vet, - kam vërejtur një zjarr, ndoshta do t’ju sjellë farë lajmi prej atje ose ndonjë urë të ndezur që të ngroheni”"
        },
        {
            "chapter": 28,
            "verse": 30,
            "text": "E kur erdhi te zjarri, dikush i thirri nga ana e djathtë e luginës së bekuar me lisa: “O Musa, Unë jam All-llahu, Zot i botërave"
        },
        {
            "chapter": 28,
            "verse": 31,
            "text": "Hudhe shkopin tënd!” Dhe kur e pa se lëviz si gjarpër i shpejtë, ai u kthye të ik, pa shikuar pas “O Musa, afrohu dhe mos u frikëso! Ti je me të vërtetë i siguruar"
        },
        {
            "chapter": 28,
            "verse": 32,
            "text": "Fute dorën tënde nën sjetullën tënde, e të dalë e bardhë pa asgjë të keqe, dhe ashtu përmbaju nga frika! Ato janë dy argumente nga Zoti yt për Faraonin dhe parinë e tij; Ata janë, me të vërtetë, njerëz të llahtarshëm”"
        },
        {
            "chapter": 28,
            "verse": 33,
            "text": "“Zoti im, - tha, - unë kam vrarë një njeri të tyre, andaj kam frikë mos më vrasin edhe ata mua"
        },
        {
            "chapter": 28,
            "verse": 34,
            "text": "Me që vëllau im Haruni është më gojëtar se unë, nga gjuha; dërgoje me mua edhe atë si mbështetje timen, të vërtetojë fjalët e mia, sepse frikësohem mos të më quajnë gënjeshtar”"
        },
        {
            "chapter": 28,
            "verse": 35,
            "text": "Do të forcojmë ty me vëllaun tënd, - tha Ai, - dhe të dyve do t’ju japim pushtet ashtu që ata nuk do të guxojnë t’iu afrohen juve. Ju të dy me argumentet tona, dhe ata që do t’ju pasojnë, jeni ngadhnjimtarë”"
        },
        {
            "chapter": 28,
            "verse": 36,
            "text": "Dhe kur Musa ua solli argumentet tona të qarta, ata thirrën: “Kjo është vetëm një magji e trilluar. Ne nuk kemi dëgjuar se ka ndodhur diçka e tillë në kohët e të parëve tanë”"
        },
        {
            "chapter": 28,
            "verse": 37,
            "text": "Dhe Musa tha: “Zoti im e di mirë atë, i cili sjell udhëzime nga ana e tij dhe kush do të fitojë në fund; tiranët me siguri nuk do të kenë sukses”"
        },
        {
            "chapter": 28,
            "verse": 38,
            "text": "“O të mëdhenj, (pari) – u tha Faraoni, unë uk di të keni ju zot tjetër përveç meje, e ti o Haman, mi piq tullat në truall dhe ma ndërto kullën të hip te Zoti i Musaut, sepse unë mendoj se ai është me të vërtetë rrenacak!”"
        },
        {
            "chapter": 28,
            "verse": 39,
            "text": "Ai me ushtrinë e tij ishin habitur kot, pa të drejtë, në këtë dhe kanë menduar se nuk do të kthehen te ne"
        },
        {
            "chapter": 28,
            "verse": 40,
            "text": "Prandaj, Ne e kapëm atë dhe ushtritë e tij e i hudhëm në det; Dhe shiko se çfarë ishte përfundimi i tiranëve"
        },
        {
            "chapter": 28,
            "verse": 41,
            "text": "I patëm bërë prijësa që ftojnë për në zjarr, kurse në ditën e gjykimit atyre nuk do t’u ndihmohet"
        },
        {
            "chapter": 28,
            "verse": 42,
            "text": "Edhe në këtë botë i kemi përcjellë me mallkim, ndërsa në botën tjetër do të hudhen në zjarr"
        },
        {
            "chapter": 28,
            "verse": 43,
            "text": "Dhe Musaut Ne i dhamë Libër, pasi që i shfarosëm breznitë e mëparme, të jetë dritë për njerëzit dhe udhëzim dhe mëshirë, ndoshta kujtohen mirë"
        },
        {
            "chapter": 28,
            "verse": 44,
            "text": "Ti nuk ke qenë në anën perëndimore, kur ia besuam Musaut profetësinë, e nuk ke qenë as dëshmitar"
        },
        {
            "chapter": 28,
            "verse": 45,
            "text": "Mirëpo ne kemi ngritur shumë popuj që kanë jetuar gjatë; dhe ti nuk ke qëndruar midis popullit të Medjenit, t’u shpalosh fjalët Tona, por ne kemi qenë ata që dërgojmë profetë si ty"
        },
        {
            "chapter": 28,
            "verse": 46,
            "text": "Ti nuk ke qenë pranë malit Tur kur thirrëm, por kjo është mëshirë e Zotit tënd t’i tërheqësh vëmendjen një populli të cilit përpara teje nuk i ka ardhur ndonjë qortues; ndoshta do të mbledhin mendjen"
        },
        {
            "chapter": 28,
            "verse": 47,
            "text": "Dhe të mos thonë, kur t’i goditë ndonjë e papritur, të cilën e kanë përgatitur (merituar) vetë, “Zoti ynë, pse nuk na ke dërguar ndonjë profet që të pasojmë argumentet tua dhe të jemi besitmarë?”"
        },
        {
            "chapter": 28,
            "verse": 48,
            "text": "E kur prej nesh u dëshmua e vërteta, ata thanë: “Pse nuk i është dhënë ashtu njëlloj siç iu dha Musaut?” Vallë, a nuk e patën mohuar ata qysh më herët atë që i qe dhënë Musaut? Ata thonë: “Dy magji të cilat përmbajnë njëra-tjetrën”, dhe shtojnë – “Ne në asnjërën nuk besojmë”"
        },
        {
            "chapter": 28,
            "verse": 49,
            "text": "Thuaj: “Sillne ju nga All-llahu një libër që drejton në rrugë të drejtë më mirë se këta dy, do të kisha pranuar nëse jeni të sinqertë”"
        },
        {
            "chapter": 28,
            "verse": 50,
            "text": "Po nëse nuk të përgjigjen, dije se ata udhëheqen vetëm nga epshet e tyre. Vallë, a kka humbur kush më keq se ai i cili pason epshin e vet e jo udhëzimin e All-llahut? All-llahu, njëmend, nuk do ta udhëzojë drejt popullin tiran"
        },
        {
            "chapter": 28,
            "verse": 51,
            "text": "Kurse ne ua shpallim fjalë për fjalë, të tërë, mbase do të mendojnë"
        },
        {
            "chapter": 28,
            "verse": 52,
            "text": "Ata të cilëve u kemi dhënë Libër përpara këtij, i besojnë"
        },
        {
            "chapter": 28,
            "verse": 53,
            "text": "Dhe kur u lexohet thonë: “Ne i besojmë atij, ai është, me të vërtetë, nga Zoti ynë, ne edhe më herët kemi qenë muslimanë”"
        },
        {
            "chapter": 28,
            "verse": 54,
            "text": "Atyre do t’u jipet shpërblim i dyfisht, për atë që durojnë dhe të keqen me të mirë e kthejnë, dhe shpërndajnë nga ajo (pasuri) që u kemi dhënë"
        },
        {
            "chapter": 28,
            "verse": 55,
            "text": "Dhe kur dëgjojnë ndonjë marrëzi, i kthejnë shpinën dhe thonë: “Nnne veprat tona, e ju veprat tuaja. Paqa qoftë mbi ju! Neve nuk na duhen injorantët”"
        },
        {
            "chapter": 28,
            "verse": 56,
            "text": "Ti s’ka dyshim se, nuk mund ta udhëzosh drejt atë që do ti, por All-llahu e udhëzon drejtë atë që do Ai, dhe Ai i di mirë ata të cilët do të shkojnë rrugës së drejtë"
        },
        {
            "chapter": 28,
            "verse": 57,
            "text": "Ata thonë: “Nëse pasojmë rrugën e drejtë me ty do të jemi të përzënë nga vendlindja jonë”. Po ne a nuk u afrojmë rastin të qëndrojnë në vendin e shenjt të sigurt, ku si dhuratë jona, derdhen fryte të ndryshme, por shumica sish nuk e dinë"
        },
        {
            "chapter": 28,
            "verse": 58,
            "text": "Po sa vendbanime ne i kemi shkatërruar, banorët e të cilëve kanë qenë të paarsyeshëm në jetë!? Ja, ato janë shtëpitë e tyre! Pas tyre pak kush është vendosur në to, të tjerat i trashëguam ne"
        },
        {
            "chapter": 28,
            "verse": 59,
            "text": "Dhe Zoti yt kurrë nuk ka shkatërruar vendbanime deri sa në kryeqytetin e tyre të mos dërgonte një profet, i cili ua tregonte argumentet tona. Dhe ne kemi shkatërruar vendbanime vetëm atëherë kur banorët e tyre ishin mizorë"
        },
        {
            "chapter": 28,
            "verse": 60,
            "text": "Çdo send që u është dhënë janë vetëm shije e stoli të jetës në këtë botë; kurse ajo që është tek All-llahu, është më e mirë dhe më e qëndrueshme. Pse nuk mblidhni mendjen"
        },
        {
            "chapter": 28,
            "verse": 61,
            "text": "A është njëlloj ai të cilit i kemi premtuar shpërblim të mirë dhe që do ta marrë, dhe ai, të cilit i kemi mundësuar të kënaqet në këtë jetë, kurse në Ditën e gjykimit, do të hudhet në zjarr"
        },
        {
            "chapter": 28,
            "verse": 62,
            "text": "Dhe atë ditë kur i thërret dhe thotë: “Ku janë ata që i konsideronit shokë të mi?”"
        },
        {
            "chapter": 28,
            "verse": 63,
            "text": "Ata, tek të cilët do të vërtetohet fjala (zbatohet dënimi) do të thonë: “Zoti ynë, këta janë që i shpiem në rrugë të shtrembër; i kemi shpjerë në rrugë të shtrembër se edhe vetë kemi qenë në rrugë të shtrembër. Ne para teje e heqim atë barrë. Ata nuk na kanë adhuruar vetëm neve”"
        },
        {
            "chapter": 28,
            "verse": 64,
            "text": "Do t’u thuhet: “Thirrni hyjnitë tuaja!” Ata do t’i thërrasin, por ato nuk do tu përgjigjen dhe do të përjetojnë vuajtjen. Sikur t’ishin në rrugë të drejtë"
        },
        {
            "chapter": 28,
            "verse": 65,
            "text": "dhe atë ditë kur i thërret dhe u thotë: “Ç’ju keni përgjegjur profetëve?”"
        },
        {
            "chapter": 28,
            "verse": 66,
            "text": "Atëherë ata nuk do të dinë çka të përgjigjen, andaj as që do ta pyesin njëri-tjetrin"
        },
        {
            "chapter": 28,
            "verse": 67,
            "text": "Ndërkaq, kush pendohet dhe beson e bën vepra të mira, ai ndoshta është nga të shpëtuarit"
        },
        {
            "chapter": 28,
            "verse": 68,
            "text": "Zoti yt krijon çka të dojë deh Ai zgjedh. Ata nuk kanë të drejtë të zgjedhin. Qoftë lavdëruar All-llahu dhe qoftë shumë lartë prej atyre që i bëhen shok"
        },
        {
            "chapter": 28,
            "verse": 69,
            "text": "Zoti yt e di atë çka fshehin në zemrat e tyre dhe atë që ata e shfaqin haptazi"
        },
        {
            "chapter": 28,
            "verse": 70,
            "text": "Se Ai është All-llah, nuk ka tjetër Zot përveç Atij; Atij lavdi i qoftë në këtë dhe në botën tjetër! Vetëm Ai vendos dhe tek Ai do të kthehemi"
        },
        {
            "chapter": 28,
            "verse": 71,
            "text": "Thuaj: “A keni parë (a e dini) – sikur All-llahu ta kishte bërë natën të pambarim, deri në Ditën e gjykimit, cili Zot, përveç All-llahut, do t’ju jepte dritë? A nuk merrni vesh?”"
        },
        {
            "chapter": 28,
            "verse": 72,
            "text": "Thuaj: A keni menduar se sikur All-llahu t’ua bënte ditën të përjetshme deri në Ditën e gjykimit, cili Zot, përveç All-llahut, do t’iu jepte natë kur do të pushoni? A nuk e shihni"
        },
        {
            "chapter": 28,
            "verse": 73,
            "text": "Nga mëshira e tij ju ka bërë natën dhe ditën që të pushoni në të, dhe nga mirësia e tij të përfitoni dhe të jeni mirënjohës”"
        },
        {
            "chapter": 28,
            "verse": 74,
            "text": "Dhe atë ditë kur ai i thërret dhe u thotë: “Ku janë shokët e mi që m’i shpifni ju”"
        },
        {
            "chapter": 28,
            "verse": 75,
            "text": "Nga secili popull do të sjellim dëshmitarë dhe t’i themi: “Sillni argumentin tuaj!” Ata, atëherë, do të kuptojnë se e vërteta është për All-llahu, kurse ajo që trillojnë larg tyre"
        },
        {
            "chapter": 28,
            "verse": 76,
            "text": "Karuni ka qenë nga populli i Musaut dhe e ka shtypur (atë popull), dhe ne i patëm dhënë aq pasuri sa çelësat e tij me vështirësi i kanë bartur disa vetë të fortë; prandaj populli i thoshte: “Mos u entuziazmo, sepse, All-llahu nuk i do ata që janë shumë të gëzuar"
        },
        {
            "chapter": 28,
            "verse": 77,
            "text": "Dhe përpiqu me sa të ka dhënë All-llahu të fitosh botën tjetër, por mos e harro as pjesën tënde (përgjegjësinë tënde) në këtë botë dhe bën mirë, si të ka bë ty mirë All-llahu, e mos bën çrregullime në Tokë, sepse All-llahu nuk i do ata që bëjnë çrregullime”"
        },
        {
            "chapter": 28,
            "verse": 78,
            "text": "Ai tha: “Ajo që më është dhënë, më është dhënë me dijen time”. A nuk e ka digur se All-llahu para atij ka shfarosur disa popujt të cilët kanë qenë më të fortë se ai (Karuni) a edhe më të pasur. Prandaj mëkatarët as që do të merren në pyetje për mëkatet e veta"
        },
        {
            "chapter": 28,
            "verse": 79,
            "text": "dhe doli para popullit të vet me stolitë e tij, e ata të cilët adhuronin jetën e kësaj bote, thoshin: “Eh sikur edhe ne të kishim atë që iu dha Karunit! Ai është, njëmend, fatlum”"
        },
        {
            "chapter": 28,
            "verse": 80,
            "text": "“Të mjerët ju – thoshin të diturit. Për atë që beson dhe bën vepra të mira, më i mirë është shpërblimi i All-llahut, por do t’u jipet vetëm durimtarëve”"
        },
        {
            "chapter": 28,
            "verse": 81,
            "text": "Dhe ne, atë dhe pallatin e tij, e shafitëm në dhé dhe askush nuk ka mundur t’i ndihmojë përveç All-llahut, e as vet s’ka mund t’i ndihmojë vetvetës"
        },
        {
            "chapter": 28,
            "verse": 82,
            "text": "Ndërsa, ata të cilët, dje, dëshironin të jenë në vend të tij, filluan të thonë: “A nuk shihni se All-llahu i jep pasuri dhe ia mungon atij që do Ai nga robërit e vet. Sikur All-llahu të mos na kishte dhuruar mëshirën e vet, edhe nëse do të na kishte shafitur në tokë. A nuk e shihni se mohuesit kurrë nuk do të kenë suksese?”"
        },
        {
            "chapter": 28,
            "verse": 83,
            "text": "Atë, botën tjetër, do t’ia japim atyre të cilët nuk lakmojnë madhështinë në këtë botë as duan çrregullime, se ardhmëria është e atyre që i frikësohen All-llahut"
        },
        {
            "chapter": 28,
            "verse": 84,
            "text": "Kush bën mirë, do të ketë shpërblim edhe më të mirë për atë, kurse ai që bën keq – natyrisht, ata që bëjnë keq do të dënohen vetëm sipas asaj që kanë punuar"
        },
        {
            "chapter": 28,
            "verse": 85,
            "text": "Ai i cili ta shpallë Kur’anin, me siguri do të kthejë ty në botën tjetër. Thuaj: Zoti im e di më mirë kush është në rrugë të drejtë e kush është në humbje të qartë”"
        },
        {
            "chapter": 28,
            "verse": 86,
            "text": "Ti nuk ke shpresuar se do të shpallet Libri, por, ai të është shpallur si mëshirë e Zotit tënd; andaj mos jij assesi mbështetje për mosbesimtarët"
        },
        {
            "chapter": 28,
            "verse": 87,
            "text": "Dhe mos të shmangin ata në asnjë mënyrë nga fjalët e All-llahut, pasi që të jenë shpallur, dhe lute Zotin tënd e mos jij kurrsesi nga politeistët"
        },
        {
            "chapter": 28,
            "verse": 88,
            "text": "Dhe mos lut (adhuro), përveç All-llahut, tjetër Zot! Nuk ka Zot përveç Atij! Të gjithë, përveç Atij, do të zhduken. Ai vendos dhe tek Ai do të ktheheni"
        },
        {
            "chapter": 29,
            "verse": 1,
            "text": "Alif Lam Mim"
        },
        {
            "chapter": 29,
            "verse": 2,
            "text": "A mendojnë njerëzit se do të lejohen të thonë “ne besojmë” e të mos vihen në sprovë"
        },
        {
            "chapter": 29,
            "verse": 3,
            "text": "Ne i kemi vënë në sprovë edhe përpara tyre, se All-llahu me të vërtetë i di ata që flasin të vërtetën dhe ata që gënjejnë"
        },
        {
            "chapter": 29,
            "verse": 4,
            "text": "A mendojnë, ata, të cilët, bëjnë vepra të këqija, se do të na shpëtojnë (fshihen)? Sa keq po gjykojnë"
        },
        {
            "chapter": 29,
            "verse": 5,
            "text": "Kush shpreson të takohet me All-llahun – me siguri Dita e premtuar do të vijë; Ai i dëgjon të gjitha dhe di shumë"
        },
        {
            "chapter": 29,
            "verse": 6,
            "text": "Ai që lufton, bën luftë për vete, sepse All-llahu, pa dyshim, është i pasur edhe pa të tjerët"
        },
        {
            "chapter": 29,
            "verse": 7,
            "text": "Atyre të cilët besojnë dhe bëjnë vepra të mira, pa dyshim do t’ua mbulojnë sjelljet e tyre të këqija, kurse për veprat që i kanë bërë, me siguri, do t’i shpërblejnë me shpërblim më të mirë"
        },
        {
            "chapter": 29,
            "verse": 8,
            "text": "Ne e kemi porositur njeriun të sillet mirë ndaj prindërve të vet, por, nëse ata të shtrëngojnë që Mua të më bësh ndonjë shok, për çka ti nuk di asgjë, atëherë mos i dëgjo! Te unë do të ktheheni dhe Unë do t’ju informoj se çka keni punuar"
        },
        {
            "chapter": 29,
            "verse": 9,
            "text": "Ata që besojnë dhe bëjnë vepra të mira, pa dyshim do t’i radhisim ndër të mirët"
        },
        {
            "chapter": 29,
            "verse": 10,
            "text": "Ka njerëz që thonë: “I kemi besuar All-llahut”, por kur dikush e pëson për hirë të All-llahut, ngatrresën e njerëzve e trajton si dënim të All-llahut. Po nëse vjen ndonjë fitore nga Zoti yt, me siguri ata do të thonë: “Ne kemi qenë me ju!” Vallë, a nuk e di All-llahu se ç’ka në krahërorët e njerëzve"
        },
        {
            "chapter": 29,
            "verse": 11,
            "text": "All-llahu gjithsesi i njeh ata që kanë besuar, por i di me siguri edhe hipokritët"
        },
        {
            "chapter": 29,
            "verse": 12,
            "text": "Mosbesimtarët u thonë atyre që kanë besuar: “Pasoni ju rrugën tonë se mëkatet tuaja do t’i bartim ne!” Mirëpo, ata s’do t’ua bartin asnjë mëkat të tyre, ata vetëm gënjejnë"
        },
        {
            "chapter": 29,
            "verse": 13,
            "text": "Ata me siguri do të bartin barrën e vet, por bashkë me të edhe shumë të tjera, dhe pa dyshim për atë që shpifin në ditën e gjykimit, do të merren në pyetje"
        },
        {
            "chapter": 29,
            "verse": 14,
            "text": "Ne ia dërguam Nuhin popullit të vet ku ai kaloi me ta njëmijë pa pesdhjetë vjet, e pastaj i mbuloi vërshima e ujit si mizorë"
        },
        {
            "chapter": 29,
            "verse": 15,
            "text": "Por ne e shpëtuam atë dhe ata që ishin në anije, dhe këtë e bëmë argument për tërë botën"
        },
        {
            "chapter": 29,
            "verse": 16,
            "text": "Edhe Ibrahimi i thoshte popullit të vet: “Faluni vetëm All-llahut dhe vetëm Atij frikësohuni, ajo është më së miri, ta dini”"
        },
        {
            "chapter": 29,
            "verse": 17,
            "text": "Ju adhuroni, në vend të All-llahut, idole dhe trilloni gënjeshtra. Ata të cilët ju, në vend të All-llahut, i adhuroni, nuk kanë mundësi t’ju furnizojnë; Pra kërkoni furnizim prej All-llahut, adhurone dhe falënderoni Atij! Tek Ai do të ktheheni"
        },
        {
            "chapter": 29,
            "verse": 18,
            "text": "E në qoftë se ju përgënjeshtroni, po edhe para jush popujt kanë përgënjeshtruar, kurse Profeti s’ka tjetër (detyrë) përpos të predikojë haptazi"
        },
        {
            "chapter": 29,
            "verse": 19,
            "text": "A nuk e shohin ata se All-llahu zë fillin e krijimit, pastaj e përsërit atë; për All-llahun kjo është, vërtet, lehtë"
        },
        {
            "chapter": 29,
            "verse": 20,
            "text": "Thuaj: “Udhëtoni nëpër botë dhe shikoni se si e ka filluar të krijuarit, që pastaj, atë, All-llahu e rikrijon. Me të vërtetë All-llahu është i fortë për çdo gjë"
        },
        {
            "chapter": 29,
            "verse": 21,
            "text": "Dënon atë që do dhe mëshiron kë të dojë, dhe Atij do t’i dorëzoheni"
        },
        {
            "chapter": 29,
            "verse": 22,
            "text": "Ju nuk jeni mrekulli as në tokë as në qiell, dhe ju nuk keni, përveç All-llahut, mbrojtës as ndihmës"
        },
        {
            "chapter": 29,
            "verse": 23,
            "text": "Kurse ata që mohuan argumentet e All-llahut dhe takimin me Të, ata i kanë çuar duart nga mëshira ime – dhe ja, ata i pret dënim i dhembshëm"
        },
        {
            "chapter": 29,
            "verse": 24,
            "text": "Kurse përgjigja e popullit ishte vetëm: “Vrajeni ose digjeni!” Por All-llahu e shpëtoi nga zjarri. Këtu ka, njëmend, argumente për popullin që beson"
        },
        {
            "chapter": 29,
            "verse": 25,
            "text": "“Ju, tha ai, në vend të All-llahut, nga dashuria juaj ndaj kësaj bote, keni përqafuar idolet, e pastaj, në Ditën e gjykimit nuk do t’i besojnë njëri-tjetrit dhe do ta mallkojnë njëri-tjetrin. Vendbanimi juaj do të jetë zjarri dhe askush nuk do t’iu ndihmojë”"
        },
        {
            "chapter": 29,
            "verse": 26,
            "text": "Atij (Ibrahimit) i besoi vetëm Luti dhe tha: “Unë po shpërngulem atje ku më urdhëron Zoti im, sepse Ai është, me të vërtetë, i fuqishëm, i urtë”"
        },
        {
            "chapter": 29,
            "verse": 27,
            "text": "Dhe ne i falëm atij Is’hakun dhe Jakubin dhe pasardhësve të tij u dhamë profetësi dhe Libër; dhe atij i kemi dhënë shpërblim në këtë botë, kurse në botën tjetër, me siguri, do të jetë nga të mirët"
        },
        {
            "chapter": 29,
            "verse": 28,
            "text": "Edhe Lutin që i tha popullit të vet: “Ju bëni amoralitet që përpara jush askush në botë nuk e ka bërë"
        },
        {
            "chapter": 29,
            "verse": 29,
            "text": "A me meshkujt keni kontakt seksual duke i sulmuar në rrugë? Dhe në tubimet tuaja bëni mbrapshti?” përgjigja e popullit të tij është: “Le të na godasë dënimi i All-llahut nëse flet të vërtetën”"
        },
        {
            "chapter": 29,
            "verse": 30,
            "text": "“Zoti im! – tha ai, - më ndihmo kundër popullit shkatrrimtar!”"
        },
        {
            "chapter": 29,
            "verse": 31,
            "text": "Dhe kur të dërguarit tonë i sollën Ibrahimit lajmin e gëzueshëm, i thanë: “Ne do t’i shfarosim banorët e këtij qyteti, sepse banorët e tij janë kriminelë"
        },
        {
            "chapter": 29,
            "verse": 32,
            "text": "“Aty është Luti, tha (Ibrahimi). “Ne e dimë shumë mirë kush është aty, i thanë ata. Ne atë, dhe familjen e tij, do ta shpëtojmë, përveç gruas së tij. Ajo do të mbes me ta”"
        },
        {
            "chapter": 29,
            "verse": 33,
            "text": "Dhe kur i erdhën Lutit të dërguarit tanë, ai për shkak të tyre u shqetësua dhe u ngushtua. “Mos ke frikë as mos u bën merak, i thanë ata – ne ty dhe familjen tënde do ta shpëtojmë, përveç gruas tënde; ajo do të mbesë me ta"
        },
        {
            "chapter": 29,
            "verse": 34,
            "text": "Kurse mbi banorët e këtij qyteti, për shkak se janë mbrapshtanë, do të lëshojmë dënim të tmerrshëm nga qielli”"
        },
        {
            "chapter": 29,
            "verse": 35,
            "text": "Dhe prej tij kemi lënë gjurmë të qarta për ata që kanë mendjennnn"
        },
        {
            "chapter": 29,
            "verse": 36,
            "text": "Kurse në medjen vëllaun e tyre Shuajbin, dhe u tha: “O populli im, adhuroni vetëm All-llahun dhe shpresoni për Ditën e fundit, ndërsa në tokë mos bëni ngatërresa!”"
        },
        {
            "chapter": 29,
            "verse": 37,
            "text": "E përgënjeshtruan, prandaj i përfshiu dridhja dhe gdhinë të ngrirë në shtëpitë e tyre"
        },
        {
            "chapter": 29,
            "verse": 38,
            "text": "Kurse Adit dhe Themudit – mbeturinat e shtëpive të tyre duken qartë – djalli ua zbukuronte veprat e tyre, - andaj edhe pse i shihnin, i largoi prej rrugës së drejtë"
        },
        {
            "chapter": 29,
            "verse": 39,
            "text": "Edhe Karunit, Faraonit dhe Hamanit, Musa u solli argumente të qarta, por ata treguan mendjemadhësi në tokë, mirëpo nuk shpëtuan (prej dënimit)"
        },
        {
            "chapter": 29,
            "verse": 40,
            "text": "Dhe të gjithë i kemi dënuar sipas mëkateve të tyre: disa i shfarosëm me furtunë përplotë rërë, disave u lëshuam një zë të tmerrshëm, disa i shafitëm në tokë, kurse disa i përmbytëm. Atyre nuk u ka bërë All-llahu padrejtësi, por ata i bënë krim vetvetes"
        },
        {
            "chapter": 29,
            "verse": 41,
            "text": "Shembulli i atyre të cilët, përveç All-llahut, marrin mbrojtës i ngjajnë shembullit të marimangës; Ajo i thurë vetvetes shtëpi, por në të vërtetë shtëpia më e dobët është shtëpia e marimangës, ta dini"
        },
        {
            "chapter": 29,
            "verse": 42,
            "text": "All-llahu e di mirë se kujt, në vend të tij, i falen ata, por Ai është i fortë, i urtë"
        },
        {
            "chapter": 29,
            "verse": 43,
            "text": "Ata shembuj ne ua paraqesim tërë njerëzve, or i kuptojnë vetëm ata që dinë"
        },
        {
            "chapter": 29,
            "verse": 44,
            "text": "All-llahu me arsye i ka krijuar qiejt dhe tokën; Në ta, me të vërtetë ka argument për besimtarët"
        },
        {
            "chapter": 29,
            "verse": 45,
            "text": "Prediko çkado që të shpallet nga Libri dhe kryeje faljen! Falja me të vërtetë të pengon nga amorali dhe nga çdo gjë e keqe; të përmendurit (falja) e All-llahut është më e madhe, ndërkaq All-llahu e di se çka bëni"
        }
    ]
}
{
    "juzs": [
        {
            "chapter": 29,
            "verse": 46,
            "text": "Dhe me ithtarët e Librit diskutoni në mënyrë më të mirë, përveç atyre të cilët janë tiranë, dhe thuani: “Ne besojmë në atë që na shpallet neve dhe në atë që u është shpallur juve, se Zoti ynë dhe Zoti juaj është – Një, dhe ne atij i dorëzohemi”"
        },
        {
            "chapter": 29,
            "verse": 47,
            "text": "Gjithashtu ne ty të shpallëm Librin, por disa prej tyre të cilëve u kemi dhënë Libër, i besojnë këtij, por edhe prej këtyre ka që i besojnë. Kështu pra argumentet tona i kontestojnë vetëm mosbesimtarët"
        },
        {
            "chapter": 29,
            "verse": 48,
            "text": "Ti nuk e ke lexuar asnjë libër para këtij, as që e ke shkruar me dorën tënde të djathtë, sepse do të dyshonin ata që flasin gënjeshtra"
        },
        {
            "chapter": 29,
            "verse": 49,
            "text": "Këto janë argumente të qarta në zemrat e atyre të cilëve u është dhënë dituria; sepse argumentet tona vetëm tiranët i kontestojnë"
        },
        {
            "chapter": 29,
            "verse": 50,
            "text": "Dhe thonë: “Pse nuk i është dërguar nga Zoti i tij ndonjë mrekulli?” Thuaj: “Mrekullitë janë vetëm të All-llahut, kurse unë jam vetëm predikues i haptë”"
        },
        {
            "chapter": 29,
            "verse": 51,
            "text": "A nuk u mjafton atyre që Ne të kemi shpallur ty Librin, i cili u lexohet atyre? Në atë ka, me siguri, mëshirë e mësim për popullin i cili beson"
        },
        {
            "chapter": 29,
            "verse": 52,
            "text": "Thuaj: “All-llahu mjafton për dëshmitarë njdërmjet meje dhe juve. Ai e di çka ka në qiej dhe në tokë; ndërsa ata që besojnë në gënjeshtra e nuk i besojnë All-llahut, - ata janë të humbur"
        },
        {
            "chapter": 29,
            "verse": 53,
            "text": "Ata kërkojnë prej teje që sa më parë t’u arrijë dënimi. Po të mos ishte afati i caktuar për atë, dënimi do t’u kishte arritur – dhe do t’i arrijë me siguri, befasisht, që ata të mos e hetojnë fare"
        },
        {
            "chapter": 29,
            "verse": 54,
            "text": "Ata kërkojnë prej teje shpejtimin e dënimit, por xhehennemi do t’i përfshijë, me siguri, të gjithë mosbesimtarët"
        },
        {
            "chapter": 29,
            "verse": 55,
            "text": "Atë ditë kur ata t’i përfshijë vuajtja prej lart dhe prej nën këmbë, ai do t’u thotë: “Shijone atë që keni punuar”"
        },
        {
            "chapter": 29,
            "verse": 56,
            "text": "O njerëz të mi, që besoni, toka ime është e gjërë, prandaj, më adhuroni vetëm mua"
        },
        {
            "chapter": 29,
            "verse": 57,
            "text": "Çdo gjallesë do ta shijojë vdekjen, pastaj do të ktheheni tek unë"
        },
        {
            "chapter": 29,
            "verse": 58,
            "text": "Ata që besojnë dhe kryejn vepra të mira, do t’i vendosim në kënde të xhennetit ku rrjedhin lumenj. Aty do të qëndrojnë përgjithmonë. Sa shpërblim i mirë i pret ata që punojnë"
        },
        {
            "chapter": 29,
            "verse": 59,
            "text": "Ata që kanë duruar dhe kanë pasur mbështetje në Zotin e tyre"
        },
        {
            "chapter": 29,
            "verse": 60,
            "text": "Sa gjallesa ka që nuk grumbullojnë ushqim për vete! All-llahu i ushqen ata edhe juve! Ai dëgjon dhe di çdo gjë"
        },
        {
            "chapter": 29,
            "verse": 61,
            "text": "E nëse i pyet “Kush i ka krijuar qiejt dhe tokën, kush i ka nën urdhër diellin dhe Hënën?” me siguri do të thonë “All-llahu”. Po ku shkojnë pra"
        },
        {
            "chapter": 29,
            "verse": 62,
            "text": "All-llahu u jep ushqim (furnizon) kujt të dojë, nga robërit e vet, e dikuj ia shkurton; All-llahu, vërtetë, është i gjithëdijshëm"
        },
        {
            "chapter": 29,
            "verse": 63,
            "text": "Po nëse i pyet “Kush e lëshon shiun nga qielli, me çka e ringjallë tokën e vdekur?” Me siguri do të thonë: “All-llahu”, ti thuaj: “Lavdi All-llahut! Por shumica prej tyre nuk mendojnë”"
        },
        {
            "chapter": 29,
            "verse": 64,
            "text": "Jeta në këtë botë s’është kurrgjë tjetër përveç zbavitje dhe lojë, vetëm bota tjetër është jetë e vërtetë, sikur ta dinin"
        },
        {
            "chapter": 29,
            "verse": 65,
            "text": "Kur hipin në anije i luten All-llahut me sinqeritet, por kur i shpie (shpëton) në tokë, menjëherë, bëhen politeistë"
        },
        {
            "chapter": 29,
            "verse": 66,
            "text": "Le të mos besojnë në atë që u kemi dhënë dhe le të kënaqen! Do ta marrin vesh"
        },
        {
            "chapter": 29,
            "verse": 67,
            "text": "A nuk e kanë parë se Haremin e kemi bërë të sigurt, ndërsa gjithkund përreth grabitet dhe plaçkitet? Kurse besojnë në gënjeshtra dhe mohojnë dhuntinë e All-llahut"
        },
        {
            "chapter": 29,
            "verse": 68,
            "text": "Kush është më tiran se ai i cili për All-llahun trillon gënjeshtra ose përgënjeshtron të vërtetën pasi t’i vijë? A nuk është vendbanimi i pabesimtarëve në xhehennnem"
        },
        {
            "chapter": 29,
            "verse": 69,
            "text": "Ata të cilët bëjnë luftë për ne, Ne do t’i drejtojmë me siguri rrugëve tona; ndërkaq All-llahu është me të vërtetë në anën e bamirësave"
        },
        {
            "chapter": 30,
            "verse": 1,
            "text": "Alif Lam Mim"
        },
        {
            "chapter": 30,
            "verse": 2,
            "text": "Bizantinët u mudën"
        },
        {
            "chapter": 30,
            "verse": 3,
            "text": "Në tokën më të afërt, por ata, pas humbjes së tyre, do të ngadhnjejnë"
        },
        {
            "chapter": 30,
            "verse": 4,
            "text": "Për disa vjet, është vendim i All-llahut, më herët a më vonë, dhe atëherë besimtarët do të gëzohen"
        },
        {
            "chapter": 30,
            "verse": 5,
            "text": "Për ndihmën e All-llahut, Ai ndihmon kë të dojë, Ai është i fuqishëm dhe i gjithmëshirshëm"
        },
        {
            "chapter": 30,
            "verse": 6,
            "text": "Është premtim i All-llahut, kurse All-llahu nuk e mohon premtimin e vet, por shumica e njerëzve nuk e dinë"
        },
        {
            "chapter": 30,
            "verse": 7,
            "text": "Ata dinë vetëm anën e jashtme të jetës në këtë botë, ndërsa për botën tjetër janë indiferentë"
        },
        {
            "chapter": 30,
            "verse": 8,
            "text": "E nuk mendojnë për vetveten. All-llahu me plot arsye krijoi qiejt dhe tokën dhe çka ka ndërmjet tyre në kohë të caktuar; por humica nga njerëzit nuk besojnë në takimin me Zotin e tyre"
        },
        {
            "chapter": 30,
            "verse": 9,
            "text": "A nuk kanë udhëtuar nëpër botë e të shohin si kanë përfunduar ata para tyre? Ishin më të fortë se këta, kurse tokën e kanë lëruar dhe punuar më tepër se sa e punojnë këta, ndërsa profetët e tyre u aknë sjellë argumente të qarta; All-llahu nuk u ka bërë padrejtësi, vetvetës i kanë bërë mizori"
        },
        {
            "chapter": 30,
            "verse": 10,
            "text": "Ata që kanë bërë keq përfundojnë me dënimin më të tmerrshëm, për shkak se janë tallur dhe i kanë mohuar fjalët e All-llahut"
        },
        {
            "chapter": 30,
            "verse": 11,
            "text": "All-llahu zë fillin e krijimit. Ai këtë e përsërit dhe në fund tek Ai do të ktheheni"
        },
        {
            "chapter": 30,
            "verse": 12,
            "text": "Atë ditë kur të vijë momenti i fundit mëkatarët do të humbin çdo shpresë"
        },
        {
            "chapter": 30,
            "verse": 13,
            "text": "Shokët e tyre nuk do të ndërmjetësojnë, kurse ata për shkak të tyre mbetën mosbesimtarë"
        },
        {
            "chapter": 30,
            "verse": 14,
            "text": "Atë ditë, kur të vijë momenti i fundit, njerëzit do të ndahen"
        },
        {
            "chapter": 30,
            "verse": 15,
            "text": "Ata që kanë besuar dhe kanë bërë vepra të mira, do të gëzohen në një xhennet"
        },
        {
            "chapter": 30,
            "verse": 16,
            "text": "Ndërsa ata të cilët i kanë mohuar dhe i kanë përgënjeshtruar ajetet tona dhe kanë injoruar ballafaqimin me botën tjetër, ata do të hudhen në mundime"
        },
        {
            "chapter": 30,
            "verse": 17,
            "text": "Pra qoftë lavdëruar All-llahu sa herë që ju zë nata dhe sa herë që ju gëdhijë dita"
        },
        {
            "chapter": 30,
            "verse": 18,
            "text": "Qoftë lavdëruar në qiej dhe në tokë, dhe në mbrëmje e në drekë"
        },
        {
            "chapter": 30,
            "verse": 19,
            "text": "Ai krijon të gjallën nga e vdekura dhe të gjallën e kthen në jo të gjallë; Ai ringjallë tokën pas vdekjes së saj. Ashtu do të jeni edhe ju"
        },
        {
            "chapter": 30,
            "verse": 20,
            "text": "Një nga argumentet e tij është ajo që ju krijon nga dheu, e kur bëheni njerëz shpërndaheni gjithkund"
        },
        {
            "chapter": 30,
            "verse": 21,
            "text": "Edhe një argument tjetër i tij është se ai, nga lloji juaj, krijon bashkëshorte që të gjeni prehje pranë tyre dhe ndërmjet jush mbjell dashuri dhe mëshirë. Ky, me të vërtetë, është argument për njerëzit që meditojnë"
        },
        {
            "chapter": 30,
            "verse": 22,
            "text": "Nga argumentet e tij është edhe krijimi i qiejve dhe tokës, llojllojshmëria e gjuhëve tuaja edhe e ngjyrave tuaja; këto janë, njëmend, mësime për ata që dinë"
        },
        {
            "chapter": 30,
            "verse": 23,
            "text": "Edhe një tjetër argument i tij është gjumi juaj natën dhe ditën, edhe insistimi juaj të fitoni diçka nga mirësia e tij; këto janë njëmend mësime për njerëzit që dëgjojnë"
        },
        {
            "chapter": 30,
            "verse": 24,
            "text": "Është edhe një tjetër argument i tij, ai që u tregon vetëtimën edhe për frikë edhe për shpresë; lëshon edhe shiun nga qielli dhe me të e ngjallë tokën pas vdekjes së saj. Këto janë, pa dyshim, mësime për njerëzit që kuptojnë"
        },
        {
            "chapter": 30,
            "verse": 25,
            "text": "Edhe një argument tjetër i tij është, ekzistimi i qiellit dhe tokës me vullnetin e tij. Pastaj sapo t’ju thërrasë, vetëm me një të thirrur, ju do të dilni menjëherë nga toka"
        },
        {
            "chapter": 30,
            "verse": 26,
            "text": "Të atij janë krejt ç’ka në qiej dhe në tokë? Atij i përulet çdo gjë"
        },
        {
            "chapter": 30,
            "verse": 27,
            "text": "Ai është i cili zë fillin e krijimit e pastaj atë e përsërit dhe për atë kjo është e lehtë. Ai është shembulli më i lartëmadhërishëm në qiej dhe në tokë; Ai është i fortë dhe i urtë"
        },
        {
            "chapter": 30,
            "verse": 28,
            "text": "Ai ju jep shembull nga vet ju; a janë ata, që i keni ju në disponim, të barabartë me ju në atë që ne ju japim, e në këtë jeni të njëjtë; ju u frikësoheni atyre si frikësoheni për njëri-tjetrin. Ja, ne ashtu njerëzve të cilët mendojnë hollësisht ia shpjegojmë argumentet tona"
        },
        {
            "chapter": 30,
            "verse": 29,
            "text": "Por mosbesimtarët e pavetëdijshëm pasojën epshet e veta, po kush do të udhëzojë atë që All-llahu e ka humbur? Atyre nuk mund t’u ndihmojë askush"
        },
        {
            "chapter": 30,
            "verse": 30,
            "text": "Ti drejtohu me fytyrë kah feja jote si besimtar i vërtetë, fesë së All-llahut, ndaj së cilës ai ka krijuar edhe njerëzit. Nuk ka zëvendësim për krijesën e All-llahut, sepse ajo është fe e drejtë, por shumica e njerëzve nuk e dinë"
        },
        {
            "chapter": 30,
            "verse": 31,
            "text": "Duke iu drejtuar Atij frikësohuni dhe faleni namazin dhe mos u bëni politeistë"
        },
        {
            "chapter": 30,
            "verse": 32,
            "text": "Nga ata të cilët kanë përçarë fenë e tyre dhe janë ndarë në fraksione; secila palë është e kënaqur me atë të veten"
        },
        {
            "chapter": 30,
            "verse": 33,
            "text": "Por kur njerëzit i prek ndonjë e keqe, ata me përulje i drejtohen Zotit të tyre, e pastaj kur ai u mundëson të shijojnë mëshirën e tij, menjëherë një grup Zotit të tyre i konsiderojnë shok tjetër (të barabartë)"
        },
        {
            "chapter": 30,
            "verse": 34,
            "text": "Për ta mohuar atë që ne u kemi dhënë. Ani, kënaquni se do ta merrni vesh"
        },
        {
            "chapter": 30,
            "verse": 35,
            "text": "A u kemi shpallur ndonjë argument që flet lidhur me atë që ma bëjnë shok"
        },
        {
            "chapter": 30,
            "verse": 36,
            "text": "Kur u mundësojmë njerëzve të shijojnë mëshirën ata i gëzohen asaj, e kur i godit ndonjë e keqe, të cilën e kanë bërë me duart e tyre, menjëherë demoralizohen"
        },
        {
            "chapter": 30,
            "verse": 37,
            "text": "Vallë, a nuk e shohin se All-llahu i jep ushqim me shumicë atij që do Ai dhe ia shkurton. Në këtë, vërtet ka argumente për njerëzit që besojnë"
        },
        {
            "chapter": 30,
            "verse": 38,
            "text": "Prandaj, jepja të afërmit të drejtën e vet dhe të varfërit e udhëtarit! Kjo është më mirë për ata që dëshirojnë të jenë të afërt tek All-llahu. Ata do të jenë të shpëtuar"
        },
        {
            "chapter": 30,
            "verse": 39,
            "text": "Kurse atë që e jepni të rritet me (kamatë) të hollat e të tjerëve, tek All-llahu nuk do të rriten, e çka e jepni për zeqatë me dëshirë që t’i afroheni All-llahut, e po ata janë që i shumëfishojnë veprat e tyre"
        },
        {
            "chapter": 30,
            "verse": 40,
            "text": "All-llahu është i cili ju krijon dhe ju furnizon; mandej ua merr jetën dhe prapë ju ringjallë. A keni ndonjë hyjni tuajën që mund të bëjë diçka si kjo? Qoftë lartësuar Ai dhe shumë lart mbi ata që ia konsiderojnë si shokë"
        },
        {
            "chapter": 30,
            "verse": 41,
            "text": "Për shkak të asaj që punojnë njerëzit u bë tollovi edhe në tokë edhe në det, që t’u bëjë të mundshme të shijojnë diçka nga ajo që kanë punuar; ndoshta kthehen (përmirësohen)"
        },
        {
            "chapter": 30,
            "verse": 42,
            "text": "Thuaj: “Udhëtoni nëpër botë dhe shikoni se çfarë pasojash patën ata para jush. Shumica sish kanë qenë politeistë”"
        },
        {
            "chapter": 30,
            "verse": 43,
            "text": "Prandaj, para se të vijë dita kur prej All-llahut nuk ka kthim prapa, ti kthehu kah feja e vërtetë. Atëherë ata do të ndahen"
        },
        {
            "chapter": 30,
            "verse": 44,
            "text": "Kush ka mohuar, - mohimin e ka kundër vetes, ndërsa kush ka bërë vepra të mira – ka përgatitur djep (xhennet) për vete"
        },
        {
            "chapter": 30,
            "verse": 45,
            "text": "Ashtu që Ai do t’i shpërblejë nga mirësia e vet ata të cilët kanë besuar dhe kanë bërë vepra të mira; Nuk ka dyshim se Ai nuk i do mosbesimtarët"
        },
        {
            "chapter": 30,
            "verse": 46,
            "text": "Nga argumentet e tij është edhe dërgimi i erërave si bartës të lajmeve të mira që t’ju mundësojë të shijoni mëshirën e tij; Edhe anijet lundrojnë me vullnetin e tij, dhe që të fitoni nga mirësia e tij, mbase do të jeni mirënjohës"
        },
        {
            "chapter": 30,
            "verse": 47,
            "text": "Edhe para teje popujve i kemi dërguar profetë të tyre, dhe ata u kanë sjellë fakte të qarta, andaj ata që bënë krime i dënuam; Se e drejta jonë ishte t’i ndihmojmë besimtarët"
        },
        {
            "chapter": 30,
            "verse": 48,
            "text": "All-llahu është ai i cili dërgon erërat, kurse këto çojnë retë dhe Ai i shpërndan nëpër qiell si të dojë vetë, dhe i ndan në pjesë; ndërkaq ti sheh shiun si bjen prej tyre; dhe kur Ai ua çon robërve të vet, kujt të dojë, ata mbushen plot gëzim"
        },
        {
            "chapter": 30,
            "verse": 49,
            "text": "Kurse para se të binte te ata kanë qenë shpresëhumbur"
        },
        {
            "chapter": 30,
            "verse": 50,
            "text": "Prandaj, shiko gjurmët e mëshirës së All-llahut si e ringjall tokën pasi të ketë vdekur! Ai, me të vërtetë, edhe të vdekurit i ngjallë. Ai, ka fuqi për çdo gjë"
        },
        {
            "chapter": 30,
            "verse": 51,
            "text": "Dhe po të dërgojmë një erë e ta shohin ata se gjithçka është zbehur, ata, sigurisht, edhe pas kësaj do t’i mohojnë"
        },
        {
            "chapter": 30,
            "verse": 52,
            "text": "Ti nuk mund t’i thërrasësh të vdekurit, e as të shurdhët t’i lusish pasi që ta kthejnë shpinën"
        },
        {
            "chapter": 30,
            "verse": 53,
            "text": "Dhe ti nuk je udhërrëfyes i të verbërve nga mashtrimi i tyre. Ti je vetëm për ata të cilët u besojnë fakteve tona. E ata janë muslimanë"
        },
        {
            "chapter": 30,
            "verse": 54,
            "text": "All-llahu është ai i cili u ka krijuar nga një qenie e dobët e pastaj, pas pafuqishmërisë, u bën të fortë, dhe pas forcës u bën të lodhur dhe të plakur. Ai krijon çka të dojë; Ai është i gjithëdijshëm i gjithfuqishëm"
        },
        {
            "chapter": 30,
            "verse": 55,
            "text": "Dhe atë ditë kur të vijë momenti (i ringjalljes), mëkatarët do të betohen se në varre kanë qëndruar vetëm një moment të shkurtër. Kështu ata bëjnë trillime"
        },
        {
            "chapter": 30,
            "verse": 56,
            "text": "E ata të cilëve u është dhënë dijeni e besim, do të thonë: “Ju keni qëndruar sipas caktimit të All-llahut deri në ditën e ringjalljes – dhe ja, kjo është dita e ringjalljes, vetëm se ju nuk e keni ditur”"
        },
        {
            "chapter": 30,
            "verse": 57,
            "text": "Atë ditë atyre të cilët kanë bërë krime ndaj vetes s’u bën dobi arsyetimi dhe prej tyre nuk kërkohet të pendohen"
        },
        {
            "chapter": 30,
            "verse": 58,
            "text": "Në këtë Kur’an ne u afrojmë njerëzve shembuj të llojllojshëm, kurse ti sikur t’u sillësh atyre ndonjë mrekulli, ata që nuk besojnë, prapë do të thonë: “Ju vetëm gënjeshtra keni!”"
        },
        {
            "chapter": 30,
            "verse": 59,
            "text": "Ja, kështu All-llahu, vulos zemrat e tyre që nuk dinë"
        },
        {
            "chapter": 30,
            "verse": 60,
            "text": "Por ti jij i durueshëm! Premtimi i All-llahut është me të vërtetë i saktë dhe në asnjë mënyrë mos të dobësojnë ata të cilët nuk janë të bindur"
        },
        {
            "chapter": 31,
            "verse": 1,
            "text": "Alif Lam Mim"
        },
        {
            "chapter": 31,
            "verse": 2,
            "text": "Këto janë ajete të Librit me urtësi"
        },
        {
            "chapter": 31,
            "verse": 3,
            "text": "Udhërrëfim e mëshirë për mirëbërësit"
        },
        {
            "chapter": 31,
            "verse": 4,
            "text": "Të cilët kryejnë namazin dhe japin zeqatin, sepse ata besojnë me bindje në botën tjetër"
        },
        {
            "chapter": 31,
            "verse": 5,
            "text": "Ata janë të udhëzuar në rrugë të drejtë nga Zoti i tyre dhe vetëm ata do të shpëtojnë"
        },
        {
            "chapter": 31,
            "verse": 6,
            "text": "Ka njerëz të cilët blejnë gjepura për zbavitje, pa e ditur, që ta largojnë nga rruga e All-llahut dhe ta marrë (Kur’anin) si objekt për tallje. Ata me siguri i pret dënim i turpshëm"
        },
        {
            "chapter": 31,
            "verse": 7,
            "text": "Kur ndonjërit prej tyre i lexohen ajetet tona, ai me arrogancë kthen kryet në anën tjetër, sikur nuk i ka dëgjuar; si të jetë i shurdhër, prandaj përgëzoje për mundim të padurueshëm"
        },
        {
            "chapter": 31,
            "verse": 8,
            "text": "Ata që besojnë dhe bëjnë vepra të mira, me të vërtetë, i presin kopshte të kënaqësisë"
        },
        {
            "chapter": 31,
            "verse": 9,
            "text": "Aty do të jenë përgjithmonë. Premtimi i All-llahut është i vërtetë se Ai është i fortë e i urtë"
        },
        {
            "chapter": 31,
            "verse": 10,
            "text": "Qiejt, i shihni, i krijoi pa shtylla, kurse nëpër tokë ka vendosur male të palëvizshme që të jetë stabile dhe ka shpërndarë nëpër të gjallesa të të gjitha llojeve. Ne nga qielli kemi lëshuar një ujë (shiun) dhe me të kemi bërë të mugullojnë nëpër tokë çifte fisnike"
        },
        {
            "chapter": 31,
            "verse": 11,
            "text": "Kjo është vepër e All-llahut. Pa më tregoni se çka kanë krijuar të tjerët përveç Tij? Asgjë! Porse mizorët janë në humbje të qartë"
        },
        {
            "chapter": 31,
            "verse": 12,
            "text": "Kurse Ne Llukmanit i kemi dhuruar urtësinë; “Jij mirënjohës All-llahut! Kush falënderon atë, e bën për vete, po ai i cili mohon – ani! All-llahu është njëmend i pasur dhe i denjë për falënderim”"
        },
        {
            "chapter": 31,
            "verse": 13,
            "text": "Kur Llukmani i tha birit të vet duke e këshilluar: “Biri im, mos i bën shok All-llahut! Politeizmi është, me të vërtetë, krim i madh"
        },
        {
            "chapter": 31,
            "verse": 14,
            "text": "Ne e kemi porositur njeriun për prindërit e vet – se nëna e vet e ka bartur në dëm të shëndetit të saj, kurse nga gjiri e ndan brenda dy vjetëve. – Të jesh mirënjohës ndaj meje dhe prindërve tu! Tek unë do të ktheheni"
        },
        {
            "chapter": 31,
            "verse": 15,
            "text": "Po nëse të nxisin që tjetërkënd ta konsiderosh të barabartë me mua, atë që ti nuk e di, ti mos i dëgjo, por ndaj tyre sillu me zemërgjerësi në këtë botë dhe paso rrugën e atij i cili më drejtohet mua me sinqeritet! Pastaj, tek unë do të ktheheni dhe do t’ju informoj se çka keni punuar"
        },
        {
            "chapter": 31,
            "verse": 16,
            "text": "“O biri im! Mirë e keq, qoftë ajo sa kokrra e unthit, qoftë në qiej, në shkrepa a në tokë, All-llahu do ta nxjerrë në dritë, se All-llahu është i butë dhe i informuar"
        },
        {
            "chapter": 31,
            "verse": 17,
            "text": "O biri im! Fale namazin dhe urdhëro të bëhen vepra të mira e ndalo nga veprat e këqia; Përballo me durim çkado që të gjen! Kjo është me të vërtetë detyrë themelore"
        },
        {
            "chapter": 31,
            "verse": 18,
            "text": "Dhe mos ua kthe njerëzve fytyrën tënde dhe rrugës mos ec kryelartë e me arrogancë, se All-llahu nuk e do arrogancën e lavdëraçin"
        },
        {
            "chapter": 31,
            "verse": 19,
            "text": "Jij i matur në ecje dhe ule zërin, se me të vërtetë zëri më i pakëndshëm është zëri i gomarit!”"
        },
        {
            "chapter": 31,
            "verse": 20,
            "text": "Si nuk e shihni se All-llahu ju ka mundësuar të shfrytëzoni gjithçka ka në qiej dhe në tokë dhe ju mbulon bujaria e dhuntia e tij e dukshme dhe e padukshme. Ndërkaq, ka njerëz të cilët polemizojnë për All-llahun, pa pasur dijeni as udhërrëfim e as libër të ndritshëm"
        },
        {
            "chapter": 31,
            "verse": 21,
            "text": "Por kur u thuhet: “Pasoni atë që ua ka shpallur All-llahu”, thonë: “Jo, ne pasojmë atë në çka i kemi gjetur prindërit tanë”. Madje edhe atëherë kur djalli i fton për dënim me flakë"
        },
        {
            "chapter": 31,
            "verse": 22,
            "text": "Ai i cili i dorëzohet krejtësisht All-llahut, por që është edhe bëmirës, është kapur për lidhje më të fortë. Përfundimi i të gjitha çështjeve i takon All-llahut"
        },
        {
            "chapter": 31,
            "verse": 23,
            "text": "Ndërsa, ai që nuk beson, ani, ty mos të pikëllojë mosbesimi i tij. Te ne do të kthehen të jgithë dhe ne do t’i informojmë se ç’kanë punuar. Me të vërtetë All-llahu e di se çka fshihet në krahëror"
        },
        {
            "chapter": 31,
            "verse": 24,
            "text": "Ne atyre u japimpak kënaqësi e pastaj i fusim në dënim të rëndë"
        },
        {
            "chapter": 31,
            "verse": 25,
            "text": "Po sikur t’i pyesish: “Kush i ka krijuar qiejt dhe tokën?! Me siguri do të thoshin: “All-llahu!” Ndërsa, ti thuaju: “Qoftë lavdëruar All-llahu!”, por shumica sish nuk e dinë"
        },
        {
            "chapter": 31,
            "verse": 26,
            "text": "Të All-llahut janë gjithë ç’ka në qiej dhe në tokë! All-llahu është me të vërtetë me begati të lavdërueshme"
        },
        {
            "chapter": 31,
            "verse": 27,
            "text": "Sikur gjithë lisat në tokë të jenë lapsa, kurse detit t’i shtohen edhe shtatë dete, nuk do të përmblidheshin dot fjalët e All-llahut, All-llahu është, pa dyshim, i fuqishëm dhe i urtë"
        },
        {
            "chapter": 31,
            "verse": 28,
            "text": "Krijimi juaj dhe ringjallja juaj është si e një krijese të vetme. Me të vërtetë All-llahu dëgjon dhe sheh shumë"
        },
        {
            "chapter": 31,
            "verse": 29,
            "text": "A nuk e sheh se All-llahu e bën natën ditë dhe ditën anatë; ka nënshtruar Diellin dhe Hënën – secili lëviz në afat të caktuar. All-llahu është i informuar mirë se çka punoni"
        },
        {
            "chapter": 31,
            "verse": 30,
            "text": "Kjo për shkak se All-llahu është e vërteta, kurse ata të cilëve u luten në vend të atij, janë gënjeshtra dhe se All-llahu është i madh dhe i madhërishëm"
        },
        {
            "chapter": 31,
            "verse": 31,
            "text": "A nuk sheh se anijet lundrojnë detit me dhunti të All-llahut për t’iu treguar juve argumentet e veta? Me të vërtetë në këtë ka argumente për të gjithë ata që durojnë dhe janë mirënjohës"
        },
        {
            "chapter": 31,
            "verse": 32,
            "text": "Por kur ndonjë valë i mbulon si hije, i luten All-llahut me sinqeritet e besim të plotë, ndërsa sapo i shpëton në tokë, vetëm disa i mbesin mirënjohës. Pra, argumentet tona i mohon vetëm tradhtari, jomirënjohësi"
        },
        {
            "chapter": 31,
            "verse": 33,
            "text": "O njerëz, ruajuni Zotit tuaj dhe frikësohuni Ditës kur prindi nuk do të ketë dobi prej fëmijës së vet aspak, por as fëmija nga prindi i vet. Premtimi i All-llahut është i vërtetë, andaj le të mos u mashtrojë jeta në këtë botë dhe le të mos u mashtrojë djalli në besimin në All-llahun"
        },
        {
            "chapter": 31,
            "verse": 34,
            "text": "Pa dyshim vetëm All-llahu e di kur do të jetë kijameti. Ai lëshon shiun dhe vetëm Ai di se çka ka në barqe të nënave, kurse njeriu nuk e di se çka do të bëjë nesër dhe askush nuk e di se në çfarë vendi dot ë vdesë. All-llahu me siguri e di dhe është i informuar për gjithçka"
        },
        {
            "chapter": 32,
            "verse": 1,
            "text": "Alif La mim"
        },
        {
            "chapter": 32,
            "verse": 2,
            "text": "Shpallja e Librit, nuk ka aspak dyshim në të, është nga Zoti i të gjitha botërave"
        },
        {
            "chapter": 32,
            "verse": 3,
            "text": "Anipse ata thonë: “Ai e trillon atë”. Jo, ai është vërtetë prej Zotit tënd që të thërrasësh një popull, të cilit para teje nuk i ka ardhur askush ta thërrasë, mbase do të shkojë rrugës së drejtë"
        },
        {
            "chapter": 32,
            "verse": 4,
            "text": "All-llahu është Ai i cili ka krijuar qiejt dhe tokën dhe çka ka ndërmjet tyre, për gjashtë ditë, e pastaj mbizotëroi kozmosin. Ju, përveç atij, nuk keni mbrojtës as ndërmjetës. A nuk po kujtoheni"
        },
        {
            "chapter": 32,
            "verse": 5,
            "text": "Ai i koordinon të gjitha çështjet prej qielli deri në tokë, e pastaj të gjithë Atij do t’i shkojnë në ditën e cila, sipas llogaritjes tuaj, zgjatë një mijë vjet"
        },
        {
            "chapter": 32,
            "verse": 6,
            "text": "Ai është i cili di të padukshmen dhe të dukshmen; i forti dhe i gjithmëshirshmi"
        },
        {
            "chapter": 32,
            "verse": 7,
            "text": "I cili krijon çdo send në mënyrë të përsosur dhe zuri fillin e krijimit të njeriut nga balta"
        },
        {
            "chapter": 32,
            "verse": 8,
            "text": "Kurse pasardhësit e tij i bëri prej një pike uji"
        },
        {
            "chapter": 32,
            "verse": 9,
            "text": "Pastaj e formëson dhe i jep nga forca e vet jetë. Ai ju pajis me të dëgjuarit, të pamurit dhe me zemër, porse ju fare pak e falënderoni"
        },
        {
            "chapter": 32,
            "verse": 10,
            "text": "Ata thonë: “Vallë, a kur të zhdukemi nën tokë, përsëri do të krijohemi?” Pra ata nuk besojnë se do të dalin para Zotit të tyre"
        },
        {
            "chapter": 32,
            "verse": 11,
            "text": "Thuaju: “Engjëlli i vdekjes, i cili është i autorizuar për atë, do t’ju marrë shpirtin e pastaj do të ktheheni te Zoti juaj”"
        },
        {
            "chapter": 32,
            "verse": 12,
            "text": "T’i kishe parë mëkatarët se si ulin kokat para Zotit të tyre, “O Zoti ynë, pamë dhe dëgjuam, andaj na kthe të bëjmë vepra të mira. Ne me të vërtetë jemi të bindur”"
        },
        {
            "chapter": 32,
            "verse": 13,
            "text": "Të kishim dashur, secilin njeri do ta kishim udhëzuar në rrugë të drejtë, porse unë kam thënë të vërtetën, e gjithsesi do ta mbush xhehennemin me xhind dhe njerëz"
        },
        {
            "chapter": 32,
            "verse": 14,
            "text": "Andaj shijone atë që e kishit harruar se keni për t’u ballafaquar me këtë ditë. Edhe Ne ju kemi harruar, prandaj ju shijone dënimin e përjetshëm, ashtu si e keni bërë"
        },
        {
            "chapter": 32,
            "verse": 15,
            "text": "Fakteve tona u besojnë vetëm ata të cilët kur u tërhiqet vërejtja atyre bien në sexhde dhe e madhërojnë Zotin e tyre, e lavdërojnë dhe nuk janë arrogantë"
        },
        {
            "chapter": 32,
            "verse": 16,
            "text": "Ata ngrihen nga dysheku dhe i luten Zotit të tyre me frikë e respekt, shpërndajnë nga ajo me çka i furnizojmë ne"
        },
        {
            "chapter": 32,
            "verse": 17,
            "text": "Dhe askush nuk e di se çfarë gëzimesh të fshehta i presin si shpërblim për atë që kanë punuar"
        },
        {
            "chapter": 32,
            "verse": 18,
            "text": "Vallë, a të jenë njëlloj besimtari e mëkatari? Jo! Nuk janë të barabart"
        },
        {
            "chapter": 32,
            "verse": 19,
            "text": "Ata që kanë besuar dhe kanë bërë vepra të mira i presin xhennete, ku do të vendosen, si shpërblm për atë që kanë punuar"
        },
        {
            "chapter": 32,
            "verse": 20,
            "text": "Kurse, ata që kanë bërë mëkate e kanë vendin në zjarr. Sa herë që provojnë të dalin prej tij, do të kthehen prapë në te dhe do t’u thuhet: “Shijone dënimin e zjarrit, të cilin nuk e keni besuar”"
        },
        {
            "chapter": 32,
            "verse": 21,
            "text": "Dhe ne do të bëjmë gjithsesi që të shijojnë dënimin më të vogël para atij më të madhit, ndoshta do të pendohen"
        },
        {
            "chapter": 32,
            "verse": 22,
            "text": "Kush është më tiran se ai i cili pasi t’i përmenden ajetet e Zotit të vet, ua kthen shpinën?! Ne do t’u hakmerremi mëkatarëve"
        },
        {
            "chapter": 32,
            "verse": 23,
            "text": "Musaut ne i dhamë libër, dhe mos dysho aspak në takimin e tij, dhe izraelitëve ua bëmë udhërrëfyes"
        },
        {
            "chapter": 32,
            "verse": 24,
            "text": "Dhe nga mesi i tyre ne kemi caktuar prijësa, që me urdhërin tonë kanë udhëzuar në rrugë të drejtë; kanë qenë të durueshëm, kurse ndaj argumenteve tona kanë qenë të bindur"
        },
        {
            "chapter": 32,
            "verse": 25,
            "text": "Pa dyshim Zoti yt në ditën e gjykimit para tyre do të shkoqisë ato çështje ku nuk janë pajtuar"
        },
        {
            "chapter": 32,
            "verse": 26,
            "text": "A nuk u është udhërrëfim ajo që sa popuj kemi shfarosur para tyre, vendet e të cilëve i shetisin? Në këtë ka, vërtetë, argumente. A nuk e dëgjojnë"
        },
        {
            "chapter": 32,
            "verse": 27,
            "text": "A nuk e shohin se Ne ngopim me ujë tokën e zhveshur, të thatë, dhe me të bëjmë që të rriten bimë prej të cilave ushqehen kafshët e tyre, por edhe ata vetë. Po si nuk e shohin"
        },
        {
            "chapter": 32,
            "verse": 28,
            "text": "Kurse ata thonë: “Po kur më ajo fitore, nëse flisni të vërtetën?”"
        },
        {
            "chapter": 32,
            "verse": 29,
            "text": "Thuaju: “Në ditën e fitores atyre nuk u bën dot dobi aspak besimi që (me kohë) nuk kanë besuar, dhe nuk do të priten”"
        },
        {
            "chapter": 32,
            "verse": 30,
            "text": "Prandaj ti largohu prej tyre dhe prit. Edhe ata, me siguri, presin"
        },
        {
            "chapter": 33,
            "verse": 1,
            "text": "O Profet, frikësohu All-llahut dhe mos i përfill mosbesimtarët e hipokritët, All-llahu me të vërtetë i di të gjitha dhe është i urtë"
        },
        {
            "chapter": 33,
            "verse": 2,
            "text": "Dhe paso atë që të shpallet nga Zoti yt! All-llahu, pa dyshim, është i informuar se çka punoni"
        },
        {
            "chapter": 33,
            "verse": 3,
            "text": "Dhe mbështetu në All-llahun. All-llahu të mjafton për mbështetje"
        },
        {
            "chapter": 33,
            "verse": 4,
            "text": "All-llahu asnjë njeriu nuk i ka dhënë dy zemra në krahërorin e tij dhe as gratë tuaja, prej të cilave ju shkurorëzoheni me dhihar, nuk ua ka bërë nëna, as djemtë e adaptuar (bir më shpirtë) nuk i ka bërë djem tuaj. Ato janë fjalë tuaja; vetëm nga gojët tuaja. Të vërtetën e flet All-llahu dhe Ai udhëzon në rrugë të drejtë"
        },
        {
            "chapter": 33,
            "verse": 5,
            "text": "Thirrni ata sipas etërve të tyre! Kjo është më drejt te All-llahu. Po nëse nuk i dini emrat e etërve të tyre; ata janë vëllezërit tuaj nga feja dhe pasardhësit tuaj, dhe nuk është mëkat nëse gaboni në këtë, por nëse e bëni këtë me qëllim! Ndërkaq All-llahu fal dhe është i mëshirshëm"
        },
        {
            "chapter": 33,
            "verse": 6,
            "text": "Profeti duhet të jetë më i kujdesshëm ndaj besimtarëve se sa ata ndaj vetes, kurse gratë e tij janë si nënat e tyre. Kurse farefisi (barku), në bazë të Librit të All-llahut kanë më shumë përparësi të njëri-tjetrit se besimtarët tjerë dhe emigrantët, vetëm nëse miqve tuaj u lini diçka me testament. Kjo është e shkruar në Libër"
        },
        {
            "chapter": 33,
            "verse": 7,
            "text": "ne nga profetët kemi marrë besën. Edhe prej teje, edhe prej Nuhit, Ibrahimi, Musaut dhe prej Isait, të birit të Merjemes, kemi marrë prej tyre besë të fortë"
        },
        {
            "chapter": 33,
            "verse": 8,
            "text": "Që t’i marrë në përgjegjësi të sinqertit për sinqeritetin e tyre, kurse mosbesimtarëve u ka përgatitur vuajtje të dhembshme"
        },
        {
            "chapter": 33,
            "verse": 9,
            "text": "O besimtarë, kujtone dhuratën e All-llahut ndaj jush, kur u erdhën ushtritë, e ne lëshuam kundër tyre një frymë dhe një ushtri që ju nuk e keni parë, por All-llahu sheh ç’punoni ju"
        },
        {
            "chapter": 33,
            "verse": 10,
            "text": "Kur ju erdhën edhe nga lart edhe nga poshtë, kur shikimi i juaj u shtang e shpirti u pat ardhur në fyt, në momentin kur mendonit gjithçka për All-llahun"
        },
        {
            "chapter": 33,
            "verse": 11,
            "text": "Atëherë besimtarët u patën vënë në sprovë dhe u lëkundën fort"
        },
        {
            "chapter": 33,
            "verse": 12,
            "text": "Kur dyfytyrshat dhe zemërsëmurët thanë: “All-llahu dhe Profeti i tij kur na premtuan vetëm na kanë mashtruar”"
        },
        {
            "chapter": 33,
            "verse": 13,
            "text": "Dhe kur një grup nga mesi i tyre tha: “O banorët të Jathribit, këtu nuk keni vend, prandaj kthehuni!” Nnndërsa një tjetër grup nga mesi i tyre kërkuan leje nga Profeti dhe folën: “Shtëpiat tona kanë mbetur të pambrojtura”. Nuk ishin të pambrojtura, por ata vetëm deshtën të tërhiqen"
        },
        {
            "chapter": 33,
            "verse": 14,
            "text": "Po sikur t’u kishin hyrë nga anë të ndryshme dhe pastaj të kishin kërkuar ngatërresë, ata do ta kishin bërë këtë pa u hamendur shumë"
        },
        {
            "chapter": 33,
            "verse": 15,
            "text": "Ndërsa All-llahut, që i patën dhënë besën qysh më parë se nuk do t’ia kthejnë shpinën, si edhe për obligimin ndaj All-llahut, do të përgjigjen"
        },
        {
            "chapter": 33,
            "verse": 16,
            "text": "Thuaj: “Nëse ikni nga vdekja apo vrasja, ikja nuk do t’iu bëjë dobi; prapë vetëm pak do të kënaqeni”"
        },
        {
            "chapter": 33,
            "verse": 17,
            "text": "Thuaj: “Kush do t’ju mbrojë juve prej All-llahut nëse Ai u dëshiron të keqen, ose dëshiron t’ju mëshirojë?” Përveç All-llahut ata nuk do të gjejnë për vete as mbrojtës as ndihmëtar"
        },
        {
            "chapter": 33,
            "verse": 18,
            "text": "All-llahu i di mirë ata nga mesi juaj të cilët u përshpërisin të tjerëve dhe miqve të vet u kanë thënë: “Ejani me ne!” por vetëm pak erdhën në luftë"
        },
        {
            "chapter": 33,
            "verse": 19,
            "text": "Pa dashur t’ju ndihmojnë. Por kur i kaplon frika, i sheh si të shkojnë duke rrotulluar sytë në kllapinë e para vdekjes, sapo të kalojë frika, ata ju shajnëme gjuhët e tyre të mbrehta, koprracë përbëmirësi. Ata nuk besojnë, prandaj All-llahu do t’i zhdukë veprat e tyre. Kjo është lehtë për All-llahun"
        },
        {
            "chapter": 33,
            "verse": 20,
            "text": "Ata mendojnë se aleatët akoma nuk kanë shkuar, dhe sikur aleatët të vinin përsëri, do të dëshironin të ndodheshin në mesin e beduinëve dhe të pyesin për ju; po edhe sikur të jenë me ju pak do të luftonin"
        },
        {
            "chapter": 33,
            "verse": 21,
            "text": "Ju keni shembull të mrekullueshëm në Profetin e All-llahut, kush shpreson në mëshirën e All-llahut dhe shpërblimin në botën tjetër e përmendnin All-llahun shpesh"
        },
        {
            "chapter": 33,
            "verse": 22,
            "text": "Dhe kur besimtarët i panë aleatët, thanë: “Kjo është ajo që na pat premtuar neve All-llahu dhe Profeti i tij” All-llahu dhe Profeti i tij e kanë folur të vërtetën, dhe kjo atyre vetëm ua ka forcuar besimin dhe bindshmërinë"
        },
        {
            "chapter": 33,
            "verse": 23,
            "text": "Ka nga besimtarët burra që e zbatojnë fjalën e dhënë All-llahut, ka që e kanë zbatuar besën, por ka edhe që presin rastin dhe nuk kanë ndërruar asgjë"
        },
        {
            "chapter": 33,
            "verse": 24,
            "text": "Që All-llahu t’i shpërblejë fisnikët për fisnikësinë e tyre, kurse hipokritët nëse do i vë në mundime ose ua fal; All-llahu, njëmend, fal dhe është i gjithmëshirshëm"
        },
        {
            "chapter": 33,
            "verse": 25,
            "text": "All-llahu i refuzoi mosbesimtarët me hidhërimin e tyre të madh që nuk arritën asnjë të mirë, kurse besimtarët e kanë mjaft All-llahun për në luftë. All-llahu është, pa mëdyshje, i fortë dhe i gjithfuqishëm"
        },
        {
            "chapter": 33,
            "verse": 26,
            "text": "Kurse ithtarët e Librit, që ua kthyen shpinë atyre, i ka zbritur nga fortesat e tyre dhe në zemra ua ka shtëënë tmerrin, andaj, një grup i luftuat, kurse të tjerët i keni marrë si robër"
        },
        {
            "chapter": 33,
            "verse": 27,
            "text": "Dhe ju ka mundësuar të trashëgoni tokën e tyre, shtëpitë e tyre, pasuritë e tyre dhe tokën që akoma nuk e keni shkelur. All-llahu ka mundësi për gjithçka"
        },
        {
            "chapter": 33,
            "verse": 28,
            "text": "O Profet, thuaju grave tua: “Nëse dëshironi jetën në këtë botë dhe stolitë e saj, atëherë ejani t’ju përgatis dhe t’ju lëshoj si është më mirë"
        },
        {
            "chapter": 33,
            "verse": 29,
            "text": "Po në qoftë se doni All-llahun dhe Profetin e tij edhe botën tjetër, ani, All-llahu me të vërtetë atyre, bëmirësave nga mesi juaj u ka përgatitur shpërblim të madh”"
        },
        {
            "chapter": 33,
            "verse": 30,
            "text": "O, gra të Profetit, nëse dikush prej jush bën amoralitet, do t’i shtohet dënimi dyfish. Kjo është punë e lehtë për All-llahun"
        }
    ]
}
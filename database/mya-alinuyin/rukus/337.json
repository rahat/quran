{
    "rukus": [
        {
            "chapter": 28,
            "verse": 29,
            "text": "ထို့နောက် (တမန်တော်) မူဆာသည် သတ်မှတ်ထားခဲ့သောကာကို (တာဝန်ကျေပွန်စွာဖြင့်) ပြီးမြောက်အောင် ဆောင်ရွက်ခဲ့ပြီး၊ သူ့မိသားစုနှင့်အတူ (သဲကန္တာရထဲ) ခရီးသွားခဲ့လေရာ သူသည် (တွူရ်) တောင်ရှိရာဘက်တွင် မီးတစ်မျိုးကို တွေ့မြင်ခဲ့လေ၏။ (ထိုအခါ) သူက သူ့မိသာစုအား “သင်တို့သည် (ဤနေရာ၌ပင်) စောင့်ဆိုင်းနေကြလော့။ ဧကန်ပင်၊ ကျွန်ုပ်သည် မီးတစ်မျိုးကို တွေ့မြင်ပြီဖြစ်၍ ယင်းမှ (ခရီးစဉ်နှင့်ဆိုင်သော) သတင်းတစ်စုံတစ်ရာကိုသော်လည်းကောင်း၊ အသင်တို့ မီးလှုံနိုင်ကြရန် မီးကျီးခဲ တစ်ခုခုကို သော်လည်းကောင်း၊ ယူဆောင်လာနိုင်မည်။” ဟု ပြေကြားလေ၏။"
        },
        {
            "chapter": 28,
            "verse": 30,
            "text": "ထို့နောက် (တမန်တော်) မူဆာသည် ယင်း (မီးရှိရာ) သို့ ရောက်ရှိခဲ့သော် တောင်ကြား၏ညာဘက် ကျက်သရေ မင်္ဂလာနှင့်ပြည့်စုံသောနေရာ၌ (တည်ရှိသော) သစ်ပင်ပေါ်မှ “အို၊ မူဆာ၊ ဧကန်မလွဲ၊ ငါအရှင် မြတ်သည် စကြဝဠာလောကခပ်သိမ်းတို့ကို ဖွဲ့စည်းဖြစ်တည်စေတော်မူ၍ ဖွံ့ဖြိုးပျိုးထောင်စေတော်မူသောအရှင်၊ အလ္လာဟ်အရှင်မြတ်ပင် ဖြစ်တော်မူ၏။” ဟု ခေါ်ဆိုမိန့်ကြားတော်မူ၏။"
        },
        {
            "chapter": 28,
            "verse": 31,
            "text": "ထို့ပြင် (အရှင်မြတ်က တမန်တော်မူဆာအား) အသင်သည် သင့်တောင်ဝှေးကို ပစ်ချလော့။ (ဟု မိန့်တော်မူ၍ သူက ယင်းကို ပစ်ချသောအခါ) ယင်းသည် မြွေတစ်ကောင်ကဲ့သို့ပင် တွန့်လိမ်လှုပ်ရှားလျက်ရှိ သည်ကို တွေ့မြင်ခဲ့လေသော်၊ ကျောပေး၍ နောက်ပြန်လှည့်မကြည့်ဘဲ နောက်ဆုတ်ခဲ့လေ၏။ (အရှင်မြတ်က) အို၊ မူဆာ၊ အသင်သည် ရှေ့သို့တိုးလော့။ ကြောက်ရွံ့လေနှင့်။ ဧကန်ပင်၊ အသင်သည် (တမန်တော်အဖြစ် ရွေးချယ်တော်မူခြင်းခံရ၍) ဘေးကင်းလုံခြုံသူ တစ်ဦး ဖြစ်၏။” (ဟု မိန့်တော်မူ၏။)"
        },
        {
            "chapter": 28,
            "verse": 32,
            "text": "အသင်သည် သင့်လက်ကို သင့်ရင်ကြားသို့ ထည့်သွင်း၍ ပြန်ထုတ်ယူသောအခါ ထိုလက်မှာ အပြစ်အနာ အဆာကင်းရှင်းလျက် (ထူးခြားအံ့ဩဖွယ်ရာ) လင်းဝင်းတောက်ပ လာပေမည်။ ထို့ပြင် ထိတ်လန့် စိုးရိမ်မှု ကင်းအံ့သောငှာ သင့်လက်မောင်းများအား သင့်ကိုယ်ကို ချုပ်တည်းစေလျက် ပူးကပ်ထားလော့။ သို့ဖြစ်ပေရာ ထိုနှစ်ခုသည် အသင့်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသော အရှင်မြတ်ထံတော်မှ ဖာရိုမင်းနှင့်သူ့မှူးကြီးမတ်ရာအကြံပေးအကြီးအကဲထံသို့ (သွားရောက်စဉ် အသင်က တမန်တော်ဖြစ်ကြောင်းကို ထောက်ပြမည့်) ထင်ရှားသော သက်သေအထောက်အထားတော်နှစ်ရပ်ပင် ဖြစ်၏။ ဧကန်မလွဲ၊ သူတို့သည် အရှင့်စည်းမျဉ်းတော်များကို ချိုးဖောက်၍ အာခံယုတ်မာလျက် ကောက်ကျစ်သော လူမျိုးများပင် ဖြစ်ကြ၏။"
        },
        {
            "chapter": 28,
            "verse": 33,
            "text": "(တမန်တော်) မူဆာက “အို ကျွန်ုပ်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသော အရှင်မြတ်၊ ဧကန်စင်စစ်၊ ကျွန်ုပ်သည် သူတို့အနက် နဖ်စ် (ခေါ် မျိုးရိုးဗီဇထဲ၌ ထည့်ပေးတော်မူထားသော ဉာဉ်စဉ်စရိုက်၊ ပင်ကိုယ်အရည်အသွေး၊ စွမ်းရည်အစွမ်းအစနှင့်စိတ်ဆန္ဒများကို အရှင့်စည်းမျဉ်းတော်အတိုင်း ဖြစ်စေ၊ သို့မဟုတ် စိတ်အလိုဆန္ဒအတိုင်းဖြစ်စေ၊ ရှာဖွေသုံးစွဲနိုင်ရန် အသုံးချနိုင်သော စိတ်ဝိဉာဉ်) ပိုင်ရှင်တစ်ဦးကို သတ်မိခဲ့ရာ သူတို့သည် ကျွန်ုပ်အား သတ်ဖြတ်ကြမည်ကို ကျွန်ုပ်က ကြောက်ရွံ့ပါ၏။” ဆုတောင်းပန်ကြားလေ၏။"
        },
        {
            "chapter": 28,
            "verse": 34,
            "text": "စင်စစ် ကျွန်ုပ်၏နောင်တော် ဟာရူန်မှာမူကား၊ သူသည် ကျွန်ုပ်ထက် နှုတ်လျှာသွက်လက်၍ စကားပြော ကောင်းသူတစ်ဦး ဖြစ်လေရာ ကျွန်ုပ်နှင့်အတူ ကျွန်ုပ်အား ဖြောင့်မတ်စွာထောက်ခံမည့် ကူညီရိုင်းပင်းသူအဖြစ် စေလွှတ်တော်မူပါ။ ဧကန်မလွဲ၊ ကျွန်ုပ်သည် သူတို့က ကျွန်ုပ်အား မဟုတ်မတရား မမှန်မကန်စွပ်စွဲ၍ ငြင်းပယ် ကြမည်ကို စိုးရိမ်မိပါ၏။"
        },
        {
            "chapter": 28,
            "verse": 35,
            "text": "(အရှင်မြတ်က) ယခုပင် ငါအရှင်မြတ်သည် အသင်၏နောင်တော်ဖြင့် သင်၏လက်ရုံးရည်ကိုတိုး၍ အားဖြည့်စေတော်မူပြီး သင်တို့နှစ်ဦးအား အခွင့်အာဏာတစ်မျိုး ချီးမြှင့်ပေးအပ်တော်မူမည်ဖြစ်ရာ သူတို့သည် (ထိခိုက်နစ်နာစေသော ရည်ရွယ်ချက်ဖြင့်) သင်တို့နှစ်ဦးထံသို့ မည်သို့မျှ ရောက်ရှိနိုင်ကြမည် မဟုတ်ပေ။ ငါအရှင်မြတ်၏အာယသ်သက်သေလက္ခဏာတော်များနှင့်တကွရှိသော သင်တို့နှစ်ဦးနှင့်သင်တို့နှစ်ဦး၏ နောက်သို့လိုက်ကြသော (ယုံကြည်သူ) သူတို့သည်ပင် အောင်နိုင်သူများ ဖြစ်ကြလိမ့်မည်။"
        },
        {
            "chapter": 28,
            "verse": 36,
            "text": "ထို့နောက် (တမန်တော်) မူဆာသည် သူတို့ထံသို့ ကွက်ကွက်ကွင်းကွင်း မြင်သာထင်ရှားသော ရှင်းလင်း ချက်များပါဝင်သည့် ငါအရှင်မြတ်၏အာယသ်သက်သေလက္ခဏာတော်များနှင့်အတူ ရောက်ခဲ့လေရာ သူတို့က “ဤသည် လုပ်ကြံဖန်တီးထားသော မှော်ပယောဂအတတ်မျှသာ ဖြစ်ပြီး စင်စစ်၊ ကျွန်ုပ်တို့သည် လွန်လေသွား ခဲ့ပြီဖြစ်သော ကျွန်ုပ်တို့၏ဘိုးဘေးဘီဘင်တို့ (လက်ထက်) တွင် ဤသို့ မကြားခဲ့ဖူးချေ။” ဟု ဖြေဆိုကြ၏။"
        },
        {
            "chapter": 28,
            "verse": 37,
            "text": "(တမန်တော်) မူဆာက “အို၊ ကျွန်ုပ်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ်၊ မည်သူသည် အရှင့်ထံတော်မှဖြစ်သော တရားလမ်းညွှန်နှင့်အတူ ရောက်ခဲ့သည်ကို လည်း ကောင်း၊ မည်သူသည် (လောကီလောကုတ္တရာနှစ်ဌာနစလုံး၌) နောက်ဆုံးအကျိုးဆက်အဖြစ် ထာဝရ ပျော်ရွှင်မှုရမည့် ဗိမာန်ဌာနအား ပိုင်ဆိုင်မည်ကိုလည်းကောင်း၊ အသိတော်မူဆုံးပင် ဖြစ်တော်မူ၏။ ဧကန်အမှန်၊ အရှင့်စည်းမျဉ်းတော်များကို ချိုးဖောက်ကျူးလွန်၍ မဟုတ်မတရား မမှန်မကန် ပြုမူကျင့်ကြံသူတို့သည် ပေါက်မြောက် အောင် မြင်ကြမည် မဟုတ်ပေ။"
        },
        {
            "chapter": 28,
            "verse": 38,
            "text": "ထို့ပြင် ဖာရိုမင်းက အို၊ မှူးကြီးမတ်ရာအကြံပေးအကြီးအကဲတို့၊ ကျွန်ုပ်သည် သင်တို့အတွက် ကျွန်ုပ်မှ လွဲ၍ အခြားကိုးကွယ်ရာရှိကြောင်းကို မသိပေ။ သို့ဖြစ်ပေရာ အို၊ ဟာမာန်၊ သင်သည် ကျွန်ုပ်အတွက် (ရွှံ့မြေကို မီးဖြင့်ဖုတ်၍ အုတ်ထုတ်နိုင်ရန်) မီးဖိုထိုးလော့။ ထို့ပြင် တမန်တော်မူဆာ၏ကိုးကွယ်ရာအရှင် သခင်အား ကြည့်ရှုနိုင်ရန်အလို့ငှာ အလွန်မြင့်မားသော မျှော်စင်အဆောက်အအုံတစ်ခုကို ပြုလုပ်လော့။ ဧကန်မလွဲ၊ ကျွန်ုပ်သည် သူ့အား မုသာဝါဒီများအနက်မှ ဖြစ်သည်ဟု ထင်မြင်ယူဆ၏။"
        },
        {
            "chapter": 28,
            "verse": 39,
            "text": "စင်စစ်သော်ကား ဖာရိုမင်းနှင့်သူ့စစ်တပ်သည် မြေကမ္ဘာ (၏တိုင်းပြည်ဒေသ) ၌ အမှန်တရား သစ္စာနှင့် လူ့အခွင့်အရေးအားလုံးနှင့်ဆန့်ကျင်၍ မတရားသဖြင့် မာန်မာနထောင်လွှားခဲ့ ကြသည်သာမက၊ သူတို့ သည် ငါအရှင်မြတ်ထံတော်သို့ ပြန်လည်ရောက်ရှိစေခြင်းခံကြရမည်မဟုတ်ဟုလည်း ထင်မြင်ယူဆနေခဲ့ကြ၏။"
        },
        {
            "chapter": 28,
            "verse": 40,
            "text": "သို့ဖြစ်ပေရာ ငါအရှင်မြတ်သည် ဖာရိုမင်းနှင့်သူ့စစ်တပ်ကို အရေးယူသုတ်သင်တော်မူခဲ့ရာသူတို့ ပင်လယ် ထဲသို့ ပစ်ချတော်မူခဲ့၏။ သို့ဖြစ်ပေရာ အရှင့်စည်းမျဉ်းတော်များကို ချိုးဖောက်ကျူးလွန်၍ မဟုတ်မတရား၊ မမှန်မကန် ပြုမူကျင့်ကြံ သူတို့သည် သူတို့၏ဘဝနိဂုံးများမှာ မည်သို့ အဆုံးသတ်ခဲ့ကြသည်ကို (ယနေ့တိုင် ကျန်ရစ် နေသော သမိုင်းအမွေအနစ်များ၌) စူးစမ်းလေ့လာ သုတေသနပြု၍ ဆင်ခြင်သုံးသပ်ကြလော့။”"
        },
        {
            "chapter": 28,
            "verse": 41,
            "text": "စင်စစ် ငါအရှင်မြတ်သည် သူတို့အား (လူတို့အား) ငရဲဘုံသို့ ဖိတ်ခေါ်ကြသော စံပြရှေ့ဆောင်ခေါင်း ဆောင်များအဖြစ် ဖြစ်စေတော်မူပြီး ရှင်ပြန်ထမည့်နေ့တွင်လည်း ထိုသူတို့သည် (အလျှင်း) ကူညီစောင်မခြင်းခံကြရမည် မဟုတ်ပေ။"
        },
        {
            "chapter": 28,
            "verse": 42,
            "text": "စင်စစ် ငါအရှင်မြတ်သည် ဤလောကဘဝ၌လည်း အရှင့်ကရုဏာတော်မှ ကင်းဝေးစေသည့် ကျိန်ဆဲမှု ခံကြစေရန် (လူများစွာအား သူတို့၏နောက်မှ ထပ်ကြပ်မကွာလိုက်ကြသော) နောက်လိုက်များ ဖြစ်စေတော်မူခဲ့၏။ ထိုသို့လောကီဘဝ၌ သူတို့အတွက် အလုပ်လုပ်ကြသော အမှုထမ်းများနှင့်နောက်လိုက်များစွာ ရှိသော် လည်း) ရှင်ပြန်ထမည့်နေ့တွင်မူ သူတို့သည် အလွန်စက်ဆုပ်ရွံရှာဖွယ်ရာအကျည်းတန်သူတို့အနက်မှပင် ဖြစ်ကြလိမ့်မည်။"
        }
    ]
}
{
    "pages": [
        {
            "chapter": 32,
            "verse": 21,
            "text": "အမှန်မှာ ငါအရှင်မြတ်သည် သူတို့ (နောင်တရလျက် ဝန်ချတောင်းပန်ပြီး တရားလမ်းမှန်ဘက်သို့) လှည့်ပြန်နိုင်ကြရန်အလို့ငှာ သူတို့အား (တမလွန်ဘဝ၌ ခံစားစေမည့်) ကြီးလေးသော အဓိက ပြစ်ဒဏ်မတိုင်မီ (လောကီဘဝသက်တမ်း၌) သာမည ပြစ်ဒဏ်ကို မုချဧကန် မြည်းစမ်းစေတော်မူမည်။"
        },
        {
            "chapter": 32,
            "verse": 22,
            "text": "သူ့ရှေ့ဝယ် သူ့အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသော အရှင်မြတ်၏အာယသ်သက်သေလက္ခဏာတော်များအကြောင်းကို ထုတ်ဖော်ပြောဆို၍ ထပ်တလဲလဲ သတိပေးနှိုးဆော်ခြင်းခံ ရပြီးနောက် ဂရုမစိုက်ဘဲ ယင်းမှ မျက်နှာလွဲ ကျောခိုင်းသူထက် (အရှင့်စည်းမျဉ်းတော်များကို ကျူးလွန် ချိုးဖောက်၍) မဟုတ်မတရား၊ မမှန်မကန်ပြုမူကျင့်ကြံသူ မည်သူရှိမည်နည်း။ ဧကန်မလွဲ၊ ငါအရှင်မြတ် သည် (ပြစ်မှုများ အကြိမ်ကြိမ်ကျူးလွန်သော) ရာဇဝတ်မှုကျူးလွန်သူတို့အား သူတို့၏ပြစ်မှုမှပင် တုံ့ပြန်လက်စားချေ ခြင်းခံရသူများ ဖြစ်စေတော်မူမည်။"
        },
        {
            "chapter": 32,
            "verse": 23,
            "text": "ထို့ပြင် မလွဲဧကန်၊ ငါအရှင်မြတ်သည် (တမန်တော်မြတ် မုဟမ္မဒ်ထံ ကျမ်းတော်မြတ်ကုရ်အာန်အား ချမှတ်ပေးအပ်တော်မူသကဲ့သို့ တမန်တော်) မူဆာအားလည်း ကျမ်းတော်ကို ချမှတ်ပေးအပ်တော်မူခဲ့ပြီး ဖြစ်ရာ ယင်းကို လက်ခံရရှိ၍ တွေ့ကြုံခဲ့ခြင်းနှင့်စပ်လျဉ်း၍ မည်သို့မျှ ဒွိဟသံသယ မရှိလေနှင့်။ ထို့ပြင် ငါအရှင်မြတ်သည် (တမန်တော်မူဆာထံချမှတ်ပေးအပ်တော်မူခဲ့သော) ထိုကျမ်းတော်ကို အစ္စရေးမျိုးနွယ်ဝင်တို့အတွက် တရားလမ်းညွှန်အဖြစ် စီမံဖြစ်စေတော်မူခဲ့၏။"
        },
        {
            "chapter": 32,
            "verse": 24,
            "text": "ထို့ပြင် ငါအရှင်မြတ်သည် (အစ္စရေးမျိုးနွယ်ဝင်များ ဖြစ်ကြသော) သူတို့အနက်မှ ငါအရှင်မြတ်၏ အာယသ်သက်သေလက္ခဏာတော်များနှင့်စပ်လျဉ်း၍ (စိတ်စေတနာဖြူစင်စွာဖြင့်) ယုံကြည်ကြပြီး (အရှင့်လမ်းစဉ်တော်နှင့်အညီ ဘဝဆောက်တည်ရာတွင် ကြုံလာသမျှ ဘေးဒုက္ခအခက်အခဲများကို ဇွဲ၊ လုံ့လ၊ ဝီရိယဖြင့်) ခန္တီသည်းခံကြံ့ခိုင်မှုမြဲမြံသူများ ရှိလာသောအခါ ငါအရှင်မြတ်၏စီမံချက်အမိန့်တော်ဖြင့် တ ရားလမ်းမှန်ကို ညွှန်ပြသော ရှေ့ဆောင်လမ်းပြခေါင်းများ ပေါ်ထွက် ခန့်အပ်စေတော်မူ၏။"
        },
        {
            "chapter": 32,
            "verse": 25,
            "text": "ဧကန်ပင်၊ အသင့်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသော အရှင်မြတ်သည် ရှင်ပြန်ထမည့်နေ့တွင် သူတို့သဘောထားကွဲလွဲနေခဲ့ကြသော ယင်း (ကိစ္စရပ်များ) ၌ (မည်သူတို့က တ ရားလမ်း မှန်၌ ရှိပြီး မည်သူတို့က လမ်းမှား ရောက်ခဲ့ကြောင်းကို ရှင်းလင်းပြတ်သားစွာ) စီရင် ဆုံးဖြတ်တော်မူမည်ဖြစ်၏။"
        },
        {
            "chapter": 32,
            "verse": 26,
            "text": "ငါအရှင်မြတ်သည် သူတို့မတိုင်မီ သူတို့၏မြို့ရွာနေရာဒေသများတွင် အခြေချနေထိုင်၍ သွားလာလှုပ် ရှားခဲ့ကြသော မျိုးဆက်ပေါင်း မည်ရွေ့မည်မျှအား တိမ်ကောဖျက်ဆီးစေတော်မူခဲ့ကြောင်းကို (ကျမ်းတော်မြတ်ကုရ်အာန်က) သူတို့အား (တရားလမ်းမှန် ရစေရန်) မညွှန်ပြလေသလော။ ဧကန်စင်စစ်၊ ထိုသို့ ဖြစ်ပျက်စေတော်မူခြင်း၌ (ထင်ရှားသော) အာယသ်သက်သေလက္ခဏာတော်များ ရှိကြောင်းကို သင်တို့ မကြားကြသလော။"
        },
        {
            "chapter": 32,
            "verse": 27,
            "text": "ဧကန်ပင်၊ ငါအရှင်မြတ်သည် (မိုး) ရေကို ခြောက်သွေ့ခန်းခြောက်လျက်ရှိသော (မြေသေ၊ မြေရိုင်း ကျတ်တီးမြေအစရှိသော) မြေယာများသို့ မိုးရေကို မောင်းနှင် ပို့ပေးတော်မူပြီး ငါအရှင်မြတ်သည်ပင် ယင်း (မိုးရေ) ကြောင့် ကောက်ပဲသီးနှံများကို ထွက်စေတော်မူရာ ယင်းတို့မှ သူတို့၏ ( ကုလားအုတ်၊ ကျွဲ၊ နွား၊ သိုး ဆိတ် အစရှိသော) တိရစ္ဆာန်များနှင့်သင်တို့၏နဖ်စ် (ခေါ် မျိုးရိုးဗီဇထဲ၌ ထည့်ပေးတော်မူထားသော ဉာဉ်စဉ်စရိုက်၊ ပင်ကိုယ်အရည်အသွေး၊ စွမ်းရည်အစွမ်းအစနှင့်စိတ်ဆန္ဒများကို အရှင့်စည်းမျဉ်းတော်အတိုင်းဖြစ်စေ၊ သို့မဟုတ် စိတ်အလိုဆန္ဒအတိုင်းဖြစ်စေ၊ ရှာဖွေသုံးစွဲနိုင်ရန် အသုံးချနိုင်သော စိတ်ဝိဉာဉ်) အပါအဝင် သင်တို့ကိုယ်တိုင် စားသုံးကြသည်ကို သင်တို့ စဉ်းစားဆင်ခြင်တွေ့မြင်ကြသည် မဟုတ်လော။ သို့ပါလျက် သူတို့သည် (အမှန်တရားကို) မြင်နိုင်စွမ်း မရှိကြလေသလော။"
        },
        {
            "chapter": 32,
            "verse": 28,
            "text": "ထို့ပြင် သူတို့က ''အကယ်၍ အသင်တို့သည် ဖြောင့်မတ်မှန်ကန်စွာပြောဆိုသော သစ္စာဝါဒီများ ဖြစ်ကြလျှင် (အရာခပ်သိမ်းကို ပြတ်သားစွာ ထင်ရှားပေါ်လွင်စေမည့်) ဤနောက်ဆုံး စီရင်ဆုံးဖြတ်ချက်သည် မည်သည့်အခါ၌ ပြစ်ပျက် လာမည်နည်း။'' ဟု မေးမြန်းကြ၏။"
        },
        {
            "chapter": 32,
            "verse": 29,
            "text": "(အို၊ ရစူလ်တမန်တော် သူတို့အား) “ထိုစီရင်ဆုံးဖြတ်မည့်နေ့တွင် မယုံကြည်သူ (အရှင့်စည်းမျဉ်းများကို သွေဖည်ငြင်းဆန်ဖုံးကွယ်သူ) တို့၏ယုံကြည်မှုသည် သူတို့အား အကျိုးပေးမည် မဟုတ်သည့်အပြင် သူတို့သည် (သူတို့၏ပြစ်ဒဏ်များကို) ရွှေ့ဆိုင်းခြင်းလည်း ခံကြရမည် မဟုတ်ပေ။” ဟု ဟောပြောလော့။"
        },
        {
            "chapter": 32,
            "verse": 30,
            "text": "သို့ဖြစ်ပေရာ (အို၊ ရစူလ်တမန်တော် သူတို့ ပြောဆိုပြုမူသမျှကို ဥပေက္ခာပြုထား၍ နောင်တမလွန်တရား စီရင်ဆုံးဖြတ်တော်မူမည့်နေ့အထိ) သူတို့ထံမှ ရှောင်လွဲ ဆုတ်ခွာပြီး စောင့်ကြည့်လော့။ ဧကန်ပင်၊ သူတို့သည်လည်း စောင့်ဆိုင်းနေကြသူများပင် ဖြစ်ကြလိမ့်မည်။"
        }
    ]
}
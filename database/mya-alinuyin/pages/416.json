{
    "pages": [
        {
            "chapter": 32,
            "verse": 12,
            "text": "အကယ်၍ အသင်သည် ရာဇဝတ်မှုကျူးလွန်သူတို့အား သူတို့၏ဦးခေါင်းများကို အောက်သို့ စိုက်လျက် အနေအထားဖြင့် သူတို့အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ် သော အရှင်မြတ်၏ရှေ့တော်မှောက်တွင် တွေ့မြင်ရသည့်အခါ (သူတို့က) ''အို၊ အရှင်မြတ် (ယခုအခါ) ကျွန်ုပ်တို့သည် ကျွန်ုပ်တို့၏အကြားအာရုံဆိုင်ရာစွမ်းရည်နှင့်အမြင်အာရုံဆိုင်ရာ စွမ်းရည်များအား (မည်သို့အသုံးချရမည်ကို) သိနားလည်ကြပါပြီ။ ကြားလည်း ကြားကြခဲ့ပါပြီ။ သို့ဖြစ်ပါ၍ ကျွန်ုပ်တို့အား (ကမ္ဘာလောကသို့ ဦးလှည့်) ပြန်သွားစေတော်မူပါ။ (ဤတစ်ကြိမ်တွင်) ကျွန်ုပ်တို့သည် ဖြောင့်မတ်မှန်ကန်စွာ ပြု မူကျင့်ကြံလျက် သီလဆောက်တည်ကြပါမည်။ (ယခုသော်ကား) ကျွန်ုပ်တို့သည် ဧကန်ပင်၊ (အမှန်တရားနှင့်ပတ်သက်၍) တပ်အပ်သေချာစွာ ယုံကြည်သူများပင် ဖြစ်ကြပါပြီ။'' (ဟု အသနားခံလျှောက်ထား ကြပေမည်။)"
        },
        {
            "chapter": 32,
            "verse": 13,
            "text": "(သူတို့က ထိုသို့အသနားခံခြင်းသည် သူတို့၏အနှစ်သာရမဲ့သော ဆန္ဒများသာ ဖြစ်၏။) စင်စစ်သော်ကား အကယ်၍ ငါအရှင်မြတ်သည် အရှင့်ဆန္ဒတော်၏စည်းမျဉ်းတော်နှင့်အညီ အလိုရှိတော်မူလျှင် နဖ်စ် (ခေါ် မျိုးရိုး ဗီဇထဲ၌ ထည့်ပေးတော်မူထားသော ဉာဉ်စဉ်စရိုက်၊ ပင်ကိုယ်အရည်အသွေး၊ စွမ်းရည်အစွမ်းအစနှင့်စိတ်ဆန္ဒများကို အရှင့်စည်းမျဉ်းတော်အတိုင်းဖြစ်စေ၊ သို့မဟုတ် စိတ်အလိုဆန္ဒအတိုင်းဖြစ်စေ၊ ရှာဖွေသုံးစွဲနိုင်ရန် အသုံးချနိုင်သော စိတ်ဝိဉာဉ်) အား ယင်း၏တရားလမ်းမှန်ကို ညွှန်ပြတော်မူနိုင်၏။ သို့ရာတွင် (လူအများစုက သူတို့၏နဖ်စ်ကို သူတို့၏အလိုရမ္မက်နှင့်အညီအသုံးချခြင်းဖြင့် မယုံကြည်မှုကိုသာ ရွေးချယ်၍) “ဧကန်ပင်၊ ငါအရှင်မြတ်သည် ငရဲဘုံကို လူသားနှင့်ဂျင်န် အားလုံးအနက်မှ (အရှင့်စည်းမျဉ်းတော်များအား ဖီဆန်ချိုး ဖောက်လျက် ငရဲမီးနှင့်ထိုက်တန်သူများဖြင့်) ပြည့်နှက်စေမည်ဟုလည်း” ဟူသော ငါအရှင်မြတ်ထံတော်မှ မုက္ခပါဌ်တော် (စကားတော်) အား အမှန်တရားသစ္စာဖြစ်ကြောင်း အတည် ဖြစ်စေတော်မူ၏။"
        },
        {
            "chapter": 32,
            "verse": 14,
            "text": "သို့ဖြစ်ပေရာ (အရှင်မြတ်၏သတိပေးနှိုးဆော်ချက်ဖြစ်သော ကျမ်းမြတ်ကုရ်အာန်ရောက်လာပါလျက် မယုံကြည်မှုကိုသာ လွတ်လပ်သောဆန္ဒအလျှောက် ရွေးချယ်ခြင်းကြောင့် ရှင်ပြန်ထမည့်နေ့တွင်) ''သင်တို့သည် ဤနေ့ ဤရက်နှင့်တွေ့ဆုံကြရမည်ကို အလေးမထားဘဲ လျစ်လျူရှုမေ့ထားသည်နှင့်အညီ အရှင်မြတ်သည်လည်း (အရှင့်ကရုဏာတော်သက်စေတော်မူရန်) မေ့ထားတော်မူပြီဖြစ်၍ (ပြစ်ဒဏ်၏အရ သာကိုသာ) မြည်းစမ်းကြ လော့။ သင်တို့၏ပြုမူကျင့်ကြံမူများကြောင့် အမြဲထာဝရကာလ အကန့်အသတ်မဲ့ ခံစားရမည့် ပြစ်ဒဏ်၏အရ သာကို (မြိန်ရှက်စွာ) မြည်းစမ်းကြလော့။"
        },
        {
            "chapter": 32,
            "verse": 15,
            "text": "(စိတ်ရင်းစေတနာဖြူစင်စွာဖြင့်) သက်ဝင်ယုံကြည်ကြသူများသည်သာ ငါအရှင်မြတ်၏အာယသ် သက်သေလက္ခဏာတောတော်များနှင့်စပ်လျဉ်း၍ (သူတို့အား) သတိရ တသ၍ ထုတ်ဖော်ဖွင့်ရန် သတိပေး တိုက်တွန်း ခြင်းခံရသောအခါ (ငိုကြွေး၍ ရိုကျိုးစွာ မှောက်ခုံလျက်) ဦးချပျပ်ဝပ်ကြလေ့ရှိ၏။ ထို့ပြင် သူတို့သည် (အရှင့် စည်းမျဉ်းတော်များကို နာခံလျက်) သူတို့အား ဖွဲ့စည်းဖြစ်တည်စေတော်မူ၍ ပြုစုပျိုး ထောင်စေတော်မူသော အရှင်မြတ်ကို ချီးမွမ်းခြင်းနှင့်ကျေးဇူးတင်ခြင်းအားဖြင့် (အရှင်မြတ်သည် ချို့တဲ့မှု လုံးဝ ကင်းရှင်းပြီး အနှိုင်းမဲ့ အရှင်ဖြစ်တော်မူကြောင်း မည်သည့်အရာကိုမျှ အကြောင်းမဲ့ ဖွဲ့စည်းဖြစ်တည် စေတော်မမူကြောင်းနှင့် ကိုးကွယ် ထိုက်သော ပကတိဂုဏ်တော်အားလုံးကိုပိုင် ဆိုင်တော်မူသော အရှင်ဖြစ်ကြောင်းကို ထင်ရှားစေလျက်) စင်ကြယ်သန့်ရှင်းတော်မူကြောင်းကို ဂုဏ်တင်ကြ၏။ ထို့ပြင် သူတို့သည် မာန်မာနထောင်လွှားကြသည် မဟုတ်ပေ။"
        },
        {
            "chapter": 32,
            "verse": 16,
            "text": "သူတို့သည် သူတို့၏နံဘေးများကို အိပ်ရာများမှ ခွဲခွာပစ်ပယ်စေလျက် (အရှင့်ပြစ်ဒဏ်ကို) ကြောက်ရွံ့ ၍လည်းကောင်း၊ (အရှင့်ကျေးဇူးတော် ကျေနပ်နှစ်မြို့မှုနှင့်လွတ်ငြိမ်းမှုကို) မျှော်လင့်၍လည်းကောင်း၊ သူတို့အား ဖွဲ့စည်းဖြစ်တည်စေတော်မူ၍ ပြုစုပျိုးထောင် စေတော်မူသောအရှင်မြတ်အား ဟစ်ခေါ် တ,သ၍ ဆုတောင်းပန် ကြားသည့်အပြင် သူတို့အား ငါအရှင်မြတ်ပေးသနားတော်မူထားသော ရိက္ခာအထောက်အပံ့ (ဥစ္စာဓန၊ ဉာဏ် ပညာ၊ စွမ်းရည် စသည်တို့) မှ (သူတစ်ပါးအတွက် ဝန်ထုပ် မဖြစ်စေဘဲ အရှင်မြတ်၏ကျေနပ်နှစ်မြို့မှုအ တွက်သာ ဆင်းရဲနွမ်းပါးသူများနှင့် အရှင်မြတ်က နှစ်သက်တော်မူသည့် ကိစ္စရပ်များအတွက်) ပေးကမ်းစွန့် လှူကြသည်။"
        },
        {
            "chapter": 32,
            "verse": 17,
            "text": "စင်စစ်သော်ကား မည်သည့် နဖ်စ် (ခေါ် မျိုးရိုးဗီဇထဲ၌ ထည့်ပေးတော်မူထားသော ဉာဉ်စဉ်စရိုက်၊ ပင်ကိုယ်အရည်အသွေး၊ စွမ်းရည်အစွမ်းအစနှင့်စိတ်ဆန္ဒများကို အရှင့်စည်းမျဉ်းတော်အတိုင်းဖြစ်စေ၊ သို့မ ဟုတ် စိတ်အလိုဆန္ဒအတိုင်းဖြစ်စေ၊ ရှာဖွေသုံးစွဲနိုင်ရန် အသုံးချနိုင်သော စိတ်ဝိဉာဉ်) မျှ သူတို့၏ပြုမူကျင်ကြံမှုကြောင့် သူတို့အတွက် မျက်စိများ (နှင့်စိတ်နှလုံး) အား အေးမြကြည်နူးစေမည့် အကျိုးဆုလဒ်အဖြစ် မည်သည်တို့ကို လျှို့ဝှက်စွာ ထားရှိခြင်းခံရကြောင်း မသိကြပေ။"
        },
        {
            "chapter": 32,
            "verse": 18,
            "text": "သို့ဖြစ်ပေရာ သက်ဝင်ယုံကြည်သူသည် (အရှင့်စည်းမျဉ်းတော်များကို ကျူးလွန်ချိုးဖောက်၍) အာခံလျက် ယုတ်မာကောက်ကျစ်သောသူကဲ့သို့ (ဖီဆန်သူကဲ့သို့) ဖြစ်သလော။ (အလျှင်းမဟုတ်ပေ။) သူတို့သည် အလျှင်း မတူညီကြပေ။"
        },
        {
            "chapter": 32,
            "verse": 19,
            "text": "မည်သို့ပင်ဖြစ်စေ၊ သက်ဝင်ယုံကြည်၍ ဖြောင့်မတ်မှန်ကန်စွာ ပြုမူကျင့်ကြံလျက် သီလဆောက်တည်ကြသူတို့မှာမူကား သူတို့အတွက် သူတို့၏ပြုမူကျင်ကြံမှုများကြောင့် ဧည့်ဝတ်ကျေပွန်စွာ ကြိုဆိုသောအား ဖြင့် (သုခချမ်းသာနှင့်ပြည့်စုံသော) ခိုနားစရာ (သာယာကြည်နူးဖွယ်ကောင်းသော) သုခဥယျာဉ်များ ရှိ၏။"
        },
        {
            "chapter": 32,
            "verse": 20,
            "text": "သို့ရာတွင် (အရှင့်စည်းမျဉ်းတော်များကို ကျူးလွန်ချိုးဖောက်၍) အာခံယုတ်မာကောက်ကျစ်သူတို့သည်ကား သူတို့၏ခိုနားရာဌာနမှာ ငရဲဘုံပင် ဖြစ်သောကြောင့် သူတို့သည် ယင်း (ငရဲဘုံ) မှ လွတ်မြောက် ထွက်သွားရန် ကြံရွယ်သည့်အခါတိုင်း ယင်းထဲသို့ပင် ပြန်လည် တွန်းပို့ခြင်းခံကြရပြီး ''သင်တို့သည် ယင်းနှင့် စပ်လျဉ်း၍ မဟုတ်မတရား မမှန်မကန် လိမ်လည်စွပ်စွဲလျက် ငြင်းပယ်ကြသည့်အလျှောက် ငရဲမီး ၏ပြစ်ဒဏ်ကို လည်း မြည်းစမ်းကြလော့။'' ဟု ပြောဆိုခြင်း ခံကြရပေမည်။"
        }
    ]
}
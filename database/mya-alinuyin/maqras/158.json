{
    "maqras": [
        {
            "chapter": 28,
            "verse": 76,
            "text": "ဧကန်ပင်၊ ကာရူန်သည် တမန်တော်မူဆာ၏လူမျိုးတို့အနက်မှပင် ဖြစ်ပြီး ငါအရှင်မြတ်က သူ့အား ချီးမြှင့်ပေးအပ်တော်မူခဲ့သော ဥစ္စာဓနရွှေငွေရတနာသိုက်များမှ (ယင်းတို့ကို သိမ်းဆည်းထားသည့်အခန်းများ ၏) သော့များသည် ခွန်အားဗလနှင့်ပြည့်စုံသော လူတစ်စုကိုပင် မနိုင်မနင်းထမ်းရသည်အထိ များပြားခဲ့သော်လည်း သူသည် သူ့လူမျိုးတို့အပေါ်တွင် (သစ္စာဖောက်လျက် မာန်မာနထောင်လွှား၍) ဖိနှိပ်ချုပ် ချယ်သူဖြစ်ခဲ့သူ ဖြစ်ခဲ့၏။ ထိုအခါ သူ့လူမျိုးများသည်ပင် သူ့အား “(သင့်ဥစ္စာဓနကြောင့်) ဂုဏ်မောက် လျက် ပျော်ရွှင်မြူးထူးမဖြစ်လေနှင့်၊ ဧကန်ပင်၊ အလ္လာဟ်အရှင်မြတ်သည် ဂုဏ်မောက်လျက် ပျော်ရွှင် မြူး ထူးဖြစ်သူတို့အား နှစ်သက်တော်မူသည် မဟုတ်ပေ။” ဟု ပြစ်တင်ပြောခဲ့ကြ၏။"
        },
        {
            "chapter": 28,
            "verse": 77,
            "text": "ထို့ပြင် (သူတို့က ဆက်လက်၍) “အသင်သည် သင့်အား အလ္လာဟ်အရှင်မြတ်က ချီးမြှင့်ပေးအပ်တော်မူခဲ့သော ထို (ဥစ္စာဓနရွှေငွေရတနာသိုက်များ) ၌ လောကီဘဝမှ (သင့်အတွက်ခံစားခွင့်အဖြစ် ပေးအပ်တော်မူသည့်) သင်၏ဝေစုဝေပုံကို မေ့လျော့သွားခြင်းမရှိဘဲ (ချို့တဲ့ဆင်းရဲသူတို့အား စွန့်လှူပေးကမ်းခြင်းနှင့်ကောင်းမှု ကုသိုလ်များပြုလုပ်ခြင်း စသော) တမလွန်ဘဝ၏အိမ်ဗိမာန် (ရရှိခံစားနိုင်မည့် နည်းလမ်း များကိုလည်း) ရှာဖွေရ ယူလော့။ ထို့ပြင် အသင့်အား အလ္လာဟ်အရှင်မြတ်က အကောင်းဆုံး ချီးမြှင့်ပေးအပ်တော်မူသကဲ့သို့ပင် အသင် သည်လည်း (လုပ်ရပ်ဟူသမျှကိုအရှင်မြတ်က အကြွင်းမဲ့မြင်နေတော်မူကြောင်း သိနားလည်၍ အရာရာအား အရှင့်ကို သိစိတ်ဖြင့်) အကောင်းဆုံးဖြစ်အောင် ပြမူကျင့်ကြံလော့။ ထို့ပြင် မြေကမ္ဘာတိုင်းပြည်ဒေသတွင် အဖျက်အမှောင့်နှင့်မတည်မငြိမ်မှုများဖြစ်စေရန် (နည်းလမ်း များကို) မရှာဖွေမရှာမှီးလေနှင့်။ ဧကန်ပင်၊ အလ္လာဟ်အရှင်မြတ်သည် အဖျက်အမှောင့်နှင့်မတည်မငြိမ်မှုများ ဖြစ်စေသူတို့အား နှစ်သက်တော်မူသည် မဟုတ်ပေ။"
        },
        {
            "chapter": 28,
            "verse": 78,
            "text": "ထိုစဉ် ကာရူန်က ကျွန်ုပ်သည် ဤ (ဥစ္စာဓနရွှေငွေရတနာသိုက်များ) ကို ကျွန်ုပ်၏ကျွမ်းကျင်သော အသိပညာအတတ်ပညာကြောင့်ပင်လျှင် ချီးမြှင့်ခံရခြင်းသာ ဖြစ်သည်ဟု ဆိုခဲ့လေ၏။ မုချဧကန်၊ အလ္လာဟ်အရှင် မြတ်သည် သူ့အလျင် ရှိခဲ့ကြသော မျိုးဆက်များအနက်မှ သူ့ထက် (လူ့စွမ်းအားအရင်းအမြစ်၊ နည်းပညာနှင့်ဩဇာအာဏာအစရှိသော) ခွန်အားဗလအားဖြင့်လည်းကောင်း (ဥစ္စာဓနရွှေငွေရ တနာအစရှိသည့်) အမြောက်အမြားစုဆောင်းထားသောပိုင်ဆိုင်မှုများအရလည်းကောင်း ပိုမို၍တောင့် တင်းခိုင်မာခဲ့သူများကိုပင် တိမ်ကောဖျက်ဆီးစေတော်မူခဲ့ကြောင်းကို (သူက) မသိသလော။ ရာဇဝတ်မှုကျူးလွန်သောသူတို့အား သူတို့၏ပြစ်မှုများနှင့်စပ်လျဉ်း၍ (ဖျက်ဆီးတိမ်ကောစေတော်မမူမီ ခုံပြောဆိုနိုင်ရန်) မေးမြန်းခြင်းကိုပင် ခံကြရလိမ့်မည် မဟုတ်ပေ။"
        },
        {
            "chapter": 28,
            "verse": 79,
            "text": "ထို့နောက် ကာရူန်သည် သူ့လူမျိုးတို့ရှေ့ဝယ် သူ့ခမ်းနားထည်ဝါမှုနှင့်တကွ ပြစားရန်ထွက်ခဲ့လေ၏။ (ထိုအခါ) လောကီဘဝသက်တမ်းကိုသာ အလိုရှိသူတို့က “သြော်၊ ကာရူန်က ချီးမြှင့်ခြင်းခံခဲ့ရသောအရာ (ခမ်းနားထည်ဝါမှုမျိုး) သည် ကျွန်ုပ်တို့အတွက်လည်း ရှိခဲ့လျှင် ကောင်းလေစွ။ ဧကန်မလွဲ၊ သူသည် အကြီးအကျယ် ကံကောင်းအကြောင်းလှခြင်းကို ပိုင်ဆိုင်သူ ဖြစ်ပေ၏တကား။” ဟုဆိုခဲ့ကြ၏။"
        },
        {
            "chapter": 28,
            "verse": 80,
            "text": "သို့ရာတွင် (စစ်မှန်သောဉာဏ်) အသိပညာ ချီးမြှင့်ပေးအပ်တော်မူခြင်း ခံကြရသောသူတို့မူကား “သင်တို့ ဒုက္ခလှလှတွေ့ပါစေ။ သက်ဝင်ယုံကြည်ပြီး ဖြောင့်မတ်မှန်ကန်သော ပြုမူကျင့်ကြံမှုများဖြင့် ကောင်း မြတ်သောအကျင့်သီလကို ကျင့်မူဆောက်တည်ကြသောသူတို့အတွက် အလ္လာဟ်အရှင်မြတ်ထံတော်မှ (ချီးမြှင့်ပေးအပ်တော်မူမည့်) အကျိုးဆုလဒ်သည် အကောင်းဆုံးပင် ဖြစ်ပြီး (အရှင့်လမ်းညွှန်တော်နှင့်အညီ ဘဝဆောက်တည်ရာတွင် ကြုံသမျှ ဒုက္ခအခက်အခဲများကို ဇွဲလုံ့လဝီရိယဖြင့်) ခန္တီသည်း ခံကြံ့ခိုင်မှုမြဲမြံသူတို့သာလျှင် ယင်းကို တွေ့ကြုံရရှိခံစားကြမည် ဖြစ်၏။” ဟု ပြောဆိုခဲ့ကြ၏။"
        },
        {
            "chapter": 28,
            "verse": 81,
            "text": "ထို့နောက် ငါအရှင်မြတ်သည် ကာရူန်အား သူ့အိမ်နှင့်တကွ မြေမျိုစေတော်မူခဲ့ရာ၊ အလ္လာဟ်အရှင်မြတ်မှလွဲ၍ သူအား ကူညီစောင်မမည့် အုပ်စုဟူ၍ မည်သူမျှ မရှိခဲ့ရုံသာမ သူကိုယ်တိုင်လည်း (သူ့ကိုယ်ကို) ခုခံကာကွယ်၍ကယ်တင်နိုင်သူများအနက်မှ မဟုတ်ခဲ့ပေ။"
        },
        {
            "chapter": 28,
            "verse": 82,
            "text": "ထို့ပြင် ယမန်နေ့က သူကဲ့သို့ဖြစ်ရန် တပ်မက်တောင့်တခဲ့ကြသောသူတို့က “သြော်၊ သူက ဒုက္ခလှလှ တွေ့ခဲ့ပြီ။ အလ္လာဟ်အရှင်မြတ်သည် အရှင့်အစေခံလူသားများအနက်မှ အရှင့်ဆန္ဒတော်၏စည်းမျဉ်းတော်နှင့်အညီ အလိုရှိတော်မူသောသူအတွက် စားနပ်ရိက္ခာနှင့်အသက်ရှင်ရပ်တည်ရေးဆိုင်ရာ လိုအပ်ချက်များကို ချဲ့ထွင်တိုးပွားစေတော်မူပြီး အလိုရှိတော်မူသောသူအတွက်ပင် အကန့်အသတ်ဖြင့် ပေးအပ်၍ ဖြောင့်မတ်စေတော်မူ၏။ အကယ်၍ အလ္လာဟ်အရှင်မြတ်သည် ကျွန်ုပ်တို့အပေါ်၌ ကျေးဇူးပြုတော်မမူခဲ့ပါလျှင် ကျွန်ုပ်တို့အားလည်း မြေမျိုစေတော်မူခဲ့မည်သာ ဖြစ်၏။ သြော်၊ သူကဒုက္ခလှလှ တွေ့ခဲ့ပြီ။ ဧကန်ပင်၊ မယုံကြည်သူ၊ အမှန်တရားကို ဖီဆန်ငြင်းပယ် သူတို့သည် ပေါက်မြောက်အောင်မြင်ကြသည် မဟုတ်ပေတကား။” ဟု ပြောဆိုလာခဲ့ကြ၏။"
        },
        {
            "chapter": 28,
            "verse": 83,
            "text": "ထိုတမလွန်ဘဝ၏အိမ်ဗိမာန်မူကား ငါအရှင်မြတ်သည် ယင်း (ဗိမာန်) ကို မြေကမ္ဘာ၌ ဂုဏ်မောက်လျက် နိုင်လိုမင်းထက်ပြုခြင်းကိုလည်းကောင်း အဖျက်အမှောင့်နှင့်မတည်မငြိမ်မှုများဖြင့် ဖျက်လိုဖျက်ဆီး ပြု ကျင့်ခြင်းကိုလည်းကောင်း၊ ဆန္ဒမရှိကြသောသူတို့အတွက်သာ စီမံဖြစ်စေတော်မူပြီး မွတ္တကီ (ခေါ် အရှင့်စည်းမျဉ်းတော်များအား အရှင့်ကို သိစိတ်မြဲမြံစွာဖြင့် လိုက်နာကျင့်သုံးကြသောသူ) တို့အတွက် (အ မှန်ပင် လိုလားတပ်မက်ဖွယ် ရာ နောက်ဆုံးပန်းတိုင်) အကျိုးဆုလဒ်ပင်ဖြစ်၏။"
        },
        {
            "chapter": 28,
            "verse": 84,
            "text": "(နောင်တမလွန်ဘဝ၌) မည်သူမဆို ကောင်းမှုကို ဆောင်ကြဉ်း၍ ရောက်လာခဲ့လျှင် သူ့အတွက် ယင်းထက် ပိုမိုကောင်းမြတ် (သော အကျိုးဆုလဒ် ရှိ) သော်လည်း မည်သူမဆို မကောင်းမှုကို ဆောင်ကြဉ်း၍ ရောက်လာခဲ့လျှင် မကောင်းမှုများကို ပြုမူကျင့်ကြံကြသောသူတို့သည်ကား သူတို့ကျင့်မူခဲ့ကြသော မကောင်းမှုများနှင့် အညီအမျှသာလျှင် (အစားပေးခြင်းကို) ပေးဆပ်စေခြင်းခံကြရလိမ့်မည်။"
        },
        {
            "chapter": 28,
            "verse": 85,
            "text": "ဧကန်မလွဲ (အို၊ ရစူလ်တမန်တော်၊) အသင့်အပေါ်၌ ကုရ်အာန်ကျမ်းတော်မြတ်ကို (လူသား တို့အရောက် ပို့ချပေးရန် တာဝန်ပေးတော်မူ၍) ပြဌာန်းအပ်နှင်းတော်မူခဲ့သော အရှင်မြတ်သည် အသင့်အား အသင့်ဇာတိနေရပ်သို့ အမှန်ပင် (အောင်ပွဲခံစေလျက်) ပြန်လည်ပို့ပေးတော်မူအံ့သောအရှင် ဖြစ်တော်မူ၏။ (အသင်သည် သူတို့ အား) ကျွန်ုပ်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ်သည် တရားလမ်းမှန် ကို ဆောင်ကြဉ်း၍ ရောက်လာသူအားလည်းကောင်း၊ ထင်ရှားရှင်းလင်းသော လမ်းမှား၌ရှိနေသူအားလည်းကောင်း၊ ကောင်းစွာ သိနေတော်မူ၏။” ဟု ဟောပြောလော့။"
        },
        {
            "chapter": 28,
            "verse": 86,
            "text": "အသင်သည် သင့်ထံသို့ (ဤကုရ်အာန်) ကျမ်းမြတ် ချမှတ်ပေးအပ်တော်မူခြင်းခံရရန် မျှော်လင့်နေခဲ့သည်ပင် မဟုတ်ဘဲ အသင့်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ်၏ ကရုဏာတော်အဖြစ်သာ ထုတ်ပြန်ချမှတ်ပေးအပ်တော်မူသောကြောင့် မယုံကြည်သူ အမှန်တရားကို သွေဖည် ငြင်းပယ်သူတို့အတွက် ကျောထောက်နောက်ခံပြုသူတစ်ဦး အလျှင်း မဖြစ်လေနှင့်။"
        },
        {
            "chapter": 28,
            "verse": 87,
            "text": "ထို့ပြင် အသင့်ထံသို့ အလ္လာဟ်အရှင်မြတ်၏အမိန့်တော်များ ချမှတ်ပေးအပ်တော်မူခဲ့ပြီးနောက်၊ သူတို့ သည် အသင့်အား အရှင့်အာယသ်သက်သေလက္ခဏာတော်များမှ အာရုံပြောင်းလွှဲဖယ်စေခြင်းကို ခွင့်မပြုလေနှင့်။ ထို့ပြင် အသင်သည် (လူသားတို့ကို) အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသော အရှင်မြတ်ဘက်သို့သာ ဖိတ်ခေါ်လော့။ (သက်ရှိသက်မဲ့များအနက်မှ တစ်စုံတစ်ရာကို) အလ္လာဟ်အရှင်မြတ် နှင့်တွဲဖက်နှိုင်းယှဉ်ကိုးကွယ်ကြသောသူတို့တွင် အပါအဝင် မဖြစ်လေနှင့်။"
        },
        {
            "chapter": 28,
            "verse": 88,
            "text": "ထို့ပြင် (အလ္လာဟ်အရှင်မြတ်သည် အရာခပ်သိမ်းတို့၏တစ်ဆူတည်းသော ကိုးကွယ်ရာအရှင် ဖြစ်တော်မူပြီး သက်ရှိသက်မဲ့အရာခပ်သိမ်းတို့အနက်) ထိုအရှင်မြတ်မှအပ အခြားကိုးကွယ်ရာအရှင်ဟူ၍ အ လျှင်း မရှိသည့်သောကြောင့် အလ္လာဟ်အရှင်မြတ်နှင့်အတူ အခြားမည်သည့်ကိုးကွယ်ရာကိုမျှပင် ဟစ်ခေါ် တသ၍ ဆုတောင်းခြင်း မပြုလေနှင့်။ ထိုအရှင်မြတ်မှတပါး ဆည်းကပ်ကိုးကွယ်ရာဟူ၍ အလျှင်း မရှိပေ။ ထိုအရှင်မြတ် (၏မျက်နှာတော်) ဇာတိတော်မှအပ အခြားအရာခပ်သိမ်းကုန်တို့သည် တိမ်ကောပျက်စီးဆုံးပါးမည့် အရာချည်း သာ ဖြစ်ကြ၏။ ထို့ပြင် (အရေးကိစ္စအလုံးစုံ၏စီရင်ဆုံးဖြတ်ခွင့်ဆိုင်ရာ) အမိန့်အာဏာသည်လည်း (အရာခပ်သိမ်းအတွက် နိယာမတရားနှင့်စည်းမျဉ်း တော်များချမှတ်ပေးအပ်တော်မူသော) ထိုအရှင်မြတ် (၏အမိန့်ပညတ် ချက်များနှင့်အညီ လိုက်နာကျင့်သုံးရန်) အတွက်သာဖြစ်ပြီး သင်တို့သည် ထိုအရှင်မြတ်ထံတော်သို့သာလျှင် ပြန်လည်ဦးလှည့်၍ ရောက်စေမူခြင်းခံရမည်သာတည်း။"
        }
    ]
}
{
    "rukus": [
        {
            "chapter": 4,
            "verse": 142,
            "text": "Münafıklar, Allah'ı kandırmak isterler ve o da onların cezasını verir. Onlar, namaza üşenerek kalkarlar, halk görsün diye kılarlar ve Allah'ı pek az anarlar ancak"
        },
        {
            "chapter": 4,
            "verse": 143,
            "text": "Onlar, imanla küfür arasında bocalayıp dururlar, ne onlara mal olurlar, ne bunlara ve Allah, kimi doğru yolundan saptırdıysa onu yola getiremezsin artık"
        },
        {
            "chapter": 4,
            "verse": 144,
            "text": "Ey inananlar, müminleri bırakıp da kafirleri dost edinmeyin. İster misiniz kendi aleyhinizde Allah'a apaçık bir delil veresiniz"
        },
        {
            "chapter": 4,
            "verse": 145,
            "text": "Şüphe yok ki münafıklar, ateşin en aşağı katındadırlar ve kesin olarak onlara bir tek yardımcı bile bulamazsın"
        },
        {
            "chapter": 4,
            "verse": 146,
            "text": "Ancak tövbe edenler, ıslah olanlar, Allah'a sarılanlar ve Allah için dinlerinde ihlas sahibi bulunanlar müstesna. Onlar, inananlarladır ve Allah, müminlere pek büyük bir ecir verecektir"
        },
        {
            "chapter": 4,
            "verse": 147,
            "text": "Allah ne diye azab etsin size şükrederseniz ve inanırsanız ve Allah şükredenlerin mükafatını verir ve onları bilir zaten"
        },
        {
            "chapter": 4,
            "verse": 148,
            "text": "Allah, zulüm gören müstesna, kötü sözün apaçık söylenmesini sevmez ve Allah duyar, bilir"
        },
        {
            "chapter": 4,
            "verse": 149,
            "text": "Açıkça bir hayır yaparsanız, yahut yaptığınız hayrı gizlerseniz, yahut da gördüğünüz kötülüğü bağışlarsanız bilin ki Allah, şüphe yok, bağışlayıcıdır, her şeye gücü yeter"
        },
        {
            "chapter": 4,
            "verse": 150,
            "text": "Onlar, öyle kişilerdir ki Allah'ı ve peygamberlerini inkar ederler, Allah'la peygamberlerinin arasını ayırmak isterler ve bazısına inandık, bazısına inanmadık derler ve imanla küfür arasında bir yol tutmak isterler"
        },
        {
            "chapter": 4,
            "verse": 151,
            "text": "İşte onlardır gerçekte kafirler ve biz kafirler için, aşağılatıcı bir azap hazırlamışızdır"
        },
        {
            "chapter": 4,
            "verse": 152,
            "text": "Allah'a ve peygamberlerine inananlara ve içlerinden hiçbirini ayırt etmeyenlere gelince: Onlara ecirleri verilecektir ve Allah, suçları örten rahimdir"
        }
    ]
}
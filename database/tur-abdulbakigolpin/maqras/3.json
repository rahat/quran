{
    "maqras": [
        {
            "chapter": 2,
            "verse": 44,
            "text": "İnsanlara iyilik etmelerini emrediyorsunuz da kendinizi unutuyor musunuz? Ve kitabı okumaktasınız siz. Aklınız mı yok, düşünmez misiniz"
        },
        {
            "chapter": 2,
            "verse": 45,
            "text": "Sabretmek ve namaz kılmak hususunda Allah'tan yardım dileyin. Bunlar ağır ve büyük şeylerdir ama saygılı kimselere göre değil"
        },
        {
            "chapter": 2,
            "verse": 46,
            "text": "Saygılılar, öyle kimselerdir ki Rablerine ulaşacaklarını iyiden iyiye umarlar, ona döneceklerini iyiden iyiye bilirler"
        },
        {
            "chapter": 2,
            "verse": 47,
            "text": "Ey İsrail oğulları, anın size verdiğim nimetlerimi, anın sizi bütün alemlerden üstün ettiğimi"
        },
        {
            "chapter": 2,
            "verse": 48,
            "text": "Korkun o günden ki hiç kimse, bir başkasının yerine bir şey ödeyemez o gün; kimsenin kimseye şefaati kabul edilmez, kimseden karşılık da alınmaz, onlara yardım da edilmez"
        },
        {
            "chapter": 2,
            "verse": 49,
            "text": "Hatırlayın o zamanı ki sizi Firavun'un soyundan kurtardık. Onlar, size kötü bir surette azap ediyorlar, oğullarınızı kesiyorlar, kızlarınızı diri bırakmak istiyorlardı. Bu işte Rabbinizin bir sınaması vardı"
        },
        {
            "chapter": 2,
            "verse": 50,
            "text": "Bir vakit sizin için denizi yardık da kurtardık sizi; Firavun'un soyunu sopunu sulara boğduk; siz de buna bakıp duruyordunuz"
        },
        {
            "chapter": 2,
            "verse": 51,
            "text": "Bir vakit Musa'ya kırk gecelik vade verdik. Sonra siz, o yokken tuttunuz da buzağıya kapıldınız, böylece zulmediyordunuz işte"
        },
        {
            "chapter": 2,
            "verse": 52,
            "text": "Bundan sonra gene sizi affettik, şükretmeniz gerekti"
        },
        {
            "chapter": 2,
            "verse": 53,
            "text": "Doğru yolu bulasınız diye bir vakit Musa'ya kitap ve doğruyla eğriyi ayırt eden hükümler verdik"
        },
        {
            "chapter": 2,
            "verse": 54,
            "text": "Hani Musa, kavmine, siz buzağıya kapılmakla gerçekten kendinize zulmettiniz; tertemiz yaratıcınıza tövbe edin de nefislerinizi öldürün. Bu, yaratıcınız katında sizin için çok hayırlıdır demişti de Allah, bu yüzden tövbenizi kabul etmişti. Şüphe yok ki o, tövbeleri kabul eden rahimdir"
        },
        {
            "chapter": 2,
            "verse": 55,
            "text": "Bir zamanlar ya Musa demiştiniz, Allah'ı apaçık görmedikçe inanmayız sana. Derken bakınıp duruyordunuz, bir yıldırım düşmüş de sizi yakıvermişti"
        },
        {
            "chapter": 2,
            "verse": 56,
            "text": "Sonra da gene şükredesiniz diye ölümünüzden sonra sizi dirilttik"
        },
        {
            "chapter": 2,
            "verse": 57,
            "text": "Bulutla gölgelendirmiştik sizi. Rızıklandırdığımız tertemiz şeylerden yiyin diye size kudret helvasıyla bıldırcın indirmiştik. Onlar, zulmü bize etmediler, kendilerine ettiler"
        },
        {
            "chapter": 2,
            "verse": 58,
            "text": "Bir vakit şu şehre girin, nimetlerinden, nerede dilerseniz orada bolbol yiyin, kapısından secde ederek girin, burası yurttur deyin, yarlıganma dileyin de suçlarınızı örtelim; iyilikte bulunanların sevabını daha da arttıracağız demiştik"
        },
        {
            "chapter": 2,
            "verse": 59,
            "text": "Fakat zulmedenler, sözü, kendilerine söylenen şekilden başka bir şekle sokmuşlar, değiştirmişlerdi. Biz de zulmedenlere, kötülükte bulunduklarından dolayı gökten bir azap indirivermiştik"
        }
    ]
}
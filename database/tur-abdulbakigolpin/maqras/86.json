{
    "maqras": [
        {
            "chapter": 10,
            "verse": 53,
            "text": "O gerçek mi diye soruyorlar senden; de ki: Evet, andolsun Rabbime ki gerçektir ve siz de ondan kurtulmayacaksınız"
        },
        {
            "chapter": 10,
            "verse": 54,
            "text": "Zulmeden kişi, yeryüzünde ne varsa hepsine sahip olsaydı kurtulmak için hepsini de bağışlardı. Azabı görünce nadim olurlar ve aralarında adaletle hükmedilir. Zulüm görmez onlar"
        },
        {
            "chapter": 10,
            "verse": 55,
            "text": "Bilin ki hiç şüphe yok, göklerde ve yeryüzünde ne varsa Allah'ındır. Bilin ki Allah'ın vaadi, hiç şüphe yok gerçektir, fakat çokları bilmez"
        },
        {
            "chapter": 10,
            "verse": 56,
            "text": "Odur dirilten ve öldüren ve hepiniz de dönüp onun tapısına varacaksınız"
        },
        {
            "chapter": 10,
            "verse": 57,
            "text": "Ey insanlar, Rabbinizden size bir öğüt, gönüllerdeki dertlere şifa, inananlara hidayet ve rahmet geldi"
        },
        {
            "chapter": 10,
            "verse": 58,
            "text": "De ki: Allah'ın ihsanıyla, rahmetiyle, yalnız bunlarla ferahlanıp sevinsinler. Bu, onların derleyip topladıklarından daha hayırlıdır"
        },
        {
            "chapter": 10,
            "verse": 59,
            "text": "De ki: Allah'ın, size verdiği rızıklardan bir kısmını haram, bir kısmını helal saymanıza ne dersiniz? De ki: Allah mı izin verdi size, yoksa Allah'a iftira mı ediyorsunuz"
        },
        {
            "chapter": 10,
            "verse": 60,
            "text": "Allah'a yalan yere iftirada bulunanların kıyamet günü hakkındaki zanları nedir? Şüphe yok ki Allah, insanlara lütuf ve ihsanda bulunmadadır ama çokları şükretmez"
        },
        {
            "chapter": 10,
            "verse": 61,
            "text": "Hiçbir işe girişmezsin, onun vahyettiği Kur'an'dan hiçbir ayet okumazsın ve siz hiçbir iş işlemezsiniz ki o işe koyulduğunuz zaman biz, sizi görmeyelim, tanık olmayalım ve yeryüzünde ve gökte zerre miktarı bir şey bile yoktur ki Rabbinden gizli kalsın; bundan daha da küçük, daha da büyük hiçbir şey yoktur ki apaçık kitapta tespit edilmiş olmasın"
        },
        {
            "chapter": 10,
            "verse": 62,
            "text": "Bilin, haberdar olun ki şüphe yok Allah dostlarına ne korku vardır, ne de mahzun olur onlar"
        },
        {
            "chapter": 10,
            "verse": 63,
            "text": "Onlar öyle kişilerdir ki inanmışlardır ve çekinir onlar"
        },
        {
            "chapter": 10,
            "verse": 64,
            "text": "Onlara müjde var dünya yaşayışında da, ahirette de. Allah'ın sözlerinin değişmesine imkan yok. Budur en büyük kurtuluş ve saadet"
        },
        {
            "chapter": 10,
            "verse": 65,
            "text": "Onların sözü mahzun etmesin seni. Şüphe yok ki üstünlük, yücelik Allah'ındır. Odur duyan, bilen"
        },
        {
            "chapter": 10,
            "verse": 66,
            "text": "Bilin, haberdar olun ki Allah'ındır ne varsa göklerde ve ne varsa yeryüzünde ve ondan başka ona eş saydıkları şeylere tapanlar, onlara uymuyorlar, ancak kuru bir zanna uyuyorlar ve ancak yalan söylüyorlar"
        },
        {
            "chapter": 10,
            "verse": 67,
            "text": "Öyle bir mabuttur ki geceyi dinlenmeniz için yaratmış, gündüzü de ışıklı halketmiştir. Şüphe yok ki bunda, duyan topluluğa deliller var"
        },
        {
            "chapter": 10,
            "verse": 68,
            "text": "Allah, kendisine evlat edinmiştir dediler, münezzehtir o, müstağnidir. Onundur ne varsa göklerde ve yeryüzünde: Şu iddianıza dair bir deliliniz var mı? Allah hakkında bilmediğiniz birşeyi mi söylüyorsunuz"
        },
        {
            "chapter": 10,
            "verse": 69,
            "text": "De ki: Allah'a yalan isnat edip iftira edenler kurtulmazlar, muratlarına ermezler"
        },
        {
            "chapter": 10,
            "verse": 70,
            "text": "Dünyada değersiz menfaatler elde ettikten sonra dönüp tapımıza gelirler, sonra da kafir oldukları, inkar ettikleri şeyler yüzünden biz, onlara şiddetli bir azap tattırırız"
        }
    ]
}
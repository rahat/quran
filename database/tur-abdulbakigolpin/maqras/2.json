{
    "maqras": [
        {
            "chapter": 2,
            "verse": 26,
            "text": "Şüphe yok ki Allah, sivrisineği de örnek getirmekten çekinmez, ondan üstün olanları da. İnananlar bilirler ki bu örnek, yerindedir ve Rablerindendir. Fakat inanmayanlar, Allah bu örnekle ne demek istiyor ki derler. O, bununla çoklarını şaşırtıp azdırır, çoklarını da doğru yola getirir. Azdırıp şaşırttıkları, ancak kötü işler yapanlardır"
        },
        {
            "chapter": 2,
            "verse": 27,
            "text": "Kötülükte bulunanlar onlardır ki Allah'la ahdettikten sonra ahitlerini bozarlar. Allah'ın ulaştırılmasını emrettiği şeyi keserler, yeryüzünde bozgunculuk ederler. Onlardır ziyankarlar"
        },
        {
            "chapter": 2,
            "verse": 28,
            "text": "Allah'ı nasıl inkar edebilirsiniz ki ölüydünüz, diriltti sizi. Sonra öldürür, sonra gene diriltir, sonra da gerisin geriye ona dönersiniz"
        },
        {
            "chapter": 2,
            "verse": 29,
            "text": "Öyle bir Allah'tır ki yeryüzünde ne varsa hepsini sizin için yarattı, sonra iradesini yücelere yöneltti de gökleri nizam ve intizam üzere yedi kat olarak yarattı. O, her şeyi bilir"
        },
        {
            "chapter": 2,
            "verse": 30,
            "text": "Hani Rabbin meleklere, ben yeryüzünde mutlaka bir halife yaratacağım demişti. Demişlerdi ki: Orada bozgunculuk edecek ve kan dökecek birini mi yaratacaksın? Biz, sana hamd ederek noksan sıfatlardan arılığını söylemede, seni kutlamadayız ya; ben, sizin bilmediğinizi bilirim demişti"
        },
        {
            "chapter": 2,
            "verse": 31,
            "text": "Âdem'e bütün adları bildirmişti de meleklere o adlarla anılan şeyleri gösterip hadi demişti, doğrucuysanız bunların adlarını haber verin"
        },
        {
            "chapter": 2,
            "verse": 32,
            "text": "Demişlerdi ki: Noksan sıfatlardan seni arı biliriz, bize bildirdiğin şeylerden başka bilgimiz yok. Şüphe yok ki sen, her şeyi bilirsin, hüküm ve hikmet sahibisin"
        },
        {
            "chapter": 2,
            "verse": 33,
            "text": "Demişti ki: Ey Âdem onlara, yaratıkları adlarıyla haber ver, Âdem, her şeyi adlı adınca haber verince demişti ki: Ben size demedim mi, göklerdeki gizli şeyleri de bilirim, yeryüzünde ki gizli şeyleri de. Açığa vurduğunuzu da bilirim, gizlediğinizi de"
        },
        {
            "chapter": 2,
            "verse": 34,
            "text": "Hani meleklere, Âdem'e secde edin demiştik de İblisten başka bütün melekler secde etmişlerdi. O, secde etmekten çekinmiş, ululanmak istemişti de kafirlerden olmuştu"
        },
        {
            "chapter": 2,
            "verse": 35,
            "text": "Demiştik ki: Ey Âdem, sen ve eşin cennette oturun, dilediğinizi bol bol yiyin. Ancak şu ağaca yaklaşmayın, yoksa haddini aşanlardan olursunuz"
        },
        {
            "chapter": 2,
            "verse": 36,
            "text": "Şeytansa oradan onların ayaklarını kaydırdı, onları bulundukları makamdan çıkarıverdi. Dedik ki: Bazınız, bazınıza düşman olarak inin buradan. Bir zamana kadar yeryüzünde oturmanız, oradan rızıklanmanız mukadder"
        },
        {
            "chapter": 2,
            "verse": 37,
            "text": "Âdem, Rabbinden bazı sözler belledi de Allah tövbesini kabul etti. Şüphe yok ki o, bütün tövbeleri kabul eder, rahimdir"
        },
        {
            "chapter": 2,
            "verse": 38,
            "text": "Dedik ki: Hepiniz de cennetten inin. Fakat benden size bir doğru yol gösterici geldi mi o doğru yolu gösterenin izinden gidenlere ne korku vardır, ne hüzün"
        },
        {
            "chapter": 2,
            "verse": 39,
            "text": "İnanmayanlarla delillerimizi yalanlayanlara gelince: Onlardır ateş ehli; onlar, orada ebedi kalırlar"
        },
        {
            "chapter": 2,
            "verse": 40,
            "text": "Ey İsrailoğulları, anın size verdiğim nimeti. Vefa edin ahdime de vefa edeyim ahdinize ve ancak benden korkun artık"
        },
        {
            "chapter": 2,
            "verse": 41,
            "text": "İndirdiğim Kur'an'a inanın. Sizdeki kitabı da doğrulayıcıdır o. Ona ilk inanmayan siz olmayın. Delillerimi az ve değersiz bir parayla değişmeyin, ancak benden sakının"
        },
        {
            "chapter": 2,
            "verse": 42,
            "text": "Doğruyu batılla karıştırıp da bile bile gerçeği unutup gizlemeyin"
        },
        {
            "chapter": 2,
            "verse": 43,
            "text": "Namaz kılın, zekat verin, rüku edin rüku edenlerle"
        }
    ]
}
{
    "juzs": [
        {
            "chapter": 23,
            "verse": 1,
            "text": "Gerçekten de kurtulmuşlardır, muratlarına ermişlerdir inananlar"
        },
        {
            "chapter": 23,
            "verse": 2,
            "text": "Öyle kişilerdir onlar ki namazlarını gönül alçaklığıyla kılarlar"
        },
        {
            "chapter": 23,
            "verse": 3,
            "text": "Ve öyle kişilerdir onlar ki boş şeylerden yüz çevirirler"
        },
        {
            "chapter": 23,
            "verse": 4,
            "text": "Ve öyle kişilerdir onlar ki zekatlarını verirler"
        },
        {
            "chapter": 23,
            "verse": 5,
            "text": "Ve öyle kişilerdir onlar ki ırzlarını korurlar"
        },
        {
            "chapter": 23,
            "verse": 6,
            "text": "Ancak eşleri, ve malları olan cariyeleri müstesna ve bunda da hiç kınanmaz onlar"
        },
        {
            "chapter": 23,
            "verse": 7,
            "text": "Bunun ötesinde bir şey isteyenlerse, onlardır haddi aşanlar"
        },
        {
            "chapter": 23,
            "verse": 8,
            "text": "Ve öyle kişilerdir onlar ki emanetlerine ve ahitlerine riayet ederler"
        },
        {
            "chapter": 23,
            "verse": 9,
            "text": "Ve öyle kişilerdir onlar ki namazlarını korurlar"
        },
        {
            "chapter": 23,
            "verse": 10,
            "text": "Onlardır mirasçılar"
        },
        {
            "chapter": 23,
            "verse": 11,
            "text": "Öyle kişilerdir onlar ki Firdevs'i miras alırlar ve onlar orada ebedi kalırlar"
        },
        {
            "chapter": 23,
            "verse": 12,
            "text": "Andolsun ki biz insanı, balçık mayasından yarattık"
        },
        {
            "chapter": 23,
            "verse": 13,
            "text": "Sonra onu, sağlam bir karar yurdunda bir katre su kıldık"
        },
        {
            "chapter": 23,
            "verse": 14,
            "text": "Sonra o bir katre suyu kan pıhtısı haline getirdik, derken kan pıhtısını bir parça et haline soktuk, derken ette kemikler yarattık, derken kemiklere et giydirdik, sonra da onu başka bir yaratılışla meydana getirdik; ne yücedir şanı yaratıcıların en güzeli Allah'ın"
        },
        {
            "chapter": 23,
            "verse": 15,
            "text": "Sonra şüphe yok ki siz öleceksiniz"
        },
        {
            "chapter": 23,
            "verse": 16,
            "text": "Sonra gene şüphe yok ki kıyamet günü tekrar diriltileceksiniz"
        },
        {
            "chapter": 23,
            "verse": 17,
            "text": "Ve andolsun ki üstünüzde yedi yol yarattık ve bu yaratıştan gafil değiliz biz"
        },
        {
            "chapter": 23,
            "verse": 18,
            "text": "Ve gökten, ihtiyaç miktarınca yağmur yağdırdık da yağmur suyunu yerde kararlaştırdık, topladık ve bizim, hiç şüphe yok ki onu gidermeye de gücümüz yeter"
        },
        {
            "chapter": 23,
            "verse": 19,
            "text": "Onunla da size hurmalıklar ve üzüm bağları meydana getirdik, oralarda sizin için birçok meyvelar var, onlardan yemedesiniz"
        },
        {
            "chapter": 23,
            "verse": 20,
            "text": "Ve Turı Seyna'dan çıkan bir ağaç da meydana getirdik ki yağıyla ve yiyenlere, katığıyla biter"
        },
        {
            "chapter": 23,
            "verse": 21,
            "text": "Ve şüphe yok ki dört ayaklı hayvanlarda da ibret var sizin için elbette; karınlarındakini içiririz size ve onlarda, size daha birçok da faydalar var ve bir kısmını yersiniz"
        },
        {
            "chapter": 23,
            "verse": 22,
            "text": "Onlara ve gemiye binersiniz"
        },
        {
            "chapter": 23,
            "verse": 23,
            "text": "Ve andolsun ki Nuh'u kavmine gönderdik de ey kavmim dedi, kulluk edin Allah'a, size yoktur ondan başka bir mabut, hala mı çekinmeyeceksiniz"
        },
        {
            "chapter": 23,
            "verse": 24,
            "text": "Kavminin ileri gelenlerinden kafir olanlar, bu dediler, sizin gibi bir insandan başka bir şey değil, size üstün olmayı dilemekte ve Allah isteseydi melekleri indirirdi, fakat bizden önce gelip geçen atalarımız zamanında da böyle bir şey olduğunu duymadık biz"
        },
        {
            "chapter": 23,
            "verse": 25,
            "text": "Bu, deliliğe tutulmuş bir adam ancak, artık bir zamanadek gözetleyin bunu"
        },
        {
            "chapter": 23,
            "verse": 26,
            "text": "Nuh, Rabbim dedi, beni yalanlamalarına karşı sen yardım et bana"
        },
        {
            "chapter": 23,
            "verse": 27,
            "text": "Derken ona, nezaretimiz altında ve vahyimize uyarak bir gemi yap diye vahyettik; derken emrimiz gelip tandırın altından su kaynamaya başlayınca her mahluktan birer çifti ve helaki takdir edilenden başka ailenden olanları gemiye yükle ve zulmedenler hakkında bana söz söyleme, şüphe yok ki onlar garkolacaklar dedik"
        },
        {
            "chapter": 23,
            "verse": 28,
            "text": "Sen ve seninle beraber bulunanlar, gemiye oturunca da hamdolsun Allah'a ki de, bizi zalim topluluktan kurtardı"
        },
        {
            "chapter": 23,
            "verse": 29,
            "text": "Ve de ki: Rabbim, beni kutlulukla indir ve sensin indirenlerin en hayırlısı"
        },
        {
            "chapter": 23,
            "verse": 30,
            "text": "Şüphe yok ki bundan deliller var elbet ve şüphesiz ki biz, insanları deneriz"
        },
        {
            "chapter": 23,
            "verse": 31,
            "text": "Sonra onların ardından, başka bir nesil meydana getirdik"
        },
        {
            "chapter": 23,
            "verse": 32,
            "text": "Derken onlara, kendi cinslerinden bir peygamber gönderdik de kulluk edin Allah'a dedi, yoktur size ondan başka bir mabut, hala mı çekinmezsiniz"
        },
        {
            "chapter": 23,
            "verse": 33,
            "text": "Kavminin ileri gelenlerinden kafir olanlar ve ahirete ulaşmayı yalanlayanlar, onlara dünya yaşayışında nimetler verdiğimiz halde bu dediler, sizin gibi bir insandan başka bir şey değil; yediğiniz şeylerden o da yemekte ve içtiğiniz şeylerden o da içmekte"
        },
        {
            "chapter": 23,
            "verse": 34,
            "text": "Kendiniz gibi bir insana itaat ederseniz o zaman gerçekten de ziyan edersiniz"
        },
        {
            "chapter": 23,
            "verse": 35,
            "text": "Ölüp toprak ve kemik kesildikten sonra kabirden çıkacağınızı mı vaadediyor size"
        },
        {
            "chapter": 23,
            "verse": 36,
            "text": "Size vaadedilen şey, gerçekten ne de uzak, ne de uzak"
        },
        {
            "chapter": 23,
            "verse": 37,
            "text": "Yaşayış, ancak şu dünyadaki yaşayışımızdan ibaret; ölürüz, yaşarız ve tekrar dirilmeyiz biz"
        },
        {
            "chapter": 23,
            "verse": 38,
            "text": "Bu, ancak yalan yere Allah'a iftira eden bir adam ve biz, ona inanmayız"
        },
        {
            "chapter": 23,
            "verse": 39,
            "text": "Rabbim dedi, beni yalanlamalarına karşı sen yardım et bana"
        },
        {
            "chapter": 23,
            "verse": 40,
            "text": "Tanrı, az bir zamanda dedi, herhalde nadim olacaklar"
        },
        {
            "chapter": 23,
            "verse": 41,
            "text": "Gerçek ve yerinde gelen bir bağırışla onları helak ediverdik de selle sürüklenip gelen çerçöpe döndürdük; artık uzaklık, zulmeden topluluğa"
        },
        {
            "chapter": 23,
            "verse": 42,
            "text": "Sonra onların ardından, başka bir nesil meydana getirdik"
        },
        {
            "chapter": 23,
            "verse": 43,
            "text": "Hiçbir ümmet, helak edilmesi mukadder olan zamanı ileriye alamayacağı gibi geriye de atamaz"
        },
        {
            "chapter": 23,
            "verse": 44,
            "text": "Sonra birbiri ardınca peygamberlerimizi gönderdik. Bir ümmete peygamber geldi mi yalanladılar onu, biz de bir kısmını, bir kısmının peşine takıp birbiri ardınca helak ettik onları ve adları, sözleri kaldı ancak; artık uzaklık inanmayan topluluğa"
        },
        {
            "chapter": 23,
            "verse": 45,
            "text": "Sonra Musa'yı ve kardeşi Harun'u, delillerimizle ve apaçık bir burhanla gönderdik"
        },
        {
            "chapter": 23,
            "verse": 46,
            "text": "Firavun'a ve kavminin ileri gelenlerine, ululanmak istediler ve kibirli bir topluluktu onlar"
        },
        {
            "chapter": 23,
            "verse": 47,
            "text": "Derken, inanacağız mı bizim gibi iki insana, kavimleri de bize kulluk etmede dediler"
        },
        {
            "chapter": 23,
            "verse": 48,
            "text": "Dediler de ikisini de yalanladılar ve onlar, helak edilenlerdi zaten"
        },
        {
            "chapter": 23,
            "verse": 49,
            "text": "Andolsun ki biz, doğru yolu bulsunlar diye Musa'ya kitap vermiştik"
        },
        {
            "chapter": 23,
            "verse": 50,
            "text": "Ve Meryemoğlunu ve anasını kudretimize birer delil olarak yaratmış, onları düz, otlak ve sulak bir tepede barındırmıştık"
        },
        {
            "chapter": 23,
            "verse": 51,
            "text": "Ey Peygamberler, yiyin temiz şeyleri ve iyi işlerde bulunun, şüphe yok ki ben, yaptıklarınızı bilirim"
        },
        {
            "chapter": 23,
            "verse": 52,
            "text": "Ve şüphe yok ki şu ümmetiniz, bir ümmetten ibarettir ve ben de Rabbinizim, artık çekinin benden"
        },
        {
            "chapter": 23,
            "verse": 53,
            "text": "Fakat din hususunda ayrıldılar ve ayrılanlar, kendi kitaplarından başka kitapları inkar ettiler ve her bölük, kendi elindekine razı oldu, onunla övünmiye koyuldu"
        },
        {
            "chapter": 23,
            "verse": 54,
            "text": "Artık bir zamanadek sapıklıkları içinde bırak onları"
        },
        {
            "chapter": 23,
            "verse": 55,
            "text": "Sanıyorlar mı ki onlara mal ve evlat vererek mükafatlandırmadayız, yardım etmedeyiz onlara"
        },
        {
            "chapter": 23,
            "verse": 56,
            "text": "Hayırlara ulaşıvermelerini sağlamadayız, hayır, anlamıyorlar"
        },
        {
            "chapter": 23,
            "verse": 57,
            "text": "Şüphe yok, öyle kişilerdir onlar ki Rablerinin büyüklüğünden korkarlar"
        },
        {
            "chapter": 23,
            "verse": 58,
            "text": "Öyle kişilerdir onlar ki Rablerinin delillerine inanırlar"
        },
        {
            "chapter": 23,
            "verse": 59,
            "text": "Öyle kişilerdir onlar ki Rablerine şirk koşamazlar"
        },
        {
            "chapter": 23,
            "verse": 60,
            "text": "Öyle kişilerdir onlar ki verecekleri neyse verirler ve yürekleri, şüphesiz olarak dönüp Rablerinin tapısına varacaklarını bildikleri için korkuyla dolar"
        },
        {
            "chapter": 23,
            "verse": 61,
            "text": "Onlardır hayırlara, yarışırcasına koşanlar ve onlardır hayırlarda önde bulunanlar"
        },
        {
            "chapter": 23,
            "verse": 62,
            "text": "Ve biz, hiç kimseye gücü, yetmeyeceği bir şey teklif etmeyiz ve katımızdadır gerçek olanı söyleyen kitap ve onlar, zulüm görmezler"
        },
        {
            "chapter": 23,
            "verse": 63,
            "text": "Hayır, onların gönülleri, bu hususta sapıklık içindedir ve onların, bundan başka işledikleri işler var, onlar, o işleri işlerler"
        },
        {
            "chapter": 23,
            "verse": 64,
            "text": "Sonunda nimet içinde yaşayanlarını azaba uğrattığımız zaman feryada ve yalvarmaya başlarlar"
        },
        {
            "chapter": 23,
            "verse": 65,
            "text": "Bugün feryat edip yalvarmayın, şüphe yok ki bizden bir yardım göremezsiniz"
        },
        {
            "chapter": 23,
            "verse": 66,
            "text": "Size ayetlerimiz okunduğu zaman gerisin geriye dönerdiniz"
        },
        {
            "chapter": 23,
            "verse": 67,
            "text": "Ululanırdınız orada ve geceleyin de Peygamber hakkında uluorta söylenirdiniz"
        },
        {
            "chapter": 23,
            "verse": 68,
            "text": "Şu Kur'an'ı bir iyice düşünmezler mi, yoksa evvelce gelip geçen atalarına gelmeyen bir şey mi geldi onlara"
        },
        {
            "chapter": 23,
            "verse": 69,
            "text": "Yoksa Peygamberlerini tanımazlar mı ki onu inkar etmedeler"
        },
        {
            "chapter": 23,
            "verse": 70,
            "text": "Yoksa onda delilik var mı derler? Hayır, o, gerçek olan Kur'an'la gelmiştir onlara, fakat çoğu gerçeği istemez"
        },
        {
            "chapter": 23,
            "verse": 71,
            "text": "Gerçek Tanrı, onların dileklerine uysaydı elbette gökler de bozulurgiderdi, yeryüzü de, onlarda olan varlıklar da. Hayır, biz onlara kendi yüceliklerini getirdik, gösterdik, fakat onlar kendi yüceliklerinden de yüz çevirmedeler"
        },
        {
            "chapter": 23,
            "verse": 72,
            "text": "Yoksa onlardan ücret mi istiyorsun? Gerçekten de Rabbinin mükafatı daha hayırlıdır ve o, rızık verenlerin en hayırlısıdır"
        },
        {
            "chapter": 23,
            "verse": 73,
            "text": "Şüphe yok ki sen, onları mutlaka doğru yola çağırmadasın"
        },
        {
            "chapter": 23,
            "verse": 74,
            "text": "Fakat gerçekten de ahirete inanmayanlar, doğru yoldan sapıyorlar"
        },
        {
            "chapter": 23,
            "verse": 75,
            "text": "Onlara acırsan ve uğradıkları zararı giderirsen gene azgınlıklarında şaşkıncasına ısrar edip giderler"
        },
        {
            "chapter": 23,
            "verse": 76,
            "text": "Andolsun ki biz onları azaplandırmıştık da gene Rablerine baş eğmemişlerdi ve yalvarmamışlardı"
        },
        {
            "chapter": 23,
            "verse": 77,
            "text": "Sonunda, onlara çetin bir azap kapısı açmıştık da o zaman her şeyden ümitlerini kesmişlerdi"
        },
        {
            "chapter": 23,
            "verse": 78,
            "text": "Ve o, bir mabuttur ki size kulak, gözler ve kalpler verdi ne de az şükrediyorsunuz"
        },
        {
            "chapter": 23,
            "verse": 79,
            "text": "Ve o, bir mabuttur ki sizin için bitirdi yeryüzündekileri ve onun tapısında haşrolacaksınız"
        },
        {
            "chapter": 23,
            "verse": 80,
            "text": "Ve o, bir mabuttur ki diriltir ve öldürür ve geceyle gündüzün uzanıp kısalması da onun tedbiriyledir, akıl etmez misiniz"
        },
        {
            "chapter": 23,
            "verse": 81,
            "text": "Hayır, onlar, hep evvelkilerin dedikleri gibi demedeler"
        },
        {
            "chapter": 23,
            "verse": 82,
            "text": "Dediler ki: Öldükten ve toztoprak ve kemik kesildikten sonra mı diriltileceğiz"
        },
        {
            "chapter": 23,
            "verse": 83,
            "text": "Andolsun ki bize de, daha önce atalarımıza da vaadedilmişti bu, fakat bu, öncekilerin masallarından başka bir şey değil"
        },
        {
            "chapter": 23,
            "verse": 84,
            "text": "De ki: Kimindir yeryüzü ve orada bulunanlar biliyorsanız eğer"
        },
        {
            "chapter": 23,
            "verse": 85,
            "text": "Diyecekler ki: Allah'ın. De ki: O halde ne diye hala düşünüp anlamazsınız"
        },
        {
            "chapter": 23,
            "verse": 86,
            "text": "De ki: Kimdir Rabbi yedi göğün ve Rabbi pek büyük arşın"
        },
        {
            "chapter": 23,
            "verse": 87,
            "text": "Diyecekler ki: Bunlar da Allah'ın. De ki: Ne diye hala çekinmezsiniz"
        },
        {
            "chapter": 23,
            "verse": 88,
            "text": "De ki: Kimdir her şeyin saltanat ve tasarrufu elinde olan ve odur koruyan, oysa korunmaya muhtaç değil; biliyorsanız eğer"
        },
        {
            "chapter": 23,
            "verse": 89,
            "text": "Diyecekler ki: Bunlar da Allah'ın. De ki: Ne diye hala boş şeylere kapılmadasınız"
        },
        {
            "chapter": 23,
            "verse": 90,
            "text": "Hayır, biz onlara gerçeği getirdik ve şüphe yok ki onlar, yalan söylemedeler elbette"
        },
        {
            "chapter": 23,
            "verse": 91,
            "text": "Allah, hiç kimseyi evlat edinmez ve onunla birlikte bir başka mabut yoktur, olsaydı her mabut, kendi halkettiğini benimseyip alır gider ve bir kısmı, öbürlerinden üstün olurdu. Münezzehtir Allah onların söylediklerinden"
        },
        {
            "chapter": 23,
            "verse": 92,
            "text": "Gizliyi de bilir, görüneni de; gerçekten de yücedir şirk koşanların ona eş tanıdıkları şeylerden"
        },
        {
            "chapter": 23,
            "verse": 93,
            "text": "De ki: Rabbim, onlara vaadedileni bana göstereceksen"
        },
        {
            "chapter": 23,
            "verse": 94,
            "text": "Rabbim, beni zalim topluluğun içinde bırakma"
        },
        {
            "chapter": 23,
            "verse": 95,
            "text": "Ve şüphe yok ki bizim, onlara vaadettiğimiz şeyleri sana göstermeye gücümüz yeter elbette"
        },
        {
            "chapter": 23,
            "verse": 96,
            "text": "Kötülüğü, en güzel bir huyla defet, biz, onların neler dediğini, bizi ne çeşit tavsif ettiklerini daha iyi biliriz"
        },
        {
            "chapter": 23,
            "verse": 97,
            "text": "Ve de ki: Rabbim, sana sığınırım Şeytanların vesveselerinden"
        },
        {
            "chapter": 23,
            "verse": 98,
            "text": "Ve sana sığınırım Rabbim, onların yanımda bulunmalarından"
        },
        {
            "chapter": 23,
            "verse": 99,
            "text": "Sonunda, onlardan birine ölüm gelip çattı mı Rabbim der, beni geriye, tekrar dünyaya yolla da"
        },
        {
            "chapter": 23,
            "verse": 100,
            "text": "Belki iyi işler işlerim ve zayi ettiğim ömrü telafi ederim. Hayır, boş bir söz, onun söylediği söz. Onların önlerinde, diriltilip mezarlarından çıkarılacakları günedek bir berzah var"
        },
        {
            "chapter": 23,
            "verse": 101,
            "text": "Sura üfürülünce aralarında ne soysop var, ne de birbirlerinin halini soruştuRabilirler o gün"
        },
        {
            "chapter": 23,
            "verse": 102,
            "text": "Kimin iyilikleri ağır gelirse o çeşit kişilerdir kurtulanlar, muratlarına erenler"
        },
        {
            "chapter": 23,
            "verse": 103,
            "text": "Ve kimin iyilikleri hafif gelirse gerçekten de o çeşit kişilerdir kendilerini ziyana sokanlar, cehennemde ebedidir onlar"
        },
        {
            "chapter": 23,
            "verse": 104,
            "text": "Yüzlerini yalar ateş ve onlar, orada somurtup kalırlar"
        },
        {
            "chapter": 23,
            "verse": 105,
            "text": "Siz değil miydiniz size ayetlerim okunurken onları yalanlayanlar"
        },
        {
            "chapter": 23,
            "verse": 106,
            "text": "Rabbimiz derler, kötülüğümüz üst oldu bize ve doğru yoldan sapmış bir topluluk olduk"
        },
        {
            "chapter": 23,
            "verse": 107,
            "text": "Rabbimiz, bizi buradan çıkar, gene kötülüğe dönersek gerçekten de zulmetmiş oluruz artık"
        },
        {
            "chapter": 23,
            "verse": 108,
            "text": "Hoşt, defolun oraya ve bana da söz söylemeyin der"
        },
        {
            "chapter": 23,
            "verse": 109,
            "text": "Şüphe yok ki bir bölük vardır kullarımdan, Rabbimiz derler, inandık, yarlıga bizi ve acı bize ve sensin merhametliler merhametlisi"
        },
        {
            "chapter": 23,
            "verse": 110,
            "text": "Halbuki siz, onları alaya aldınız da sonunda beni anmayı unutturdu size bu hal ve siz onlara gülerdiniz"
        },
        {
            "chapter": 23,
            "verse": 111,
            "text": "Şüphe yok ki ben de sabrettiklerine karşılık bugün onları mükafatlandıracağım; şüphe yok ki onlardır muratlarına erenlerin ta kendileri"
        },
        {
            "chapter": 23,
            "verse": 112,
            "text": "Yeraltında kaç yıl kaldınız der"
        },
        {
            "chapter": 23,
            "verse": 113,
            "text": "Bir gün derler, yahut da bir günün bir kısmı kadar, artık, sayanlara sor"
        },
        {
            "chapter": 23,
            "verse": 114,
            "text": "Ancak pek az kaldınız der, fakat bir bilseniz ahiretin ebediliğini"
        },
        {
            "chapter": 23,
            "verse": 115,
            "text": "Yoksa sizi ancak boşu boşuna yarattık gerçekten de dönüp tapımıza gelmeyeceksiniz mi sanıyordunuz"
        },
        {
            "chapter": 23,
            "verse": 116,
            "text": "Yücedir her şeye sahip ve mutasarrıf olan gerçek Allah, yoktur ondan başka tapacak, güzelim arşın de sahibidir"
        },
        {
            "chapter": 23,
            "verse": 117,
            "text": "Ve kim Allah'la beraber bir başka mabudu çağırırsa onun, bu hususta bir burhanı yoktur; sorusu da Rabbine aittir onun; hiç şüphe yok ki kafirler, kurtulmazlar, muratlarına ermezler"
        },
        {
            "chapter": 23,
            "verse": 118,
            "text": "Ve de ki Rabbim, yarlıga acı ve sensin acıyanların en hayırlısı"
        },
        {
            "chapter": 24,
            "verse": 1,
            "text": "Bir suredir ki onu indirdik ve hükümlerini farzettik ve anıp ibret alın diye onda nice apaçık deliller de gösterdik"
        },
        {
            "chapter": 24,
            "verse": 2,
            "text": "Zina eden kadınla zina eden erkeğin herbirine yüzer sopa vurun ve Allah dinindeki bu hüküm hususunda onları esirgemeniz tutmasın ve azaplarını da inananların bir bölüğü görsün"
        },
        {
            "chapter": 24,
            "verse": 3,
            "text": "Zina eden erkek, ancak zina eden kadını, yahut şirk koşan kadını nikahlayabilir ve zina eden kadın da ancak zina eden erkekle, yahut şirk koşanla nikahlanabilir ve bu, inananlara haram edilmiştir"
        },
        {
            "chapter": 24,
            "verse": 4,
            "text": "Hür namuslu kadınlara iftira edip de sonra dört tanık getiremeyenlere de seksen sopa vurun ve tanıklıklarını ebediyen kabul etmeyin ve onlardır buyruktan çıkanların ta kendileri"
        },
        {
            "chapter": 24,
            "verse": 5,
            "text": "Ancak bundan sonra tövbe ederler ve düzgün bir hale gelirlerse artık şüphe yok ki Allah, suçları örter rahimdir"
        },
        {
            "chapter": 24,
            "verse": 6,
            "text": "Eşlerinin zina ettiğini söyleyenlere gelince: Kendilerinden başka tanık yoksa, gerçekten de doğru söyleyenlerden olduklarına dair herbirinin, dört kere tanıklık etmesi gerektir"
        },
        {
            "chapter": 24,
            "verse": 7,
            "text": "Beşincide, yalancılardansam Allah'ın laneti yalancıya diye tanıklık eder"
        },
        {
            "chapter": 24,
            "verse": 8,
            "text": "Kadının, Allah adına dört kere tanıklık edip kocasının, gerçekten de yalancılardan olduğunu söylemesi, cezayı, kendisinden giderir"
        },
        {
            "chapter": 24,
            "verse": 9,
            "text": "Beşincide, kocam doğru söyleyenlerdense gerçekten de Allah'ın gazabı bana der"
        },
        {
            "chapter": 24,
            "verse": 10,
            "text": "Allah'ın, size lütfü ve rahmeti olmasaydı ve şüphesiz bir surette Allah, tövbeleri kabul etmeseydi, hüküm ve hikmet sahibi bulunmasaydı ne yapardınız"
        },
        {
            "chapter": 24,
            "verse": 11,
            "text": "O uydurma haberi size getiren sizden bir taifedir; onu şer sanmayın kendinize, hatta o, hayırdır size. Onlardan herbirinin kazandığı günah, kendisine aittir, içlerinden, suçun en büyüğünü yüklenene gelince: Onundur en büyük azap"
        },
        {
            "chapter": 24,
            "verse": 12,
            "text": "Bunu duydukları zaman inanan erkeklerle kadınlar, kendilerine nasıl hüsnü zanda bulunuyorlarsa öylece hüsnü zanda bulunsalardı da bu, apaçık bir iftira deselerdi"
        },
        {
            "chapter": 24,
            "verse": 13,
            "text": "Bu işe ait dört tanık getirselerdi ya. Tanık getiremeyince de onlar, Allah katında yalancıların ta kendileridir"
        },
        {
            "chapter": 24,
            "verse": 14,
            "text": "Dünyada ve ahirette Allah'ın, size lütfü ve rahmeti olmasaydı daldığınız o dedikodu yüzünden mutlaka pek büyük bir azaba uğrardınız"
        },
        {
            "chapter": 24,
            "verse": 15,
            "text": "O zaman siz, onu ağızdan ağıza naklediyor ve hiçbir bilginiz olmayan o şeyi ağızlarınızla söyleyip duruyordunuz ve sanıyordunuz ki o, kolay bir şey, halbuki o, Allah katında pek büyük birşeydi"
        },
        {
            "chapter": 24,
            "verse": 16,
            "text": "Duyduğunuz vakit, buna dair bir söz söylemek, bize düşmez; haşa, bu, pek büyük bir iftira deseydiniz"
        },
        {
            "chapter": 24,
            "verse": 17,
            "text": "Eğer inanmışsanız Allah size öğüt vermededir bir daha ebediyen buna benzer birşeye dönmemeniz hakkında"
        },
        {
            "chapter": 24,
            "verse": 18,
            "text": "Ve Allah, size delillerini apaçık bildirmededir ve Allah, her şeyi bilir, hüküm ve hikmet sahibidir"
        },
        {
            "chapter": 24,
            "verse": 19,
            "text": "İnananlar arasında kötü şeylerin yayılmasını sevenleredir dünyada ve ahirette elemli azap ve Allah, her şeyi bilir, sizse bilmezsiniz"
        },
        {
            "chapter": 24,
            "verse": 20,
            "text": "Allah'ın, size lütfü ve merhameti olmasaydı ve şüphesiz bir surette Allah, esirgeyici ve rahim bulunmasaydı ne yapardınız"
        },
        {
            "chapter": 24,
            "verse": 21,
            "text": "Ey inananlar, Şeytan'ın izini izlemeyin ve kim, Şeytan'ın izini izlerse bilsin ki hiç şüphe yok o, çirkin ve kötü şeyleri buyurur ve Allah'ın, size lütfü ve rahmeti olmasaydı içinizden hiçbiriniz, ebediyen temiz bir hale gelemezdi, fakat Allah dilediğini temizler ve Allah, her şeyi duyar, bilir"
        },
        {
            "chapter": 24,
            "verse": 22,
            "text": "Üstün ve geçimi geniş olanlarınız, akrabaya, yoksullara ve Allah yolunda yurtlarından göçenlere vermekten çekinmesinler ve iyilik etmeyi terketmesinler ve bağışlasınlar ve suçtan geçsinler. Allah'ın, sizi yarlıgamasını sevmez, istemez misiniz? Ve Allah suçları örter, rahimdir"
        },
        {
            "chapter": 24,
            "verse": 23,
            "text": "Hiçbir şeyden haberi olmayan hür, namuslu, inanmış kadınlara iftira edenlere, dünyada da lanet edilmiştir, ahirette de ve onlaradır pek büyük azap"
        },
        {
            "chapter": 24,
            "verse": 24,
            "text": "O günde ki kendi dilleri, elleri ve ayakları, yaptıkları şeylere dair kendilerinin aleyhinde tanıklık eder"
        },
        {
            "chapter": 24,
            "verse": 25,
            "text": "O gün Allah, onların gerçek cezalarını tam olarak verir ve bilirler ki Allah, şüphesiz olarak apaçık gerçek mabuttur"
        },
        {
            "chapter": 24,
            "verse": 26,
            "text": "Pis kadınlar, pis erkeklerindir ve pis erkekler, pis kadınların ve temiz kadınlar, temiz erkeklerindir ve temiz erkekler, temiz kadınların; onlar, öbürlerinin söyledikleri sözlerden uzaktır, onlarındır yarlıganma ve güzelim bir rızık"
        },
        {
            "chapter": 24,
            "verse": 27,
            "text": "Ey inananlar, kendi evlerinizden başka evlere, sahipleriyle tanışmadan ve onlara selam vermeden girmeyin, düşünüp öğüt almanız için daha hayırlıdır bu size"
        },
        {
            "chapter": 24,
            "verse": 28,
            "text": "Orada kimseyi bulamazsanız size izin verilmedikçe girmeyin ve eğer, geri dönün denirse size dönün artık, bu, sizin için daha temiz bir harekettir ve Allah, ne yaparsanız hepsini bilir"
        },
        {
            "chapter": 24,
            "verse": 29,
            "text": "Orada bir menfaatiniz varsa içinde kimse oturmayan eve girmenizde bir suç yok size ve Allah, açığa vurduğunuzu da bilir, gizlediğinizi de"
        },
        {
            "chapter": 24,
            "verse": 30,
            "text": "İnananlara söyle: Gözlerini haramdan sakınsınlar, ırzlarını korusunlar, bu, daha temiz bir harekettir size. Şüphe yok ki Allah, ne işlerseniz hepsinden de haberdardır"
        },
        {
            "chapter": 24,
            "verse": 31,
            "text": "İnanan kadınlara da söyle, gözlerini haramdan sakınsınlar, ırzlarını korusunlar ve açığa çıkanlardan, görünenlerden başka ziynetlerini göstermesinler ve örtülerini, göğüslerini örtecek bir tarzda omuzlarından aşağıya doğru salsınlar; kocalarından, yahut babalarından, yahut kocalarının babasından, yahut oğullarından, yahut üvey oğullarından, yahut erkek kardeşlerinden, yahut erkek kardeşlerinin oğullarından, yahut kız kardeşlerinin oğullarından, yahut Müslüman kadınlardan, yahut kendi malları olan kölelerden, yahut erkeklikten kesilmiş veya kudreti olmayan erkek hizmetçilerden, yahut da henüz kadınların gizli hallerine vakıf olmayan erkek çocuklardan başka erkeklere ziynetlerini göstermesinler; gizledikleri ziynetler, bilinsin diye ayaklarını da vurmasınlar ve tövbe edin hepiniz Allah'a ey inananlar da kurtulun, erin muradınıza"
        },
        {
            "chapter": 24,
            "verse": 32,
            "text": "Sizden bekar olanları ve kölelerinizden, cariyelerinizden temiz olanları nikahlayıp evlendirin; yoksulsalar Allah, lutfuyla zengin eder onları ve Allah'ın lütfü boldur ve o, her şeyi bilir"
        },
        {
            "chapter": 24,
            "verse": 33,
            "text": "Evlenmeye güçleri yetmeyenler de Allah, onları lutfuyla zengin edinceye dek ırzlarını korusunlar. Köle ve cariyelerinizden, bir müddet içinde birden veya taksitle bir mal veya para karşılığı azat olmak isteyenlerin dileklerini de, bunda bir hayır olduğunu bilirseniz kabul edin ve onlara, Allah'ın size verdiği maldan verin. Cariyelerinizi, onlar da namuslu yaşamayı istedikleri halde, geçici dünya malı için kötülük yapmaya mecbur etmeyin. Zorla kötülüğe sevkedildikten sonra da şüphe yok ki Allah, onların suçlarını örter, rahimdir"
        },
        {
            "chapter": 24,
            "verse": 34,
            "text": "Andolsun ki biz, size apaçık deliller, sizden önce gelip geçenlere ait örnekler ve çekinenlere öğütler indirdik"
        },
        {
            "chapter": 24,
            "verse": 35,
            "text": "Allah ışığıdır göklerin ve yeryüzünün. Işığının örneği, kandil konan bir yere benzer, orada bir kandil var, kandil, bir sırça içinde, sırça da parılparıl parlayan bir yıldız sanki; doğuda da olmayan, batıda da olmayan kutlu zeytin ağacından yakılmış;ateş dokunmadan da yağı, hemen ışık verecek; nur üstüne nur. Allah, doğru yolu gösterir nuruyla dilediğine ve Allah, örnekler getirir insanlara ve Allah, her şeyi bilir"
        },
        {
            "chapter": 24,
            "verse": 36,
            "text": "Bu ışık, o evlerdedir ki Allah, oralarda adının yüceltilmesine ve anılmasına izin vermiştir ve oralarda, sabahakşam onu tenzih edenler vardır"
        },
        {
            "chapter": 24,
            "verse": 37,
            "text": "Öyle erler vardır ki onları ne ticaret, ne alımsatım, Allah'ı anmaktan ve namaz kılmaktan ve zekat vermekten alıkoymaz, gönüllerin ve gözlerin döneceği günden korkar onlar"
        },
        {
            "chapter": 24,
            "verse": 38,
            "text": "Allah'ın onları, yaptıkları işlerin daha da güzeliyle mükafatlandırması ve haklarında, lutfunu arttırması için ve Allah, dilediğini hesapsız olarak rızıklandırır"
        },
        {
            "chapter": 24,
            "verse": 39,
            "text": "Kafir olanlarsa, onların yaptıkları, çöldeki seraba benzer, susamış kimse, su sanır onu, fakat oraya gidince suya ait hiçbir şey bulamaz da kendi yanında bulur Allah'ı ve o, kafirin hesabını tamamıyla görüp karşılığını öder ve Allah, pek tez hesap görür"
        },
        {
            "chapter": 24,
            "verse": 40,
            "text": "Yahut da derin bir denizi kaplayan karanlıklara benzer; onu bir dalgadır, sarmıştır, üstüne bir dalga daha gelir, daha üste de bulut çökmüştür, karanlıklar, karanlıklar üstüne yığılmıştır, öylesine ki elini çıkarsa onu bile nerdeyse göremez ve Allah, kime nur vermemişse artık bir nur yoktur ona"
        },
        {
            "chapter": 24,
            "verse": 41,
            "text": "Görmez misin ki şüphesiz olarak Allah'ı tenzih eder göklerde bulunanlar da, yeryüzünde bulunanlar da ve kanatlarını çarpıp katarkatar uçan kuşlar da. Hepsi, dualarını da bilmede, onu tenzih etmeyi de ve Allah, ne yaparlarsa hepsini bilir"
        },
        {
            "chapter": 24,
            "verse": 42,
            "text": "Ve Allah'ındır göklerin ve yeryüzünün saltanatı ve tedbiri ve her şey, dönüp Allah tapısına varır"
        },
        {
            "chapter": 24,
            "verse": 43,
            "text": "Görmez misin ki Allah, bulutları sürmede, sonra onları birbirine katıp birleştirmede, sonra yığın haline getirmededir. Görürsün ki bulutlardan yağmur yağmadadır ve gökte dağ gibi yığılmış bulutlarda dolu var, bunları yağdırmadadır da dilediğine afetler vermededir, dilediğine de isabet ettirmemede. Şimşeğinin parıltısıysa neredeyse gözleri alacak"
        },
        {
            "chapter": 24,
            "verse": 44,
            "text": "Ve Allah, geceyle gündüzü, uzatıp kısaltmada, getirip götürmededir. Şüphe yok bunda, can gözü açık olanlara ibret var"
        },
        {
            "chapter": 24,
            "verse": 45,
            "text": "Ve Allah, her hayvanı sudan yaratmıştır onlardan, karnı üstünde sürünen var, onlardan, iki ayakla yürüyen var ve onlardan, dört ayakla yürüyen var. Allah, dilediğini yaratır; şüphe yok ki Allah'ın, her şeye gücü yeter"
        },
        {
            "chapter": 24,
            "verse": 46,
            "text": "Andolsun ki biz, her şeyi açıklayan deliller indirdik; ve Allah, dilediğini doğru yola sevk eder"
        },
        {
            "chapter": 24,
            "verse": 47,
            "text": "Ve derler ki: İnandık Allah'a ve Peygambere ve itaat ettik, sonra da onların bir kısmı bu sözün ardından yüz çevirir ve onlar inanmış kişiler değildir"
        },
        {
            "chapter": 24,
            "verse": 48,
            "text": "Onlar, aralarında hükmetmesi için Allah'a ve Peygamberine çağrıldıkları zaman içlerinden bir kısmı, derhal yüzlerini döndürür"
        },
        {
            "chapter": 24,
            "verse": 49,
            "text": "Fakat hak kendilerindeyse ona koşakoşa gelirler"
        },
        {
            "chapter": 24,
            "verse": 50,
            "text": "Gönüllerinde hastalık mı var, yoksa şüphe mi ediyorlar, yoksa Allah'ın ve Peygamberinin, onlara bir haksızlık edeceğinden mi korkuyorlar? Hayır, onlardır zalimlerin ta kendileri"
        },
        {
            "chapter": 24,
            "verse": 51,
            "text": "Aralarında hükmetmesi için Allah'a ve Peygamberine çağrıldıkları zaman inananların sözü, ancak duyduk ve itaat ettik sözüdür, böyle der onlar ve onlardır kurtulanların, muratlarına erenlerin ta kendileri"
        },
        {
            "chapter": 24,
            "verse": 52,
            "text": "Ve kim Allah'a ve Peygamberine itaat eder, Allah'tan korkar ve ondan çekinirse o çeşit kişilerdir muratlarına erenlerin, kurtulup nusret bulanların ta kendileri"
        },
        {
            "chapter": 24,
            "verse": 53,
            "text": "Emredersen onlara, savaşa çıkacaklarına dair olanca kuvvetleriyle yemin ederler elbette Allah'a de ki: Yemin etmeyin, bu, zaten adet olan, gerekli bulunan bir itaatten ibaret; şüphe yok ki Allah, ne yaparsanız hepsinden haberdardır"
        },
        {
            "chapter": 24,
            "verse": 54,
            "text": "De ki: İtaat edin Allah'a ve itaat edin Peygambere. Gene de yüz çevirirlerse ona düşen, ancak kendisine yüklenen vazifedir ve size düşen de, size yüklenen ve eğer ona itaat ederseniz doğru yolu bulursunuz ve Peygambere, apaçık tebliğden başka bir şey düşmez"
        },
        {
            "chapter": 24,
            "verse": 55,
            "text": "Allah, sizden inanıp iyi işlerde bulunanlara, onlardan önce gelip geçenleri nasıl yeryüzüne sahip ve hakim kıldıysa onları da mutlaka yeryüzüne sahip ve hakim kılmayı ve onlara, razı ve hoşnut oldukları dini nasip edip o dini, bütün dinlerden üstün etmeyi, korkularını emniyete tebdil eylemeyi vaadetmiştir; bana kulluk etsinler ve hiçbir şeyi eş tutmasınlar bana; ve bundan sonra kim kafir olursa o çeşit adamlardır, buyruktan çıkanların ta kendileri"
        },
        {
            "chapter": 24,
            "verse": 56,
            "text": "Ve namaz kılın, zekat verin ve Peygambere itaat edin de acınmışlardan olun"
        },
        {
            "chapter": 24,
            "verse": 57,
            "text": "Kafir olanlar, hiç ummasınlar ki yeryüzünde Allah'ı aciz bırakacaklar ve yurtları ateştir onların ve dönüp varılacak ne de kötü yerdir orası"
        },
        {
            "chapter": 24,
            "verse": 58,
            "text": "Ey inananlar, malınız olan köle ve cariyelerle sizden olup henüz ergenlik çağına girmemiş çocuklar, yanınıza gelirlerken üç vakitte, izin alsınlar sizden: Sabah namazından önce, öğle sıcağında elbisenizi soyduğunuz zaman ve yatsı namazından sonra; bu üç vakit, halvet vaktidir size. Bu vakitlerden başka zamanlarda yanınıza izinsiz girerlerse ne size suç var, ne onlara ve birbirinizi de dolaşabilirsiniz. Allah, delillerini böyle apaçık bildirmede size ve Allah, her şeyi bilir, hüküm ve hikmet sahibidir"
        },
        {
            "chapter": 24,
            "verse": 59,
            "text": "Çocuklarınız ergenlik çağına girince de evvelce nasıl izinle yanınıza geliyorlarsa gene öylece izin alsınlar. Allah, delillerini böylece açıklamadadır size ve Allah, her şeyi bilir, hüküm ve hikmet sahibidir"
        },
        {
            "chapter": 24,
            "verse": 60,
            "text": "Nikah ümidi kalmamış, kadınlık halinden kesilmiş kadınlar, ziynetlerini göstermemek şartıyla dış elbiselerini çıkarırlarsa suç yok onlara; fakat giyerlerse bu, daha da hayırlıdır onlara ve Allah, her şeyi duyar, bilir"
        },
        {
            "chapter": 24,
            "verse": 61,
            "text": "Köre vebal yok, topala vebal yok, hastaya vebal yok size de vebal yok evlerinizde, yahut babalarınızın evlerinde. Yahut analarınızın evlerinde, yahut erkek kardeşlerinizin evlerinde, yahut kız kardeşlerinizin evlerinde, yahut amcalarınızın evlerinde, yahut halalarınızın evlerinde, yahut dayılarınızın evlerinde, yahut teyzelerinizin evlerinde, yahut anahtarlarına sahib olduğunuz evlerde, yahut da dostunuzun evlerinde yemek yemenizde; toplu olarak, yahut ayrıayrı yemek yemenizde de bir vebal yok. Evlere girince, Allah tarafından kutlu ve temiz bir sağlık, esenlik vesilesi olmak üzere selam verin ev halkına. İşte Allah, aklınız ersin, düşünüp anlayın diye delillerini böyle açıklar size"
        },
        {
            "chapter": 24,
            "verse": 62,
            "text": "İnananlar, ancak Allah'a ve Peygamberine inanırlar ve onunla beraber, topluluğu icab ettiren bir işte bulunurlarsa izin almadan bırakıp gitmezler. Şüphe yok ki senden izin isteyenlerdir Allah'a ve Resulüne inananlar. Bazı işlerini görmek için izin istediler mi senden, sen de onlardan dilediğine izin ver ve onlar için Allah'tan yarlıganma dile; şüphe yok ki Allah, suçları örter, rahimdir"
        },
        {
            "chapter": 24,
            "verse": 63,
            "text": "Aranızda, birbirinizi çağırdığınız gibi çağırmayın Peygamberi. İçinizden, birbirini siper ederek gizlice gidenleri, gerçekten de bilir Allah; artık onun emrine aykırı hareket edenler, bir sınanmaya uğramaktan, yahut da elemli bir azaba düşmekten sakınsınlar"
        },
        {
            "chapter": 24,
            "verse": 64,
            "text": "Bilin ki Allah'ındır ne varsa göklerde ve yeryüzünde. Neyle oyalandığınızı mutlaka bilir ve dönüp tapısına vardığınız gün, ne yaptıklarını mutlaka haber verecek ve Allah, her şeyi bilir"
        },
        {
            "chapter": 25,
            "verse": 1,
            "text": "Ne yücedir şanı, Furkan'ı alemleri korkutmak üzere kuluna indirenin"
        },
        {
            "chapter": 25,
            "verse": 2,
            "text": "Öyle bir mabuttur ki onundur saltanatı ve tedbiri göklerin ve yeryüzünün ve hiçbir kimseyi evlat edinmez, saltanat ve tasarrufta ortağı yoktur ve her şeyi yaratmıştır da mukadderatı takdir etmiştir"
        },
        {
            "chapter": 25,
            "verse": 3,
            "text": "Onu bırakıp da o çeşit tanrılar kabul etmişlerdir ki onlar, hiçbir şey yaratamazlar ve kendileri yaratılmıştır zaten ve kendilerinden bile bir zararı defedemezler, kendilerine bile bir fayda veremezler, ne öldürmeye güçleri yeter, ne yaşatmaya, ne de ölüleri diriltip kabirden çıkarmaya"
        },
        {
            "chapter": 25,
            "verse": 4,
            "text": "Ve kafir olanlar, bu dediler, ancak kendi uydurması ve bu hususta ona bir topluluk da yardım etmiştir; gerçekten de zulmettiler onlar ve yalan söylediler"
        },
        {
            "chapter": 25,
            "verse": 5,
            "text": "Ve bunlar, evvelce gelip geçmiş olanlara dair masallar, onları başkasına yazdırıyor, sabahakşam ona okunup duruyor dediler"
        },
        {
            "chapter": 25,
            "verse": 6,
            "text": "De ki: Onu, göklerde ve yeryüzünde gizli olanları bilen indirdi; şüphe yok ki o, suçları örter, rahimdir"
        },
        {
            "chapter": 25,
            "verse": 7,
            "text": "Ve bu ne çeşit peygamber dediler, yemek yiyor, sokaklarda geziyor; ona bir melek indirilseydi de yanında bir korkutucu olsaydı ya"
        },
        {
            "chapter": 25,
            "verse": 8,
            "text": "Yahut ona bir define verilmeliydi, yahut da bir bahçesi olmalıydı da orada biten şeyleri yemeliydi ve zalimler, siz dediler, ancak büyülenmiş bir adama uyuyorsunuz"
        },
        {
            "chapter": 25,
            "verse": 9,
            "text": "Bak da gör, senin için ne çeşit örnekler getirdi onlar da saptılar doğru yoldan ve artık gerçeğe varmak için hiçbir yol bulamaz onlar"
        },
        {
            "chapter": 25,
            "verse": 10,
            "text": "Ne yücedir şanı ki dilerse bunlardan daha da hayırlı cennetler verir sana, kıyılarından ırmaklar akar ve köşkler kurar senin için"
        },
        {
            "chapter": 25,
            "verse": 11,
            "text": "Hatta onlar, kıyameti de yalanladılar ve biz, kıyameti yalanlayana, alevalev yanan ateşi hazırladık"
        },
        {
            "chapter": 25,
            "verse": 12,
            "text": "Ateş, onları ta uzaktan gördü mü duyacak onlar, ateşin şiddetli kızgınlığını ve harılharıl yanarken çıkardığı sesi"
        },
        {
            "chapter": 25,
            "verse": 13,
            "text": "Elleri, boyunlarına zincirlerle bağlanarak ateşin dar bir yerine atıldıkları zaman da helak olduk, bittik diye bağrışacaklar"
        },
        {
            "chapter": 25,
            "verse": 14,
            "text": "Bugün, bittik, helak olduk diye bir kere bağırmayın, birçok kere bağırın bittik, helak olduk diye"
        },
        {
            "chapter": 25,
            "verse": 15,
            "text": "De ki: Bu mu daha hayırlıdır, yoksa çekinenlere vaadedilen ebedilik cenneti mi? Bu, onlara bir mükafattır ve dönüp varacakları yer"
        },
        {
            "chapter": 25,
            "verse": 16,
            "text": "Diledikleri gibi ebedilik, onlarındır orada; bu, yerine getirilmesi istenen ve getirilecek olan bir vaadidir Rabbinin"
        },
        {
            "chapter": 25,
            "verse": 17,
            "text": "O gün, onları da, Allah'tan başka kulluk ettiklerini de toplayacak da siz misiniz diyecek, kullarımı doğru yoldan saptıranlar, yoksa onlar mı doğru yoldan sapıttılar"
        },
        {
            "chapter": 25,
            "verse": 18,
            "text": "Diyecekler ki: Tenzih ederiz seni, senden başka dost ve yardımcı kabul etmek bize yaraşmaz; fakat sen, onları da, atalarını da nimetler vererek yaşattın, sonunda seni anmayı unuttular ve helake müstahak bir topluluk oldular"
        },
        {
            "chapter": 25,
            "verse": 19,
            "text": "Gerçekten de söylediklerinizi reddedip yalanlar sizi ve sizden ne azabı gidermeye güçleri yeter, ne size yardıma kudretleri var. Ve sizden kim zulmederse ona. büyük bir azap tattırırız"
        },
        {
            "chapter": 25,
            "verse": 20,
            "text": "Senden önce de peygamberlerden hiçbirini yollamadık ki onlar, yemek yememiş, sokaklarda gezmemiş olsunlar ve biz, sizin bir kısmınızı, bir kısmınızla denedik, bakalım dayanacak mısınız? Ve Rabbin, her şeyi görür"
        }
    ]
}
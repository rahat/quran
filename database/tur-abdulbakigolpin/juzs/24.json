{
    "juzs": [
        {
            "chapter": 39,
            "verse": 32,
            "text": "Kimdir Allah'a karşı yalan söyleyenden ve doğru, kendisine gelip anlatıldıktan sonra onu yalanlayandan daha zalim? Kafirlere, cehennemde yer yurt mu yok"
        },
        {
            "chapter": 39,
            "verse": 33,
            "text": "Doğrulukla gelen kişiye ve onun doğru olduğunu tasdik edenlere gelince: Onlardır çekinenlerin ta kendileri"
        },
        {
            "chapter": 39,
            "verse": 34,
            "text": "Onlarındır Rableri katında diledikleri; budur iyilik edenlerin mükafatı"
        },
        {
            "chapter": 39,
            "verse": 35,
            "text": "Allah, onların önce işledikleri en kötü suçları bile örtecek ve ettikleri iyiliklerin mükafatını daha da güzel bir surette verecek"
        },
        {
            "chapter": 39,
            "verse": 36,
            "text": "Allah, yetmez mi kuluna? Ve seni, ondan başka mabut saydıklarıyla mı korkutuyorlar? Ve Allah kimi doğru yoldan saptırırsa ona yol gösterecek yoktur"
        },
        {
            "chapter": 39,
            "verse": 37,
            "text": "Ve Allah, kimi doğru yola sevk ederse onu saptıracak hiçbir kimse yok; Allah, öç alan üstün bir kudrete sahip mi değildir"
        },
        {
            "chapter": 39,
            "verse": 38,
            "text": "Ve andolsun ki onlara, gökleri ve yeryüzünü kim yarattı diye sorsan elbette Allah derler. De ki: Gördünüz mü şu halde, onu bırakıp kimlere kulluk etmedesiniz? Allah, bana bir zarar vermek istese onun zararını giderebilir mi onlar, yahut bana rahmet etmek dilese rahmetini menedebilirler mi? De ki: Yeter bana Allah, ona dayansın dayananlar"
        },
        {
            "chapter": 39,
            "verse": 39,
            "text": "De ki: Ey kavmim, gücünüz neye yetiyorsa yapadurun, şüphe yok ki ben de yapmadayım, yakında bilir, anlarsınız"
        },
        {
            "chapter": 39,
            "verse": 40,
            "text": "Aşağılatıcı azap kime gelecek ve daimi azabı kim hakedecek"
        },
        {
            "chapter": 39,
            "verse": 41,
            "text": "Şüphe yok ki biz, o kitabı, insanlara bildirmen için gerçek olarak indirdik sana, artık doğru yolu bulanın faydası kendine ve kim yolunu azıtır da azarsa zararı, gene kendine ve sen, onlara bir koruyucu değilsin"
        },
        {
            "chapter": 39,
            "verse": 42,
            "text": "Allah, ölüm zamanında, ölenin ruhunu alır, ölmeyecek kişinin de uyuduğu zaman; ölümün mukadder olanın ruhunu, gerçekten de geri vermez, öbürünün ruhunuysa yollar muayyen ve mukadder bir zamanadek; şüphe yok ki bunda, düşünen topluluğa bir delil var"
        },
        {
            "chapter": 39,
            "verse": 43,
            "text": "Yoksa, Allah'ı bırakıp da şefaatçiler mi kabul ettiler? De ki: Onların hiçbir şeye güçleri yetmez ve hiçbir şey akıl etmezler, değil mi"
        },
        {
            "chapter": 39,
            "verse": 44,
            "text": "De ki: Bütün şefaat, Allah'ın; onundur göklerin ve yeryüzünün saltanatı ve tedbiri, sonra da dönüp onun tapısına gideceksiniz"
        },
        {
            "chapter": 39,
            "verse": 45,
            "text": "Allah bir olarak övülüp anıldı mı ahirete inanmayanların yüreklerinden bir nefrettir kopar, fakat ondan başka, onların mabut sandıkları anılınca ferahlanıp sevinirler"
        },
        {
            "chapter": 39,
            "verse": 46,
            "text": "De ki: Gökleri ve yeryüzünü yaratan, gizliyi de, açıkta olanı da bilen Allah'ım, ihtilafa düştükleri şeyler hakkında, kullarının arasında sen hüküm vereceksin"
        },
        {
            "chapter": 39,
            "verse": 47,
            "text": "Yeryüzünde ne varsa hepsi ve onlarla beraber de daha bir misli, zulmedenlerin olsa kıyamet günü, azabın kötülüğünü giderip kurtulmak için elbette bağışlarlardı; ve o gün, onların hiç hesaplamakdıkları şeyler, Allah tarafından karşılarına çıkarılıverecek"
        },
        {
            "chapter": 39,
            "verse": 48,
            "text": "Kazandıkları kötülükler, ortaya çıkmıştır ve alay ettikleri şey, başlarına gelmiştir"
        },
        {
            "chapter": 39,
            "verse": 49,
            "text": "İnsana bir zarar geldi mi bizi çağırır, sonra katımızdan bir nimet verdik mi ona, der ki: Bana bu nimet, bilgim yüzünden verilmiştir; hayır, o bir sınamadır ve fakat çoğu bilmez"
        },
        {
            "chapter": 39,
            "verse": 50,
            "text": "Gerçekten, onlardan öncekiler de bu sözü söylemişlerdi de kazandıkları şeylerin, onlara hiçbir faydası dokunmamıştı"
        },
        {
            "chapter": 39,
            "verse": 51,
            "text": "Derken kazandıkları, elde ettikleri şeylerin kötülüklerine uğramışlardı. Bunlardan zulmedenler de kazançlarının kötülüklerine uğrayacaklar, suçlarının mücazatını görecekler ve onlar, bizim vereceğimiz cezaya mani olamazlar"
        },
        {
            "chapter": 39,
            "verse": 52,
            "text": "Bilmezler mi ki Allah, şüphe yok ki dilediğinin rızkını bollaştırır ve dilediğinin daraltır. Şüphe yok ki bunda, inananlara deliller var elbet"
        },
        {
            "chapter": 39,
            "verse": 53,
            "text": "De ki: Ey nefislerine uyup hadden aşırı hareket eden kullarım, Allah rahmetinden ümit kesmeyin; şüphe yok ki Allah, bütün suçları örter, şüphe yok ki o, suçları örter, rahimdir"
        },
        {
            "chapter": 39,
            "verse": 54,
            "text": "Ve dönün Rabbinize ve teslim olun ona, size azap gelip çatmadan, sonra yardım edilmez size"
        },
        {
            "chapter": 39,
            "verse": 55,
            "text": "Ve uyun Rabbinizden size indirilen en güzel kitaba, Kur'an'a, ansızın ve siz hiç anlamadan size azap gelip çatmadan önce"
        },
        {
            "chapter": 39,
            "verse": 56,
            "text": "Herkesin, Allah katından bir sevap kazanamadım, hey gidi hey ve gerçekten de alay edenlerdendim dediği"
        },
        {
            "chapter": 39,
            "verse": 57,
            "text": "Yahut Allah beni doğru yola sevketseydi elbette çekinenlerden olurdum dediği"
        },
        {
            "chapter": 39,
            "verse": 58,
            "text": "Yahut da azabı görünce, bir kere daha dünyaya dönmeme imkan olsaydı mutlaka iyilik edenlerden olurdum dediği günden önce"
        },
        {
            "chapter": 39,
            "verse": 59,
            "text": "Hayır, dönemezsin; sana bunca delillerim geldiği halde yalanladın onları ve ululuk satmaya kalkıştın ve kafirlerden oldun"
        },
        {
            "chapter": 39,
            "verse": 60,
            "text": "Ve kıyamet günü görürsün ki Allah'a karşı yalan söyleyenlerin yüzleri, kapkara olur; ululananlara cehennemde yeryurt mu yok"
        },
        {
            "chapter": 39,
            "verse": 61,
            "text": "Allah, kendisinden çekinenleri, kurtuluşlarına sebep olan şeyle kurtarır, onlar, bir kötülüğe uğramazlar ve mahzun da olmazlar"
        },
        {
            "chapter": 39,
            "verse": 62,
            "text": "Allah, her şeyi yaratandır ve o, her şeyi korur"
        },
        {
            "chapter": 39,
            "verse": 63,
            "text": "Onundur kilitleri göklerin ve yeryüzünün ve Allah'ın delillerini yalanlayanlara gelince: Onlardır ziyana uğrayanların ta kendileri"
        },
        {
            "chapter": 39,
            "verse": 64,
            "text": "De ki: Allah'tan başkasına kulluk etmemi mi emrediyorsunuz bana a bilgisizler"
        },
        {
            "chapter": 39,
            "verse": 65,
            "text": "Ve andolsun ki sana ve senden öncekilere, gerçekten de şirk koşarsan yaptıklarını boşa çıkarırım ve elbette ziyana uğrayanlardan olursun diye vahyedildi"
        },
        {
            "chapter": 39,
            "verse": 66,
            "text": "Hayır, artık Allah'a kulluk et ve şükredenlerden ol"
        },
        {
            "chapter": 39,
            "verse": 67,
            "text": "Allah'ı, gereği gibi ululamadılar ve yeryüzü, kıyamet gününde, tamamıyla kudret avucundadır onun ve gökler de, kudretiyle dürülmüştür; münezzehtir ve yücedir o, şirk koşanların şirk koştukları şeylerden"
        },
        {
            "chapter": 39,
            "verse": 68,
            "text": "Ve Sur'a üfürülmüştür de göklerdekilerin ve yeryüzündekilerin hepsi de, o sesin şiddetinden ölüp gitmiştir, sonra bir daha üfürülünce o zaman hepsi dirilmiştir, ne olacak diye bakınıp durmadalar"
        },
        {
            "chapter": 39,
            "verse": 69,
            "text": "Ve ışıklanmıştır yeryüzü, Rabbinin nuruyla ve yaptıklarının yazıldığı kitap, ellerine verilmiştir ve peygamberlerle tanıklar, getirilmiştir ve aralarında, gerçek bir hükümle hükmedilmiştir ve onlara zulmedilmemiştir"
        },
        {
            "chapter": 39,
            "verse": 70,
            "text": "Ve herkese, ne yaptıysa karşılığı, ödenmiştir ve o, ne yaptıklarını daha iyi bilir"
        },
        {
            "chapter": 39,
            "verse": 71,
            "text": "Ve kafir olanlar, bölükbölük cehenneme sürülmüştür, oraya geldikleri zaman kapıları açılmıştır da bekçileri, onlara, sizin içinizden, Rabbinizin ayetlerini okuyan ve sizi, bugüne kavuşacağınızı söyleyerek korkutan peygamberler gelmedi mi size derler. Onlar da evet derler ve fakat azap hükmü, hak olmuştur kafirlere"
        },
        {
            "chapter": 39,
            "verse": 72,
            "text": "Girin denilir cehennem kapılarından, ebedi kalırsınız orada; ululananların ne de kötüdür yurtları"
        },
        {
            "chapter": 39,
            "verse": 73,
            "text": "Ve Rablerinden çekinenler de bölükbölük cennete sürülmüştür, oraya geldikleri zaman kapıları açılmıştır da bekçileri, esenlik size, tertemiz oldunuz, artık girin ebedi olarak derler"
        },
        {
            "chapter": 39,
            "verse": 74,
            "text": "Onlar da hamd Allah'a ki derler, bize vaadettiğini gerçekleştirdi ve cennetten, dilediğimiz yerde konaklamamız için bu yeri miras verdi bize; ne de güzeldir iyi işlerde bulunanların mükafatı"
        },
        {
            "chapter": 39,
            "verse": 75,
            "text": "Ve görürsün ki, melekler, Rablerine hamd ederek onu tenzih edip arşın çevresinde dönmedeler ve aralarında gerçek bir adaletle hükmedilmiştir ve denilmiştir ki: Hamd, alemlerin Rabbi Allah'a"
        },
        {
            "chapter": 40,
            "verse": 1,
            "text": "Ha mim"
        },
        {
            "chapter": 40,
            "verse": 2,
            "text": "Bu kitap, üstün ve her şeyi bilen Allah tarafından indirilmiştir"
        },
        {
            "chapter": 40,
            "verse": 3,
            "text": "Odur suçları örten ve tövbeleri kabul eden ve azabı şiddetli olan ve kullarına nimetler ihsan eden; yoktur ondan başka tapacak ve dönüp varılacak yer, onun tapısıdır ancak"
        },
        {
            "chapter": 40,
            "verse": 4,
            "text": "Allah'ın delilleri hakkında, ancak kafir olanlar çekişirler, onların, şehirlerde dönüp dolaşmaları aldatmasın seni"
        },
        {
            "chapter": 40,
            "verse": 5,
            "text": "Onlardan önce de Nuh kavmi, yalanladı, onlardan sonraysa bölükbölük halk ve her ümmet, peygamberini yalanlamayı kendine iş edindi, buna kasdetti, onu öldürmek istedi ve gerçeği boşa çıkarmak için boş şeylere dayanarak çekiştiler, derken onları helakediverdim; azap nasıl olurmuş, görsünler"
        },
        {
            "chapter": 40,
            "verse": 6,
            "text": "İşte böylece Rabbinin verdiği hüküm, kafirlere hak oldu: Şüphe yok ki onlar, cehennemliktir"
        },
        {
            "chapter": 40,
            "verse": 7,
            "text": "Arşı taşıyanlarla onun çevresindekiler, Rablerine hamd ederek onu tenzih ederler ve inanırlar ona ve inananlara yarlıganma dilerler, Rabbimiz derler, rahmetin ve bilgin, her şeyi kavramış, kaplamıştır, artık tövbe edenleri ve senin yoluna uyanları yarlıga ve koru onları, yakıp kavuran cehennem azabından"
        },
        {
            "chapter": 40,
            "verse": 8,
            "text": "Rabbimiz ve sok onları ebedi Adn cennetlerine, nitekim vait de etmiştin onlara ve atalarından ve eşlerinden ve soylarından kendilerini düzgün bir hale getirenlere. Şüphe yok ki sen, üstünsün, hüküm ve hikmet sahibisin"
        },
        {
            "chapter": 40,
            "verse": 9,
            "text": "Ve koru onları kötülüklerden ve kimi kötülüklerden korursan o gün, gerçekten de ona acımışsın ve budur işte o pek büyük kurtuluş, murada eriş"
        },
        {
            "chapter": 40,
            "verse": 10,
            "text": "Şüphe yok ki kafir olanlara nida edilir de denir ki: Bugün kendinize karşı duyduğunuz nefretten, buğuzdan daha büyüktü size karşı Allah'ın duyduğu nefret ve buğuz o zaman ki inanca çağrılıyordunuz da kafir oluyordunuz siz"
        },
        {
            "chapter": 40,
            "verse": 11,
            "text": "Onlarsa Rabbimiz derler, iki kere öldürdün bizi ve iki kere dirilttin, artık suçlarımızı da söyledik, buradan çıkmamıza bir yol yok mu"
        },
        {
            "chapter": 40,
            "verse": 12,
            "text": "Bu da, Allah birdir dendi mi kafir olmamızdan ve ona eşler olduğu söylenince inanmanızdandır; artık hüküm, pek yüce ve pek büyük Allah'ın"
        },
        {
            "chapter": 40,
            "verse": 13,
            "text": "Öyle bir mabuttur ki delillerini göstermededir size ve rızıklandırmak için gökten yağmur yağdırmadadır size ve ona dönen kişiden başkası ibret ve öğüt almaz bundan"
        },
        {
            "chapter": 40,
            "verse": 14,
            "text": "Artık, dininde, özünüzü tamamıyla ona bağlıyarak çağırın Allah'ı kafirler istemese de"
        },
        {
            "chapter": 40,
            "verse": 15,
            "text": "Dostlarının derecelerini yüceltir, arşın sahibidir; kavuşma gününden korkutmak için kullarından dilediğine Ruh'u, emriyle indirir"
        },
        {
            "chapter": 40,
            "verse": 16,
            "text": "O kavuşma günü, onlar, kabirlerinden çıkarlar, Allah'a karşı hiçbir şeyleri gizli kalmaz; o gün, saltanat ve tedbir kimindir, bir ve her şeye üstün Allah'ın"
        },
        {
            "chapter": 40,
            "verse": 17,
            "text": "O gün herkes, ne kazandıysa onun karşılığını bulur; o gün zulüm yoktur; şüphe yok ki Allah'ın hesabı, pek tezdir"
        },
        {
            "chapter": 40,
            "verse": 18,
            "text": "Ve onları, yaklaşmakta olan o günle korkut, o gün, korkudan yürekler, ağızlara gelir, gönüller, dertle dolar, zalimlere ne yardımı dokunacak bir dost bulunur, ne şefaati kabul edilecek bir şefaatçi"
        },
        {
            "chapter": 40,
            "verse": 19,
            "text": "O, hıyanetle gizlice bakışı da bilir, gönüllerde gizlenen şeyleri de"
        },
        {
            "chapter": 40,
            "verse": 20,
            "text": "Ve Allah, gerçek olarak hükmeder. Ondan başka kulluk ettikleri şeyler, hiçbir şey hakkında hüküm veremezler; şüphe yok ki Allah, her şeyi duyar, bilir"
        },
        {
            "chapter": 40,
            "verse": 21,
            "text": "Yeryüzünü gezip dolaşmazlar mı ki onlardan önce gelip geçenlerin ne olmuş sonları, bir bakıp görsünler? Onlar, kuvvet bakımından da üstündü bunlardan, yeryüzünde yaptıkları şeyler bakımından da; derken kafir oldular da Allah, onları helak ediverdi ve onları, Allah'a karşı koruyacak hiçbir kimse çıkmadı"
        },
        {
            "chapter": 40,
            "verse": 22,
            "text": "Bu da, peygamberleri, onlara apaçık delillerle geldi mi, inkar etmelerindendir, derken Allah onları helak edivermiştir; şüphe yok ki o, kuvvetlidir, azabı da çetindir onun"
        },
        {
            "chapter": 40,
            "verse": 23,
            "text": "Ve andolsun ki Musa'yı delillerimizle ve apaçık bir burhanla göndermiştik"
        },
        {
            "chapter": 40,
            "verse": 24,
            "text": "Firavun'a, Haman'a ve Karun'a; derken onlar, bu demişlerdi, pek yalancı bir büyücü"
        },
        {
            "chapter": 40,
            "verse": 25,
            "text": "Musa, katımızdan gerçekle onlara gelince öldürün demişlerdi, onunla beraber inananların oğullarını ve bırakın kadınlarını; kafirlerin düzeni, ancak gerçekten dışarıdır, boştur"
        },
        {
            "chapter": 40,
            "verse": 26,
            "text": "Ve Firavun, bırakın beni de dedi, Musa'yı öldüreyim ve Rabbini çağırsın bakalım; şüphe yok ki ben, dininizi değiştireceğinden, yahut da yeryüzünde bir bozgun çıkaracağından korkuyorum"
        },
        {
            "chapter": 40,
            "verse": 27,
            "text": "Ve Musa, ben dedi, şüphe yok ki soru gününe inanmayan her ululuk satan kişinin şerrinden, Rabbime ve Rabbinize sığınırım"
        },
        {
            "chapter": 40,
            "verse": 28,
            "text": "Ve Firavun'un soyundan inanan ve inancını gizleyen bir er, dedi ki: Rabbim Allah'tır dediği için mi adam öldüreceksiniz ve gerçekten de o, Rabbinizden apaçık deliller de getirmiştir size ve yalancıysa yalanı kendisine ait ve doğru söylüyorsa size vaadettiklerinin bir kısmına uğrarsınız; şüphe yok ki Allah, haddini aşan ve çok yalan söyleyen kişiyi doğru yola sevketmez"
        },
        {
            "chapter": 40,
            "verse": 29,
            "text": "Ey kavmim, bugün saltanat sizin, üstünsünüz yeryüzünde, fakat Allah'ın azabı gelince kim kurtaracak bizi? Firavun dedi ki: Ben size hangi reyi işaret ediyorsam o, tamamıyla doğrudur ve ben sizi, doğrudürüst yoldan başka bir yola sevketmiyorum"
        },
        {
            "chapter": 40,
            "verse": 30,
            "text": "O inanan, ey kavmim dedi, ben bir bölük ümmetin uğradıkları azaba uğrayacaksınız diye korkuyorum"
        },
        {
            "chapter": 40,
            "verse": 31,
            "text": "Nuh, Âd ve Semud kavimlerine ve onlardan sonrakilere olduğu gibi ve Allah, kullarına zulmetmeyi istemez"
        },
        {
            "chapter": 40,
            "verse": 32,
            "text": "Ve ey kavmim, ben, o feryadü figan, o boşuna bağırıp söylenme günündeki halinizden korkuyorum"
        },
        {
            "chapter": 40,
            "verse": 33,
            "text": "O gün, bir gündür ki arkanızı döndürüp kaçacaksınız ama doğru cehenneme gideceksiniz ve Allah'ın azabından sizi bir kurtaran olmayacak ve Allah, kimi doğru yoldan çıkarıp saptırdıysa ona bir yol gösteren yoktur"
        },
        {
            "chapter": 40,
            "verse": 34,
            "text": "Ve andolsun ki daha önce Yusuf da, apaçık delillerle gelmişti de size getirdiği şey hakkında bir türlü şüpheden kurtulamamıştınız, sonunda ölünce de artık dediniz, bundan sonra Allah, başka bir peygamber göndermez kesin olarak; işte Allah, haddini aşan şüpheli kişiyi böyle saptırır"
        },
        {
            "chapter": 40,
            "verse": 35,
            "text": "Öyle kişilerdir onlar ki kendilerine hiçbir kesin delil gelmediği halde Allah'ın delilleri hakkında çekişmiye girişirler; Allah katında da bir nefrete ve buğza uğrarlar, inananlar katında da; Allah, her kibirli ve cebbar kişinin gönlünü böyle mühürler işte"
        },
        {
            "chapter": 40,
            "verse": 36,
            "text": "Ve Firavun, ey Haman demişti, bana bir köşk yap da belki kapılara erişirim"
        },
        {
            "chapter": 40,
            "verse": 37,
            "text": "Göklerin kapılarına ve derken Musa'nın mabudunu anlamış olurum ve gerçekten de sanıyorum ki o, yalancı ve Firavun'a, kötü işi, böyle bezendi de böyle çıkarıldı yoldan ve Firavun'un düzeni, ancak ziyana uğradı, boşa çıktı"
        },
        {
            "chapter": 40,
            "verse": 38,
            "text": "Ve inanan da ey kavmim dedi, bana uyun da size doğru yolu göstereyim"
        },
        {
            "chapter": 40,
            "verse": 39,
            "text": "Ey kavmim, şu dünya yaşayışı, ancak geçici bir metadan ibaret ve şüphe yok ki ahirettir, karar edilecek yurt"
        },
        {
            "chapter": 40,
            "verse": 40,
            "text": "Kim bir kötülükte bulunursa ancak onun misli olan bir ceza ile cezalanır ve erkek olsun, kadın olsun, inanarak iyi bir işte bulunansa işte o çeşit kişilerdir ki cennete girerler, orada sayısız rızıklanırlar"
        },
        {
            "chapter": 40,
            "verse": 41,
            "text": "Ve ey kavmim, ne oluyor bana da ben sizi kurtuluşa çağırmadayım, halbuki siz beni ateşe çağırıyorsunuz"
        },
        {
            "chapter": 40,
            "verse": 42,
            "text": "Allah'a kafir olmaya ve ona şirk koşmaya çağırıyorsunuz beni bu hususta hiçbir bilgim olmadığı halde ve bense sizi üstün ve bütün suçları tamamıyla örten mabuda çağırmadayım"
        },
        {
            "chapter": 40,
            "verse": 43,
            "text": "Gerçeğin ta kendisi şu ki: Siz beni, dünyada da çağırmaya salahiyetli olmayan, ahirette de salahiyetli olmayan birşeye çağırıyorsunuz ancak ve dönüp gideceğimiz yer, Allah tapısıdır ve şüphe yok ki haddini aşanlar, cehennem ehlinin ta kendileridir"
        },
        {
            "chapter": 40,
            "verse": 44,
            "text": "Yakında, size neler dediysem, anlıyacak, hatırlıyacaksınız onları ve ben, işimi Allah'a ısmarladım; şüphe yok ki Allah, kullarını görür"
        },
        {
            "chapter": 40,
            "verse": 45,
            "text": "Derken Allah, onların düzenlerinin kötülüklerinden korudu onu ve Firavun soyunaysa azabın kötüsü gelip çattı"
        },
        {
            "chapter": 40,
            "verse": 46,
            "text": "Ateş, sabahakşam, onlara gösterilecek ve kıyametin koptuğu günde Firavun soyunu denecek, sokun azabın en çetinine"
        },
        {
            "chapter": 40,
            "verse": 47,
            "text": "Ve ateşte, birbirleriyle çekişmeye başladıkları zaman düşkünler, ululuk satanlara diyecekler ki: Gerçekten size uymuştuk, sizin adamlarınızdık biz, ateşin bir miktarını olsun defedebilir misiniz bizden"
        },
        {
            "chapter": 40,
            "verse": 48,
            "text": "Ululuk satanlarsa, şüphe yok ki diyecekler, hepimiz de ateş içindeyiz; şüphe yok ki Allah, kullar arasında hükmetti"
        },
        {
            "chapter": 40,
            "verse": 49,
            "text": "Ve ateştekiler, cehennemin kapıcılarına, Rabbinize yalvarın da diyecekler, ne olur, bir günceğiz olsun azabımızı hafifletsin"
        },
        {
            "chapter": 40,
            "verse": 50,
            "text": "Onlar da, peygamberleriniz, apaçık delillerle gelmedi miydi size diyecekler; onlar, evet diyecekler, bekçiler, öyleyse diyecekler, siz yalvarın ve kafirlerin duasıysa ancak boşa gider"
        },
        {
            "chapter": 40,
            "verse": 51,
            "text": "Şüphe yok ki biz, elbette peygamberlerimize ve inananlara, dünya yaşayışında da yardım ederiz, tanıkların getirileceği günde de"
        },
        {
            "chapter": 40,
            "verse": 52,
            "text": "Bir gündür o gün ki zalimlerin özürleri fayda vermez ve onlaradır lanet ve onlarındır kötü yeryurt"
        },
        {
            "chapter": 40,
            "verse": 53,
            "text": "Ve andolsun ki biz, Musa'ya doğru yolu gösteren kitabı verdik ve İsrailoğullarını da mirasçı ettik o kitaba ki"
        },
        {
            "chapter": 40,
            "verse": 54,
            "text": "Aklı başında olanları doğru yola sevk eder, onlara ibrettir, öğüttür"
        },
        {
            "chapter": 40,
            "verse": 55,
            "text": "Artık sabret, şüphe yok ki Allah'ın vaadi gerçektir ve suçunun yarlıganmasını dile ve akşam ve sabah çağlarında, Rabbine hamd ederek tenzih et onu"
        },
        {
            "chapter": 40,
            "verse": 56,
            "text": "Allah'ın ayetleri hakkında, kendilerine hiçbir kesin delil gelmemişken çekişmeye girişenlerin gönüllerinde, ancak ulaşmalarına imkan olmayan bir büyüklenme duygusu var; artık Allah'a sığın, şüphe yok ki o, duyar, görür"
        },
        {
            "chapter": 40,
            "verse": 57,
            "text": "Elbette gökleri ve yeryüzünü yaratmak, insanları yaratmaktan daha büyük bir şey ve fakat insanların çoğu bilmez"
        },
        {
            "chapter": 40,
            "verse": 58,
            "text": "Ve eşit değildir körle gören ve inanıp iyi işlerde bulunanla kötülükler eden; ne de az düşünmede, ne de az ibret almadasınız"
        },
        {
            "chapter": 40,
            "verse": 59,
            "text": "Kıyamet, elbette kopacak, şüphe yok bunda ve fakat insanların çoğu inanmaz"
        },
        {
            "chapter": 40,
            "verse": 60,
            "text": "Ve Rabbiniz dedi ki: Çağırın beni, icabet edeyim size; şüphe yok ki bana kulluk etmekten, ululuk satarak çekinenler, aşağılık bir halde cehenneme gireceklerdir"
        },
        {
            "chapter": 40,
            "verse": 61,
            "text": "Öyle bir Allah'tır ki size geceyi yarattı, dinlenmeniz için ve gündüzü yarattı, göregöre işlerinizi yapmanız için; şüphe yok ki Allah, elbette insanlara karşı lütuf ve ihsan sahibidir ve fakat insanların çoğu şükretmez"
        },
        {
            "chapter": 40,
            "verse": 62,
            "text": "İşte budur Rabbiniz Allah ki her şeyi halk eden odur, yoktur ondan başka tapacak; ne diye asılsız şeylere kapılmadasınız"
        },
        {
            "chapter": 40,
            "verse": 63,
            "text": "İşte böyle kapılırlar Allah'ın delillerini, bilebile inkar edenler"
        },
        {
            "chapter": 40,
            "verse": 64,
            "text": "Bir Allah'tır ki yeryüzünü, size karar edecek bir yurt, göğü de bir kubbe olarak yaratmıştır ve size suret vermiştir, suretinizi de en güzel bir şekle sokmuştur ve sizi, tertemiz şeylerle rızıklandırmıştır; işte budur Rabbiniz; ne yücedir alemlerin Rabbi Allah"
        },
        {
            "chapter": 40,
            "verse": 65,
            "text": "Odur daimi diri, yoktur ondan başka tapacak, artık onun dininde, yüreğinizi ona bağlayarak çağırın onu; hamd, alemlerin Rabbi Allah'a"
        },
        {
            "chapter": 40,
            "verse": 66,
            "text": "De ki: Şüphe yok ki ben, Allah'tan başka sizin taptıklarınıza tapmaktan menedildim, Rabbimden apaçık deliller gelince bana ve alemlerin Rabbine teslim olmam emredildi bana"
        },
        {
            "chapter": 40,
            "verse": 67,
            "text": "Öyle bir mabuttur ki sizi topraktan, sonra bir katre sudan, sonra bir pıhtı kandan yaratmıştır, sonra sizi, çocuk olarak dünyaya çıkarmıştır, sonra ergenlik çağına erişmeniz, sonra da ihtiyar olmanız için sizi yaşatmadadır ve sizden, daha önce öldürülen de var ve hepinizi de muayyen ve mukadder bir zamanadek yaşatır ve bütün bunlar da akıl edesiniz diye olup biter"
        },
        {
            "chapter": 40,
            "verse": 68,
            "text": "Öyle bir mabuttur ki diriltir ve öldürür; derken bir işin olmasını hükmetti mi ancak, ol der o işe, oluverir"
        },
        {
            "chapter": 40,
            "verse": 69,
            "text": "Görmedin mi Allah'ın delilleri hakkında çekişmeye girişenleri, nereye gitmedeler, neye kapılmadalar"
        },
        {
            "chapter": 40,
            "verse": 70,
            "text": "Onlar, öyle kişilerdir ki kitabı ve peygamberlerimizle gönderdiğimiz şeyleri yalanlamışlardır, yakında bilip anlayacaklar"
        },
        {
            "chapter": 40,
            "verse": 71,
            "text": "Boyunlarına demirden laleler ve zincirler takılıp sürüklendikleri zaman"
        },
        {
            "chapter": 40,
            "verse": 72,
            "text": "Sıcak su içinde, sonra cehenneme atıldıkları zaman"
        },
        {
            "chapter": 40,
            "verse": 73,
            "text": "Sonra da denecek ki nerede şirk koştuklarınız"
        },
        {
            "chapter": 40,
            "verse": 74,
            "text": "Allah'ı bırakıp da? Diyecekler ki: Gözümüzden kayboldular, zaten de bundan önce tapmaya layık birşeye tapmamıştık biz; işte Allah, kafirleri böyle saptırır"
        },
        {
            "chapter": 40,
            "verse": 75,
            "text": "Bu da, yeryüzünde haksız yere sevinip övündüğünüzden ve ululanıp kendinizi gördüğünüzdendir"
        },
        {
            "chapter": 40,
            "verse": 76,
            "text": "Girin kapılarından cehennemin, orada ebedi olarak kalacaksınız; gerçekten de ululananların yeriyurdu, ne de kötüdür"
        },
        {
            "chapter": 40,
            "verse": 77,
            "text": "Artık sabret, şüphe yok ki Allah'ın vaadi gerçektir. Derken ya onlara vaadettiğimiz şeylerin bazısını göstereceğiz sana, yahut da seni öldüreceğiz, derken hepsi de dönüp tapımıza gelecekler"
        },
        {
            "chapter": 40,
            "verse": 78,
            "text": "Ve andolsun ki senden önce nice peygamberler gönderdik, onlardan, sana anlattıklarımız da var, anlatmadıklarımız da ve hiç bir peygamber, Allah'ın izni olmadıkça bir delil, bir mucize gösteremez; derken Allah'ın emri gelince gerçek olarak hükmedilir ve işte buracıkta, boş şeylere uyanlar, ziyan eder gider"
        },
        {
            "chapter": 40,
            "verse": 79,
            "text": "Öyle bir Allah'tır ki onların bir kısmına binin, bir kısmını da yiyin diye davarlar yaratmıştır size"
        },
        {
            "chapter": 40,
            "verse": 80,
            "text": "Ve onlarda başka faydalar da var size ve gönüllerinizdeki murada ulaşmak için onlara ve gemilere biniyorsunuz"
        },
        {
            "chapter": 40,
            "verse": 81,
            "text": "Ve size delillerini göstermede, Allah'ın delillerinden hangisini inkar edebilirsiniz"
        },
        {
            "chapter": 40,
            "verse": 82,
            "text": "Yeryüzünü gezip dolaşmazlar mı ki onlardan önce gelip geçenlerin ne olmuş sonları, bir bakıp görsünler? Onlar, topluluk bakımından daha çoktu, kuvvet ve yeryüzünde yaptıkları şeyler bakımından da daha üstündü bunlardan; derken elde ettikleri şeylerin, onlara hiçbir faydası olmadı"
        },
        {
            "chapter": 40,
            "verse": 83,
            "text": "Peygamberleri, apaçık delillerle onlara gelince kendilerindeki bilgiye güvenip övündüler, kendilerini gördüler de alay ettikleri şey, başlarına geliverdi"
        },
        {
            "chapter": 40,
            "verse": 84,
            "text": "Derken azabını görünce de Allah'ın birliğine inandık dediler ve şirk koştuğumuz şeyleri inkar ettik"
        },
        {
            "chapter": 40,
            "verse": 85,
            "text": "Fakat azabımızı gördükleri zaman inanmaları, onlara bir fayda vermez; Allah'ın, kulları hakkında icra edilegelen yoluyoradamıdır bu ve işte buracıkta kafirler, ziyan edip giderler"
        },
        {
            "chapter": 41,
            "verse": 1,
            "text": "Ha mim"
        },
        {
            "chapter": 41,
            "verse": 2,
            "text": "Rahman ve rahimden indirilmiştir"
        },
        {
            "chapter": 41,
            "verse": 3,
            "text": "Bir kitaptır ki tamamıyla açıklanmıştır ayetleri, Arapça Kur'an'dır bilen topluluğa"
        },
        {
            "chapter": 41,
            "verse": 4,
            "text": "Müjdecidir ve korkutucu, fakat çoğu yüz çevirmiştir, onlar, duymazlar"
        },
        {
            "chapter": 41,
            "verse": 5,
            "text": "Ve derler ki: Bizi davet ettiğin şeye karşı gönüllerimizde perdeler var ve kulaklarımızda ağırlık var ve seninle bizim aramızda da bir perde var, artık sen, dinince çalış, biz de çalışmadayız"
        },
        {
            "chapter": 41,
            "verse": 6,
            "text": "De ki: Ben, ancak sizin gibi bir insanım, bana vahyedilmede ki mabudunuz ancak bir mabut; artık dosdoğru ona yönelin ve yarlıganma dileyin ondan; ve yazıklar olsun şirk koşanlara"
        },
        {
            "chapter": 41,
            "verse": 7,
            "text": "Öyle kişilerdir onlar ki zekat vermezler ve onlar, ahirete inanmayanların da ta kendileridir"
        },
        {
            "chapter": 41,
            "verse": 8,
            "text": "İnanan ve iyi işlerde bulunanlarsa: Onlarındır minnetsiz mükafat"
        },
        {
            "chapter": 41,
            "verse": 9,
            "text": "De ki: Siz mi kafir olmadasınız, inkar etmedesiniz bir mabudu ki yeryüzünü iki günde yaratmıştır ve siz mi ona eşler kabul etmedesiniz? Budur işte alemlerin Rabbi"
        },
        {
            "chapter": 41,
            "verse": 10,
            "text": "Ve yeryüzünün üstünde metin dağlar yaratmıştır ve kutlamıştır orasını, bereket ihsan etmiştir ve rızık olacak şeyleri takdir etmiştir de meydana getirmiştir bunları orada, tam dört gün içinde, dileyenler için hepsi de eşittir"
        },
        {
            "chapter": 41,
            "verse": 11,
            "text": "Sonra bir duman halinde olan göğü yaratmayı hükmetmiştir de ona ve yeryüzüne, dileyerekdilemeyerek meydana gelin demiştir, ikisi de, dileyerek geldik demişlerdir"
        },
        {
            "chapter": 41,
            "verse": 12,
            "text": "Derken onları yedi gök olarak iki günde yaratmış ve her göğe yapacağı işi vahyetmiştir. Ve dünya göğünü kandillerle bezedik ve koruduk; işte bu, üstün olan ve her şeyi bilen mabudun takdiridir"
        },
        {
            "chapter": 41,
            "verse": 13,
            "text": "Yüz çevirirlerse artık de ki: Sizi, Âd ve Semud'un uğradıkları helak edici azaba benzer bir azapla korkutmadayım"
        },
        {
            "chapter": 41,
            "verse": 14,
            "text": "Hani onlara, kendilerinden önce de, kendilerinden sonra da peygamberler gelmişti de Allah'tan başkasına kulluk etmeyin demişlerdi. Onlar, Rabbimiz dileseydi demişlerdi, melekler indirirdi elbette, biz, gerçekten de sizin gönderildiğiniz şeyleri inkar etmedeyiz"
        },
        {
            "chapter": 41,
            "verse": 15,
            "text": "Âd'a gelince: Gerçekten de yeryüzünde, haksız yere ululanmaya kalkıştılar ve kimdir dediler, bizden daha kuvvetli? Görmediler mi ki şüphe yok, onları halkeden Allah, onlardan da kuvvetlidir; ve onlar, delillerimizi bilebile inkar ediyorlardı"
        },
        {
            "chapter": 41,
            "verse": 16,
            "text": "Derken onlara, dünya yaşayışında, aşağılık azabını tatsınlar diye uğursuz günlerde bir kasırgadır, yolladık ve elbette ahiret azabı, daha da aşağılatıcıdır ve onlar, bir yardım da görmezler"
        },
        {
            "chapter": 41,
            "verse": 17,
            "text": "Semud'aysa doğru yolu gösterdik de onlar, körlüğü, hidayetten üstün görüp sevdiler, onları da, kazandıklarına karşılık aşağılatıcı bir azabın gelip çatıvermesiyle helak ettim"
        },
        {
            "chapter": 41,
            "verse": 18,
            "text": "Ve inananları kurtardık ve onlar, çekinen kişilerdi"
        },
        {
            "chapter": 41,
            "verse": 19,
            "text": "Ve o gün, Allah düşmanları, bir araya toplanır da toplu bir halde cehenneme sürülürler"
        },
        {
            "chapter": 41,
            "verse": 20,
            "text": "Oraya gelince de kulakları, gözleri ve derileri, yaptıkları şeyler hakkında, kendi aleyhlerine tanıklıkta bulunur"
        },
        {
            "chapter": 41,
            "verse": 21,
            "text": "Ve bedenlerine, ne diye aleyhimizde tanıklık ettiniz derler, onlar da her şeyi söyleten Allah derler, bizi de söyletti ve odur sizi halkeden ilk defa ve gene de dönüp onun tapısına varacaksınız"
        },
        {
            "chapter": 41,
            "verse": 22,
            "text": "Ve siz, kulaklarınızın, gözlerinizin, derilerinizin, aleyhinizde tanıklık edeceklerini ummuyor, onlardan hiçbir şeyinizi gizlemiyordunuz ve hatta sanıyordunuz ki yaptıklarınızın çoğunu Allah bile, şüphe yok ki bilmez"
        },
        {
            "chapter": 41,
            "verse": 23,
            "text": "Ve Rabbiniz hakkında beslediğiniz şu kötü zan yok mu, sizi o helak etti de ziyana uğrayıverdiniz"
        },
        {
            "chapter": 41,
            "verse": 24,
            "text": "Artık sabredebilirlerse ateştir yurtları onların ve onlar suçlarından geçilmesini isterlerse dilekleri kabul edilmez"
        },
        {
            "chapter": 41,
            "verse": 25,
            "text": "Ve onlara öyle arkadaşlar hazırladık ve verdik ki önlerindeki dünya işlerini ve artlarındaki ahireti inkar etmeyi bezediler onlara ve onlardan önce, cinlerden ve insanlardan gelip geçmiş ümmetler arasında azap hükmünü hakettiler, şüphe yok ki onlar, ziyana uğrayanlardandı"
        },
        {
            "chapter": 41,
            "verse": 26,
            "text": "Ve kafir olanlar, dediler ki: Şu Kur'an'ı dinlemeyin ve okunurken gürültü edin, bağırıp çağırın da onun sesini bastırın"
        },
        {
            "chapter": 41,
            "verse": 27,
            "text": "Biz de mutlaka kafir olanlara çetin bir azabı tattıracağız ve yaptıkları şeyin en kötü karşılığıyle cezalandıracağız onları"
        },
        {
            "chapter": 41,
            "verse": 28,
            "text": "İşte bu ateş, Allah düşmanlarının cezasıdır, onlara, ebedilik var orada; bu da delillerimizi bilebile inkar etmelerinin karşılığı"
        },
        {
            "chapter": 41,
            "verse": 29,
            "text": "Ve kafir olanlar, Rabbimiz diyecekler, cinlerden, insanlardan, bizi azdıranları göster bize de en aşağılık bir hale gelmeleri için onları ayaklarımızın altına alalım"
        },
        {
            "chapter": 41,
            "verse": 30,
            "text": "Gerçekten de, Rabbimiz Allah'tır dedikten sonra da dosdoğru hareket edenlere melekler indiririz de sakın korkmayın ve mahzun olmayın ve müjdelenin, sevinin size vaadedilen cennetle deriz"
        },
        {
            "chapter": 41,
            "verse": 31,
            "text": "Biz, dünya yaşayışında da size dostuz, ahirette de ve burada, canınız ne isterse var ve burada dilediğiniz her şey sizin"
        },
        {
            "chapter": 41,
            "verse": 32,
            "text": "Suçları örtenden, rahim olandan bir ziyafet, bir ihsan bu"
        },
        {
            "chapter": 41,
            "verse": 33,
            "text": "Allah'a çağırandan ve iyi işlerde bulunandan ve şüphe yok ki ben Müslümanlardanım diyenden daha güzel sözlü kimdir ki"
        },
        {
            "chapter": 41,
            "verse": 34,
            "text": "Ve eşit değildir iyilikle kötülük. Kötülüğü, en güzel bir muameleyle karşıla, gider, bir de bakarsın ki aranızda düşmanlık olan kişi, sanki senin en yakın bir dostun"
        },
        {
            "chapter": 41,
            "verse": 35,
            "text": "Bu huy, sabredenlerden başkasına verilmez ve akıldan, tedbirden büyük bir hisseye sahip olmayanlara bu huy, nasip olmaz"
        },
        {
            "chapter": 41,
            "verse": 36,
            "text": "Ve eğer Şeytan, seni vesveseye düşürür de bu huydan geçirmeye kalkışırsa hemen sığın Allah'a; şüphe yok ki o, her şeyi duyar, bilir"
        },
        {
            "chapter": 41,
            "verse": 37,
            "text": "Ve onun delillerindendir gece ve gündüz ve güneş ve ay; secde etmeyin ne güneşe, ne de aya ve secde edin, onları yaratan Allah'a, yalnız ona kulluk ediyorsanız"
        },
        {
            "chapter": 41,
            "verse": 38,
            "text": "Eğer ululanmaya kalkışır, bunu kabul etmezlerse zaten Rabbinin katındakiler, gece ve gündüz, onu tenzih etmededir durmadan, dinlenmeden ve usanmadan"
        },
        {
            "chapter": 41,
            "verse": 39,
            "text": "Ve onun delillerindendir, şüphesiz, yeryüzünü kupkuru, donmuş bir halde görürsün, derken oraya yağmur yağdırdık mı harekete gelir, kabarır, yeşerir, nebatlar bitirir; onu dirilten, elbette ölüyü de diriltir şüphe yok ki onun, her şeye gücü yeter"
        },
        {
            "chapter": 41,
            "verse": 40,
            "text": "Bizim delillerimizle eğri yola sapanlar gizli değildir bize. Artık ateşe atılan mı hayırlıdır, yoksa kıyamet günü emin olarak gelen mi? Ne dilerseniz yapın, şüphe yok ki o, bütün yaptıklarınızı görür"
        },
        {
            "chapter": 41,
            "verse": 41,
            "text": "Kur'an, kendisine tebliğ edildikten sonra kafir olanlar; ve hem de şüphe yok ki bu Kur'an, eşsiz ve sütün bir kitaptır ki"
        },
        {
            "chapter": 41,
            "verse": 42,
            "text": "Ne önceden onun hükümlerini iptal eden bir kitap gelmiştir, ne de ondan sonra gelir ve batıl, ona zarar veremez; hüküm ve hikmet sahibinden, hamde layık mabut tarafından indirilmiştir"
        },
        {
            "chapter": 41,
            "verse": 43,
            "text": "Zaten sana söylenen, ancak senden önceki peygamberlere de söylenen sözlerdir; şüphe yok ki Rabbin, suçları örtme sıfatına sahip olmakla beraber elemli bir azaba da sahiptir"
        },
        {
            "chapter": 41,
            "verse": 44,
            "text": "Eğer yabancı bir dille meydana getirseydik Kur'an'ı, elbette derlerdi ki ayetleri Arapça olarak açıklansaydı da anlasaydık olmaz mıydı? Bu, yabancı bir dille söylenmiş söz, söyleyen de Arap ha? De ki: O, inananlara doğru yolu gösterir ve şifadır; inanmayanlarınsa kulaklarında ağırlık var ve Kur'an, onları kör etmede; sanki onlara pek uzak bir yerden nida edilmede"
        },
        {
            "chapter": 41,
            "verse": 45,
            "text": "Ve andolsun ki biz Musa'ya da kitap verdik de o kitapta ihtilafa düştüler ve eğer Rabbinden azaplarının mukadder bir zamana tehir edilmesi hakkında bir emir verilmemiş olsaydı çoktan hükmedilirdi aralarında ve şüphe yok ki onlar, bu hususta elbette şüphe içindeler, tereddüde düşmüşler"
        },
        {
            "chapter": 41,
            "verse": 46,
            "text": "Ve kim iyi bir iş yaparsa faydası kendisinedir ve kim kötülükte bulunursa zararı kendisine ve Rabbin, kullarına zulmetmez kesin olarak"
        }
    ]
}
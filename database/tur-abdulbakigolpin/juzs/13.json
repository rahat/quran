{
    "juzs": [
        {
            "chapter": 12,
            "verse": 53,
            "text": "Ve ben kendimi, hiç kötülükte bulunmam diye tamamıyla temize çıkaramam, ancak Rabbim acırsa kötülük yapmam. Şüphe yok ki Rabbim, suçları örter, rahimdir"
        },
        {
            "chapter": 12,
            "verse": 54,
            "text": "Padişah, onu tapıma getirin de dedi, kendime öz yakınım edineyim onu. Yusuf'la konuşunca da gerçekten de dedi, bugün sen büyük bir mevki sahibisin, emin bir adamsın"
        },
        {
            "chapter": 12,
            "verse": 55,
            "text": "Yusuf, beni ülkenin hazinelerine memur et, şüphe yok ki ben onları iyi korurum ve ne yapacağımı bilirim dedi"
        },
        {
            "chapter": 12,
            "verse": 56,
            "text": "İşte Yusuf'a Mısır'da böylece bir mevki verdik, nereyi isterse orada, dilediği gibi konaklardı. Rahmetimizi, kime dilersek ona nasib ederiz ve iyilikte bulunanların ecrini zayi etmeyiz"
        },
        {
            "chapter": 12,
            "verse": 57,
            "text": "Âhiret mükafatıysa inanan ve çekinenlere daha hayırlıdır"
        },
        {
            "chapter": 12,
            "verse": 58,
            "text": "Yusuf'un kardeşleri gelip huzuruna girdiler; Yusuf, onları tanıdı, fakat onlar, Yusuf'u tanıyamadılar"
        },
        {
            "chapter": 12,
            "verse": 59,
            "text": "Yüklerini hazırlayınca onlara, aynı babadan olma bir kardeşinizi getirin bana dedi, görmüyor musunuz, ben ölçeği tamam ölçmedeyim ve konuk ağırlayanların da en hayırlısıyım"
        },
        {
            "chapter": 12,
            "verse": 60,
            "text": "Onunla beraber gelmezseniz size benden bir ölçek bir şey bile yok, yaklaşmayın artık buraya"
        },
        {
            "chapter": 12,
            "verse": 61,
            "text": "Babasından izin almaya çalışırız ve herhalde bu işi başarırız dediler"
        },
        {
            "chapter": 12,
            "verse": 62,
            "text": "Kullarına da, aldıkları zahireler içinde bulup gördükleri ikramı anlasınlar da tekrar gelsinler diye zahire bedellerini yüklerinin içine koyun diye emretti"
        },
        {
            "chapter": 12,
            "verse": 63,
            "text": "Dönüp babalarına varınca baba dediler, bize artık zahire verilmeyecek, kardeşimizi de bizimle gönder de zahire alalım ve şüphe yok ki biz, onu iyice koruruz"
        },
        {
            "chapter": 12,
            "verse": 64,
            "text": "Yakup, bundan önce kardeşini ne kadar emniyet ettiysem bunu da o kadar emniyet ederim size; şüphe yok ki Allah, koruyanların hayırlısıdır ve o, merhametlilerin en merhametlisidir dedi"
        },
        {
            "chapter": 12,
            "verse": 65,
            "text": "Yüklerini açıp aldıkları zahireye karşılık verdikleri bedelleri de yüklerinin içinde bulunca baba dediler, daha ne istiyoruz? İşte zahire bedellerimiz de bize geri verilmiş. Onlarla tekrar ailemize zahire getiririz, kardeşimizi koruruz, daha fazla zahire alırız. Zaten bu seferki bize yetmeyecek kadar da az"
        },
        {
            "chapter": 12,
            "verse": 66,
            "text": "Etrafınız kuşatılmadıkça dedi, onu mutlaka geri getireceğinize dair Allah adına bir söz vermezseniz sizinle imkanı yok göndermem onu. Onlar, söz verince de bu dediklerimize Allah tanık olsun dedi"
        },
        {
            "chapter": 12,
            "verse": 67,
            "text": "Ve oğullarım dedi, hepiniz aynı kapıdan girmeyin, ayrıayrı kapılardan girin. Fakat gene de Allah'ın takdir ettiği hiçbir şeyi gideremem sizden; hüküm, ancak Allah'ındır. Ona dayandım ve dayananlar da ancak ona dayanmalı"
        },
        {
            "chapter": 12,
            "verse": 68,
            "text": "Babalarının emrettiği gibi Mısır'a girdiler ama bu, Allah'ın takdirinden hiçbir şeyi gideremedi, ancak Yakup'un dileği yerine gelmiş oldu ve şüphe yok ki Yakup, kendisine öğretmiş olduğumuzdan dolayı bir bilgiye sahipti, fakat insanların çoğu bilmez"
        },
        {
            "chapter": 12,
            "verse": 69,
            "text": "Yusuf'un huzuruna girdikleri zaman Yusuf, kardeşini yanına aldı da ben senin kardeşinim dedi, onların yaptıkları hareketten kederlenme"
        },
        {
            "chapter": 12,
            "verse": 70,
            "text": "Onların yüklerini hazırlayınca şerbet içtiği bardağı kardeşinin yükünün içine koydurdu, sonra da ey kafile, siz hırsızsınız diye bir münadiye nida ettirdi"
        },
        {
            "chapter": 12,
            "verse": 71,
            "text": "Yakup'un oğulları, onlara dönerek ne kaybettiniz dediler"
        },
        {
            "chapter": 12,
            "verse": 72,
            "text": "Padişahın şerbet bardağını kaybettik, bulup getirene bir deve yükü zahire verilecek, ben de kefilim buna dediler"
        },
        {
            "chapter": 12,
            "verse": 73,
            "text": "Onlar, andolsun Allah'a ki dediler, biz yeryüzünde bir bozgunculuk, bir kötülük yapmak için gelmedik buraya, bunu siz de biliyorsunuz ve biz hırsız değiliz"
        },
        {
            "chapter": 12,
            "verse": 74,
            "text": "Onlara, yalan söylüyorsanız hangi cezaya razısınız dediler"
        },
        {
            "chapter": 12,
            "verse": 75,
            "text": "Kimin yükünde bulunursa dediler, o, malını çaldığı adama köle olur. Biz zulmedenleri böyle cezalandırırız"
        },
        {
            "chapter": 12,
            "verse": 76,
            "text": "Yusuf, kardeşinin yükünden önce onların yüklerini araştırmaya başladı, sonra da yitiğini kardeşinin yükünden çıkardı. Yusuf'a, böyle bir düzende bulunmasını emrettik, yoksa Allah dilemedikçe padişahın dinince kardeşini esir edemezdi; dilediğimizin derecelerini yüceltiriz ve her bilgi sahibinin üstünde bir bilen var"
        },
        {
            "chapter": 12,
            "verse": 77,
            "text": "Bu dediler, hırsızlık ettiyse daha önce bir kardeşi de hırsızlık etmişti. Yusuf, bunu gizledi onlardan ve kendi kendine dedi ki: Sizin durumunuz daha kötü, anlattığınız şeyi Allah daha iyi bilir"
        },
        {
            "chapter": 12,
            "verse": 78,
            "text": "Ey aziz dediler, onun ihtiyar bir babası var, onun yerine bizim birimizi al; seni görüyoruz ki gerçekten de iyilik edenlerdensin"
        },
        {
            "chapter": 12,
            "verse": 79,
            "text": "Allah'a sığınırım dedi, bir başkasını tutup köle yapmaktan; ancak malımızı kimde bulduysak onu köle yaparız biz; yoksa şüphesiz zulmedenlerden oluruz"
        },
        {
            "chapter": 12,
            "verse": 80,
            "text": "Ondan tamamıyla ümitlerini kesince gizlice konuşarak çekildiler. Büyükleri, bilmiyor musunuz dedi, babanız Allah adına sizden kuvvetli bir söz aldı, daha önce de Yusuf hakkındaki vazifenizde ne çeşit kusur ettiniz? Babam izin verinceye dek, yahut Allah, benim hakkımda bir hüküm yürütünceye kadar ben buradan ayrılmayacağım ve o, hükmedenlerin en hayırlısıdır"
        },
        {
            "chapter": 12,
            "verse": 81,
            "text": "Siz babanıza dönün de baba deyin, oğlun hırsızlık etti ve biz, ancak bildiğimizi söyleyerek tanıklıkta bulunduk, gizli olanıysa zaten bilemeyiz"
        },
        {
            "chapter": 12,
            "verse": 82,
            "text": "İçinde bulunduğumuz şehir halkına da sor, beraber geldiğimiz kervan halkına da ve şüphe yok ki doğru söylemekteyiz"
        },
        {
            "chapter": 12,
            "verse": 83,
            "text": "Yakup, olsaolsa dedi, nefisleriniz, yaptığınız işi size güzel, o güç işi kolay göstermiş; fakat ben, pek güzel dayanır, sabrederim. Umarım ki Allah hepsine birden kavuşturur beni, hiç şüphe yok ki o, her şeyi bilir, hüküm ve hikmet sahibidir"
        },
        {
            "chapter": 12,
            "verse": 84,
            "text": "Ve onlardan yüz çevirdi de ey beni tükenmez, sonu gelmez kederlere salan Yusuf demeye başladı ve kederden gözleri ağardı ve artık derdini yutmaktaydı o"
        },
        {
            "chapter": 12,
            "verse": 85,
            "text": "Allah'a andolsun dediler, hala Yusuf'u anıp durmadasın, sonunda hastalanıp eriyecek, yahut da helak olup gideceksin"
        },
        {
            "chapter": 12,
            "verse": 86,
            "text": "Ben dedi, taşan derdimi, kederimi ancak Allah'a arzetmedeyim ve Allah tarafından sizin bilmediğiniz şeyleri biliyorum ben"
        },
        {
            "chapter": 12,
            "verse": 87,
            "text": "Oğullarım dedi, gidin, Yusuf'la kardeşinden bir haber getirin ve Allah'ın rahmetinden ümit kesmeyin; çünkü kafir olan topluluktan başka kimsecikler, Allah'ın rahmetinden ümit kesmez"
        },
        {
            "chapter": 12,
            "verse": 88,
            "text": "Huzuruna girdikleri zaman ey aziz dediler, biz de darda kaldık, açlığa düştük, ailemiz de ve pek değersiz bir karşılıkla geldik, bize zahire ver ve tasadduk et bize, şüphe yok ki Allah lutfedenleri sever"
        },
        {
            "chapter": 12,
            "verse": 89,
            "text": "Dedi ki: Bilgisiz olduğunuz çağlarda Yusuf'a ve kardeşine neler yaptığınızı biliyor musunuz"
        },
        {
            "chapter": 12,
            "verse": 90,
            "text": "Yoksa dediler, sen Yusuf musun? Ben dedi Yusuf'um, bu da kardeşim. Allah lutfetti bize. Şüphe yok ki kim çekinir ve sabrederse mutlaka Allah, bu çeşit iyilik edenlerin ecrini zayi etmez"
        },
        {
            "chapter": 12,
            "verse": 91,
            "text": "Allah'a andolsun ki dediler, Allah seni gerçekten de bizden üstün etmiş ve doğrucası biz hata etmiştik"
        },
        {
            "chapter": 12,
            "verse": 92,
            "text": "Bugün sizi ne ayıplama var dedi, ne kınama; Allah yarlıgasın sizi ve o, merhametlilerin en merhametlisidir"
        },
        {
            "chapter": 12,
            "verse": 93,
            "text": "Şu gömleğimi alın da götürün, babamın gözlerine sürün, iyileşir, görmeye başlar. Bütün ailenizle gelin buraya"
        },
        {
            "chapter": 12,
            "verse": 94,
            "text": "Kervan, Mısır'dan ayrılınca babaları, bana bunak demeseniz bari, Yusuf'un kokusunu duyuyorum dedi"
        },
        {
            "chapter": 12,
            "verse": 95,
            "text": "Andolsun Allah'a ki dediler, sen hala eski yanlışında ısrar etmedesin"
        },
        {
            "chapter": 12,
            "verse": 96,
            "text": "Müjdeci gelip de gömleği gözlerine sürünce Yakup'un gözleri açıldı, görmeye başladı. Demedim mi size, şüphe yok ki Allah bana bildirmiştir, sizin bilmediğiniz şeyleri bilirim ben dedi"
        },
        {
            "chapter": 12,
            "verse": 97,
            "text": "Babamız dediler, suçlarımızın yarlıganmasını dile, gerçekten de yanlış bir harekette bulunduk biz"
        },
        {
            "chapter": 12,
            "verse": 98,
            "text": "Rabbimden yarlıganmanızı dileyeceğim dedi, şüphe yok ki o, suçları örter, rahimdir"
        },
        {
            "chapter": 12,
            "verse": 99,
            "text": "Yusuf'un huzuruna girdikleri zaman o, anasına, babasına sarıldı, kucakladı onları ve Allah'ın izniyle dedi, emin olarak girin Mısır'a"
        },
        {
            "chapter": 12,
            "verse": 100,
            "text": "Anasıyla babasını tahta çıkartıp oturttu ve hepsi de ona karşı secdeye kapandılar. Babacığım dedi, evvelce gördüğüm rüya, bu işte, Rabbim onu gerçekleştirdi ve beni zindandan çıkararak lutfetti bana; Şeytan, benimle kardeşlerimin arasını bozduktan sonra da sizi çölden getirdi. Şüphe yok ki Rabbim, dilediği şeyi tedbir edip lütfüyle meydana getirir; şüphe yok ki o her şeyi bilir, hüküm ve hikmet sahibidir"
        },
        {
            "chapter": 12,
            "verse": 101,
            "text": "Rabbim, sen bana saltanat ihsan ettin ve rüya yormasını bellettin. Ey gökleri ve yeryüzünü yaratan, sensin benim dostum, yardımcım dünyada da, ahirette de, beni Müslüman olarak öldür ve düzgün, iyi kullarına kat beni"
        },
        {
            "chapter": 12,
            "verse": 102,
            "text": "İşte bu, gaibe ait haberlerdendir ki sana vahyetmedeyiz. Düzene girişerek yapacakları işi kararlaştırdıkları zaman yanlarında değildin ya"
        },
        {
            "chapter": 12,
            "verse": 103,
            "text": "Sen ne kadar üstlerine düşersen düş, gene de insanların çoğu imana gelmez"
        },
        {
            "chapter": 12,
            "verse": 104,
            "text": "Buna karşılık bir ücret de istemiyorsun, bu, alemlere öğütten başka bir şey değil"
        },
        {
            "chapter": 12,
            "verse": 105,
            "text": "Göklerde ve yeryüzünde nice deliller vardır ki onları görmezler ve yüz çevirip giderler"
        },
        {
            "chapter": 12,
            "verse": 106,
            "text": "Çoğu inanmaz da ona şirk koşar"
        },
        {
            "chapter": 12,
            "verse": 107,
            "text": "Yoksa onlar, herkesi gelip kaplayacak Allah azabından, yahut hiç haberleri yokken ansızın gelip çatacak kıyametten emin mi oluyorlar"
        },
        {
            "chapter": 12,
            "verse": 108,
            "text": "De ki: İşte bu, benim yolum; ben de can gözüm açık olarak sizi Allah'a çağırmadayım, bana uyanlar da o çeşit çağırmada ve Allah'ı tenzih ederim ve ben müşriklerden değilim"
        },
        {
            "chapter": 12,
            "verse": 109,
            "text": "Senden önce gönderdiğimiz kimseler de şehirlerin ahalisinden birtakım adamlardı ancak. Yeryüzünde hiç mi gezmezler de kendilerinden öncekilerin sonucu ne olmuş, görmezler? Ve ahiret yurdu, çekinenler için elbette daha hayırlıdır, hala mı akıl etmezsiniz"
        },
        {
            "chapter": 12,
            "verse": 110,
            "text": "Sonucu peygamberler, tamamıyla ümitlerini kesip tamamıyla inkar edileceklerini sandıkları zaman yardımımız gelmiştir de dilediğimizi kurtarmışızdır. Fakat azabımız, suçlu topluluktan hiçbir suretle geriye çevrilemez"
        },
        {
            "chapter": 12,
            "verse": 111,
            "text": "Andolsun ki onların hikayelerinde akıl ve dirayet sahiplerine ibretler var. Uydurulmuş bir söz değil, önceki kitapları gerçekleyen ve her şeyi bildiren bir söz bu ve inanan topluluğa da hidayet ve rahmet"
        },
        {
            "chapter": 13,
            "verse": 1,
            "text": "Elif lam mim ra. Bunlardır kitabın ayetleri. Sana, Rabbinden indirilen gerçektir, fakat insanların çoğu inanmaz"
        },
        {
            "chapter": 13,
            "verse": 2,
            "text": "Öyle bir Allah'tır ki görmekte olduğunuz gökleri direksiz yüceltmiştir de sonra arşa hakim ve mutasarrıf olmuştur ve güneşi ve ayı ram etmiştir, hepsi de muayyen bir zamana dek yürürgider. Rabbinize kavuşacağınızı iyice anlamanız için işleri tedbir ve tasarruf edip yapan odur, delilleri bildirip açıklayan o"
        },
        {
            "chapter": 13,
            "verse": 3,
            "text": "Öyle bir mabuttur ki yeryüzünü enine, boyuna uzatıp döşemiş, orada yerleşmiş dağlarla ırmaklar yaratmış, gene orada her çeşit meyveyi çifterçifter halketmiştir; gündüzü de geceyle bürür. Şüphe yok ki bunlarda düşünen topluluğa deliller var"
        },
        {
            "chapter": 13,
            "verse": 4,
            "text": "Ve yeryüzünde birbirine komşu bölgeler, üzüm bağları, ekinler, bir kökten yetişmiş hurma ağaçlarıyla ayrı ayrı köklerden yetişmiş hurmalıklar var ki hepsi de bir suyla sulanmada, fakat lezzet bakımından bir kısmını, öbürlerinden üstün etmedeyiz. Şüphe yok ki akıl edenlere, bunlarda da deliller var"
        },
        {
            "chapter": 13,
            "verse": 5,
            "text": "Şaşıyorsan asıl şaşılacak şey, toprak olduktan sonra yeniden mi yaratılacağız diyenlerin sözü. Onlar, öyle kişilerdir ki Rablerine kafir olmuşlardır. Onlar, öyle kişilerdir ki boyunlarında demir zincirler var ve onlar, cehennem ehlidir; onlar, orada ebedi kalırlar"
        },
        {
            "chapter": 13,
            "verse": 6,
            "text": "Senden, iyilikten önce bir kötülük gelmesini, hem de bunun çabucak olmasını isterler, onların çağlarından önceki çağlarda nice azaplar gelip çatmıştır ve şüphe yok ki Rabbin, insanların zulmüne rağmen yarlıgamıya, suçlarını örtme sıfatına sahiptir vegene şüphe yok ki Rabbinin azabı da pek çetindir"
        },
        {
            "chapter": 13,
            "verse": 7,
            "text": "Kafir olanlar derler ki: Rabbinden ona bir mucize verilseydi ya. Şüphesiz ki sen, ancak korkutucusun ve her topluluğa hidayet verensin"
        },
        {
            "chapter": 13,
            "verse": 8,
            "text": "Allah, her dişinin, neye gebe kalıp ne doğuracağını ve ana karnında dölün zamanına göre orada ne kadar eksik, ne kadar fazla kalacağını bilir ve onun katında her şeyin sayılı bir zamanı, ölçülü bir müddeti var"
        },
        {
            "chapter": 13,
            "verse": 9,
            "text": "Gizliyi de bilen, açıkta olanı da bilen çok büyük ve yüce bir Tanrıdır"
        },
        {
            "chapter": 13,
            "verse": 10,
            "text": "Sözünü gizleyeniniz de birdir onca, açıkça söyleyeniniz de, geceleyin saklanıp gizlenen de, gündüzün yoluna giden de"
        },
        {
            "chapter": 13,
            "verse": 11,
            "text": "Herkesin önünde, ardında, birbiri ardınca gelip giden melekler var, onu, Allah'ın emriyle koruyup gözetirler. Şüphe yok ki bir topluluk, ahlakını değiştirmedikçe Allah o topluluğu değiştirmez. Allah, bir topluluğun kötülüğünü dilerse o kötülüğü geriye atmaya imkan yoktur ve onlara, ondan başka bir yardımcı da bulunamaz"
        },
        {
            "chapter": 13,
            "verse": 12,
            "text": "Öyle bir Tanrıdır ki sizi korkutan ve umduran şimşeği o çaktırır ve yağmurla dolu ağır bulutları o meydana getirir"
        },
        {
            "chapter": 13,
            "verse": 13,
            "text": "Gök gürültüsü, hamdederek tenzih eder onu, melekler de korkularından tenzih ederler ve yıldırımları yollar da dilediğine isabet ettirir ve hala da onlar, Allah hakkında çekişip dururlar ve onun birdenbire gelen azabı pek kuvvetlidir, pek çetin"
        },
        {
            "chapter": 13,
            "verse": 14,
            "text": "Gerçek dua, ancak onadır. Ondan başkalarına dua edenlerin duaları kabul edilmez. Bu çeşit adam, ağzına gelsin diye suya ellerini uzatmış, bekleyip duran adama benzer, su ağzına gelmez onun ve kafirlerin duası, sapıklıkta kalmadan başka bir şey değildir"
        },
        {
            "chapter": 13,
            "verse": 15,
            "text": "Göklerde ve yeryüzünde ne varsa, sabah ve akşam, isteristemez, kendileri de, gölgeleri de Allah'a secde eder"
        },
        {
            "chapter": 13,
            "verse": 16,
            "text": "De ki: Göklerin ve yeryüzünün Rabbi kim? De ki: Allah. De ki: Onu bırakıp da kendilerine bile bir faydaları, bir zararları dokunamayan tanrılar mı edindiniz? De ki: Bir olur mu körle gören? Yahut bir olur mu karanlıklarla ışık? Yoksa mabutları da yaratıyor mu ki şüphelenip onları Allah'a eş koştular? De ki: Her şeyi yaratan Allah'tır ve o birdir, acze düşmez, her şeyden üstündür"
        },
        {
            "chapter": 13,
            "verse": 17,
            "text": "Gökten yağmur yağdırır da vadilerde alabildikleri kadar seller, ırmaklar olur, çağlayıp akar, akarken de üste çıkan köpükleri sürükler götürür. Ziynet eşyası, yahut faydalanmak için kullanılan araçları yaparken ateşte eritilen şeylerde de buna benzerbir köpük, bir posa meydana gelir. İşte Allah gerçekle boş şeyi bu çeşit bir örnekle anlatır. Köpük, dağılır gider, halka fayda verecek şeyse yerinde kalır. İşte Allah, böyle örnekler getirir"
        },
        {
            "chapter": 13,
            "verse": 18,
            "text": "Rablerinin davetine icabet edenlere güzel bir mükafat var; fakat icabet etmeyenlere gelince: O çeşit adamlar, yeryüzünde ne varsa hepsine sahip olsalar ve bir misli daha malları olsa da kurtulmak için hepsini feda etseler gene onlar için kötü bir soru var, yurtları cehennemdir ve orası ne de kötü yataktır ya"
        },
        {
            "chapter": 13,
            "verse": 19,
            "text": "Bunların, sana bir gerçek olarak Rabbinden indirildiğini bilen kişi, o kör adama benzer mi? Şüphe yok ki ancak aklı, anlayışı, olanlar, düşünüp ibret alırlar"
        },
        {
            "chapter": 13,
            "verse": 20,
            "text": "Onlardır Allah'la ahdettikleri şeye vefa edenler ve verdikleri sözden caymayanlar"
        },
        {
            "chapter": 13,
            "verse": 21,
            "text": "Onlardır Allah neyi ulaştırmayı emrettiyse ulaştıranlar ve Rablerinden ürkerler ve kötü hesaptan korkarlar"
        },
        {
            "chapter": 13,
            "verse": 22,
            "text": "Onlar, Rablerinin rızasını dileyerek sabrederler, namaz kılarlar, kendilerini rızıklandırdığımız şeyden, gizli ve açık harcarlar ve kötülüğü iyilikle giderirler. Öyle kişilerdir onlar ki onlarındır güzel sonuç"
        },
        {
            "chapter": 13,
            "verse": 23,
            "text": "Ebedi Adn cennetleri. Oraya girerler atalarından, eşlerinden, soylarından temiz ve düzgün kişilerle ve melekler, her kapıdan onların tapısına girerler de"
        },
        {
            "chapter": 13,
            "verse": 24,
            "text": "Esenlik size derler, sabrettiğinizden dolayı; gerçekten de dünya yurdunun bu sonucu, ne de güzeldir"
        },
        {
            "chapter": 13,
            "verse": 25,
            "text": "Allah'ın ahdini, ona söz verdikten sonra bozanlara ve Allah'ın ulaştırmayı emrettiği şeyi kesenlere ve yeryüzünde bozgunculuk edenlere gelince: Öyle kişilerdir onlar ki lanet onlara ve onlarındır kötü sonuç"
        },
        {
            "chapter": 13,
            "verse": 26,
            "text": "Allah, dilediğinin rızkını genişletir ve daraltır ve onlar, dünya yaşayışıyla sevinip övünürler, halbuki dünya yaşayışı, ahirete nispetle değersiz, müddeti az ve geçici bir şeyden ibarettir"
        },
        {
            "chapter": 13,
            "verse": 27,
            "text": "Kafir olanlar derler ki: Ona Rabbinden bir mucize indirilseydi ya. De ki: Şüphe yok ki Allah, dilediğini sapıklığa ve gönlüyle ona, onun tapısına dönenleriyse doğru yola sevk eder"
        },
        {
            "chapter": 13,
            "verse": 28,
            "text": "İnananlar, öyle kişilerdir ki Allah'ı anmakla yatışır, kuvvetlenir gönülleri. İyice bilin ki gönüller, Allah'ı anmakla yatışır, kuvvet bulur"
        },
        {
            "chapter": 13,
            "verse": 29,
            "text": "İnananlara ve iyi işlerde bulunanlara gelince: Kutluluk da onlara, dönüp varılacak güzel yurt da"
        },
        {
            "chapter": 13,
            "verse": 30,
            "text": "İşte böylece seni de, sana vahyettiğimizi onlara okuman için bir ümmete gönderdik ki onlardan önce nice ümmetler gelip geçmiştir; onlar, rahmanı inkar ettiler; de ki: O, benim Rabbimdir, yoktur ondan başka tapacak. Ona dayandım, sonucu varıp gideceğim yer de onun tapısı"
        },
        {
            "chapter": 13,
            "verse": 31,
            "text": "Kur'an'la dağlar yürütülse, yahut yeryüzü parçalansa, yahut da ölü konuşsa. Fakat bütün işler, ancak Allah'ın. İnananlar anlamazlar mı ki Allah dileseydi bütün insanları doğru yola sevk ederdi. Kafir olanlarsa, yaptıklarına karşılık, Allah'ın vaadi yerine gelinceye dek, bir belaya uğrayıp dururlar, yahut da yurtlarına yakın bir yere iner bu bela. Şüphe yok ki Allah, vaadinden dönmez"
        },
        {
            "chapter": 13,
            "verse": 32,
            "text": "Andolsun ki senden önceki peygamberlerle de alay edildi de kafirlere mühlet verdim, sonra da onları helak ediverdim. Nasıl bu azap"
        },
        {
            "chapter": 13,
            "verse": 33,
            "text": "Herkesin yaptığı ve elde ettiği şeyi bilip görene ve karşılığını verene benzer mi onlar, tutup Allah'a eş tanıyorlar onları. De ki: Bir ad takın onlara. Yoksa yeryüzünde bilmediği birşeyi mi haber veriyorsunuz ona, yahut da geçici bir boş laf mı ediyorsunuz? Kafir olanlara düzenleri hoş ve sevimli görünmede ancak ve yoldan çıkarılmadalar ve Allah, kimi doğru yoldan saptırırsa onu doğru yola sevkedecek yoktur"
        },
        {
            "chapter": 13,
            "verse": 34,
            "text": "Onlara dünya hayatında azap var, ahiret azabıysa daha da ağırdır ve onları Allah'tan koruyacak kimse de yoktur"
        },
        {
            "chapter": 13,
            "verse": 35,
            "text": "Çekinenlere vaat edilen cennetin örneği şu: Kıyılarından ırmaklar akar. Yemişleri ve gölgesi daimidir. Çekinenlerin sonucu budur, kafirlerin sonucuysa ateştir"
        },
        {
            "chapter": 13,
            "verse": 36,
            "text": "Kendilerine kitap verdiğimiz kimseler, sana indirilen şeyden dolayı sevinirler ve bölükler içinde onun bir kısmını inkar edenler de var. De ki: Bana, Allah'a kulluk etmem ve ona şirk koşmamam emredildi. Ona davet etmedeyim, sonucu dönüp varacağım yerde onun tapısıdır"
        },
        {
            "chapter": 13,
            "verse": 37,
            "text": "İşte böylece ona Arapça bir hükümdür indirdik. Sence bilindikten sonra tutar da onların dileklerine uyarsan Allah'a karşı ne bir dost bulunur sana, ne de seni ondan koruyacak biri"
        },
        {
            "chapter": 13,
            "verse": 38,
            "text": "Andolsun ki senden önce de peygamberler gönderdik, onlara eşler ve soysop verdik. Hiçbir peygamber yoktur ki Allah'ın izni olmadıkça bir mucizeyle gelsin. Her mukadder zaman, tespit edilmiştir"
        },
        {
            "chapter": 13,
            "verse": 39,
            "text": "Allah, dilediğini bozar, dilediğini yazar ve kitabın aslı, esası, onun katındadır"
        },
        {
            "chapter": 13,
            "verse": 40,
            "text": "Onlara vaat ettiğimiz şeylerin bir kısmını sana göstersek de sana düşen vazife, ancak tebliğdir, seni öldürsek de ve hesap, bize aittir"
        },
        {
            "chapter": 13,
            "verse": 41,
            "text": "Görmediler mi ki adeta onların yerlerine geliyor, etrafından yurtlarını eksiltip duruyoruz. Allah hükmeder, hükmünü bozacak yoktur ve o pek tez hesap görür"
        },
        {
            "chapter": 13,
            "verse": 42,
            "text": "Onlardan öncekiler de düzenler kurdular, iş ve tedbir, tamamıyla onundur, herkesin ne kazanacağını da bilir. Kafirler, yakında bilirler, anlarlar, dünya yurdunun sonundaki hayır kimin"
        },
        {
            "chapter": 13,
            "verse": 43,
            "text": "Kafirler, sen peygamber değilsin derler; de ki: Sizinle aramda tanık olarak Allah ve kitap bilgisine sahip olan yeter"
        },
        {
            "chapter": 14,
            "verse": 1,
            "text": "Elif lam ra. Bir kitaptır bu ki insanları karanlıklardan nura çıkarman, Rablerinin izniyle üstün ve gerçekten de hamde layık olan Tanrı yoluna götürmen için onu sana indirdik"
        },
        {
            "chapter": 14,
            "verse": 2,
            "text": "Bir Allah'tır ki onundur göklerde ne varsa ve yeryüzünde ne varsa. Vay kafirlere çetin azaptan"
        },
        {
            "chapter": 14,
            "verse": 3,
            "text": "Onlar dünya yaşayışını ahiretten üstün tutup severler, halkı Allah yolundan menederler ve o yolu eğriltmek isterler. Onlardır pek uzak bir sapıklığa dalanlar"
        },
        {
            "chapter": 14,
            "verse": 4,
            "text": "Onlara iyice anlatabilmesi için kendi kavminin dilinden başka bir dille hiçbir peygamber göndermedik. Gerçekten de Allah, dilediğini saptırır, dilediğini doğru yola sevk eder ve odur üstün ve hüküm ve hikmet sahibi"
        },
        {
            "chapter": 14,
            "verse": 5,
            "text": "Andolsun ki Musa'yı, kavmini karanlıklardan nura çıkar ve onlara Allah'ın günlerini an diye delillerimizle gönderdik. Şüphe yok ki bunda, çok sabreden ve çok şükreden herkes için deliller var"
        },
        {
            "chapter": 14,
            "verse": 6,
            "text": "An o zamanı ki Musa, kavmine Allah'ın size nimetlerini anın demişti; hani sizi kötü bir azapla azaplandıran, oğullarınızı kestirip kızlarınızı bırakan Firavun soyundan kurtarmıştı ve bunda Rabbinizden büyük bir sınama vardı size"
        },
        {
            "chapter": 14,
            "verse": 7,
            "text": "Hani Rabbiniz size, andolsun ki nimetlerime şükrederseniz arttırırım ve andolsun ki nankörlük ederseniz şüphe yok ki azabım pek çetindir diye hükmünü bildirmişti"
        },
        {
            "chapter": 14,
            "verse": 8,
            "text": "Ve Musa demişti ki: Siz de nankörlük etseniz, yeryüzünde kim varsa hepsi de nankörlük etse şüphe yok ki Allah, müstağnidir ve gerçekten de hamda layıktır"
        },
        {
            "chapter": 14,
            "verse": 9,
            "text": "Sizden önce gelip geçen Nuh, Âd ve Semud kavimleriyle onlardan sonra gelip geçen ve ancak Allah'ın bildiği kavimlere ait olan haberler gelmedi mi size? Onlara peygamberleri, apaçık delillerle gelmişti de onlar, elleriyle peygamberlerinin ağızlarını örtmüşler ve biz demişlerdi, sizinle gönderilenleri inkar ediyoruz ve gerçekten de bizi davet ettiğiniz şeyler hakkında şüphe ve tereddüt içindeyiz"
        },
        {
            "chapter": 14,
            "verse": 10,
            "text": "Peygamberleri, Allah'tan şüphe edilir mi dediler, gökleri ve yeryüzünü yaratandır o; suçlarınızı örtmek ve muayyen vakte dek size mühlet vermek için çağırmada sizi. Siz de dediler, bizim gibi insansanız ancak; bizi atalarımızın taptıklarından vazgeçirmek istiyorsunuz, öyleyse apaçık bir delil gösterin bize"
        },
        {
            "chapter": 14,
            "verse": 11,
            "text": "Peygamberleri, biz de dediler, sizin gibi insanız, fakat Allah, kullarından dilediğine lutfeder, ihsanda bulunur ve biz, Allah'ın izni olmadıkça size bir delil ve mucize gösteremeyiz ve inananlar, artık Allah'a dayanmalı"
        },
        {
            "chapter": 14,
            "verse": 12,
            "text": "Ve ne diye Allah'a dayanmayalım ki gerçekten de o sevketmiştir bizi doğru yola ve elbette bize ettiğiniz eziyetlere katlanacağız ve dayananlar, artık ancak Allah'a dayanmalı"
        },
        {
            "chapter": 14,
            "verse": 13,
            "text": "Kafir olanlar, peygamberlerine dediler ki: Ya sizi yurdumuzdan çıkarırız, yahut da bizim dinimize dönersiniz. Rableri, onlara vahyetti: Mutlaka zalimleri helak edeceğiz"
        },
        {
            "chapter": 14,
            "verse": 14,
            "text": "Sonra da onlardan sonra sizi, yerlerine yerleştireceğiz. İşte bu, benim huzuruma gelmekten korkanlara ve azabımdan korkanlara ait bir şey"
        },
        {
            "chapter": 14,
            "verse": 15,
            "text": "Peygamberler, fetih ve yardım istediler ve her inatçı cebbar, mahrum olup gitti"
        },
        {
            "chapter": 14,
            "verse": 16,
            "text": "Önünde de cehennem var, orada kanlı, irinli su içirilecek ona"
        },
        {
            "chapter": 14,
            "verse": 17,
            "text": "Yudumyudum içmeye çalışacak, fakat bir türlü boğazından geçmeyecek; her taraftan ölüm gelecek ona, fakat ölmeyecek de ve ilerde daha da ağır bir azap var"
        },
        {
            "chapter": 14,
            "verse": 18,
            "text": "Rablerine kafir olanların örneği, bir küle benzer, kasırga estiği bir günde bu kül, yelle savrulur gider. Kazançlarından hiçbir şey elde edemezler, işte budur doğru yoldan çok uzak bir sapıklık"
        },
        {
            "chapter": 14,
            "verse": 19,
            "text": "Görmedin mi ki Allah, gökleri ve yeryüzünü hak ve gerçek olarak yarattı. Dilerse sizi helak eder ve yerinize yeni bir halk getirir"
        },
        {
            "chapter": 14,
            "verse": 20,
            "text": "Ve bu da Allah'a güç bir şey değildir"
        },
        {
            "chapter": 14,
            "verse": 21,
            "text": "Hepsi de toplanıp Allah'ın tapısına çıkar; zayıflar, ululanan büyüklere şüphe yok ki derler, biz size uymuştuk, Allah'ın azabından bir kısmını olsun bizden defedebilir misiniz? Onlar da Allah bizi doğru yola sevketseydi biz de size doğru yolu gösterirdik derler, artık ağlayıp sızlasak da bir bizim için, sabredip katlansak da; sığınacak hiçbir yerimiz yok"
        },
        {
            "chapter": 14,
            "verse": 22,
            "text": "İş olup bitince Şeytan der ki: Şüphe yok ki Allah, gerçek olarak vaitte bulundu size. Ben de size vaat ettim ama vaadimde durmadım ve zaten de size karşı bir gücümkuvvetim yoktu, ancak sizi davet ettim, siz de icabet ettiniz bana; beni kınamayın, kendinizi kınayın. Artık ne benim size bir yardımım dokunabilir, ne sizin bana bir yardımınız dokunabilir. Zaten daha önceden de beni ona eş tutmanızı tanımamıştım ben. Şüphe yok ki zulmedenlere elemli bir azap var"
        },
        {
            "chapter": 14,
            "verse": 23,
            "text": "İnananlar ve iyi iş işleyenler, kıyılarından ırmaklar akan cennetlere alınırlar, orada, Rablerinin izniyle ebedi kalırlar. Orada birbirlerine iltifatları, esenlik size sözüdür"
        },
        {
            "chapter": 14,
            "verse": 24,
            "text": "Görmedin mi Allah nasıl örnek getirmede, temiz söz, tertemiz bir ağaca benzer; kökü sabittir, dalları, budakları gökte"
        },
        {
            "chapter": 14,
            "verse": 25,
            "text": "Meyvesini her zaman verir Rabbinin izniyle ve Allah, düşünüp ibret alsınlar diye insanlara örnekler getirir"
        },
        {
            "chapter": 14,
            "verse": 26,
            "text": "Pis söz de pis ağaca benzer; kesilip yerden çıkarılmıştır, duracak hali yoktur onun"
        },
        {
            "chapter": 14,
            "verse": 27,
            "text": "Allah, inananlara dünya yaşayışında da, ahirette de o sabit sözle sebat verir ve zulmedenleri saptırır ve Allah, dilediğini yapar"
        },
        {
            "chapter": 14,
            "verse": 28,
            "text": "Görmedin mi Allah'ın nimetini küfre değişenleri ve kavimlerini de sürükleyip helak yurduna konduranları"
        },
        {
            "chapter": 14,
            "verse": 29,
            "text": "Cehenneme sokanları? Hepsi de oraya gider ve orası, karar edilecek ne kötü yerdir"
        },
        {
            "chapter": 14,
            "verse": 30,
            "text": "Onlar, halkı onun yolundan çıkarıp saptırmak için Allah'a benzerler kabul ettiler. De ki: Geçinin şimdilik, çünkü gerçekten de dönüp varacağınız yurt ateştir"
        },
        {
            "chapter": 14,
            "verse": 31,
            "text": "İman eden kullarıma söyle: Namaz kılsınlar ve onları rızıklandırdığımız şeylerin bir kısmını yoksullara harcasınlar o gün gelip çatmadan ki ne alışveriş var o günde ne karşılıklı dostluk"
        },
        {
            "chapter": 14,
            "verse": 32,
            "text": "Bir Allah'tır ki gökleri ve yeryüzünü yaratmıştır ve gökten yağmur yağdırıp o suretle size rızık olarak meyveler bitirmiştir ve emriyle denizde akıp giden gemileri ram etmiştir size ve ram etmiştir ırmakları size"
        },
        {
            "chapter": 14,
            "verse": 33,
            "text": "Ve devir ve hizmetlerinde daim olan güneşle ayı ram etmiştir geceyle gündüzü size"
        },
        {
            "chapter": 14,
            "verse": 34,
            "text": "Ve Allah ne dilediyseniz hepsini de vermiştir size ve Allah'ın nimetlerini saymaya kalkışırsanız sayamazsınız. Gerçekten de insan, pek zalimdir, küfrü pek boldur onun"
        },
        {
            "chapter": 14,
            "verse": 35,
            "text": "An o zamanı ki İbrahim, Rabbim demişti, bu şehri emin et, beni de, oğlumu da putlara tapmaktan uzaklaştır"
        },
        {
            "chapter": 14,
            "verse": 36,
            "text": "Rabbim, şüphe yok ki onlar, insanların çoğunu doğru yoldan saptırdılar. Artık kim bana uyarsa o bendendir ve bana isyan edene gelince: Şüphe yok ki sen, suçları örtersin, rahimsin"
        },
        {
            "chapter": 14,
            "verse": 37,
            "text": "Rabbimiz, soyumun bir kısmını ekin bitmez bir yere, hürmeti vacib olan evinin yanına yerleştirdim, Rabbimiz, namaz kılsınlar diye. Artık insanların bir kısmı da onlara gönül versin, sevsinler onları ve şükretmeleri için de meyvelerle rızıklandır onları"
        },
        {
            "chapter": 14,
            "verse": 38,
            "text": "Rabbimiz, şüphe yok ki gizlediğimizi de bilirsin sen, açığa vurduğumuzu da ve Allah'tan hiçbir şey gizlenemez ne yeryüzünde, ne de gökte"
        },
        {
            "chapter": 14,
            "verse": 39,
            "text": "Hamd Allah'a ki ihtiyarlığımda bana İsmail'i ve İshak'ı verdi. Şüphe yok ki Rabbim, duayı mutlaka duyar"
        },
        {
            "chapter": 14,
            "verse": 40,
            "text": "Rabbim, beni de, soyumdan gelenleri de namaza müdavim et; Rabbimiz duamızı da kabul et"
        },
        {
            "chapter": 14,
            "verse": 41,
            "text": "Rabbimiz, benim suçlarımı ört, yarlıga beni ve anamı, babamı ve inananları halkın sorusorgu için kalktığı gün"
        },
        {
            "chapter": 14,
            "verse": 42,
            "text": "Zalimlerin yaptıklarından gafil sanma Allah'ı sakın; ancak onların cezasını, gözlerin dikilip kalacağı güne tehir etmede"
        },
        {
            "chapter": 14,
            "verse": 43,
            "text": "O gün, başları göğe çevrilmiş, koşup dururlar, göz çevirip kendilerine bile bakmazlar ve yürekleri bomboştur"
        },
        {
            "chapter": 14,
            "verse": 44,
            "text": "Kendilerine azabın gelip çatacağı o günü haber ver, korkut insanları. Zulmedenler diyecekler ki: Rabbimiz, yakın bir zamanadek bırak bizi, tekrar dünyaya dönelim de davetine icabet edelim ve peygamberlere uyalım. Siz değil misiniz daha önce, bize bir zeval yoktur diye yemin edenler"
        },
        {
            "chapter": 14,
            "verse": 45,
            "text": "Kendilerine zulmedenlerin yurtlarında oturdunuz ve onlara nasıl azap ettiğimiz sizce apaçık belli oldu ve size nice örnekler getirdik"
        },
        {
            "chapter": 14,
            "verse": 46,
            "text": "Düzenlerini yaptılar, düzdükleri hilelerin cezasıysa Allah katında, hatta hilelerinden dağlar bile yerinden oynasa"
        },
        {
            "chapter": 14,
            "verse": 47,
            "text": "Sakın Allah, peygamberlerine vaadettiğinden döner sanma. Şüphe yok Allah üstündür, intikam alır"
        },
        {
            "chapter": 14,
            "verse": 48,
            "text": "O gün, bir gündür ki yeryüzü de başka bir yeryüzüne döner, gökler de. Herkes, bir ve kahhar Allah'ın tapısında toplanır"
        },
        {
            "chapter": 14,
            "verse": 49,
            "text": "O gün görürsün ki suçluların boyunlarına zincirler vurulmuş"
        },
        {
            "chapter": 14,
            "verse": 50,
            "text": "Gömlekleri katrandandır, yüzlerini de ateş kaplamış"
        },
        {
            "chapter": 14,
            "verse": 51,
            "text": "Allah, herkese yaptığının karşılığını verir. Şüphe yok ki Allah'ın hesap görmesi, pek tezdir"
        },
        {
            "chapter": 14,
            "verse": 52,
            "text": "İşte bu, insanlara bir tebliğdir; ibret alsınlar ondan ve bilsinler ki odur ancak tapacak bir mabut ve düşünüp ibret alsın akıl ve dirayet sahipleri"
        }
    ]
}
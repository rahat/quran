{
    "juzs": [
        {
            "chapter": 33,
            "verse": 31,
            "text": "Ve sizden kim, Allah'a ve Peygamberine itaat eder ve iyi işlerde bulunursa mükafatını iki kat veririz ve ona güzelim bir rızık da hazırlamışızdır"
        },
        {
            "chapter": 33,
            "verse": 32,
            "text": "Ey Peygamberin eşleri, siz, öbür kadınlardan birine benzemezsiniz; çekiniyorsanız sözü yumuşak bir tarzda söylemeyin ki gönlünde bir hastalık olan ümide düşer sonra ve doğru ve güzel söz söyleyin"
        },
        {
            "chapter": 33,
            "verse": 33,
            "text": "Ve evlerinizde oturun ve ilk cahiliyet devrinde olduğu gibi sokaklara çıkmayın ve namaz kılın ve zekat verin ve itaat edin Allah'a ve Peygamberine. Ancak ve ancak Allah, ey Ehli Beyt, sizden her çeşit pisliği, suçu gidermek ve sizi tam bir temizlikle tertemiz bir hale getirmek diler"
        },
        {
            "chapter": 33,
            "verse": 34,
            "text": "Ve ey Peygamberin eşleri, evlerinizde okunan ayetleri ve hikmeti anın; şüphe yok ki Allah'ın lütfü boldur ve o, her şeyden haberdardır"
        },
        {
            "chapter": 33,
            "verse": 35,
            "text": "Şüphe yok ki Müslüman erkeklere ve Müslüman kadınlara, inanan erkeklere ve kadınlara, itaat eden erkeklere ve kadınlara, doğru söyleyen erkeklere ve kadınlara, sabreden erkeklere ve kadınlara, korkan erkeklere ve kadınlara, sadaka veren erkeklere ve kadınlara, oruç tutan erkeklere ve kadınlara, ırzlarını koruyan erkeklere ve kadınlara, Allah'ı çokçok anan erkeklere ve kadınlara; Allah, onlara yarlıganma ve büyük bir mükafat vaadetmiştir"
        },
        {
            "chapter": 33,
            "verse": 36,
            "text": "Allah ve Resulü, bir işe hükmetti mi erkek olsun, kadın olsun, hiçbir inananın, o işi istediği gibi yapmakta muhayyer olmasına imkan yoktur ve kim, Allah'a ve Peygamberine isyan ederse gerçekten de apaçık bir sapıklığa düşmüş, sapıtıp gitmiştir"
        },
        {
            "chapter": 33,
            "verse": 37,
            "text": "An o zamanı ki Allah'ın, kendisine nimet verdiği ve senin de nimetler verdiğin kişiye eşini bırakma ve çekin Allah'tan diyordun ve Allah'ın açığa vuracağı şeyi, içinde gizliyordun ve insanlardan korkuyordun ve Allah'tan korkman daha doğruydu ve o, daha layıktı buna. Derken Zeyd, eşinden ilişiğini kesince biz o kadını sana eş ettik, bu da, oğul edinilen kişiler, eşlerinden ayrıldıkları zaman onların bıraktıkları kadınları inananların almalarında bir beis olmadığını bildirmek içindi ve Allah'ın emri yerine gelmiş oldu"
        },
        {
            "chapter": 33,
            "verse": 38,
            "text": "Allah'ın, ona farzettiğini yapmasında hiçbir vebal yok Peygambere; daha önce gelip geçenler hakkında da Allah'ın koyduğu yol yoradam buydu ve Allah'ın emri, takdir edilmiş ve yerine gelmiştir"
        },
        {
            "chapter": 33,
            "verse": 39,
            "text": "O gelip geçen peygamberler, öyle kişilerdi ki Allah'ın elçiliğini yapıp hükümlerini tebliğ ederler ve ondan korkarlar ve Allah'tan başka hiçbir kimseden korkmazlardı ve hesap görmeye de Allah yeter"
        },
        {
            "chapter": 33,
            "verse": 40,
            "text": "Muhammed, sizden birisinin babası değildir ve fakat Allah'ın resulüdür ve peygamberlerin sonuncusu ve Allah, her şeyi bilir"
        },
        {
            "chapter": 33,
            "verse": 41,
            "text": "Ey inananlar, Allah'ı çok çok anın"
        },
        {
            "chapter": 33,
            "verse": 42,
            "text": "Ve onu sabah, akşam, tenzih edin"
        },
        {
            "chapter": 33,
            "verse": 43,
            "text": "Öyle bir mabuttur ki sizi karanlıklardan aydınlığa çıkarmak için o ve melekleri, rahmetler ihsan eder size ve o, inananlara rahimdir"
        },
        {
            "chapter": 33,
            "verse": 44,
            "text": "Ve ona kavuşacakları gün, birbirlerine iltifatları, esenlik size sözüdür ve onlara pek güzel bir mükafat hazırlamıştır"
        },
        {
            "chapter": 33,
            "verse": 45,
            "text": "Ey Peygamber, gerçekten de seni, bir tanık, bir müjdeci ve bir korkutucu olarak gönderdik"
        },
        {
            "chapter": 33,
            "verse": 46,
            "text": "Ve izniyle, halkı Allah'a davetçi ve aydınlatıcı bir ışık olarak yolladık"
        },
        {
            "chapter": 33,
            "verse": 47,
            "text": "Ve müjdele inananları ki şüphe yok, onlara, Allah'tan büyük bir lütuf ve ihsan var"
        },
        {
            "chapter": 33,
            "verse": 48,
            "text": "Ve itaat etme kafirlerle münafıklara ve eziyetlerine aldırış etme ve dayan Allah'a ve koruyucu olarak Allah, yeter"
        },
        {
            "chapter": 33,
            "verse": 49,
            "text": "Ey inananlar, inanan kadınları nikahladıktan sonra onlara dokunmadan boşarsanız onlar için sayacağınız bir bekleme müddeti yoktur; onlara geçinecek bir şey verin ve güzellikle bırakın"
        },
        {
            "chapter": 33,
            "verse": 50,
            "text": "Ey Peygamber, mehirlerini verdiğin eşlerini ve Allah'ın ganimet olarak sana ihsan ettiği ve senin de temellük ettiğin cariyeleri, amcanın, halanın, dayının ve teyzenin, seninle beraber yurdundan göçen kızlarını helal ettik sana. Bir de inanan bir kadın, kendisini Peygambere bağışlar da Peygamber de dilediği takdirde onu nikahla almak isterse bu, yalnız sana helaldir, başka inananlara değil. Sana bir güçlük olmasın diye onlara, eşleri ve sahip oldukları cariyeleri hakkında ne farz ettiğimizi de gerçekten bildirdik ve Allah, suçları örter, rahimdir"
        },
        {
            "chapter": 33,
            "verse": 51,
            "text": "Bunlardan dilediğini bırakabilirsin, dilediğini de alabilirsin ve bıraktığını tekrar almada da bir vebal yok sana; bu, gözlerinin ışıklanması, mahzun olmamaları ve verdiğin şeye, hepsinin de razı olması bakımından daha iyidir ve Allah, gönüllerinizdene varsa bilir ve Allah, her şeyi bilir, azap etmede de acele etmez"
        },
        {
            "chapter": 33,
            "verse": 52,
            "text": "Bundan sonra kadın almak ve onlardan birini, değiştirmek, hatta güzellikleri seni hayretlere salsa bile, helal değildir sana, ancak malınla temellük ettiğin cariyeler müstesna ve Allah, her şeyi görür, gözetir"
        },
        {
            "chapter": 33,
            "verse": 53,
            "text": "Ey inananlar, yemeğe davet edilmeden Peygamberin evlerine gitmeyin, davet edilirseniz yemek vaktini beklemek üzere daha önce gitmeyin; fakat çağrılınca gidin ve yemek yiyince dağılın, konuşmak için uzun uzadıya oturmayın; şüphe yok ki bunlar, Peygamberi incitir de utanır sizden ve Allah'sa doğruyu söylemekten çekinmez ve kadınlarından bir şey istediğiniz zaman perde ardından isteyin; bu, sizin yürekleriniz bakımından da daha temizdir, onların yürekleri bakımından da ve Allah'ın Peygamberini incitmeniz caiz olmadığı gibi onun eşlerini de bundan böyle ebediyen almayın; şüphe yok ki bu, Allah katında pek büyük bir günahtır"
        },
        {
            "chapter": 33,
            "verse": 54,
            "text": "Birşeyi açığa vursanız da, gizleseniz de hiç şüphe yok ki Allah, her şeyi bilir"
        },
        {
            "chapter": 33,
            "verse": 55,
            "text": "Peygamberin kadınlarının, babalarına, oğullarına, erkek kardeşlerine, erkek kardeşlerinin oğullarına, kız kardeşlerinin oğullarına, inanan kadınlara ve sahip oldukları kölelere ve cariylere görünmelerinde bir vebal yok ve çekinin Allah'tan; şüphe yokki Allah her şeye tanıktır"
        },
        {
            "chapter": 33,
            "verse": 56,
            "text": "Şüphe yok ki Allah ve melekleri, salavat getirir Peygambere; ey inanlar, siz de ona salavat getirin, tam teslim olarak da selam verin"
        },
        {
            "chapter": 33,
            "verse": 57,
            "text": "Gerçekten de Allah'ı ve Peygamberini incitenlere Allah, dünyada da lanet etmiştir, ahirette de ve onlara, horlayıcı, aşağılatıcı bir azap hazırlamıştır"
        },
        {
            "chapter": 33,
            "verse": 58,
            "text": "Kadın ve erkek, inananlara, yapmadıkları suçlar yüzünden eziyet edenler, pek büyük bir yalan ve apaçık bir günah yüklenmişlerdir"
        },
        {
            "chapter": 33,
            "verse": 59,
            "text": "Ey Peygamber, eşlerine ve kızlarına ve inananların kadınlarına söyle; dışarı çıkacakları vakit dışarıya mahsus elbiselerini giysinler; bu, onların tanınıp incinmemelerini daha iyi sağlar ve Allah, suçları örter, rahimdir"
        },
        {
            "chapter": 33,
            "verse": 60,
            "text": "Münafıklarla gönüllerinde hastalık olanlar ve Medine'de kötü haberler yayanlar, bu işten vazgeçmezlerse andolsun ki sana, onlara karşı bir kuvvet veririz de sonra artık orada pek az bir müddet komşu olabilirler sana"
        },
        {
            "chapter": 33,
            "verse": 61,
            "text": "Lanet edilmişler; nerede bulunurlarsa yakalanırlar ve boyuna öldürülüp dururlar"
        },
        {
            "chapter": 33,
            "verse": 62,
            "text": "Bundan önce gelip geçenler hakkında da Allah'ın yoluyoradamı buydu ve Allah'ın yolundayoradamında bir değişme bulamazsın"
        },
        {
            "chapter": 33,
            "verse": 63,
            "text": "İnsanlar, kıyameti sorarlar sana; de ki: Onun bilgisi, ancak Tanrı katında ve ne bilirsin, belki de kıyamet, pek yakında kopacak"
        },
        {
            "chapter": 33,
            "verse": 64,
            "text": "Şüphe yok ki Allah, kafirlere lanet etmiştir ve onlara, yakıp kavurucu bir azap hazırlamıştır"
        },
        {
            "chapter": 33,
            "verse": 65,
            "text": "Orada ebedi ve daimi kalırlar; ne bir dost bulurlar, ne bir yardımcı"
        },
        {
            "chapter": 33,
            "verse": 66,
            "text": "O gün yüzleri, ateş içinde renkten renge girerken ne olurdu derler, Allah'a itaat etseydik ve Peygambere itaat etseydik"
        },
        {
            "chapter": 33,
            "verse": 67,
            "text": "Ve Rabbimiz derler, gerçekten de ulularımıza ve büyüklerimize itaat ettik de onlar, sapıttı yolumuzu"
        },
        {
            "chapter": 33,
            "verse": 68,
            "text": "Rabbimiz, onları iki kat azaplandır ve onlara, pek büyük bir lanetle lanet et"
        },
        {
            "chapter": 33,
            "verse": 69,
            "text": "Ey inananlar, Musa'yı incitenlere benzemeyin; Allah, onu, onların söyledikleri şeylerden temize çıkardı, uzaklaştırdı tamamıyla ve o, Allah katında pek değerliydi"
        },
        {
            "chapter": 33,
            "verse": 70,
            "text": "Ey inananlar, çekinin Allah'tan ve sözün düzünü, doğrusunu söyleyin"
        },
        {
            "chapter": 33,
            "verse": 71,
            "text": "Söyleyin de yaptığınız işleri iyi ve düzgün bir hale getirsin ve suçlarınızı yarlıgasın ve kim, Allah'a ve Peygamberine itaat ederse gerçekten de pek büyük bir kurtuluşa nail olur, muradına erer"
        },
        {
            "chapter": 33,
            "verse": 72,
            "text": "Şüphe yok ki biz arzettik emaneti göklere ve yeryüzüne ve dağlara, derken onlar, onu yüklenmekten çekindiler ve ondan korktular ve onu yükledik insana; şüphe yok ki çok zalim oldu, çok bilgisiz bir hale geldi"
        },
        {
            "chapter": 33,
            "verse": 73,
            "text": "Emanete hıyanet etmeleri yüzünden Allah, münafık erkeklerle münafık kadınları ve şirk koşan erkeklerle şirk koşan kadınları azaplandıracak, hıyanette bulunmayan inanmış erkeklerle inanmış kadınlara da tövbe nasip edecektir ve Allah, suçları örter, rahimdir"
        },
        {
            "chapter": 34,
            "verse": 1,
            "text": "Hamd Allah'a ki onundur ne varsa göklerde ve ne varsa yeryüzünde ve onundur hamd ahirette de ve odur hüküm ve hikmet sahibi ve her şeyden haberdar"
        },
        {
            "chapter": 34,
            "verse": 2,
            "text": "Yere gireni, oradan çıkanı, gökten ineni, göğe ağanı bilir ve odur rahim olan, suçları örten"
        },
        {
            "chapter": 34,
            "verse": 3,
            "text": "Kafir olanlar dediler ki: Kıyamet kopmayacak; de ki: Hayır, gizli şeyleri bilen Rabbime andolsun ki kopacak kıyamet başınıza; zerre kadar bir şey bile gizli kalmaz ondan; göklerde olsun, yeryüzünde bulunsun, bundan da küçük olsun, bundan da büyük olsun, hepsi de apaçık kitaptadır"
        },
        {
            "chapter": 34,
            "verse": 4,
            "text": "İnananları ve iyi işlerde bulunanları mükafatlandırmak için; onlar, öyle kişilerdir ki onlarındır yarlıganma ve güzelim bir rızık"
        },
        {
            "chapter": 34,
            "verse": 5,
            "text": "Delillerimizi boşa çıkarmaya uğraşanlara gelince: Onlar, öyle kişilerdir ki onlarındır elemli ve kötü bir azap"
        },
        {
            "chapter": 34,
            "verse": 6,
            "text": "Kendilerine bilgi verilenlerse bilirler ki sana Rabbinden indirilen, gerçektir ve üstün ve hamde layık mabudun yolunu göstermededir"
        },
        {
            "chapter": 34,
            "verse": 7,
            "text": "Ve kafir olanlar dediler ki: Size bir adam gösterelim mi ki paramparça olup dağıldıktan sonra şüphe yok yeniden dirileceğinizi size haber vermede"
        },
        {
            "chapter": 34,
            "verse": 8,
            "text": "Yalan yere Allah'a mı iftira etmede, yoksa bir delilik mi var onda? Hayır, ahirete inanmayanlar, azapta ve pek büyük bir sapıklık içinde"
        },
        {
            "chapter": 34,
            "verse": 9,
            "text": "Önlerinde ve artlarında, onları kuşatan göğe ve yere bakmıyorlar mı hiç? Dilersek yere geçiririz onları, göğün bir parçasını başlarına yıkarız; şüphe yok ki bunda, mabuduna dönüp teslim olan her bir kula elbette bir delil var"
        },
        {
            "chapter": 34,
            "verse": 10,
            "text": "Ve andolsun ki biz, Davud'a, katımızdan lutfettik, üstünlük verdik. Ey dağlar dedik, onunla beraber tenzih edin beni ve ey kuşlar, siz de ve ona, demiri yumuşattık"
        },
        {
            "chapter": 34,
            "verse": 11,
            "text": "Zırhlar yap dedik ve onları ne ince, ne kalın, tam münasip bir metanette ör ve iyi işlerde bulunun; şüphe yok ki ben ne yaparsanız hepsini görürüm"
        },
        {
            "chapter": 34,
            "verse": 12,
            "text": "Ve Süleyman'a da rüzgarı ram ettik, sabahleyin bir aylık yol alırdı, akşamleyin bir aylık yol ve ona bakır madenini, sel gibi akıttık ve cinlerden, huzurundan iş işliyenler vardı Rabbinin izniyle ve onlardan, emrimizden çıkana yakıp kavuran azabı tattırırdık"
        },
        {
            "chapter": 34,
            "verse": 13,
            "text": "Kalelerden, heykellerden, büyük havuzlara benzer çanaklardan ve sağlam, yerinden kalkmaz kazanlardan ne isterse yaparlardı ona; ey Davud soyu, şükredin ve kullarımdan pek azı şükreder"
        },
        {
            "chapter": 34,
            "verse": 14,
            "text": "Mukadder ölümünü hükmettiğimiz zaman da sopasını yiyen kurttan başka hiçbir mahluk, öldüğünü bildirmedi onlara; yere yıkılınca anlaşıldı ki cinler, gizli olan şeyleri bilselerdi aşağılatıcı azap içinde kalıp durmazlardı"
        },
        {
            "chapter": 34,
            "verse": 15,
            "text": "Andolsunki Sebe kavmine, oturdukları yerde bile bir delil vardı, sağda, solda iki bahçe bulunmadaydı; yiyin Rabbinizin rızkından ve şükredin ona; tertemiz bir şehir ve suçları örten bir Rab"
        },
        {
            "chapter": 34,
            "verse": 16,
            "text": "Derken yüz çevirdiler de onlara setin suyunu gönderdik ve bahçelerini, ancak böğürtlen, ılgın ve birazcık da köknar yetiştiren iki çorak tarlaya çevirdik"
        },
        {
            "chapter": 34,
            "verse": 17,
            "text": "İşte nankörlükleri yüzünden böyle cezalandırdık onları ve biz, nankör olandan başkasına ceza verir miyiz"
        },
        {
            "chapter": 34,
            "verse": 18,
            "text": "Onların şehirleriyle kutladığımız şehirler arasında, adeta birbirine bitişik nice şehirler halketmiştik ve o şehirlere gidip gelmeyi kolay bir hale getirmiştik; demiştik ki: Geceleri, gündüzleri emniyet içinde gezin, dolaşın oralarda"
        },
        {
            "chapter": 34,
            "verse": 19,
            "text": "Rabbimiz dediler, gidip geleceğimiz yerlerin aralarını uzaklaştır ve kendilerine zulmettiler, derken onları masala çevirdik, paramparça ettik onları; şüphe yok ki bunda, adamakıllı sabreden ve iyiden iyiye şükreden her kişiye deliller var elbet"
        },
        {
            "chapter": 34,
            "verse": 20,
            "text": "Ve andolsun ki İblis'in, onlar hakkındaki zannı doğru çıktı, derken, inananlardan bir bölükten başka hepsi de ona uydu"
        },
        {
            "chapter": 34,
            "verse": 21,
            "text": "Ve onlar üzerinde hiçbir kudreti yoktu onun, ancak biz, ahirete inananla o hususta şüphe içinde kalanı ayırt etmek için yaptık bunu ve Rabbin, her şeyi adamakıllı korur, hiçbir şey, bilgisinden dışarı değil"
        },
        {
            "chapter": 34,
            "verse": 22,
            "text": "De ki: Çağırın Allah'tan başka mabut sandıklarınızı; göklerde ve yeryüzünde bir zerre kadar bile bir şeyleri yoktur onların ve ne eşlikleri, ortaklıkları var Tanrıyla, ne de onun, bunlardan bir yardımcısı var"
        },
        {
            "chapter": 34,
            "verse": 23,
            "text": "Katında, izin vermediğinin şefaati kabul edilmez; sonunda, yüreklerindeki korku giderilince Rabbiniz ne dedi derler, onlar da derler ki: Gerçek söz dedi ve odur pek yüce ve pek büyük"
        },
        {
            "chapter": 34,
            "verse": 24,
            "text": "De ki: Kimdir sizi rızıklandıran göklerden ve yeryüzünden? De ki: Allah ve şüphe yok ki biz, yahut siz elbette doğru yoldayız, yahut da apaçık sapıklık içinde"
        },
        {
            "chapter": 34,
            "verse": 25,
            "text": "De ki: Bizim işlediğimiz suçlar, sizden sorulmaz ve sizin yaptıklarınız da bizden sorulmaz"
        },
        {
            "chapter": 34,
            "verse": 26,
            "text": "De ki: Rabbimiz, bizi bir araya toplar, sonra aramızda gerçekle hükmeder ve odur her şeyi bilen ve tam hükmeden"
        },
        {
            "chapter": 34,
            "verse": 27,
            "text": "De ki: Gösterin bana ona eş sanıp mabutluğa kattıklarınızı; haşa; ancak odur üstün, hüküm ve hikmet sahibi Allah"
        },
        {
            "chapter": 34,
            "verse": 28,
            "text": "Ve biz, seni bütün insanlara, ancak müjdeci ve korkutucu olarak gönderdik ve fakat insanların çoğu bilmez"
        },
        {
            "chapter": 34,
            "verse": 29,
            "text": "Ve derler ki: Ne vakit yerine gelecek bu vait, doğru söylüyorsanız"
        },
        {
            "chapter": 34,
            "verse": 30,
            "text": "De ki: Size vaadedilen gün, öylesine bir gündür ki zamanından bir an bile geriye kalmayacağı gibi ileriye de atılmaz"
        },
        {
            "chapter": 34,
            "verse": 31,
            "text": "Ve kafir olanlar, biz dediler, ne şu Kur'an'a inanırız, ne de ondan önceki kitaplara. Bir görmeliydin zalimlerin, Rablerinin katında öylece kalakaldıkları ve birbirlerinin sözlerini kesip söylendikleri günkü hallerini; o zayıf ve aşağılık sanılanlar, ululuk satanlara derler ki: Siz olmasaydınız biz mutlaka inanırdık"
        },
        {
            "chapter": 34,
            "verse": 32,
            "text": "Ululuk satanlarsa aşağılık sanılanlara biz mi derler, sizi doğru yoldan çıkardık, o doğru yol, size bildirildikten sonra? Hayır, siz suçlusunuz"
        },
        {
            "chapter": 34,
            "verse": 33,
            "text": "Ve aşağılık sanılanlar da büyüklük satanlara, hayır derler, gecegündüz düzenler kurup duruyor ve o zamanlar, bize de Allah'a kafir olmamızı ve ona eşler tanımamızı emrediyordunuz ve azabı görünce hepsinde de nedamet belirir ve biz de kafir olanların boyunlarına zincirler vururuz. Onların yaptıklarına karşılık başka bir şey mi verecektik ki"
        },
        {
            "chapter": 34,
            "verse": 34,
            "text": "Ve hiçbir şehre korkutuculardan birini göndermedik ki oradaki nimete, mala sahib olanlar, şüphe yok ki biz, size gönderilen şeyleri inkar ediyoruz demesinler"
        },
        {
            "chapter": 34,
            "verse": 35,
            "text": "Ve biz demişlerdi, mal bakımından da daha fazla mala sahibiz, evlat bakımından da topluluğumuz daha çok ve bize azap edilemez"
        },
        {
            "chapter": 34,
            "verse": 36,
            "text": "De ki: Şüphe yok ki Rabbim, dilediğinin rızkını bollaştırır, dilediğinin daraltır ve fakat insanların çoğu bilmez"
        },
        {
            "chapter": 34,
            "verse": 37,
            "text": "Sizi, bizim katımıza ne mallarınız yakınlaştırabilir, ne evladınız, ancak kim inanır ve iyi işlerde bulunursa o, yaklaşır bize ve işte onlar, öyle kişilerdir ki onlaradır yaptıklarına karşılık katkat mükafat ve onlardır yüce derecelerde emniyet içinde olanlar"
        },
        {
            "chapter": 34,
            "verse": 38,
            "text": "Ve onlar ki delillerimizi boşa çıkarmaya uğraşırlar, onlardır, azapta hazır bulundurulanlar"
        },
        {
            "chapter": 34,
            "verse": 39,
            "text": "De ki: Şüphe yok ki Rabbim, kullarından dilediğinin rızkını bollaştırır, dilediğininse daraltır ve hayır için herhangi bir şey harcarsanız derhal onun karşılığını verir ve odur rızık verenlerin en hayırlısı"
        },
        {
            "chapter": 34,
            "verse": 40,
            "text": "Ve o gün, hepinizi toplar da sonra meleklere, bunlar mı der, size tapıyorlardı"
        },
        {
            "chapter": 34,
            "verse": 41,
            "text": "Melekler, tenzih ederiz seni derler, sensin bizim sahibimiz ve yardımcımız, onlar değil. Hayır, onlar, cinlere kulluk ediyorlardı, çoğu, onlara inanıyordu"
        },
        {
            "chapter": 34,
            "verse": 42,
            "text": "İşte bugün birbirinize ne bir faydanız dokunabilir, ne bir zararınız ve zulmedenlere, tadın yalanladığınız ateşin azabını deriz"
        },
        {
            "chapter": 34,
            "verse": 43,
            "text": "Onlara, apaçık ayetlerimizi okuduğun zaman bu adam derler, sizi atalarınızın kulluk ettiği şeylerden vazgeçirmek isteyen birisi ancak ve bu derler, uydurulmuş düzme bir şey ancak ve kafir olanlar, onlara gerçeğe ait bir şey geldi mi, bu derler, apaçık bir büyü ancak"
        },
        {
            "chapter": 34,
            "verse": 44,
            "text": "Ve halbuki biz, onlara okuyup ders alacakları kitaplar vermediğimiz gibi senden önce bir kokutucu da göndermemiştik"
        },
        {
            "chapter": 34,
            "verse": 45,
            "text": "Onlardan öncekiler de yalanlamışlardı ve bunlar, onlara verdiklerimizin onda birine bile nail olamadılar, öyle olduğu halde yalanladılar da ceza ve azabım, nasıl gelip çattı, helak etti onları"
        },
        {
            "chapter": 34,
            "verse": 46,
            "text": "De ki: Ben size tek bir öğüt vermedeyim ancak: İkişerikişer, tekerteker kalkın da sonra bir düşünün ki sizinle konuşanda deliliğe ait bir emare bile yok; o, ancak ve ancak, şiddetli bir azaptan önce sizi korkutan biri"
        },
        {
            "chapter": 34,
            "verse": 47,
            "text": "De ki: Sizden bir ücret, bir mükafat da istemiyorum, sizin olsun o. Benim ecrim, ancak Allah'a ait ve o, her şeye tanık"
        },
        {
            "chapter": 34,
            "verse": 48,
            "text": "De ki: Şüphe yok ki Rabbim, gerçeği yerine getirir, gizli şeyleri de en iyi ve adamakıllı bilir"
        },
        {
            "chapter": 34,
            "verse": 49,
            "text": "De ki: Gerçek geldi ve boş şey gitti, ne bir daha zuhur eder, ne de yeniden ve tekrar gelir"
        },
        {
            "chapter": 34,
            "verse": 50,
            "text": "De ki: Ben sapıtmışsam suçu, bana ait ve eğer doğru yolu bulmuşsam bu da ancak Rabbimin bana vahyetmesiyle; şüphe yok ki o, her şeyi bilir ve bize bizden de yakındır"
        },
        {
            "chapter": 34,
            "verse": 51,
            "text": "Ve dehşetli bir korkuya kapıldıkları ve hiçbirinin kurtulamayıp en yakın bir yerde azaba uğratıldıkları gün, bir görsen onları"
        },
        {
            "chapter": 34,
            "verse": 52,
            "text": "Ve diyecekler ki: İnandık ona, fakat bu uzak bir yerde nereden imana kavuşacaklar, ondan faydalanacaklar"
        },
        {
            "chapter": 34,
            "verse": 53,
            "text": "Ve gerçekten de önce ona kafir olmuşlardı ve uzak bir yerdeyken gizli şeye dair dillerine geleni söylüyorlardı"
        },
        {
            "chapter": 34,
            "verse": 54,
            "text": "Onlarla dileyip arzuladıkları şeylerin arasına bir engeldir çekildi artık, nitekim daha önce onların yolunu tutanlara da böyle olmuştu; şüphe yok ki onlar, tereddüt içindeydiler, şüpheye düşmüşlerdi"
        },
        {
            "chapter": 35,
            "verse": 1,
            "text": "Hamd Allah'a ki gökleri ve yeryüzünü yaratandır ve melekleri, ikişer, üçer, dörder kanatlı halkedendir; yaratışta neyi dilerse çoğaltır da; şüphe yok ki Allah'ın her şeye gücü yeter"
        },
        {
            "chapter": 35,
            "verse": 2,
            "text": "Allah'ın, kullarına rahmet ve ihsanına dair lutfedeceği şeye mani olan bulunamaz ve eğer kısar da vermezse ondan başka gönderecek de olamaz ve odur üstün, hüküm ve hikmet sahibi"
        },
        {
            "chapter": 35,
            "verse": 3,
            "text": "Ey insanlar, anın Allah'ın size verdiği nimetleri; Allah'tan başka bir yaratıcı var mıdır ki sizi rızıklandırsın gökten ve yeryüzünden; ondan başka yoktur tapacak, o halde ne diye boş şeylere kapılıyorsunuz"
        },
        {
            "chapter": 35,
            "verse": 4,
            "text": "Seni yalanlıyorlarsa senden önceki peygamberler de yalanlandı ve işler, dönüp Allah'a varır"
        },
        {
            "chapter": 35,
            "verse": 5,
            "text": "Ey insanlar, şüphe yok ki Allah'ın vaadi gerçektir, sakın dünya yaşayışı aldatmasın sizi ve sakın hilebaz Şeytan, aldatmasın sizi Allah hakkında"
        },
        {
            "chapter": 35,
            "verse": 6,
            "text": "Şüphe yok ki Şeytan, size düşmandır, sizde ona düşman olun. Onun taifesi, sizi yakıp kavuran ateş ehli olmaya davet eder ancak"
        },
        {
            "chapter": 35,
            "verse": 7,
            "text": "O kişiler ki kafir olmuşlardır, onlaradır çetin azap ve o kişiler ki inanmışlardır ve iyi işlerde bulunmuşlardır, onlaradır yarlıganma ve pek büyük bir mükafat"
        },
        {
            "chapter": 35,
            "verse": 8,
            "text": "İşlediği kötü iş kendisine bezenen ve onu güzel gören adam, iyiyi, kötüyü bilen gibi midir? Hiç şüphe yok ki Allah, dilediğini saptırır ve dilediğini doğru yola sevk eder; onlar için hasretlere düşüp üzüntüler verme kendine; şüphe yok ki Allah, onların işledikleri şeyleri bilir"
        },
        {
            "chapter": 35,
            "verse": 9,
            "text": "Ve Allah, öyle bir mabuttur ki rüzgarları yollar da bulutu sürer, derken ölü şehri yağmurla suya kandırırız da ölümünden sonra yeryüzünü diriltiriz onunla, işte ölülerin diriltilmesi de böyledir"
        },
        {
            "chapter": 35,
            "verse": 10,
            "text": "Kim yücelik, üstünlük dilerse bilsin ki bütün yücelik, üstünlük, Allah'ındır; güzel sözler, ona ağar, iyi işler de o sözleri yüceltir ve onlar ki düzenlerle kötülüklerde bulunurlar, onlaradır çetin bir azap ve onların düzenleri de zaten mahvolup gider"
        },
        {
            "chapter": 35,
            "verse": 11,
            "text": "Ve Allah, sizi topraktan yaratmıştır, sonra bir katre sudan, sonra da size eşler halketmiştir. Hiçbir kadın, onun bilgisi olmadıkça gebe kalamaz ve doğuramaz ve hiçbir ömrü uzun adam, ömür süremez ve hiç kimsenin ömrü eksilmez ki bunlar, kitapta mukadder olmasın; şüphe yok ki bu, Allah'a pek kolaydır"
        },
        {
            "chapter": 35,
            "verse": 12,
            "text": "Ve iki deniz, bir ve eşit olamaz; şu, tatlı ve içilecek sudur, içilince kandırır adamı, boğazdan kolaycacık ve iyi bir surette kayıp gider; buysa tuzludur, acıdır ve hepsinden de terütaze balıklar çıkarır, yersiniz ve takıp süsleneceğiniz ziynet eşyası çıkarırsınız ve görürsün ki, lütuf ve ihsanını arayıp bulmanız ve şükretmeniz için hepsinde de, suları yarayara gemiler gitmede"
        },
        {
            "chapter": 35,
            "verse": 13,
            "text": "Ve geceyi kısaltır, bir kısmı gündüz olur, gündüzü kısaltır, bir kısmı gece olur ve ram etmiştir güneşi ve ayı; hepsi de mukadder bir zamana kadar yollarında akardurur; işte budur Rabbiniz Allah ve onundur saltanat ve tasarruf; onlar ki onu bırakıp da putlara taparlar, o putlar, çekirdeğin içindeki tek bir kıla bile sahip değildirler"
        },
        {
            "chapter": 35,
            "verse": 14,
            "text": "Onları çağırsanız çağırışınızı duymazlar, imkan olsa da duysalar cevap veremezler size ve kıyamet gününde de şirk koşmanızı inkar ederler ve hiçbir şey, her şeyden haberdar olan gibi haber veremez sana"
        },
        {
            "chapter": 35,
            "verse": 15,
            "text": "Ey insanlar, siz Allah'a karşı yoksulsunuz ve Allahsa, odur müstağni ve hamde layık"
        },
        {
            "chapter": 35,
            "verse": 16,
            "text": "Ve dilerse sizi giderir, mahveder de yepyeni mahlukat yaratır"
        },
        {
            "chapter": 35,
            "verse": 17,
            "text": "Ve bu, Allah'a göre güç bir şey de değildir"
        },
        {
            "chapter": 35,
            "verse": 18,
            "text": "Ve hiçbir suçlu, bir başkasının yükünü yüklenmez ve ağır bir yük taşıyan, onu yüklenmesi için bir başkasını çağırsa, çağırdığı, akrabası bile olsa o yükün bir kısmını bile yüklenemez. Sen, gizli olduğu, görmedikleri halde Rablerinden korkanları ve namaz kılanları korkutabilirsin ancak ve kim, temiz bir hale gelirse faydası, ancak kendisinedir ve dönüp varılacak yer, Allah tapısıdır"
        },
        {
            "chapter": 35,
            "verse": 19,
            "text": "Ve ne körle gören eşit olur"
        },
        {
            "chapter": 35,
            "verse": 20,
            "text": "Ve ne karanlıklarla aydınlık"
        },
        {
            "chapter": 35,
            "verse": 21,
            "text": "Ve ne gölgeyle ısı"
        },
        {
            "chapter": 35,
            "verse": 22,
            "text": "Ve ne de dirilerle ölüler eşit olur; şüphe yok ki Allah, dilediğine duyurur ve sen kabirlerdeki ölülere duyuramazsın"
        },
        {
            "chapter": 35,
            "verse": 23,
            "text": "Sen, ancak bir korkutucusun"
        },
        {
            "chapter": 35,
            "verse": 24,
            "text": "Şüphe yok ki biz seni gerçek üzere bir müjdeci ve bir korkutucu olarak gönderdik ve hiçbir ümmet yoktur ki içlerinden bir korkutucu çıkmasın"
        },
        {
            "chapter": 35,
            "verse": 25,
            "text": "Ve seni yalanlarlarsa gerçekten de onlardan öncekiler de, peygamberleri, onlara apaçık delillerle, sahifelerle ve aydınlatıcı kitapla geldikleri halde yalanladılar"
        },
        {
            "chapter": 35,
            "verse": 26,
            "text": "Sonra o kafir olanları helak ettim ben, benim onları inkarım ve cezalandırmam nasılmış, gördüler"
        },
        {
            "chapter": 35,
            "verse": 27,
            "text": "Görmez misin ki şüphe yok, Allah, gökten yağmur yağdırır da o sayede renkleri çeşitçeşit meyveler bitirir ve dağlarda da beyaz, kırmızı, çeşitli renklerde ve kapkara yollar meydana getirir"
        },
        {
            "chapter": 35,
            "verse": 28,
            "text": "Ve insanlardan da, havanlardan da, davarlardan da çeşitli renkte mahluklar yaratır tıpkı bunun gibi; Allah'tan, ancak kullarının bilgili olanları korkar, şüphe yok ki Allah, üstündür, rahimdir"
        },
        {
            "chapter": 35,
            "verse": 29,
            "text": "O kişiler ki kitabı okurlar ve namaz kılarlar ve onları rızıklandırdığımız şeylerin bir kısmını gizli, aşikar, yoksullara harcarlar ve bu suretle de kesat bulmaz bir alışveriş umarlar"
        },
        {
            "chapter": 35,
            "verse": 30,
            "text": "Onların mükafatını, tamamıyla öder elbette ve lutfundan, ihsanından, mükafatlarını arttırır da; şüphe yok o, suçları örter, mükafatlarını da fazlasıyla verir"
        },
        {
            "chapter": 35,
            "verse": 31,
            "text": "Sana vahyettiğimiz kitap, gerçektir, önceki kitapların gerçekliğini bildirmededir; şüphe yok ki Allah, kullarından haberdardır ve onları görür"
        },
        {
            "chapter": 35,
            "verse": 32,
            "text": "Sonra kitabı, kullarımızdan seçtiklerimize miras bıraktık; derken onlardan nefsine zulmeden var ve onlardan mutedil hareket eden var ve onlardan, hayırlarda herkesten ileri giden var Allah izniyle; işte bu, pek büyük bir lütuf ve ihsandır"
        },
        {
            "chapter": 35,
            "verse": 33,
            "text": "Ebedi olan Adn cennetlerine girerler, orada altın bilezikleri takınırlar, incilerle bezenirler ve elbiseleri de ipektir orada"
        },
        {
            "chapter": 35,
            "verse": 34,
            "text": "Ve hamd Allah'a ki derler, bizden gamı, gussayı giderdi; şüphe yok ki Rabbimiz, suçları örter, mükafatlarını da fazlasıyle verir"
        },
        {
            "chapter": 35,
            "verse": 35,
            "text": "Öyle bir mabuttur ki bizi, tam konaklanacak yurda kondurdu lütfüyle; burada bize ne bir yorgunluk gelir, ne bir usanç gelir"
        },
        {
            "chapter": 35,
            "verse": 36,
            "text": "Kafir olanlaraysa cehennem ateşi var, öldürülmezler ki ölüp kurtulsunlar ve cehennem azabı da hafifletilmez onlara; işte biz, fazlasıyla kafir olanları böyle cezalandırırız"
        },
        {
            "chapter": 35,
            "verse": 37,
            "text": "Ve onlar bağrışırlar orada: Rabbimiz, bizi çıkar da yaptığımız işlerden başka işlerde bulunalım. Size, düşünenin düşünüp öğüt alanın öğüt alacağı kadar ömür vermedik mi ve size korkutucu da gelmişti; artık tadın azabı, zalimlere bir yardım eden de yoktur"
        },
        {
            "chapter": 35,
            "verse": 38,
            "text": "Şüphe yok ki Allah göklerdeki gizli şeyleri de bilir, yeryüzündeki gizli şeyleri de; şüphe yok ki o, gönüllerde olanları da bilir"
        },
        {
            "chapter": 35,
            "verse": 39,
            "text": "Öyle bir mabuttur o ki sizi yeryüzüne hakim etmiştir; kim kafir olursa zararı kendisine; kafirlerin kafirlikleri, Rablerinin katında ancak gazabıni arttırır; kafirlerin kafirlikleri, ancak ziyanlarını arttırır"
        },
        {
            "chapter": 35,
            "verse": 40,
            "text": "De ki: Gördünüz mü Allah'tan başka taptığınız ve Tanrıya eş sandığınız şeyleri? Gösterin bana, ne yarattılar onlar yeryüzünde, yoksa göklere bir ortaklıkları mı var onların, yahut da onlara bir kitap mı verdik de onlar, apaçık bir delile sahip? Hayır, zalimler, birbirlerine ancak yalan vaitte bulunmadalar"
        },
        {
            "chapter": 35,
            "verse": 41,
            "text": "Şüphe yok ki Allah, gökleri ve yeryüzünü tutar, mahvolmaktan korur, fakat takdiriyle gökler ve yeryüzü yok olup giderse ondan başka hiç kimse onları koruyamaz, yok olmalarına mani olamaz; şüphe yok ki o, azap etmede acele etmez, suçları örter"
        },
        {
            "chapter": 35,
            "verse": 42,
            "text": "Ve bütün kuvvetleriyle adamakıllı ant içtiler Allah adına, onlara bir korkutucu gelirse ümmetler arasında doğru yolu bulan en mükemmel bir ümmet olacağız diye; fakat onlara korkutucu gelince de bu, ancak onların uzaklaşmalarını sağladı"
        },
        {
            "chapter": 35,
            "verse": 43,
            "text": "Yeryüzünde ululuk satmalarını ve kötü düzenlere baş vurmalarını icabettirdi, halbuki kötü düzen, ancak sahibinindir; onlar, evvelkiler hakkında yürüyen yoldanyoradamdan başka bir şey mi bekliyorlar? Gerçekten de Allah'ın yolununyoradamının yerini hiç bir şey tutmaz ve Allah'ın yoluyoradamı, kesin olarak değişmez"
        },
        {
            "chapter": 35,
            "verse": 44,
            "text": "Yeryüzünde dolaşıp da kendilerinden öncekilerin sonucu ne olmuş, görmezler mi? Ve onlar, bunlardan daha güçlü, daha kuvvetliydi ve Allah'ı aciz bırakamaz hiçbir şey, ister göklerde olsun, ister yeryüzünde; şüphe yok ki o, her şeyi bilir, onun her şeye gücü yeter"
        },
        {
            "chapter": 35,
            "verse": 45,
            "text": "Allah, kazandıkları suç yüzünden insanlara azap verecek olsaydı yeryüzünde yürür, bir tek mahluk bırakmazdı ve fakat onları, mukadder bir zamanadek bırakır; derken zamanları geldi miydi artık şüphe yok ki Allah, kullarını görür"
        },
        {
            "chapter": 36,
            "verse": 1,
            "text": "Ya Sin"
        },
        {
            "chapter": 36,
            "verse": 2,
            "text": "Andolsun, beyanında hikmet, hükmünde metanet olan Kur'an'a"
        },
        {
            "chapter": 36,
            "verse": 3,
            "text": "Şüphe yok ki sen, gönderilenlerdensin"
        },
        {
            "chapter": 36,
            "verse": 4,
            "text": "Doğru bir yoldasın"
        },
        {
            "chapter": 36,
            "verse": 5,
            "text": "Üstün ve rahim tarafından indirilmiştir"
        },
        {
            "chapter": 36,
            "verse": 6,
            "text": "Korkutman için, ataları korkutulmamış topluluğu; onlardır gafil olanlar"
        },
        {
            "chapter": 36,
            "verse": 7,
            "text": "Andolsun ki onların çoğu hakkında şu söz gerçekleşmiştir: Onlardır inanmayanlar"
        },
        {
            "chapter": 36,
            "verse": 8,
            "text": "Şüphe yok ki biz, boyunlarına laleler vurduk, elleri, adeta çenelerine kenetlendi lalelerle, bu yüzden onlar, başlarını dimdik tutarlar"
        },
        {
            "chapter": 36,
            "verse": 9,
            "text": "Ve önlerine bir set çektik, arkalarına bir set ve gözlerini bağladık da bu yüzden onlar, görmezler"
        },
        {
            "chapter": 36,
            "verse": 10,
            "text": "Ve birdir onlara korkutsan da, korkutmasan da; onlar, inanmazlar"
        },
        {
            "chapter": 36,
            "verse": 11,
            "text": "Sen, ancak Kur'an'a uyan ve rahmandan, halk görmese de korkan kişiyi korkutabilirsin; müjdele onu yarlıganmayla ve güzelim bir mükafatla"
        },
        {
            "chapter": 36,
            "verse": 12,
            "text": "Şüphe yok ki biz, ölüyü diriltiriz ve yazarız önceden, dünyada yaptıklarını ve sonradan bıraktıkları izleri ve her şeyi apaçık bir kitapta sayıp yazdık, takdir ettik"
        },
        {
            "chapter": 36,
            "verse": 13,
            "text": "Örnek getir onlara o şehir halkını; hani oraya peygamberler gelmişti"
        },
        {
            "chapter": 36,
            "verse": 14,
            "text": "Hani onlara iki kişi göndermiştik de onları yalanlamışlardı, derken bir üçüncü kişiyle kuvvetlendirmiştik onları da şüphe yok ki demişlerdi, biz, size gönderilmiş peygamberleriz"
        },
        {
            "chapter": 36,
            "verse": 15,
            "text": "Onlar, siz demişlerdi, ancak bizim gibi insansınız ve rahman da hiçbir şey indirmemiştir, siz, ancak yalan söylemektesiniz"
        },
        {
            "chapter": 36,
            "verse": 16,
            "text": "Rabbimiz bilir ki demişlerdi, şüphe yok, biz size gönderildik elbet"
        },
        {
            "chapter": 36,
            "verse": 17,
            "text": "Ve bize düşen vazife, ancak apaçık tebliğden ibaret"
        },
        {
            "chapter": 36,
            "verse": 18,
            "text": "Demişlerdi ki: Gerçekten de sizin yüzünüzden uğursuzluğa uğramadayız, andolsun ki bu işten vazgeçmezseniz elbette taşlarız sizi ve elbette bizden, elemli bir azaba uğrarsınız"
        },
        {
            "chapter": 36,
            "verse": 19,
            "text": "Onlar da, uğursuzluğunuz demişlerdi, kendinizden; öğüt verilirse de mi yapacaksınız bunu? Hayır, siz, haddi aşmış bir topluluksunuz"
        },
        {
            "chapter": 36,
            "verse": 20,
            "text": "Ve şehrin ta öte ucundan birisi, koşarak gelmişti de ey kavmim demişti, uyun peygamberlere"
        },
        {
            "chapter": 36,
            "verse": 21,
            "text": "Uyun sizden hiçbir ücret istemeyenlere ve onlardır doğru yolu bulanlar"
        },
        {
            "chapter": 36,
            "verse": 22,
            "text": "Ve ne olmuş bana da beni yaratana kulluk etmeyecekmişim ve siz de, sonunda dönüp onun tapısına gideceksiniz"
        },
        {
            "chapter": 36,
            "verse": 23,
            "text": "Onu bırakıp da başka mabutlar mı kabul edeyim? Rahman, bana bir zarar vermeyi isterse onların şefaatleri, bana hiçbir fayda veremeyeceği gibi onlar, beni kurtaramazlar da"
        },
        {
            "chapter": 36,
            "verse": 24,
            "text": "O vakit şüphe yok ki apaçık bir sapıklık içinde kalırım elbet"
        },
        {
            "chapter": 36,
            "verse": 25,
            "text": "Şüphe yok ki ben, Rabbinize inandım, duyun sözümü"
        },
        {
            "chapter": 36,
            "verse": 26,
            "text": "Denildi ki: Gir cennete. Ne olurdu dedi, kavmim de bilseydi"
        },
        {
            "chapter": 36,
            "verse": 27,
            "text": "Ne yüzden Rabbimin beni yarlıgadığını ve yüce derecelere ermişler arasına kattığını"
        }
    ]
}
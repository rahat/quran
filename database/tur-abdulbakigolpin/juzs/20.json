{
    "juzs": [
        {
            "chapter": 27,
            "verse": 56,
            "text": "Kavminin cevabı, Lut'u ve soyunu şehrinizden çıkarın, hiç şüphe yok ki onlar, temizliğe pek düşkün bir topluluk sözünden başka bir söz değildi"
        },
        {
            "chapter": 27,
            "verse": 57,
            "text": "Derken, onu ve ailesini kurtardık, ancak karısını kurtarmadık, onun, geri kalanlarla kalmasını takdir etmiştik"
        },
        {
            "chapter": 27,
            "verse": 58,
            "text": "Ve onlara öylesine bir yağmur yağdırdık ki, korkutulanlara yağan yağmur, ne de kötü yağmurdur"
        },
        {
            "chapter": 27,
            "verse": 59,
            "text": "De ki: Hamd Allah'a ve esenlik, seçtiği kullarına; Allah mı daha hayırlıdır, ona şirk koştukları şeyler mi"
        },
        {
            "chapter": 27,
            "verse": 60,
            "text": "Gökleri ve yeryüzünü yaratan ve size gökten yağmur yağdıran mı hayırlı? Biz, o yağmurla, ağacını bile bitiremiyeceğiniz nice güzelim bahçelerdeki nebatları bitirmedeyiz; Allah'la beraber bir başka mabut var mı? Hayır, siz, yoldan sapmış kişilersiniz"
        },
        {
            "chapter": 27,
            "verse": 61,
            "text": "Yoksa yeryüzünü, karar edilecek bir saha olarak yaratan ve yerin üstünden ırmaklar akıtan ve orada sağlam dağlar halkeden ve iki denizin arasına bir sınır çeken mi hayırlı? Allah'la beraber bir başka mabut var mı? Hayır, onların çoğu bilmez"
        },
        {
            "chapter": 27,
            "verse": 62,
            "text": "Yoksa darda kalana, dua ettiği zaman icabet eden ve kötülüğü gideren ve sizi, yeryüzüne sahip kılan mı hayırlı? Allah'la beraber bir başka mabut var mı? Ne de az düşünmedesiniz"
        },
        {
            "chapter": 27,
            "verse": 63,
            "text": "Yoksa karanın ve denizin karanlıklarında sizi doğru yola sevkeden ve rahmetinden önce müjde olarak rüzgarları yollayan mı hayırlı? Allah'la beraber bir başka mabut var mı? Yücedir, münezzehtir Allah, onların şirk koştuklarından"
        },
        {
            "chapter": 27,
            "verse": 64,
            "text": "Yoksa daima halkı yaratıp duran, sonra da yeniden halkeden ve sizi, gökten ve yeryüzünden rızıklandıran mı hayırlı? Allah'la beraber bir başka mabut var mı? De ki: Gösterin delillerinizi doğru söylüyorsanız"
        },
        {
            "chapter": 27,
            "verse": 65,
            "text": "De ki: Göklerde ve yeryüzünde bulunanların hiçbiri, gizli şeyi bilemez, ancak Allah bilir ve onlar da ne vakit tekrar diriltileceklerini bilemezler"
        },
        {
            "chapter": 27,
            "verse": 66,
            "text": "Hayır, onların bilgileri, bu dünyadayken, ahirete ulaşamaz; hayır, onlar, ahiret hakkında şüphe içindedir; hayır, onlar ahiret hususunda kördür"
        },
        {
            "chapter": 27,
            "verse": 67,
            "text": "Ve kafir olanlar, derler ki: Biz ve atalarımız, toprak olduktan sonra mı mezarlarımızdan çıkarılacağız"
        },
        {
            "chapter": 27,
            "verse": 68,
            "text": "Andolsun ki bu, bize de vaadedilmiştir, daha önce atalarımıza da vaadedilmişti; fakat bu, gelip geçenlere ait bir masal ancak"
        },
        {
            "chapter": 27,
            "verse": 69,
            "text": "De ki: Gezin yeryüzünde de bakın, görün, ne olmuş mücrimlerin sonu"
        },
        {
            "chapter": 27,
            "verse": 70,
            "text": "Ve üzülme onlar için ve daralma kurdukları düzenlerden"
        },
        {
            "chapter": 27,
            "verse": 71,
            "text": "Ve derler ki: Bu vait, ne vakit yerine gelecek doğru söylüyorsanız"
        },
        {
            "chapter": 27,
            "verse": 72,
            "text": "De ki: Çarçabuk gelip çatmasını dilediğiniz o azabın birazcığı neredeyse gelmek üzere size"
        },
        {
            "chapter": 27,
            "verse": 73,
            "text": "Ve şüphe yok ki Rabbin, insanlara lütuf ve ihsan sahibidir, fakat çoğu şükretmez"
        },
        {
            "chapter": 27,
            "verse": 74,
            "text": "Ve şüphe yok ki Rabbin, gönüllerinde gizlediklerini de bilir elbette, açığa vurduklarını da"
        },
        {
            "chapter": 27,
            "verse": 75,
            "text": "Gökte ve yeryüzünde hiçbir gizli şey yoktur ki apaçık kitapta tespit edilmemiş olsun"
        },
        {
            "chapter": 27,
            "verse": 76,
            "text": "Şüphe yok ki bu Kur'an, İsrailoğullarına, ihtilafa düştükleri birçok şeyleri anlatmadadır"
        },
        {
            "chapter": 27,
            "verse": 77,
            "text": "Ve şüphe yok ki Kur'an, elbette hidayettir ve rahmettir inananlara"
        },
        {
            "chapter": 27,
            "verse": 78,
            "text": "Şüphe yok ki Rabbin, hükmüyle, aralarında takdir ettiğini yerine getirecektir ve odur üstün olan ve bilen"
        },
        {
            "chapter": 27,
            "verse": 79,
            "text": "Ve artık dayan Allah'a, şüphe yok ki sen, apaçık gerçek yoldasın"
        },
        {
            "chapter": 27,
            "verse": 80,
            "text": "Şüphe yok ki sen, ölüye duyuramazsın ve arkalarını çevirip giderlerken çağırsan da sağırlara sesini işittiremezsin"
        },
        {
            "chapter": 27,
            "verse": 81,
            "text": "Ve köre, sapıklığından döndürüp doğru yolu gösteremezsin sen; ancak delillerimize inanan kişiye duyurursun sesini ve onlardır gerçekten de Müslüman olanlar"
        },
        {
            "chapter": 27,
            "verse": 82,
            "text": "Sözün, onlar hakkında yerine geleceği, tahakkuk edeceği zaman gelip çatınca yeryüzünden, onlara bir mahluk çıkarırız ki o, konuşur onlarla ve gerçekten de insanlar, delillerimize adamakıllı inanmazlar der"
        },
        {
            "chapter": 27,
            "verse": 83,
            "text": "Ve o gün, her ümmetten, delillerimizi yalanlayan bir topluluğu toplayacağız ve onlar, takımtakım duracaklar"
        },
        {
            "chapter": 27,
            "verse": 84,
            "text": "Sonunda, onlar geldi mi, delillerimi bir bilgi edinip kavramadığınız halde yalanladınız mı, neydi o yaptığınız der"
        },
        {
            "chapter": 27,
            "verse": 85,
            "text": "Zulmettiklerinden dolayı o söz, tahakkuk etmiş, başlarına gelmiştir, artık onlar konuşamazlar da"
        },
        {
            "chapter": 27,
            "verse": 86,
            "text": "Görmezler mi ki biz, şüphe yok ki dinlensinler diye geceyi yarattık, gözlerini açsınlar diye de gündüzü; şüphe yok ki bunda deliller var inanan topluluğa"
        },
        {
            "chapter": 27,
            "verse": 87,
            "text": "Ve o gün Sur üfürülür de göllerde kimler varsa ve yeryüzünde kimler varsa, Allah'ın dilediğinden başka hepsi, pek şiddetli bir korkuya kapılır ve hepsi de horhakir bir halde onun tapısına gelir"
        },
        {
            "chapter": 27,
            "verse": 88,
            "text": "Ve görürsün dağları da yerlerinde duruyor sanırsın, halbuki onlar, kıyamette bulut gibi geçip gider, dağılır. Her şeyi, adamakıllı ve yerli yerinde halkeden Allah'ın işidir bu; şüphe yok ki o, ne yapıyorsanız hepsinden de haberdardır"
        },
        {
            "chapter": 27,
            "verse": 89,
            "text": "Kim, bir iyilikle gelirse yaptığı iyilikten de hayırlı bir mükafat var ona ve onlar, o günün şiddetli korkusundan emindirler"
        },
        {
            "chapter": 27,
            "verse": 90,
            "text": "Ve kim, bir kötülükle gelirse o çeşit kişiler, yüzüstü cehenneme atılırlar; yaptığınıza karşılık neyse ondan başka bir şeyle mi size ceza verilecek sandınız"
        },
        {
            "chapter": 27,
            "verse": 91,
            "text": "Bana, ancak orasını emin bir harem olarak halkeden bu şehrin Rabbine ibadet etmem emredildi ve onundur her şey ve Müslümanlardan olmam emredildi bana"
        },
        {
            "chapter": 27,
            "verse": 92,
            "text": "Ve Kur'an okumam emredildi. Artık kim doğru yolu bulursa faydası kendisine ait ve kim saparsa artık de ki: Ben ancak korkutanlardanım"
        },
        {
            "chapter": 27,
            "verse": 93,
            "text": "Ve de ki: Hamd Allah'a, yakında delillerini gösterecek size ve siz de tanıyacaksınız onları ve Rabbin, ne yaptığınızdan gafil değildir"
        },
        {
            "chapter": 28,
            "verse": 1,
            "text": "Ta sin mim"
        },
        {
            "chapter": 28,
            "verse": 2,
            "text": "Bunlardır gerçekle batılı açıklayan kitabın ayetleri"
        },
        {
            "chapter": 28,
            "verse": 3,
            "text": "Musa'ya ve Firavun'a ait haberlerden bir kısmını, gerçek olarak, inanan topluluğa bildirmen için okumaktayız sana"
        },
        {
            "chapter": 28,
            "verse": 4,
            "text": "Şüphe yok ki Firavun, yeryüzünde yücelmişti ve halkını bölükbölük etmişti ve onlardan bir topluluğu zayıf bir hale getirmede, oğullarını kesmede, kadınlarını bırakmadaydı; hiç şüphe yok ki o, bozgunculardandı"
        },
        {
            "chapter": 28,
            "verse": 5,
            "text": "Ve bizse yeryüzünde zayıf bir hale getirilmesi istenenlere lutfetmeyi ve onları, halka rehber kılmayı ve yeryüzüne, onları miras bırakmayı dilemedeydik"
        },
        {
            "chapter": 28,
            "verse": 6,
            "text": "İstiyorduk ki onları yeryüzünde yerleştirip kuvvetlendirelim ve Firavun'la Haman'a ve askerlerine de, onlardan çekindikleri şeyleri gösterelim"
        },
        {
            "chapter": 28,
            "verse": 7,
            "text": "Ve Musa'nın anasına, onu emzir, bir tehlikeye uğramasından ürkersen at onu nehre ve korkma, tasalanma, şüphe yok ki biz, onu sana tekrar veririz ve onu peygamberlere katar, peygamber yaparız diye vahyettik"
        },
        {
            "chapter": 28,
            "verse": 8,
            "text": "Kendilerine düşman olması, onları tasalandırması için Firavun'un adamları, onu buldular; şüphe yok ki Firavun ve Haman'la askerleri, yanlış hareket etmedeydiler"
        },
        {
            "chapter": 28,
            "verse": 9,
            "text": "Firavun'un karısı dedi ki: Senin de gözünü aydınlatır bu, benim de, öldürme bunu, umarım ki bize faydası dokunur, yahut da evlat ederiz onu kendimize ve onların, hiçbir şeyden haberleri yoktu"
        },
        {
            "chapter": 28,
            "verse": 10,
            "text": "Musa'nın anası, gönlü bomboş bir halde kaldı, eğer inananlara katılması için gönlünü, bize bağlamasaydık nerdeyse açığa vuracaktı bunu"
        },
        {
            "chapter": 28,
            "verse": 11,
            "text": "Ve kız kardeşine, sen dedi gözetle onu; o da, öbürleri anlamadan uzaktan gözetledi"
        },
        {
            "chapter": 28,
            "verse": 12,
            "text": "Ve Musa'ya daha önce bütün süt ninelerin sütünü haram etmiştik; kız kardeşi, ona süt verip yetiştirecek, ona öğüt verip büyütmeyi üstlerine alacak bir aileyi bildireyim mi size dedi"
        },
        {
            "chapter": 28,
            "verse": 13,
            "text": "Derken, gözü aydın olsun, ışıklansın ve mahzun olmasın ve Allah'ın vaadettiği şeyin, şüphesiz gerçek olduğunu bilsin diye tekrar anasına verdik onu, fakat insanların çoğu bilmez"
        },
        {
            "chapter": 28,
            "verse": 14,
            "text": "Ergenlik çağına gelip olgunlaşınca ona peygamberlik ve bilgi verdik ve biz, iyilik edenleri böylece mükafatlandırırız"
        },
        {
            "chapter": 28,
            "verse": 15,
            "text": "Halkı, gaflete dalmış, öğle uykusundayken şehre girdi de orada iki adamın kavga etmekte olduğunu gördü; bu, kendi taraftarlarındandı, öbürü, düşmanlarından. Derken, taraftarlarından olan, düşmanlarından olana karşı Musa'dan yardım istedi, o da düşmanlarından olan kişinin göğsüne bir yumruk indirdi de işini bitiriverdi; bu iş dedi, Şeytan'ın işlerinden; şüphe yok ki o, insanı apaçık sapıklığa sevkeden bir düşman"
        },
        {
            "chapter": 28,
            "verse": 16,
            "text": "Rabbim dedi, ben kendime zulmettim, sen yarlıga beni ve mabudu, onu yarlıgadı; şüphe yok ki o, suçları örter, rahimdir"
        },
        {
            "chapter": 28,
            "verse": 17,
            "text": "Rabbim dedi, beni nimetlendirdiğin şeylerle mücrimlere kesin olarak arka olmayacağım artık"
        },
        {
            "chapter": 28,
            "verse": 18,
            "text": "Korkarak, gözleyip bekleyerek şehirde sabahladı, derken dün kendisinden yardım isteyen, gene birisiyle çekişmedeydi ve gene kendisinden yardım istedi. Musa da ona, şüphe yok ki dedi sen, apaçık bir azgınsın"
        },
        {
            "chapter": 28,
            "verse": 19,
            "text": "Kendilerine düşman olanı tutmak isteyince öbürü, Musa'yı kendi aleyhinde sanıp ey Musa dedi, dün birini öldürdüğün gibi beni de öldürmek istiyorsun galiba; sen, yeryüzünde mutlaka bir cebbar olmak istiyor, ara buluculardan olmayı hiç dilemiyorsun"
        },
        {
            "chapter": 28,
            "verse": 20,
            "text": "Ve şehrin öte yanından koşa koşa birisi geldi de ey Musa dedi, ileri gelenler, seni öldürmek için birbirleriyle görüşüp danışmadalar, hemen çık git, şüphe etme ki ben sana öğüt verenlerdenim"
        },
        {
            "chapter": 28,
            "verse": 21,
            "text": "Musa, korkarak, çekinip gözetleyerek şehirden çıktı ve Rabbim dedi, sen beni zalim topluluktan kurtar"
        },
        {
            "chapter": 28,
            "verse": 22,
            "text": "Medyen tarafına yönelince de umarım ki dedi, Rabbim, beni doğru yola sevk eder"
        },
        {
            "chapter": 28,
            "verse": 23,
            "text": "Medyen suyuna varınca orada, hayvanlarını sulayan bir bölük halk gördü. Gerilerinde de iki kadın vardı, onlar, hayvanlarını sudan menediyorlardı. Musa, ne yapıyorsunuz, niçin hayvanlarınızı sulamıyorsunuz deyince dediler ki çobanlar gidinceye dek biz, hayvanlarımızı sulayamıyoruz ve babamız da pek ihtiyar bir adam"
        },
        {
            "chapter": 28,
            "verse": 24,
            "text": "Musa, onların hayvanlarına su verdi, sonra da bir gölgeye çekilip Rabbim dedi, bana, hayra ait ne indirdiysen, ne lütufta bulunduysan şüphe yok ki hepsine de muhtacım ben"
        },
        {
            "chapter": 28,
            "verse": 25,
            "text": "Derken o iki kadının biri, utanarak ona geldi de babam dedi, hayvanlarımızı suladığından dolayı seni mükafatlandırmak için çağırıyor. Musa, ona gidip başından geçenleri anlatınca o, korkma dedi, zalim topluluktan kurtuldun"
        },
        {
            "chapter": 28,
            "verse": 26,
            "text": "O iki kızın biri de babacığım dedi, onu ücretle tut, şüphe yok ki ücretle tutacağın adamların en hayırlısı, en emini bu"
        },
        {
            "chapter": 28,
            "verse": 27,
            "text": "Babası, Musa'ya dedi ki: Bana sekiz yıl hizmet edersen buna karşılık sana şu iki kızımdan birini vermek istiyorum; ama sen on yılı doldurursan bu da sana ait artık ve ben, sana zahmet ve meşakkat vermek istemem; Allah dilerse beni iyi kişilerden bulursun"
        },
        {
            "chapter": 28,
            "verse": 28,
            "text": "Musa, bu dedi, seninle benim aramda bir sözleşme. Hangi müddeti tamamlarsam tamamlayayım, demek bir haksızlık edilmeyecek bana ve Allah da şu sözlerimize tanık"
        },
        {
            "chapter": 28,
            "verse": 29,
            "text": "Derken Musa, o müddeti bitirince ailesiyle yola düştü ve Tur tarafında bir ateş gördü. Âilesine, siz durun dedi, gerçekten de bir ateş görüyorum ben, gideyim de orada birisi varsa yoldan haber alayım, yahut da ısınmanız için bir kor getireyim size"
        },
        {
            "chapter": 28,
            "verse": 30,
            "text": "Oraya gelince kutlu yerde bulunan vadinin sağ tarafındaki ağaçtan kendisine nida edildi: Ey Musa, şüphe yok ki ben, alemlerin Rabbi Allah'ım"
        },
        {
            "chapter": 28,
            "verse": 31,
            "text": "Ve at sopanı yere. Musa, sopayı, bir yılan gibi kıvranıyor görünce geri döndü ve bir daha da oraya gelmemek istedi. Rab, ey Musa dedi, gel ve korkma, şüphe yok ki sen, emniyete erenlerdensin"
        },
        {
            "chapter": 28,
            "verse": 32,
            "text": "Elini koynuna koy da bir hastalık yüzünden olmaksızın bembeyaz, parılparıl parlar bir halde çıksın, korkudan yanlarına düşen ellerini kavuştur göğsüne; bu iki şey, Rabbinden, Firavun'a ve ileri gelen adamlarına iki kesin delil; şüphe yok ki onlar, buyruktan çıkmış bir topluluktur"
        },
        {
            "chapter": 28,
            "verse": 33,
            "text": "Musa, Rabbim dedi, ben onlardan birisini öldürdüm, korkarım, beni öldürürler"
        },
        {
            "chapter": 28,
            "verse": 34,
            "text": "Ve kardeşim Harun, dil bakımından benden daha fasih, onu da benimle beraber gönder de bana yardım etsin, gerçeklesin beni, çünkü ben yalanlamalarından korkmaktayım"
        },
        {
            "chapter": 28,
            "verse": 35,
            "text": "Kardeşinle dedi, kolunu kuvvetlendireceğiz ve size öylesine bir kuvvet vereceğiz ki delillerimiz sayesinde size hiçbir fenalıkta bulunamayacaklar; siz ve size uyanlar, üstünsünüz"
        },
        {
            "chapter": 28,
            "verse": 36,
            "text": "Musa, apaçık delillerimizle onlara gelince bu, uydurma bir büyüden başka bir şey değil, gelip geçmiş atalarımız zamanında böyle bir şey duymadık biz dediler"
        },
        {
            "chapter": 28,
            "verse": 37,
            "text": "Musa dedi ki: Kim hidayetle gelmiştir onun katından ve yurdun sonu, kimin için daha hayırlı olacak, bunu Rabbim, daha iyi bilir; şüphe yok ki zalimler, kurtulmazlar muratlarına ermezler"
        },
        {
            "chapter": 28,
            "verse": 38,
            "text": "Ve Firavun, ey ileri gelenler dedi, ben, benden başka bir mabudunuz olduğunu bilmiyorum. Ey Haman, balçığa bir ateş yak da tuğla yap bana ve yüksek bir köşk kur, belki oraya çıkar, Musa'nın mabudunu anlarım ve gene de şüphe yok ki ben yalancılardan sanıyorum onu"
        },
        {
            "chapter": 28,
            "verse": 39,
            "text": "O da, askerleri de yeryüzünde haksız yere ululanmaya kalkıştılar ve şüphe yok ki dönüp tapımıza gelmeyecekler sandılar kendilerini"
        },
        {
            "chapter": 28,
            "verse": 40,
            "text": "Biz de hem onu, hem askerini helak ettik, onları suya boğduk; artık bak da gör, zalimlerin sonucu ne olmuş"
        },
        {
            "chapter": 28,
            "verse": 41,
            "text": "Ve onları, halkı ateşe çağıran rehberler yaptık ve kıyamet günü de yardım edilmez onlara"
        },
        {
            "chapter": 28,
            "verse": 42,
            "text": "Ve şu dünyada artlarından lanet ettik onlara ve kıyamet günü de onlar, çirkin bir azaba uğrayanlara katılacaklar"
        },
        {
            "chapter": 28,
            "verse": 43,
            "text": "Ve andolsun ki gelip geçen eski çağlardaki ümmetleri helak ettikten sonra öğüt alsınlar, ibret alsınlar diye insanlara cangözleri, hidayet ve rahmet olarak Musa'ya kitap verdik"
        },
        {
            "chapter": 28,
            "verse": 44,
            "text": "Ve Musa'ya o emri verip takdirimizi yerine getirdiğimiz zaman sen, ne batı tarafındaydın, ne de görüyordun onu"
        },
        {
            "chapter": 28,
            "verse": 45,
            "text": "Fakat biz, Musa'dan sonra da nice nesiller meydana getirdik de ömürleri uzayıp gitti onların ve sen, Medyen halkı içinde oturup ayetlerimizi onlardan okumak suretiyle de bellemedin, fakat biziz onları gönderen"
        },
        {
            "chapter": 28,
            "verse": 46,
            "text": "Nida ettiğimiz zaman Tur tarafında da değildin; fakat senden önce kendilerine bir peygamber gelmeyen topluluğu, belki ibret alırlar, öğüt dinlerler diye korkutmak için Rabbinden bir rahmet olarak gönderildin"
        },
        {
            "chapter": 28,
            "verse": 47,
            "text": "Onlara, elleriyle hazırladıkları bir felaket gelip çatsaydı Rabbimiz derlerdi, bize bir peygamber gönderseydin de delillerine uysaydık ve inananlara katılsaydık"
        },
        {
            "chapter": 28,
            "verse": 48,
            "text": "Fakat katımızdan o gerçek gelince de Musa'ya verilen mucizeler gibi mucizeler verilseydi ona derler; önce Musa'ya verilen mucizeleri de inkar edip iki büyü, birbirini desteklemede bunlar demediler mi ve şüphesiz biz, hepsini de inkar ediyoruz demediler mi"
        },
        {
            "chapter": 28,
            "verse": 49,
            "text": "De ki: Şu iki kitaptan daha fazla doğru yola sevkeden bir kitap getirin doğru söylüyorsanız, getirin de uyayım ona"
        },
        {
            "chapter": 28,
            "verse": 50,
            "text": "Bunu kabul etmezlerse artık bil ki onlar, ancak kendi dileklerine uyuyorlar ve Allah'ın hidayetini bırakıp kendi dileğine uyan kişiden daha sapık kimdir ki? Şüphe yok ki Allah, zalim topluluğu doğru yola sevketmez"
        },
        {
            "chapter": 28,
            "verse": 51,
            "text": "Ve andolsun öğüt alsınlar diye sözü, birbiri ardınca ayetayet ulayıp indirmedeyiz"
        },
        {
            "chapter": 28,
            "verse": 52,
            "text": "Bundan önce kendilerine kitap verdiklerimiz, inanıyorlar buna"
        },
        {
            "chapter": 28,
            "verse": 53,
            "text": "Onlara okundu mu inandık ona diyorlar, şüphe yok ki o, Rabbimizden gelen bir gerçek, bundan önce de gerçeğe teslim olmuştuk biz"
        },
        {
            "chapter": 28,
            "verse": 54,
            "text": "İşte onlardır ki mükafatları iki kat verilir onlara sabrettiklerinden dolayı ve onlar, iyilikle giderirler kötülüğü ve kendilerini rızıklandırdığımız şeylerden bir kısmını yoksullara harcarlar"
        },
        {
            "chapter": 28,
            "verse": 55,
            "text": "Ve onlar, kötü ve çirkin söz duyunca yüz çevirirler ve bizim yaptıklarımız derler, bize ait, sizin yaptıklarınız size, esenlik size, biz bilgisizleri dilemez, sevmeyiz"
        },
        {
            "chapter": 28,
            "verse": 56,
            "text": "Şüphe yok ki sen, sevdiğini doğru yola sevkedemezsin ve fakat Allah, dilediğini doğru yola sevk eder ve odur hidayete erecekleri daha iyi bilen"
        },
        {
            "chapter": 28,
            "verse": 57,
            "text": "Ve dediler ki: Seninle beraber doğru yola uyarsak yerimizden, yurdumuzdan oluruz, bizi çıkarıverirler buradan. Biz onları, her çeşit yiyeceklerin, meyvelerin getirilip toplandığı emin bir haremde yerleştirmedik mi, onlara katımızdan rızık olarak vermedik mi bunları ve fakat çoğu bilmez"
        },
        {
            "chapter": 28,
            "verse": 58,
            "text": "Ve biz, geçim bolluğuna nail olmuş ve şükretmemiş nice şehirlerin halkını helak ettik; işte pek azı müstesna, kendilerinden sonra insanlara yurt olmayan evleri ve oralara biz varis olmuşuzdur"
        },
        {
            "chapter": 28,
            "verse": 59,
            "text": "Ve Rabbin, ana şehirlerine, halka ayetlerimizi okuyacak peygamber göndermedikçe şehirleri helak etmez ve biz, halkı zalim olan şehirlerden başka şehirleri helak etmedik"
        },
        {
            "chapter": 28,
            "verse": 60,
            "text": "Ve size ne verildiyse, dünya yaşayışına ait metalardan, dünya ziynetinden ibaret ve Allah katındaki, daha hayırlıdır ve daha sürekli; hala mı akıl etmezsiniz"
        },
        {
            "chapter": 28,
            "verse": 61,
            "text": "Kendisine güzelim bir vaitte bulunduğumuz ve vaadettiğimize kavuşmuş olan, dünya yaşayışında nimetlendirdiğimiz, sonra da kıyamet gününde tapımıza getirdiğimiz kimseye mi benzer"
        },
        {
            "chapter": 28,
            "verse": 62,
            "text": "O gün, onlara nida eder de nerede der, bana eş, ortak sandığınız şeyler"
        },
        {
            "chapter": 28,
            "verse": 63,
            "text": "Azap edeceğimize dair söylediğimiz sözü hakedenler, Rabbimiz derler, işte şunlar, azdırdığımız kişiler, biz nasıl azmışsak onları da öyle azdırdık. Onlardan uzaklaştık, tapına geldik; onlar, bize tapmıyorlardı zaten"
        },
        {
            "chapter": 28,
            "verse": 64,
            "text": "Ve çağırın şirk koştuğunuz şeyleri denir, onlar da çağırırlar, fakat icabet etmezler onlara ve azabı görürler; ne olurdu doğru yolu bulsalardı"
        },
        {
            "chapter": 28,
            "verse": 65,
            "text": "Ve o gün onlara nida eder de ne cevap verdiniz der, gönderilen peygamberlere"
        },
        {
            "chapter": 28,
            "verse": 66,
            "text": "O gün bütün bahaneler kör olur onlarca ve hiçbir şey söyleyemezler"
        },
        {
            "chapter": 28,
            "verse": 67,
            "text": "Fakat tövbe eden ve inanan ve iyi işlerde bulunan, umulur ki kurtulanlardan olur, muradına erer"
        },
        {
            "chapter": 28,
            "verse": 68,
            "text": "Ve Rabbin, dilediğini yaratır ve seçer; seçmek, onlara ait bir hak değildir; münezzehtir Allah ve yücedir şirk koştukları şeylerden"
        },
        {
            "chapter": 28,
            "verse": 69,
            "text": "Ve Rabbin bilir, gönüllerinde ne saklıyorlarsa ve neyi açıklıyorlarsa"
        },
        {
            "chapter": 28,
            "verse": 70,
            "text": "Ve o, bir Allah'tır ki yoktur ondan başka tapacak, onadır hamd önde de, sonda da ve onundur hüküm ve dönüp onun tapısına varacaksınız"
        },
        {
            "chapter": 28,
            "verse": 71,
            "text": "De ki: Allah, kıyamet gününe dek geceyi uzatsaydı size, Allah'tan başka kim bir ışık verebilirdi size? Hala mı duymazsınız"
        },
        {
            "chapter": 28,
            "verse": 72,
            "text": "De ki: Allah, kıyamet gününe dek gündüzü uzatsaydı, içinde huzura erip dinleneceğiniz geceyi Allah'tan başka kim getirebilirdi size? Hala mı görmezsiniz"
        },
        {
            "chapter": 28,
            "verse": 73,
            "text": "Ve rahmetindendir ki sükun ve huzura ermeniz ve lutfundan rızkınızı arayıp bulmanız ve şükretmeniz için geceyle gündüzü halketti size"
        },
        {
            "chapter": 28,
            "verse": 74,
            "text": "Ve o gün onlara nida edilir de Nerede denir, bana eş sandıklarınız"
        },
        {
            "chapter": 28,
            "verse": 75,
            "text": "Ve biz her ümmetten bir tanık getirir de getirin bakalım deriz, delillerinizi. Artık bilirler ki şüphesiz gerçek, Allah'ındır ve uydurdukları şeylerin hepsi de gözlerinden kaybolup gider"
        },
        {
            "chapter": 28,
            "verse": 76,
            "text": "Şüphe yok ki Karun, Musa'nın kavmindendi de onlara karşı isyan etti; ona öyle hazineler vermiştik ki anahtarlarını bile güçlükuvvetli on, onbeş kişi götüremezdi. Hani kavmi ona sevinip övünme demişti, şüphe yok ki Allah, sevinip övünenleri sevmez"
        },
        {
            "chapter": 28,
            "verse": 77,
            "text": "Allah'ın sana verdiği malmenal yüzünden ahiret yurdunu aramaya bak ve dünyadaki nasibini de unutma ve Allah sana nasıl ihsan ettiyse sen de ihsan et ve yeryüzünde bozgunculuk etmeye kalkışma; şüphe yok ki Allah, bozguncuları sevmez"
        },
        {
            "chapter": 28,
            "verse": 78,
            "text": "O, bu dedi, ancak bendeki bilgi sayesinde bana verilmiştir. Bilmez miydi ki Allah, hiç şüphesiz ondan önce, kuvvet bakımından ondan daha üstün, topluluk bakımından ondan daha fazla nice nesilleri helak etmiştir ve suçluların suçlarını bile sormaya hacet yok zaten"
        },
        {
            "chapter": 28,
            "verse": 79,
            "text": "Derken kavminin karşısına süslenip çıktı da dünya yaşayışını dileyenler, ne olurdu dediler, bize de Karun'a verilen verilseydi, şüphe yok ki o, dünya malından büyük bir nasibe sahip"
        },
        {
            "chapter": 28,
            "verse": 80,
            "text": "Ve kendilerine bilgi verilenlerse yazıklar olsun size dediler, inanan ve iyi işlerde bulunana Allah'ın sevabı, daha da hayırlıdır ve buna da ancak sabredenler nail olur"
        },
        {
            "chapter": 28,
            "verse": 81,
            "text": "Derken onu da, sarayını da yere geçirdik, Allah'tan başka ona yardım edecek bir topluluğa sahip değildi ve kendisinin de kendisine bir yardımı dokunamadı"
        },
        {
            "chapter": 28,
            "verse": 82,
            "text": "Dün, onun yerinde olmayı dileyenler, öylesine sabahladılar ki hey gidi hey diyorlardı, şüphe yok ki Allah, kullarından dilediğinin rızkını bollaştırmada, dilediğini daraltmada, Allah lutfetmeseydi bize, bizi de yere geçirirdi ve hey gidi hey, şüphe yok ki kafirler kurtulmazlar, muratlarına ermezler"
        },
        {
            "chapter": 28,
            "verse": 83,
            "text": "İşte ahiret yurdu; biz onu, yeryüzünde yücelik ve bozgunculuk dilemeyenlere veririz ve sonuç, çekinenlerindir"
        },
        {
            "chapter": 28,
            "verse": 84,
            "text": "Kim bir iyilikle gelirse ona, yaptığından daha hayırlı mükafat var ve kim, bir kötülükle gelirse o kötülükleri işleyenler, ancak yaptıklarının karşılığı neyse onunla cezalandırılır"
        },
        {
            "chapter": 28,
            "verse": 85,
            "text": "Şüphe yok ki sana, Kur'an'ın hükümlerini farz eden, elbette döneceğin yere döndürecek seni. De ki: Rabbim daha iyi bilir, kimdir doğru yola gelen ve kimdir apaçık sapıklıkta kalan"
        },
        {
            "chapter": 28,
            "verse": 86,
            "text": "Sana ancak Rabbinden bir rahmet olarak kitabın vahyedilmesini umuyordun, artık kafirlere arka olma"
        },
        {
            "chapter": 28,
            "verse": 87,
            "text": "Ve sakın sana indirildikten sonra seni Allah'ın ayetlerinden çevirmesinler ve Rabbine çağır halkı ve sakın şirk koşanlardan olma"
        },
        {
            "chapter": 28,
            "verse": 88,
            "text": "Ve Allah'la beraber bir başka mabudu çağırma; yoktur tapacak ondan başka; her şey helak olur, ancak onun zatıdır kalan, onundur hüküm ve hepiniz, dönüp onun tapısına varacaksınız"
        },
        {
            "chapter": 29,
            "verse": 1,
            "text": "Elif lam mim"
        },
        {
            "chapter": 29,
            "verse": 2,
            "text": "İnsanlar, sanırlar mı ki inandık derler de öylece bırakılıverirler ve sınanmaz onlar"
        },
        {
            "chapter": 29,
            "verse": 3,
            "text": "Ve andolsun ki biz onlardan öncekileri de sınadık; artık Allah, doğru olanları da mutlaka bilir, yalancıları da mutlaka bilir"
        },
        {
            "chapter": 29,
            "verse": 4,
            "text": "Yoksa kötülük edenler, sanırlar mı ki bizden kurtulacaklar, ne de kötü hükmediyorlar"
        },
        {
            "chapter": 29,
            "verse": 5,
            "text": "Kim, Tanrı'ya kavuşmayı umarsa artık şüphe yok ki Allah'ın takdir ettiği zaman elbette gelecek ve odur duyan, bilen"
        },
        {
            "chapter": 29,
            "verse": 6,
            "text": "Ve kim savaşırsa ancak kendisi için savaşır; şüphe yok ki Allah, alemlerden müstağnidir"
        },
        {
            "chapter": 29,
            "verse": 7,
            "text": "İnananların ve iyi işlerde bulunanların kötülüklerini elbette örteriz ve onları, yaptıklarından daha güzeliyle mükafatlandırırız"
        },
        {
            "chapter": 29,
            "verse": 8,
            "text": "Ve insana, anasına babasına iyilikte bulunmasını tavsiye ettik ve senin bir bilgin olmayan birşeyi bana eş tutman için seninle çekişirlerse artık itaat etme onlara; dönüp geleceğiniz yer, benim tapımdır, neler yaptıysanız size ben haber vereceğim"
        },
        {
            "chapter": 29,
            "verse": 9,
            "text": "İnananları ve iyi işlerde bulunanları elbette temiz kişilere katacağım"
        },
        {
            "chapter": 29,
            "verse": 10,
            "text": "Ve insanlardan Allah'a inandık diyen var ki Allah uğrunda bir eziyete uğratılınca insanların, kendisini sınamasını Allah'ın azabıymış gibi sayar ve Rabbinden bir yardım ve zafer de gelirse bu çeşit kişiler, biz sizinleyiz derler mutlaka; Allah, alemlerin gönüllerinde ne var, daha iyi bilmez mi"
        },
        {
            "chapter": 29,
            "verse": 11,
            "text": "Ve Allah elbette inananları da bilir, münafıkları da bilir"
        },
        {
            "chapter": 29,
            "verse": 12,
            "text": "Kafir olanlar, iman edenlere bizim yolumuza uyun dediler, hatalarınızı biz yükleniriz; halbuki onlar, bunların hatalarından hiç mi hiç, bir şey yüklenemezler, şüphe yok onlar, yalancılardır"
        },
        {
            "chapter": 29,
            "verse": 13,
            "text": "Onlar, elbette kendi yüklerini de yüklenecekler, o yüklerle beraber başka yükleri de ve kıyamet gününde de iftira ettikleri şeyler, elbette sorulacak onlardan"
        },
        {
            "chapter": 29,
            "verse": 14,
            "text": "Ve andolsun ki biz Nuh'u, kavmine gönderdik de aralarında tam bin yıldan elli yıl eksik bir müddet kaldı; derken onları tufan helak etti ve onlar zalimlerdi"
        },
        {
            "chapter": 29,
            "verse": 15,
            "text": "Onu ve gemidekileri kurtardık ve bunu, alemlere ibret olarak yaptık"
        },
        {
            "chapter": 29,
            "verse": 16,
            "text": "Ve İbrahim de hani kavmine demişti ki: Allah'a kulluk edin ve çekinin ondan; bilseniz bu, size daha hayırlıdır"
        },
        {
            "chapter": 29,
            "verse": 17,
            "text": "Gerçekten de Allah'ı bırakıp da putlara tapıyor, yalanlar uyduruyorsunuz; Allah'ı bırakıp taptığınız şeylerin, size bir rızık vermeye güçleri yetmez; rızkı, Allah katında arayın ve kulluk edin ona ve şükredin ona; dönüp onun tapısına varacaksınız"
        },
        {
            "chapter": 29,
            "verse": 18,
            "text": "Ve yalanlarsanız sizden önceki ümmetler de yalanlamıştı ve Peygambere düşen iş, ancak apaçık tebliğden ibaret"
        },
        {
            "chapter": 29,
            "verse": 19,
            "text": "Görmezler mi ki Allah, nasıl yaratmaya başlıyor, sonra yaratışı, nasıl yeniliyor? Şüphe yok ki bu, Allah'a pek kolay"
        },
        {
            "chapter": 29,
            "verse": 20,
            "text": "De ki: Yeryüzünü gezin de bakıp görün, nasıl yaratmaya başlamıştır; sonra Allah ahiret yaşayışını da meydana getirecektir; şüphe yok ki Allah'ın her şeye gücü yeter"
        },
        {
            "chapter": 29,
            "verse": 21,
            "text": "Dilediğini azaplandırır ve dilediğine acır ve siz, döndürülüp onun tapısına götürüleceksiniz"
        },
        {
            "chapter": 29,
            "verse": 22,
            "text": "Siz onu, ne yeryüzünde aciz bırakabilirsiniz, ne gökyüzünde ve size, Allah'tan başka da ne bir dost var, ne bir yardımcı"
        },
        {
            "chapter": 29,
            "verse": 23,
            "text": "Allah'ın delillerine kafir olanlar ve onunla buluşacaklarını inkar edenlerse onlardır rahmetimden tamamıyla ümitlerini kesenler ve onlaradır elemli bir azap"
        },
        {
            "chapter": 29,
            "verse": 24,
            "text": "Kavminin cevabı, ancak onu öldürün, yahut yakın sözü olmuştu da Allah, onu ateşten kurtarmıştı; şüphe yok ki bunda elbette deliller var inananlara"
        },
        {
            "chapter": 29,
            "verse": 25,
            "text": "Ve siz dedi, dünya yaşayışında birbirinize dost olduğunuzdan bu dostluk yüzünden Allah'ı bırakıp da putları mabud edindiniz, sonra da kıyamet günü, bir kısmınız, bir kısmınızı inkar edecek, bir kısmınız, bir kısmınıza lanet okuyacak ve yurdunuz ateştir ve size hiçbir yardımcı yoktur"
        },
        {
            "chapter": 29,
            "verse": 26,
            "text": "Lut, ona inandı ve İbrahim, ben dedi, bunlardan göçecek, Rabbime sığınacağım, şüphe yok ki o üstündür, hüküm ve hikmet sahibidir"
        },
        {
            "chapter": 29,
            "verse": 27,
            "text": "Ve ona İshak ve Yakup'u verdik ve soyuna, peygamberlik ve kitap ihsan ettik ve dünyada, mükafatını verdik onun ve şüphe yok ki o, ahirette de elbette temiz kişilerdendir"
        },
        {
            "chapter": 29,
            "verse": 28,
            "text": "Ve Lut'u da göndermiştik de hani kavmine demişti ki: Siz, sizden önce, alemlerde hiçbir kimsenin yapmadığı çirkin bir işi yapmadasınız"
        },
        {
            "chapter": 29,
            "verse": 29,
            "text": "Siz, boyuna erkeklerle mi temas edecek, meşru yolu mu kesecek, meclislerinizde hep kötü işlerde mi bulunacaksınız? Kavminin cevabı, ancak eğer doğru söyleyenlerdensen Allah azabını getir bize sözü olmuştu"
        },
        {
            "chapter": 29,
            "verse": 30,
            "text": "O da, Rabbim demişti, bozgunculukta bulunan kavme karşı sen yardım et bana"
        },
        {
            "chapter": 29,
            "verse": 31,
            "text": "Elçilerimiz, İbrahim'e müjdeyle gelince, şüphe yok ki demişlerdi, biz şu şehrin halkını helak edeceğiz; şüphe yok ki o şehrin halkı zalim oldu"
        },
        {
            "chapter": 29,
            "verse": 32,
            "text": "İbrahim, orada Lut da var demişti de onlar, biz daha iyi biliriz demişlerdi, orada kim var; onu ve ailesini kurtaracağız, ancak karısı kurtulmayacak, o, şüphe yok ki orada kalanlardan olacak"
        },
        {
            "chapter": 29,
            "verse": 33,
            "text": "Elçilerimiz Lut'a gelince Lut, onların yüzünden kederlenmişti, gönlü daralmıştı. Onlar, korkma ve tasalanma demişlerdi; şüphe yok ki biz, seni de, aileni de kurtaracağız, ancak karın müstesna ve şüphe yok o, orada kalanlardan olacak"
        },
        {
            "chapter": 29,
            "verse": 34,
            "text": "Şüphe yok ki bu şehir halkının üstüne, buyruktan çıkarak yapageldikleri işler yüzünden, gökten bir azap indireceğiz"
        },
        {
            "chapter": 29,
            "verse": 35,
            "text": "Ve andolsun ki biz, akıl eden topluluk için, onlara ait apaçık bir delil bıraktık"
        },
        {
            "chapter": 29,
            "verse": 36,
            "text": "Ve Medyen'e de kardeşleri Şuayb'i göndermiştik de ey kavmim demişti, kulluk edin Allah'a ve umun ahiret gününü ve yeryüzünde bozgunculuğa çalışmayın"
        },
        {
            "chapter": 29,
            "verse": 37,
            "text": "Derken yalanlamışlardı onu da onları bir sarsıntı, helak edivermişti, derken evlerinde diz çökmüş bir halde yerlere yığılıp helak oluvermişlerdi"
        },
        {
            "chapter": 29,
            "verse": 38,
            "text": "Ve Âd'le Semud'u da helak etmiştik ve gerçekten de yerlerinden apaçık anlamaktasınız ve Şeytan, onların yaptıklarını, bezemişti kendilerine ve gerçeği gördükleri halde yoldan çelmişti onları"
        },
        {
            "chapter": 29,
            "verse": 39,
            "text": "Ve Karun'u ve Firavun'u ve Haman'ı da helak etmiştik ve andolsun ki Musa, onlara apaçık delillerle gelmişken tuttular da, yeryüzünde ululanmaya kalkıştılar ve azabı da savuşturamadılar"
        },
        {
            "chapter": 29,
            "verse": 40,
            "text": "Hepsini de suçları yüzünden helak ettik. Onlardan, üstlerine kasırgayla taş yağdırdıklarımız var ve onlardan, bir bağırışla helak olanlar var ve onlardan yere geçirdiğimiz var ve onlardan sulara garkettiğimiz var ve Allah zulmetmemişti onlara ve fakat onlar, kendi kendilerine zulmetmişlerdi"
        },
        {
            "chapter": 29,
            "verse": 41,
            "text": "Allah'tan başka dost ve yardımcı edinenler, ağ kuran örümceğe benzerler ve evlerin en çürüğü, elbette örümcek ağıdır bir bilseler"
        },
        {
            "chapter": 29,
            "verse": 42,
            "text": "Şüphe yok ki Allah, kendisinden başka neye tapıyorlarsa hepsini bilir ve odur üstün, hüküm ve hikmet sahibi"
        },
        {
            "chapter": 29,
            "verse": 43,
            "text": "Ve işte örnekler, onları insanlara gösterip durmadayız ve bilgi sahiplerinden başkaları anlamaz onları"
        },
        {
            "chapter": 29,
            "verse": 44,
            "text": "Allah, gökleri ve yeryüzünü gerçek olarak yarattı; şüphe yok ki bunda, inananlara deliller var elbet"
        },
        {
            "chapter": 29,
            "verse": 45,
            "text": "Oku kitaptan ne vahyedildiyse sana ve namaz kıl; şüphe yok ki namaz, çirkin ve kötü şeylerden alıkoyar insanı ve elbette Allah'ı anmak, pek büyük birşeydir ve Allah, ne işlerseniz hepsini bilir"
        }
    ]
}
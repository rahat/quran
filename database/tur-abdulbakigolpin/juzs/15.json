{
    "juzs": [
        {
            "chapter": 17,
            "verse": 1,
            "text": "Noksan sıfatlardan münezzehtir kulunu geceleyin Mescidi Haram'dan çevresini kutladığımız Mescidi Aksa' ya götüren, ayetlerimizden bir kısmını ona da gösterelim diye, şüphe yok ki o, her şeyi duyar, görür"
        },
        {
            "chapter": 17,
            "verse": 2,
            "text": "Ve biz, Musa'ya kitap verdik ve o kitabı, benden başka hiçbir koruyucu tanımayın emriyle İsrailoğulları için doğru yola bir rehber ettik"
        },
        {
            "chapter": 17,
            "verse": 3,
            "text": "Ey Nuh'la beraber gemiye bindirip kurtardığımız insanların soyundan gelenler, şüphe yok ki Nuh, çok şükreden bir kuldu"
        },
        {
            "chapter": 17,
            "verse": 4,
            "text": "Ve İsrailoğullarına kitapta şu haberi vermiştik: Yurtta mutlaka iki kere bozgunculuk edeceksiniz ve iki kere baş kaldıracak, büyük bir taşkınlıkta bulunacaksınız"
        },
        {
            "chapter": 17,
            "verse": 5,
            "text": "O iki taşkınlıktan birincisinin mukadder zamanı gelince size, azap etmede çetin, kuvvetli kullarımızı gönderdik de yurdunuzun ta içine girip sizi araştırdılar ve bu, yerine getirilen bir vaatti"
        },
        {
            "chapter": 17,
            "verse": 6,
            "text": "Sonra onlara karşı size gene devlet ve kudret verdik, mallar, oğullar ihsan ederek yardım ettik size ve sizi, topluluk bakımından da pek çoğalttık"
        },
        {
            "chapter": 17,
            "verse": 7,
            "text": "İyilik ederseniz faydası kendinize kötülükte bulunursanız zararı gene size. İkinci vaadimizin mukadder zamanı gelince gene yüzünüzü karartacaklar, ilk defa girdikleri gibi gene mescide girecekler, üst geldiklerini büsbütün mahiv ve helak edeceklerdir"
        },
        {
            "chapter": 17,
            "verse": 8,
            "text": "Rabbinizin size acıyacağı umulur, fakat tekrar kötülüğe dönerseniz biz de döner, cezanızı veririz ve biz, cehennemi kafirlere bir zindan olarak halkettik"
        },
        {
            "chapter": 17,
            "verse": 9,
            "text": "Şüphe yok ki bu Kur'an, insanları en doğru bir yola sevk eder ve iyi işlerde bulunan inanmış kimselere, gerçekten de büyük bir mükafata nail olacaklarını müjdeler"
        },
        {
            "chapter": 17,
            "verse": 10,
            "text": "Âhirete inanmayanlara gelince: Onlara elemli bir azap hazırladık"
        },
        {
            "chapter": 17,
            "verse": 11,
            "text": "İnsan, hayra dua ediyormuşçasına şerre de dua eder ve insan, pek acelecidir"
        },
        {
            "chapter": 17,
            "verse": 12,
            "text": "Geceyle gündüzü, iki delil olarak yarattık ve bir delil olan geceyi giderdik de Rabbinizin lutfunu aramanız, yılların sayısını bilmeniz, hesabını anlamanız için yerine başka bir delil olan ve her şeyi gösterip belirten gündüzü getirdik ve biz, her şeyi apaçık anlatmadayız"
        },
        {
            "chapter": 17,
            "verse": 13,
            "text": "Her insanın yaptığı işleri boynuna astık, kıyamet günü de apaçık yazılmış bir kitap olarak meydana çıkaracağız onları, herkes, ne yapmışsa hepsini o kitapta yazılmış bulacak"
        },
        {
            "chapter": 17,
            "verse": 14,
            "text": "Oku kitabını, bugün hesap görmek için sen yetersin sana"
        },
        {
            "chapter": 17,
            "verse": 15,
            "text": "Kim doğru yolu bulursa ancak kendisi için bulmuştur ve kim doğru yoldan sapmışsa kendisini sapıtmıştır ve kimse, bir başkasının yükünü yüklenmez ve biz, peygamber göndermedikçe hiçbir topluluğu azaplandırmayız"
        },
        {
            "chapter": 17,
            "verse": 16,
            "text": "Bir şehri helak etmek istersek ileri gelenlerine emrimizi tebliğ ederiz, buyruktan çıkar, orada isyana koyulurlar da azabı hak ederler, biz de onları tamamıyla helak eder, orasını yerle yeksan ederiz"
        },
        {
            "chapter": 17,
            "verse": 17,
            "text": "Nuh'tan sonra nice toplulukları helak ettik. Rabbin, kullarının suçlarından haberdardır, görür onları ve bu, yeter"
        },
        {
            "chapter": 17,
            "verse": 18,
            "text": "Kim, şu hemencecik, pek tez geçen dünyayı dilerse biz de dilediğimize, dilediğimiz şeyi hemencecik veririz orada, sonra biz, cehennemi de onun için halkettik, oraya kınanmış, kovulmuş bir halde girer"
        },
        {
            "chapter": 17,
            "verse": 19,
            "text": "Ve kim, inanarak ahireti diler ve bu hususta adamakıllı çalışıp çabalarsa bu çeşit kimseler, çalışmalarının mükafatını mutlaka görürler"
        },
        {
            "chapter": 17,
            "verse": 20,
            "text": "Onlara da, bunlara da, hepsine, Rabbinin lütuf ve ihsanından yardımda bulunuruz, bağışlar dururuz ve Rabbinin ihsanı, kimseden men edilmez"
        },
        {
            "chapter": 17,
            "verse": 21,
            "text": "Bak da gör, onların bir kısmını nasıl bir kısmından üstün ettik; elbette ahiretteki yücelik, dereceler bakımından da daha büyüktür, üstünlük bakımından da daha büyük"
        },
        {
            "chapter": 17,
            "verse": 22,
            "text": "Allah'la beraber başka bir mabut tanıma, sonra kınanmış bir halde ve tek başına, yardımdan mahrum olarak oturup kalırsın"
        },
        {
            "chapter": 17,
            "verse": 23,
            "text": "Ve Rabbin, kendisinden başkasına kulluk etmemenizi ve anaya, babaya iyilik etmenizi hükmetmiştir; onlardan biri, yahut her ikisi, senin hayatında ihtiyarlık çağına ererse onlara üf bile deme, azarlama onları ve onlara güzel ve iyi söz söyle"
        },
        {
            "chapter": 17,
            "verse": 24,
            "text": "İkisine karşı da merhametle kanatlarını indir, mütevazı ol ve ya Rabbi de, onlar, çocukluğumda beni nasıl büyütüp yetiştirdilerse sen de onlara öylece merhamet et"
        },
        {
            "chapter": 17,
            "verse": 25,
            "text": "İçinizde ne var, Rabbiniz, sizden daha iyi bilir. Düzgün ve temiz kişiler olursanız şüphe yok ki o, tövbe edip hakka dönenlerin suçlarını örter"
        },
        {
            "chapter": 17,
            "verse": 26,
            "text": "Akrabaya, yoksula, yolda kalmışa hakkını ver ve israfta ileri giderek boş yere, haksız yere malını saçma, savurma"
        },
        {
            "chapter": 17,
            "verse": 27,
            "text": "Gerçekten de malını boş yere saçıp savuranlar, Şeytanlara kardeş olurlar ve Şeytan, Rabbine karşı nankördür"
        },
        {
            "chapter": 17,
            "verse": 28,
            "text": "Rabbinden umduğun bir rahmeti dileyerek onlara bir şey veremez, yüz çevirmek zorunda kalırsan güzel sözler söyle onlara, gönüllerini al"
        },
        {
            "chapter": 17,
            "verse": 29,
            "text": "Elini boynuna bağlama, tamamıyla da açma, sonra kendini kınar ve birşeye gücün yetmeyerek pişman bir halde otururkalırsın"
        },
        {
            "chapter": 17,
            "verse": 30,
            "text": "Şüphe yok Rabbin, dilediğinin rızkını genişletir, daraltır, şüphe yok ki o, kullarından haberdardır, onları görür"
        },
        {
            "chapter": 17,
            "verse": 31,
            "text": "Evladınızı, yoksulluk korkusuyla öldürmeyin; onları da biz rızıklandırırız, sizi de. Şüphe yok ki onları öldürmek, pek büyük bir suçtur"
        },
        {
            "chapter": 17,
            "verse": 32,
            "text": "Zinaya yaklaşmayın, şüphe yok ki zina, kötülüktür ve zinada bulunmak, kötü bir yol tutmaktır"
        },
        {
            "chapter": 17,
            "verse": 33,
            "text": "Haklı olmadıkça Allah'ın haram ettiği cana kıymayın ve kim, zulümle öldürülürse mirasçısına, öldürene karşı bir kudret ve salahiyet verdik ancak öldürmede aşırı gitmemeli; şüphe yok ki yardıma da mazhar edilmiştir o"
        },
        {
            "chapter": 17,
            "verse": 34,
            "text": "Ergenlik çağına erişinceye dek yetimin malına yaklaşmayın, ancak çok güzel bir tarzda o malı idare edebilirsiniz ve ahitlerinizde durun, şüphe yok ki ahitlerden sorumlusunuz siz"
        },
        {
            "chapter": 17,
            "verse": 35,
            "text": "Bir şey ölçtüğünüz vakit ölçeği tam tutun, tarttığınız şeyi doğru teraziyle tartın. Bu, hem daha hayırlıdır size, hem sonucu daha güzeldir"
        },
        {
            "chapter": 17,
            "verse": 36,
            "text": "Bilmediğin şeyin üstünde durup ısrar etme; çünkü kulak da, göz de, gönül de, hepsi de sorumludur bundan"
        },
        {
            "chapter": 17,
            "verse": 37,
            "text": "Yeryüzünde kibirlenerek yürüme; çünkü ne yeri yarabilirsin, ne de boyun dağlara erer, onlara erişebilirsin"
        },
        {
            "chapter": 17,
            "verse": 38,
            "text": "Bunların hepsi de kötüdür ve Rabbinin katında hoşa gitmiyen şeylerdir"
        },
        {
            "chapter": 17,
            "verse": 39,
            "text": "Bunlar, Rabbinin, sana vahyettiği hikmetlerdendir ve Allah'la beraber başka bir mabut tanıma, sonra kınanmış, kovulmuş bir halde cehenneme atılırsın"
        },
        {
            "chapter": 17,
            "verse": 40,
            "text": "Yoksa Rabbiniz, size erkek çocuklar verdi de kendisinin, meleklerden kız çocukları mı var? Gerçekten, ne de büyük bir söz söylüyorsunuz"
        },
        {
            "chapter": 17,
            "verse": 41,
            "text": "Andolsun ki düşünüp ibret almaları için şu Kur'an'da bu meseleyi apaçık ve defalarca anlattık, fakat bu anlatış, onların ancak, gerçekten büsbütün uzaklaşmalarına sebep olmada"
        },
        {
            "chapter": 17,
            "verse": 42,
            "text": "De ki: Onların dedikleri gibi Allah'la beraber başka mabutlar da olsaydı o zaman elbette arş sahibine ulaşmak için bir yol, bir sebep araştırırlardı"
        },
        {
            "chapter": 17,
            "verse": 43,
            "text": "Halbuki o, onların söylediklerinden tamamıyla münezzehtir, tamamıyla yücedir, büyüktür"
        },
        {
            "chapter": 17,
            "verse": 44,
            "text": "Yedi gök ve yerle onlarda ne varsa hepsi, onu noksan sıfatlardan tenzih eder ve hiçbir şey yoktur ki ona hamdederek onu noksan sıfatlardan tenzih etmesin, yalnız siz, onların tesbih edişlerini anlayamazsınız. Şüphe yok ki o, azap etmede acele etmez, halimdir ve suçları örter"
        },
        {
            "chapter": 17,
            "verse": 45,
            "text": "Kur'an okuduğun zaman seninle ahirete inanmayanların arasına gizli bir perde gereriz biz"
        },
        {
            "chapter": 17,
            "verse": 46,
            "text": "Anlamamaları için gönüllerine perdeler gerer, kulaklarına ağırlık veririz ve sen, Kur'an'da, Rabbini, bir olarak andın mı yüz çevirirler, uzaklaşırlar senden"
        },
        {
            "chapter": 17,
            "verse": 47,
            "text": "Biz, seni dinleyecekleri zaman asıl neyi dinliyeceklerini ve birbirleriyle gizlice konuşurlarken o zalimlerin, siz ancak büyülenmiş bir adama uymuşsunuz diyeceklerini pek iyi biliriz"
        },
        {
            "chapter": 17,
            "verse": 48,
            "text": "Bak da gör, sana nasıl örnekler getirip de saptılar ve artık bir yol bulmaya güçleri yetmeyecek onların"
        },
        {
            "chapter": 17,
            "verse": 49,
            "text": "Biz dediler, kemik ve toz haline geldikten sonra mı yeniden halk edilecek, dirileceğiz"
        },
        {
            "chapter": 17,
            "verse": 50,
            "text": "De ki: Taş, yahut demir olun"
        },
        {
            "chapter": 17,
            "verse": 51,
            "text": "Yahut da aklınızca bundan da daha büyük bir başka mahluk olun; mutlaka dirileceksiniz. Diyecekler ki kim tekrar hayata getirecek bizi? De ki: İlk defa sizi yaratan. Alay ederek başlarını sallayacaklar da ne zaman olacak bu iş diyecekler; de ki: Umarım ki pek yakında"
        },
        {
            "chapter": 17,
            "verse": 52,
            "text": "O gün sizi çağıracak, hamd ederek icabet edeceksiniz ona ve sanacaksınız ki pek az bir müddet kalmışsınız dünyada"
        },
        {
            "chapter": 17,
            "verse": 53,
            "text": "Kullarıma söyle: Sözün en güzelini söylesinler. Şüphe yok ki Şeytan, aralarına fesat sokar. Şüphe yok ki Şeytan, insana apaçık bir düşmandır"
        },
        {
            "chapter": 17,
            "verse": 54,
            "text": "Rabbiniz, sizi daha iyi bilir; dilerse acır size, yahut dilerse azap eder size ve seni, onların amellerini gözetmek, onları korumak için göndermedik"
        },
        {
            "chapter": 17,
            "verse": 55,
            "text": "Ve Rabbin pek iyi bilir ne varsa göklerde ve yeryüzünde. Andolsun ki bazı peygamberleri bazısından üstün ettik ve Davud'a Zebur'u verdik"
        },
        {
            "chapter": 17,
            "verse": 56,
            "text": "De ki: Allah'tan başka mabut sandıklarınızı çağırın, onlar, sizden ne bir zararı defedebilirler, ne onu çevirmeye güçleri yeter"
        },
        {
            "chapter": 17,
            "verse": 57,
            "text": "Onların taptıkları, öyle varlıklar ki bizzat kendileri de hangisi daha yakın acaba diye Rablerine ulaşmak için bir vesile arayıp durmadalar, onun rahmetini ummadalar ve azabından korkmadalar. Şüphe yok ki Rabbinin azabı, çekinip kaçınmaya değer bir azaptır"
        },
        {
            "chapter": 17,
            "verse": 58,
            "text": "Hiçbir şehir yoktur ki biz o şehri, kıyametten önce helak edip hak ile yeksan etmeyelim, yahut şiddetli bir azaba uğratmayalım. Bu, kitapta yazılmıştır, taktir edilmiştir"
        },
        {
            "chapter": 17,
            "verse": 59,
            "text": "Bizi, mucizeler göndermekten meneden şey, ancak evvelki ümmetlerin, onları yalanlamalarıdır ve Semud'a apaçık bir mucize olarak dişi deveyi verdik de zulmettiler ona ve biz ayetleri, ancak korkutmak için göndeririz"
        },
        {
            "chapter": 17,
            "verse": 60,
            "text": "An o zamanı, hani sana demiştik ki hiç şüphe yok, Rabbin, insanları çepeçevre kuşatmıştır ve biz sana gösterdiğimiz rüyayı da, Kur'an 'daki lanetlenmiş ağacı da ancak insanları sınamak için gösterdik ve onları korkutmadayız, fakat bu, ancak onların taşkınlıklarını arttırmada"
        },
        {
            "chapter": 17,
            "verse": 61,
            "text": "Hani bir zaman meleklere, Âdem'e secde edin demiştik de İblis'ten başka hepsi secde etmişti ve o, balçıktan yarattığın mahluka secde mi edeyim demişti"
        },
        {
            "chapter": 17,
            "verse": 62,
            "text": "Bildir bana demişti, benden daha şerefli ve yüce olarak yarattığın bu mahluk kimdir? Kıyamet gününedek yaşatırsan beni andolsun ki pek azı müstesna, onun soyunu azdıracağım"
        },
        {
            "chapter": 17,
            "verse": 63,
            "text": "Git demişti, kim sana uyarsa onlardan, hepinizin de cezası cehennemdir gerçekten ve o ceza, noksansız, tastamam bir ceza"
        },
        {
            "chapter": 17,
            "verse": 64,
            "text": "Onlardan kime gücün yeterse seslen, oynat yerinden onu, atlı, yaya, bütün ordunla yürü üstlerine, malda, evlatta ortak ol onlarla ve vaadet onlara ve Şeytan, yalandan başka bir şey vaat edemez ki onlara"
        },
        {
            "chapter": 17,
            "verse": 65,
            "text": "Şüphe yok ki gerçek kullarımın üstünde hiçbir hükmün yoktur, onlara karşı hiçbir gücün olmaz senin ve Rabbin, koruyucu olarak yeter onlara"
        },
        {
            "chapter": 17,
            "verse": 66,
            "text": "Rabbiniz, öyle bir Rabdir ki lütuf ve ihsanını arayın diye sizin için denizde gemileri yürütür. Şüphe yok ki o, size rahimdir"
        },
        {
            "chapter": 17,
            "verse": 67,
            "text": "Denizde bir zarara uğradınız mı tapıp çağırdıklarınızın hepsi kaybolup gider, ancak o kalır. Sizi kurtarıp karaya çıkardı mı da yüz çevirirsiniz ve insan, pek nankördür"
        },
        {
            "chapter": 17,
            "verse": 68,
            "text": "Emin misiniz sizi herhangi bir yerde orasıyla beraber yere geçirmeyeceğinden, yahut üstünüze taşlıtopaçlı bir kasırga göndermeyeceğinden? Sonra bir koruyucu da bulamazsınız kendinize"
        },
        {
            "chapter": 17,
            "verse": 69,
            "text": "Yoksa emin misiniz bir kere daha sizi denize döndürüp üstünüze kırıp döken bir fırtına yollamayacağından ve nankörlüğünüze karşı sizi sulara gark etmeyeceğinden? Sonra bizden öcünüzü alacak bir kimse de bulamazsınız kendinize"
        },
        {
            "chapter": 17,
            "verse": 70,
            "text": "Andolsun ki biz Âdemoğullarını üstün ettik,karada suda taşıdık onları, tertemiz şeylerle rızıklandırdık onları ve yarattıklarımızın çoğundan üstün ettik onları"
        },
        {
            "chapter": 17,
            "verse": 71,
            "text": "O gün, herkesi, her topluluğu, uydukları kişilerle beraber çağıracağız. Gerçekten de kitabı, sağ eline verilenler, çekirdekteki kıl kadar bile zulüm görmeden kitaplarını okuyacaklar"
        },
        {
            "chapter": 17,
            "verse": 72,
            "text": "Ve burada kör olan, ahirette de kördür ve yolunu da tam sapıtmıştır, şaşırmış gitmiştir"
        },
        {
            "chapter": 17,
            "verse": 73,
            "text": "Onlar, sana vahyettiğimizden başka şeyler düzüp bize iftira etmen için az kaldı ki seni bile fitneye düşüreceklerdi ve o vakit seni dost edineceklerdi işte"
        },
        {
            "chapter": 17,
            "verse": 74,
            "text": "Sana sebat etme kabiliyeti vermeseydik andolsun ki birazcık meyledecektin onlara"
        },
        {
            "chapter": 17,
            "verse": 75,
            "text": "Eğer bunu yapsaydın hayatın acısını da iki kat olarak tattıracaktık sana, ölümün acısını da iki kat, sonra da bize karşı hiçbir yardımcı bulamayacaktın kendine"
        },
        {
            "chapter": 17,
            "verse": 76,
            "text": "Onlar, nerdeyse seni yurdundan çıkarmak için taciz edip duracaklar, fakat sen çıktıktan sonra arkandan onlar da pek az bir müddet kalacaklar"
        },
        {
            "chapter": 17,
            "verse": 77,
            "text": "Senden önce gönderdiğimiz peygamberler hakkındaki yolyordam da buydu ve yolumuzda yordamımızda bir değişiklik bulamazsın"
        },
        {
            "chapter": 17,
            "verse": 78,
            "text": "Ve namaz kıl güneşin zeval vaktinde, geceleyin karanlık basınca ve fecir çağında; şüphe yok ki sabah namazı, meleklerin tanık olduğu bir namazdır"
        },
        {
            "chapter": 17,
            "verse": 79,
            "text": "Gecenin bir kısmında uyanıp namaz kıl, bu namaz, sana mahsustur ve farz namazlardan fazla bir namazdır. Umulur ki Rabbin, seni Makamı Mahmud'a sahip kılar"
        },
        {
            "chapter": 17,
            "verse": 80,
            "text": "Ve de ki: Ya Rabbi, beni gireceğim yere gerçek olarak sok, çıkacağım yerden gerçek olarak çıkar ve katından, bana yardım eden bir kudret, kuvvet ver"
        },
        {
            "chapter": 17,
            "verse": 81,
            "text": "Ve de ki: Gerçek geldi, batıl yok olup gitti, şüphe yok ki batıl, zaten yok olur gider"
        },
        {
            "chapter": 17,
            "verse": 82,
            "text": "Ve biz, Kur'an'dan, inananlara şifa ve rahmet olan ayetleri indirmedeyiz ve bunlar, zalimlerin ancak ziyanlarını arttırır"
        },
        {
            "chapter": 17,
            "verse": 83,
            "text": "İnsana nimet verdik mi yüz çevirir, uzaklaşır, fakat bir şerre uğradı mı ümidini tamamıyla keser, yeise düşer"
        },
        {
            "chapter": 17,
            "verse": 84,
            "text": "De ki: Herkes huylandığı huya göre hareket eder. Gerçekten de Rabbiniz, en doğru yolu kim bulmuştur, pek iyi bilir onu"
        },
        {
            "chapter": 17,
            "verse": 85,
            "text": "Ve sana ruhu soruyorlar; de ki: Ruh, Rabbimin işindendir, hakındandır ve zaten size pek az bir bilgiden başka bir şey de verilmemiştir"
        },
        {
            "chapter": 17,
            "verse": 86,
            "text": "Ve dilersek sana vahyettiğimizi senden de gidermeye muktediriz, sonra bize karşı onu koruyacak bir kimse de bulamazsın"
        },
        {
            "chapter": 17,
            "verse": 87,
            "text": "Ancak Rabbinin rahmeti onu korumuştur; gerçekten de onun lütfü, ihsanı pek büyüktür sana"
        },
        {
            "chapter": 17,
            "verse": 88,
            "text": "De ki: İnsanlar ve cinler, bu Kur'an'ın bir benzerini meydana getirmek için bir araya gelseler bir benzerini meydana koyamazlar, hatta bir kısmı bir kısmına yardım etse bile"
        },
        {
            "chapter": 17,
            "verse": 89,
            "text": "Andolsun ki bu Kur'an'da insanlara bütün örnekleri tekrartekrar anlattıksa da insanların çoğu kabul etmedi, ancak küfre kapıldı"
        },
        {
            "chapter": 17,
            "verse": 90,
            "text": "Dediler ki: Bize yeryüzünden bir kaynak çıkarıp akıtmadıkça inanmayız sana"
        },
        {
            "chapter": 17,
            "verse": 91,
            "text": "Yahut hurma fidanlarıyla, üzüm çotuklarıyla dolu bir bahçen olup içinde de ırmaklar gürülgürül akmadıkça"
        },
        {
            "chapter": 17,
            "verse": 92,
            "text": "Yahut umduğun gibi göğü, parçaparça üstümüze düşürmedikçe, yahut Allah'la melekleri karşımıza getirmedikçe"
        },
        {
            "chapter": 17,
            "verse": 93,
            "text": "Yahut altından yapılma bir evin olmadıkça, yahut da gökyüzüne gözümüzün önünde çıkmadıkça ve bunu yapsan bile herbirimize gökten yazılı bir kitap indirmedikçe ve biz, onu okumadıkça gene gerçeklemeyiz, seni, gene inanmayız sana. De ki: Rabbimi tenzih ederim, ben neyim, ancak insan bir peygamber"
        },
        {
            "chapter": 17,
            "verse": 94,
            "text": "Fakat kendilerine doğru yolu gösteren bir peygamber geldi mi insanları inanmaktan meneden şey de Allah, hiçbir insanı peygamber olarak gönderir mi demeleridir zaten"
        },
        {
            "chapter": 17,
            "verse": 95,
            "text": "De ki: Yeryüzünde melekler bulunsaydı da rahatrahat gezselerdi onlara gökten bir meleği peygamber olarak gönderirdik"
        },
        {
            "chapter": 17,
            "verse": 96,
            "text": "De ki: Benimle sizin aranızda tanık olarak Allah yeter; şüphe yok ki o, kullarından haberdardır, onları görür"
        },
        {
            "chapter": 17,
            "verse": 97,
            "text": "Allah, kimi doğru yola sevkederse odur doğru yolu bulan ve kimi saptırırsa o çeşit adamlara ondan başka hiçbir yardımcı bulamazsın ve biz onları, kıyamet günü, yüzü koyun kapanmış olarak kör ve dilsiz haşrederiz, yurtları da cehennemdir; orasının ateşi ve harareti sakin oldukça alevini fazlalaştırır, yakaryandırırız"
        },
        {
            "chapter": 17,
            "verse": 98,
            "text": "Bu da, delillerimizi inkar edip kemik haline geldikten, toz olup gittikten sonra mı yeniden yaratılacağız da dirileceğiz demelerinin karşılığı"
        },
        {
            "chapter": 17,
            "verse": 99,
            "text": "Görmüyorlar mı ki Allah, öyle bir mabut ki hiç şüphesiz gökleri ve yeryüzünü yaratmıştır, onların benzerini de yaratmaya gücü yeter ve onlar için bir müddet tayin etmiştir ki şüphe yok bunda. Fakat zulmedenler, kabul etmezler de ancak küfre kapılırlar"
        },
        {
            "chapter": 17,
            "verse": 100,
            "text": "De ki: Rabbimin rahmet hazineleri elinizde olsaydı harcayıp tükenmeden korkar, hasislik ederdiniz, zaten de insan, pek hasistir"
        },
        {
            "chapter": 17,
            "verse": 101,
            "text": "Andolsun ki biz, Musa'ya dokuz tane apaçık delil vermiştik; sor İsrailoğullarına; Musa, onlara gelince Firavun ya Musa demişti, şüphe yok ki ben seni büyülenmiş sanıyorum"
        },
        {
            "chapter": 17,
            "verse": 102,
            "text": "O da, sen de biliyorsun ki demişti, bunları, insanlara apaçık deliller olmak üzere ancak göklerin ve yeryüzünün Rabbi indirmiştir ve şüphe yok ki ey Firavun, ben de seni küfriyle helak olmuş sanıyorum"
        },
        {
            "chapter": 17,
            "verse": 103,
            "text": "Onları Mısır'dan çıkarmayı kurunca onu da onunla beraber bulunanların hepsini de sulara boğduk"
        },
        {
            "chapter": 17,
            "verse": 104,
            "text": "Ve bundan sonra İsrailoğullarına dedik ki: Yeryüzünde oturun, eğleşin, ahiret hakkındaki vaadimizin yerine gelme zamanı çatınca hepinizi derleyip tapımıza getirirler"
        },
        {
            "chapter": 17,
            "verse": 105,
            "text": "Ve biz Kur'an'ı hak ve gerçek olarak indirdik, o da hak ve gerçek hükümlerle indi ve seni de ancak müjdeci ve korkutucu olarak gönderdik"
        },
        {
            "chapter": 17,
            "verse": 106,
            "text": "Bir Kur'an'dır ki onu insanlara duradura, yavaşyavaş okuman için ayetayet, suresure ayırdık ve onu azarazar indirdik"
        },
        {
            "chapter": 17,
            "verse": 107,
            "text": "De ki: İster inanın, ister inanmayın; bundan önce kendilerine bilgi verilenlere okundu mu onlar, yüzüstü kapanıp secde ediyorlar"
        },
        {
            "chapter": 17,
            "verse": 108,
            "text": "Ve noksan sıfatlardan münezzehtir Rabbimiz diyorlar, gerçekten de Rabbimizin vaadi, yerine gelmiştir"
        },
        {
            "chapter": 17,
            "verse": 109,
            "text": "Ağlayaağlaya yüzüstü yere kapanıyorlar ve Kur'an'ı dinleyiş onların gönül alçaklığını ve itaatlerini arttırıyor"
        },
        {
            "chapter": 17,
            "verse": 110,
            "text": "De ki: İster Allah Adıyla dua edin, ister rahman adıyla, hangi adla dua ederseniz edin, gerçekten de bütün güzel adlar, onundur ve namazında pek yüksek sesle okuma, sesini pek de yavaşlatma, ikisinin arasında bir yol tut"
        },
        {
            "chapter": 17,
            "verse": 111,
            "text": "Ve de ki: Hamd Allah'a ki oğul edinmemiştir kendisine ve saltanatta, tasarrufta ortağı yoktur ve aciz olmadığından yardımcıya da ihtiyacı yoktur ve pek büyük bil, onu, büyüklüğünü de bildir"
        },
        {
            "chapter": 18,
            "verse": 1,
            "text": "Hamt Allah'a ki kuluna kitap indirdi ve o kitapta hiçbir eğrilik, ifrat veya tefrit yoktur"
        },
        {
            "chapter": 18,
            "verse": 2,
            "text": "Dosdoğru bir kitaptır, katından kafirlere çetin bir azap olduğunu haber verip onları korkutmak ve inanıp iyi işlerde bulunanları da onlara güzel bir mükafat olduğunu söyleyip müjdelemek için indirdi"
        },
        {
            "chapter": 18,
            "verse": 3,
            "text": "O mükafat yurdunda ebedi kalacaktır onlar"
        },
        {
            "chapter": 18,
            "verse": 4,
            "text": "Ve Allah, kendisine oğul edindi diyenleri korkutmak için indirdi"
        },
        {
            "chapter": 18,
            "verse": 5,
            "text": "Ne onların bir bilgisi var, ne atalarının; ağızlarından çıkan söz, ne de büyük söz. Onlar, ancak yalan söylüyorlar"
        },
        {
            "chapter": 18,
            "verse": 6,
            "text": "Şu Kur'an'a inanmadıkları ve senden yüz çevirdikleri için üzülüp hayıflanarak kendini helak mi edeceksin"
        },
        {
            "chapter": 18,
            "verse": 7,
            "text": "Biz, gerçekten de insanların hangisi daha iyi ve güzel iş işleyecek, bunu sınamak için yeryüzünde ne varsa, yere biz ziynet olarak halkettik onu"
        },
        {
            "chapter": 18,
            "verse": 8,
            "text": "Ve biz, elbette yeryüzünde ne varsa hepsini kupkuru toprak haline getiririz sonunda"
        },
        {
            "chapter": 18,
            "verse": 9,
            "text": "Kehf ve Rakıym ashabının ahvalini, delillerimiz içinde şaşılacak bir delil mi sandın"
        },
        {
            "chapter": 18,
            "verse": 10,
            "text": "Hani o zaman o yiğitler, mağaraya sığınmışlardı da Rabbimiz demişlerdi, katından bir rahmet ihsan et bize ve işimizin başarıyla doğruluğa ulaşması için sebepler hazırla bize"
        },
        {
            "chapter": 18,
            "verse": 11,
            "text": "Onları bir uykuya daldırdık, yıllarca hiçbir şey duymadılar"
        },
        {
            "chapter": 18,
            "verse": 12,
            "text": "Sonra da iki taraftan hangisi, onların ne kadar yatıp kaldıklarını hesab edip ayırt edecek, bilelim diye tekrar onları uyandırdık"
        },
        {
            "chapter": 18,
            "verse": 13,
            "text": "Onların ahvalini gerçek olarak sana haber veriyor, hikaye ediyoruz. Şüphe yok ki onlar, Rablerine inanmışlardı ve biz de hidayetlerini arttırmıştık onların"
        },
        {
            "chapter": 18,
            "verse": 14,
            "text": "Ve kalplerini gerçeğe bağladık kalkıp da Rabbimiz, göklerin ve yeryüzünün Rabbidir, ondan başka bir mabuda tapmayız biz ve andolsun ki böyle bir şey söyledik mi gerçekten uzaklaşmış oluruz dedikleri zaman"
        },
        {
            "chapter": 18,
            "verse": 15,
            "text": "Ve şu kavmimiz, ondan başka mabut kabul etti, bari bu hususta açık bir delilleri olsaydı, kimdir yalan yere Allah'a iftira edenden daha zalim dedikleri zaman"
        },
        {
            "chapter": 18,
            "verse": 16,
            "text": "Ve mademki dediler, onlardan ayrıldınız ve Allah'tan başkasına ibadet etmeyeceksiniz, sığının mağaraya da Rabbiniz, rahmetiyle bir genişlik versin size ve işinizde de kolaylık sebepleri hazırlasın size"
        },
        {
            "chapter": 18,
            "verse": 17,
            "text": "Bir görseydin, güneş doğunca ışığı, mağaralarının içine değil de sağ tarafına vurmadaydı, batarken de sol tarafına ve onlar, mağaranın geniş bir yerindeydiler ve bu, Allah'ın delillerindendir. Allah, kimi doğru yola sevk ederse odur doğru yolu bulanve kimi saptırırsa artık ona, kesin olarak doğru yolu gösterecek bir dost bulamazsın"
        },
        {
            "chapter": 18,
            "verse": 18,
            "text": "Onları uyanık sanırsın, halbuki uyuyor onlar ve biz onları sağ ve sol taraflarına çevirip durmadayız ve köpekleri de mağaranın girilecek yerinde, ön ayaklarını yere uzatmış, yatmada. Hallerini anlasaydın mutlaka onlardan kaçardın ve mutlaka onların halinden korku dolardı içine"
        },
        {
            "chapter": 18,
            "verse": 19,
            "text": "Onları uyuttuğumuz gibi birbirlerine sormaları için öylece de uyandırdık ve içlerinden biri, ne kadar kaldık burada dedi. Bir gün uyumuşuz, yahut günün bir kısmını uykuyla geçirmişiz dediler ve Rabbiniz, daha iyi bilir dediler, ne kadar kaldığınızı, hele şimdi birinizi şu gümüş parayla şehre yollayın da yiyeceklerin hangisi daha temizse bir miktar alsın, bir rızık getirsin size, ancak çok ihtiyatlı davransın ve hiçbir kimse sizi duyup anlamasın"
        },
        {
            "chapter": 18,
            "verse": 20,
            "text": "Çünkü anlarlar, duyarlarsa ya taşlarlar sizi, yahut da dinlerine döndürürler ve artık kesin olarak kurtulamazsınız onlardan"
        },
        {
            "chapter": 18,
            "verse": 21,
            "text": "İşte böylece Allah'ın vaadinin hak ve gerçek olduğunu ve gerçekten de kıyametin kopacağını ve onda hiçbir şüphe bulunmadığını bilmeleri için, tam bu hususlarda birbirleriyle çekişip dururlarken, insanları haberdar ettik de müşrikler dediler ki: Onların bulunduğu yere bir yapı yapın, halktan gizli kalsınlar. Halbuki Rableri, onların ahvalini daha iyi bilir. Hallerine vakıf olanlarsa onların bulundukları mağaranın önüne mutlaka bir mescit yapmalıyız dediler"
        },
        {
            "chapter": 18,
            "verse": 22,
            "text": "Diyecekler ki onlar üçtü, dördüncüleri, köpekleri ve beş taneydi onlar, altıncıları köpekleri; fakat bu sözler, ortada olmayan hedefe boşuna taş atmak ve diyecekler ki yedi taneydi onlar, sekizincileri köpekleri. De ki: Onların sayısını Rabbim daha iyi bilir, onları pek az kişi bilir ancak. Artık sen de onlar hakkında sana açıkladığımıza razı ol da fazla münakaşaya, mübahaseye girişme ve onlara dair kitap hakkında bir hüküm dilemeye kalkışma"
        },
        {
            "chapter": 18,
            "verse": 23,
            "text": "Ve hiçbir şey hakkında da bunu mutlaka yarın yapacağım deme"
        },
        {
            "chapter": 18,
            "verse": 24,
            "text": "Ancak Allah dilerse yaparım de ve birşeyi unutunca Rabbini an ve de ki: Umarım, Rabbim, beni bundan daha ziyade hayra ve doğruya yakın birşeye erdirir ve başarı verir bana"
        },
        {
            "chapter": 18,
            "verse": 25,
            "text": "Onlar, mağaralarında üç yüz yıl yatıp kaldılar ve bu yıllara dokuz yıl daha kattılar"
        },
        {
            "chapter": 18,
            "verse": 26,
            "text": "De ki: Ne kadar yatıp kaldıklarını Allah daha iyi bilir; onundur göklerdeki ve yeryüzündeki gizli şeyler, tam görüştür onun görüşü ve tam duyuştur duyuşu. Ondan başka bir dost ve yardımcı da yoktur onlara ve hükmüne hiçbir kimseyi ortak etmez"
        },
        {
            "chapter": 18,
            "verse": 27,
            "text": "Rabbinin kitabından sana vahyedileni oku sözlerini değiştirecek yoktur ve ondan başka sığınacak bir kimseyi de bulamazsın"
        },
        {
            "chapter": 18,
            "verse": 28,
            "text": "Sabah, akşam, rızasını dileyerek Rablerine dua edenlerle beraber sabret ve dünya yaşayışının ziynetini dileyenlere uyup ayırma gözlerini onlardan ve bizi anmamaları için gönüllerine gaflet verdiğimiz heva ve heveslerine uymuş ve işi hadden aşıp taşmış kişiye itaat etme"
        },
        {
            "chapter": 18,
            "verse": 29,
            "text": "Ve de ki: Kur'an Rabbinizden hak ve gerçek olarak inmiştir, artık dileyen inansın, dileyen inkar etsin. Şüphe yok ki biz, zalimlere öyle bir ateş hazırladık ki etrafındaki duvarlar, onları çepeçevre kuşatır, susayıp su istedikleri zaman irin gibi bir su sunulur onlara ve bu su, yüzlerini bile yakıp kavurur, ne de kötü bir sudur ve orası, ne de kötü dayanılacak, oturulacak yerdir"
        },
        {
            "chapter": 18,
            "verse": 30,
            "text": "İnanan ve iyi işlerde bulunanlara gelince: Şüphe yok ki biz, iyi işlerde bulunanların, güzel hareket edenlerin ecrini zayi etmeyiz"
        },
        {
            "chapter": 18,
            "verse": 31,
            "text": "Öyle kişilerdir onlar ki onlarındır ebedi Adn cennetleri, kıyılarından ırmaklar akar, orada altın bilezikler takınarak süsleneceklerdir ve ince ve kalın ipekli yeşil elbiseler giyineceklerdir, orada tahtlarda oturacaklardır ve ne hoş ve güzel bir mükafattır bu ve o tahtlar, ne de güzel dayanılacak, oturulacak yerlerdir"
        },
        {
            "chapter": 18,
            "verse": 32,
            "text": "Onlara iki adamı örnek getir: Onların birine iki üzüm bağı vermiş, bağların çevresini hurma ağaçlarıyla çevirmiş ve iki bağın arasını da ekinlik haline getirmiştik"
        },
        {
            "chapter": 18,
            "verse": 33,
            "text": "Bu iki bağ, daima mahsul verirdi, veriminde noksan bulunmazdı, iki bağın arasında da bir ırmak akıtmıştık"
        },
        {
            "chapter": 18,
            "verse": 34,
            "text": "Daha başka da gelirleri vardı da konuşurken arkadaşına dedi ki: Ben malca da senden üstünüm, evlat ve ayalce de"
        },
        {
            "chapter": 18,
            "verse": 35,
            "text": "Ve bağına girdi, kendi kendisine de zulmetmedeydi, dedi ki: Şu nail olduğum mal ve menalin zeval bulup tükeneceğini hiç mi ummam"
        },
        {
            "chapter": 18,
            "verse": 36,
            "text": "Ve kıyametin kopacağını da ummam ama Rabbimin tapısına gönderilmiş olsam bile mutlaka bundan daha da iyi nimetler bulurum"
        },
        {
            "chapter": 18,
            "verse": 37,
            "text": "Onunla konuşurken arkadaşı da seni dedi, topraktan, sonra bir damla sudan yaratıp bundan sonra da tam, azası düzgün bir insan haline getireni inkar mı ediyorsun"
        },
        {
            "chapter": 18,
            "verse": 38,
            "text": "Fakat ben, Rabbim olan Allah'ı inkar etmem ve Rabbime hiçbir varlığı eş tutmam"
        },
        {
            "chapter": 18,
            "verse": 39,
            "text": "Bağına girdiğin zaman Allah, neyi dilerse o olur, kuvvet, ancak Allah'ındır deseydin ya. Beni malca, evlatça senden düşkün gördün ama"
        },
        {
            "chapter": 18,
            "verse": 40,
            "text": "Umarım ki Rabbim, bana seninkinden daha hayırlı bir bağ verir, senin bağına da yıldırımlar yollar gökten de kaypak, kaygan bir toprak oluverir bağın"
        },
        {
            "chapter": 18,
            "verse": 41,
            "text": "Yahut da suyu öylesine çekilir ki onu arayıp bulmaya bile gücün yetmez"
        },
        {
            "chapter": 18,
            "verse": 42,
            "text": "Derken serveti mahvoldu da çardakları çökmüş, yerle bir olmuş bağında ellerini uğuşturarak keşke Rabbime hiçbir varlığı eş, ortak olarak tanımasaydım demeye başladı"
        },
        {
            "chapter": 18,
            "verse": 43,
            "text": "Ona Allah'tan başka yardım edecek bir topluluk olmadığı gibi onun da bu zararı gidermeye bir kudreti yoktu"
        },
        {
            "chapter": 18,
            "verse": 44,
            "text": "İşte bu makamda yardım ve nusret, ancak Allah'ındır ve ona itaat, hem mükafat bakımından daha hayılıdır, hem son bakımından daha hayırlı"
        },
        {
            "chapter": 18,
            "verse": 45,
            "text": "Onlara örnek getir: Dünya yaşayışı, gökten yağdırdığımız yağmura benzer, yeryüzünün nebatlarını sular, bünyelerine girer de onları yeşertir, yetiştirir, derken nebatlar kurur, ufalanır, yeller de onları savurur gider ve Allah'ın her şeye gücü yeter, hiçbir şeyden aciz değildir o"
        },
        {
            "chapter": 18,
            "verse": 46,
            "text": "Mal ve oğullar, dünya yaşayışının ziynetidir. Ebedi olarak kalan hayır ve hasenatsa hem mükafat bakımından Rabbinin katında daha hayırlıdır, hem sonucu bakımından daha hayırlı"
        },
        {
            "chapter": 18,
            "verse": 47,
            "text": "Ve o gün dağları yerinden sökeriz ve görürsün ki yeryüzü dümdüz olmuş ve onları diriltiriz, haşrederiz, hiçbir tanesini bırakmayız"
        },
        {
            "chapter": 18,
            "verse": 48,
            "text": "Hepsi de safsaf Rabbine arz edilir, andolsun ki der, önce nasıl yarattıysak sizi öylece geldiniz tapımıza; size muayyen bir zaman tayin etmedik mi sandınız"
        },
        {
            "chapter": 18,
            "verse": 49,
            "text": "Kitap ortaya konmuştur, suçluları görürsün ki o kitapta yazılı olan şeyler yüzünden korku içinde ve eyvahlar olsun bize derler, ne biçim kitap bu, ne küçük bir şey bırakmış, ne büyük, hepsini de sayıp dökmüş ve ne yaptılarsa hepsini de karşılarında bulurlar ve Rabbin hiçbir kimseye zulmetmez"
        },
        {
            "chapter": 18,
            "verse": 50,
            "text": "An o zamanı hani biz meleklere, secde edin Âdem'e demiştik de İblis'ten başka hepsi secde etmişti, o, cin cinsindendi de Rabbinin emrinden çıkmıştı. Beni bırakıp da onu ve soyunu, dost mu ediniyorsunuz, halbuki onlar, size düşmandır; Allah'ı bırakıp Şeytanı dost edinmek, zalimler için ne de kötü bir değişme muamelesidir bu"
        },
        {
            "chapter": 18,
            "verse": 51,
            "text": "Ne göklerle yerin yaratılışına tanık ettik onları, ne kendilerinin yaratılışına. İnsanları doğru yoldan saptıranları da yardımcı edinmem"
        },
        {
            "chapter": 18,
            "verse": 52,
            "text": "Ve o gün bana eş ve ortak sandıklarınızı çağırın der de çağırırlar ama onlar icabet etmez ve aralarına cehennemde derin bir uçurum koymuşuzdur"
        },
        {
            "chapter": 18,
            "verse": 53,
            "text": "Ve suçlular cehennemi görürler de içine düşeceklerini anlarlar ama oradan savuşup gidecek bir yer bulamazlar"
        },
        {
            "chapter": 18,
            "verse": 54,
            "text": "Andolsun ki biz bu Kur'an'da, insanlara her çeşit örneği tekrartekrar açıkça anlatmadayız ve insan, her mahluktan daha fazla mücadelecidir"
        },
        {
            "chapter": 18,
            "verse": 55,
            "text": "İnsanları, kendilerine hidayet geldikten, doğru yol bildirildikten sonra da inanmaktan ve Rablerinden yarlıganma dilemekten meneden şey, ancak evvelkiler hakkındaki yolun, yordamın, dünyada helak edilişin gelmesini, yahut da apaçık bir surette ahiret azabının gelip çatmasını bekleyiş"
        },
        {
            "chapter": 18,
            "verse": 56,
            "text": "Ve biz, peygamberleri ancak müjdeci, korkutucu olarak göndeririz. Kafir olanlar, hakkı batılla gidermek için çalışırlar, çekişirler, ayetlerimizi ve kendilerine verilen korkulu haberleri alaya alırlar"
        },
        {
            "chapter": 18,
            "verse": 57,
            "text": "Rabbinin ayetleriyle kendisine öğütler verildiği halde onlardan yüz çeviren ve elleriyle hazırladığı şeyi unutan kişiden daha zalim kimdir ki? Gerçekten de biz, onların anlamamaları için gönüllerine perdeler gerdik ve kulaklarını ağırlaştırdık ve onları doğru yola çağırsan da imkan yok doğru yola gelmez onlar"
        },
        {
            "chapter": 18,
            "verse": 58,
            "text": "Ve Rabbin, suçları örter, rahmet sahibidir. Kazandıklarına karşılık onları helak ediverse çabucak azap ederdi; fakat onlara vaadedilmiş mukadder bir zaman var, o zaman geldi mi, ondan başka sığınacak hiçbir makam bulamazlar"
        },
        {
            "chapter": 18,
            "verse": 59,
            "text": "İşte zulmettikleri için helak ettiğimiz bunca şehir ve biz, onların helaki için de mukadder bir zaman tayin etmiştik"
        },
        {
            "chapter": 18,
            "verse": 60,
            "text": "An o zamanı ki Musa, genç arkadaşına, ben demişti, iki denizin kavuştuğu yeredek durmadan, dinlenmeden gideceğim, yahut da yıllarca bu uğurda uğraşacağım"
        },
        {
            "chapter": 18,
            "verse": 61,
            "text": "İki denizin kavuştuğu yere vardıkları zaman balıklarını unutmuşlardı; balık, denize atlamış, dalıp bir yol tutmuş gitmişti"
        },
        {
            "chapter": 18,
            "verse": 62,
            "text": "Oradan geçtikten sonra Musa, genç arkadaşına kuşluk yemeğimizi getir dedi, gerçekten de şu yolculuk, yordu bizi"
        },
        {
            "chapter": 18,
            "verse": 63,
            "text": "Arkadaşı, gördün mü dedi, kayanın üstünde oturduğumuz zaman balığı unutmuştum; onu bana unutturan ve sana söylememe mani olan da ancak Şeytan'dır; balık, şaşılacak bir surette denizde bir yoldur tuttu, dalıp gitti"
        },
        {
            "chapter": 18,
            "verse": 64,
            "text": "Musa, buydu aradığımız işte dedi ve kendi izlerini izleyerek geri döndüler"
        },
        {
            "chapter": 18,
            "verse": 65,
            "text": "Derken kullarımızdan bir kulu buldular ki biz, katımızdan ona rahmet ihsan etmiştik ve katımızdan ilim belletmiştik"
        },
        {
            "chapter": 18,
            "verse": 66,
            "text": "Musa, ona, sana öğretilen gerçek bilgiden bana da öğretmen şartıyla sana uyayım mı dedi"
        },
        {
            "chapter": 18,
            "verse": 67,
            "text": "O, sen dedi, benimle beraber bulunmaya dayanamazsın"
        },
        {
            "chapter": 18,
            "verse": 68,
            "text": "İç yüzünü kavramana imkan olmayan birşeye nasıl sabredebilirsin ki"
        },
        {
            "chapter": 18,
            "verse": 69,
            "text": "Musa, Allah dilerse dedi, görürsün, sabredeceğim ve hiçbir hususta sana isyan etmeyeceğim"
        },
        {
            "chapter": 18,
            "verse": 70,
            "text": "O, bana uyarsan dedi, sana ona ait bir söz söyleyinceyedek hiçbir şey sorma bana"
        },
        {
            "chapter": 18,
            "verse": 71,
            "text": "Derken kalkıp yola düştüler, nihayet bir gemiye bindiler, o zat, gemiyi deldi. Musa, içindekileri boğmak için mi gemiyi deldin dedi, andolsun ki pek kötü bir iş yaptın"
        },
        {
            "chapter": 18,
            "verse": 72,
            "text": "O zat, demedim mi dedi, gerçekten de sen, benimle beraber bulunmaya dayanamazsın"
        },
        {
            "chapter": 18,
            "verse": 73,
            "text": "Musa, unuttum dedi, bu yüzden azarlama beni ve şu arkadaşlığımızda ağır bir yük yükleme bana"
        },
        {
            "chapter": 18,
            "verse": 74,
            "text": "Gene yola düştüler, derken bir erkek çocuğa rastladılar, o zat, çocuğu öldürdü. Musa bir cana kıymamışken tuttun, tertemiz birisini öldürdün, andolsun ki pek kötü ve menedilmiş bir şey yaptın sen dedi"
        }
    ]
}
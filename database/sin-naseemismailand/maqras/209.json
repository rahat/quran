{
    "maqras": [
        {
            "chapter": 51,
            "verse": 31,
            "text": "(පසුව ඉබ්රාහීම් මලායිකාවරුන්ට) “දූතයිනි! ඔබගේ කාරණාව කුමක්ද? (කුමක් නිසා ඔබ මෙහි පැමිණියෙහුද?)”යි විමසුවේය"
        },
        {
            "chapter": 51,
            "verse": 32,
            "text": "එයට ඔවුන් මෙසේ පැවසූහ: “නියත වශයෙන්ම අපි (ඉමහත්) වැරදි කරන (ලුත්ගේ) ජනයා වෙත යවනු ලැබ ඇත්තෙමු"
        },
        {
            "chapter": 51,
            "verse": 33,
            "text": "අපි ඔවුන් කෙරෙහි මැටියෙන් තනා (පුළුස්සන) ලද ගල් කැට වීසි කිරීම සඳහා (යවනු ලැබ ඇත්තෙමු)”"
        },
        {
            "chapter": 51,
            "verse": 34,
            "text": "“එය ඔබගේ දෙවියන් වෙතම සීමාව ඉක්මවූ අයගේ (නාමයන් ලියනු ලැබ), සළකුණු කරන ලද ගල්” (යයිද පැවසූහ)"
        },
        {
            "chapter": 51,
            "verse": 35,
            "text": "එබැවින් (ඔවුන් දැන ගැනීමට පෙරම එම රටේ සිටි) විශ්වාසය තැබූවන්ව එයින් අපි පිටත් කර හැරියෙමු”"
        },
        {
            "chapter": 51,
            "verse": 36,
            "text": "එහෙත් එහි (ලුත්ගේ) එක් නිවැසියෙකු හැර"
        },
        {
            "chapter": 51,
            "verse": 37,
            "text": "(දෙවියන්ට අවනත වූ) මුස්ලිම් කිසිවෙකුත් අපි දුටුවේ නැත. වේදනා ගෙන දෙන දඬුවමට බිය වන්නන්ට එහි එක් පාඩමක් අපි අත්හැර තිබුණි"
        },
        {
            "chapter": 51,
            "verse": 38,
            "text": "මූසාගේ (ඉතිහාසයෙහි)ද (එක් පාඩමක්) ඇත්තේය. පැහැදිලි ප්‍රාතිහාර්යයක් සමග ෆිර්අව්න් වෙත ඔහුව අපි යැවූ අවස්ථාවේදී"
        },
        {
            "chapter": 51,
            "verse": 39,
            "text": "ඔහු තමන්ගේ ප්‍රධානීන් සමග (ඔහුව) ප්‍රතික්ෂේප කර, “(මොහු එක්තරා) සූනියම්කාරයෙකි. නැතහොත් පිස්සෙකි” යයි පැවසුවේය"
        },
        {
            "chapter": 51,
            "verse": 40,
            "text": "එබැවින් ඔහුවද, ඔහුගේ සේනාවන්ද, අපි අල්ලා මුහුදෙහි වීසි කර දැමුවෙමු. ඔහු (සැමදා) අවමානයට ලක් වූවේය"
        },
        {
            "chapter": 51,
            "verse": 41,
            "text": "ආද් (නමැති ජනයා)ගෙන්ද (එක් පාඩමක් ඇත). ඔවුන් වෙත අපි විනාශකාරී සුළඟක් යැවූ අවස්ථාවේදී"
        },
        {
            "chapter": 51,
            "verse": 42,
            "text": "එය වැදුනු සියල්ල දූවිළි (බවට පත් කර විසිරී) නොයා හැරියේ නැත"
        },
        {
            "chapter": 51,
            "verse": 43,
            "text": "සමූද් (නමැති ජනයා)ගෙන්ද (එක් පාඩමක් ඇත). “ඔබ එක් කාලයක් දක්වා සුවසේ ජීවත්ව සිටිනු” යයි ඔවුන්ට කියනු ලැබීමට"
        },
        {
            "chapter": 51,
            "verse": 44,
            "text": "ඔවුන් තමන්ගේ දෙවියන්ගේ නියෝගයන් කඩ කළහ. එබැවින් ඔවුන් (තමන්ව විනාශ කර දැමීමට පැමිණි වලාකුළ) බලාගෙන සිටියදීම, ඔවුන්ව එක් හෙණ හඞක් අල්ලා ගත්තේය"
        },
        {
            "chapter": 51,
            "verse": 45,
            "text": "එබැවින් ඔවුන්ට සිට ගැනීමටද නොහැකි විය. (වාඩි වීමටද නොහැකි විය). අපගෙන් පළි ගැනීමටද නොහැකි විය. (සිටි අන්දමටම විනාශ වී ගියහ)"
        },
        {
            "chapter": 51,
            "verse": 46,
            "text": "(මොවුන් සියල්ලන්ටම) කළින් (මරණයට පත් වූ) නූහුගේ ජනයාවද (විනාශ කර දැමුවෙමු). නියත වශයෙන්ම ඔවුන්ද පාපයන් කරන ජනතාවක් වශයෙන්ම සිටියහ"
        },
        {
            "chapter": 51,
            "verse": 47,
            "text": "(කිසිවෙකුගේ උදව්වක් නොමැතිව) අපගේ ශක්තිය මගින්ම අහස නිර්මාණය කළෙමු. නියත වශයෙන්ම අපි (එය ඔවුන්ගේ බුද්ධියට හසු නොවන සේ) අති විශාලවත් අන්දමටම තබා ඇත්තෙමු"
        },
        {
            "chapter": 51,
            "verse": 48,
            "text": "තවද භූමිය අපි (විශාලවත් අන්දමට) දිග හැරියෙමු. ඉතාමත් උසස් අන්දමට දිග හරින්නා (අපිමය)"
        },
        {
            "chapter": 51,
            "verse": 49,
            "text": "සෑම වස්තුවක්ම (පිරිමින්, ගැහැනුන්ගෙන් වූ) ජෝඩු ජෝඩු වශයෙන්ම අපි උත්පාදනය කර ඇත්තෙමු. (මෙමගින්) ඔබ හොඳ වැටහීමක් ලබා ගනු මැනව"
        },
        {
            "chapter": 51,
            "verse": 50,
            "text": "එබැවින් (පාපයන්ගෙන් ඈත් වී) අල්ලාහ් දෙසට ඔබ ඉක්මනින් දිව යනු. නියත වශයෙන්ම මා ඔහු වෙතින් ඔබට පැහැදිලි අන්දමටම බියගන්වා අනතුරු අඟවන්නෙකු වශයෙන් සිටින්නෙමි"
        },
        {
            "chapter": 51,
            "verse": 51,
            "text": "(නැමදුම සඳහා) අල්ලාහ් සමග වෙන කිසිම (ව්‍යාජ) දෙවියෙකු එක්කාසු නොකරනු. නියත වශයෙන්ම මා ඔහු වෙතින් ඔබට (මේ ගැනද) පැහැදිලිව බියගන්වා අනතුරු අඟවන්නෙකු වශයෙන් සිටින්නෙමි"
        },
        {
            "chapter": 51,
            "verse": 52,
            "text": "මේ අන්දමටම ඔවුන්ට පෙර විසූ අයද (ඔවුන් වෙත) කුමන දූතයෙකු පැමිණියා වුවද, (ඔහුට) ‘සූනියම්කාරයා’ නැතහොත් ‘පිස්සෙකු’ යයි ඔවුන් නොකියා සිටියේ නැත"
        },
        {
            "chapter": 51,
            "verse": 53,
            "text": "මෙසේ (කියන අන්දමටම) ඔවුන් තමන් තුළ (පරම්පරාවෙන්ම) කෙනෙකුට කෙනෙකු දේශනා කරමින් පැමිණියාක් මෙන්ය! නොඑසේය! ඔවුන් (ස්වභාවෙන්ම) අපරාධකාර ජනතාවක් වශයෙන් සිටින්නාහ"
        },
        {
            "chapter": 51,
            "verse": 54,
            "text": "(නබියේ!) ඔබ ඔවුන්ව ප්‍රතික්ෂේප කර දමනු. (ඔවුන් ප්‍රතික්ෂේප කිරීම ගැන) ඔබව නින්දා කරනු නොලබන්නෙහිය"
        },
        {
            "chapter": 51,
            "verse": 55,
            "text": "(නබියේ!) ඔබ හොඳ ඔවදන් දෙනු (මැනව!). මන්දයත් නියත වශයෙන්ම හොඳ ඔවදන් විශ්වාසවන්තයින්ට ප්‍රයෝජනවත් වනු ඇත"
        },
        {
            "chapter": 51,
            "verse": 56,
            "text": "(මට අවනත වී මාව) නැමදීමට මිස ජින්වරුන්වද, මිනිසුන්වද මා උත්පාදනය කළේ නැත"
        },
        {
            "chapter": 51,
            "verse": 57,
            "text": "ඔවුන් වෙතින් මා කිසිම වස්තුවක් කැමති වූයේ නැත. තවද (මට) ආහාර ලබා දෙමින් සිටින මෙන්ද කැමති වූයේ නැත"
        },
        {
            "chapter": 51,
            "verse": 58,
            "text": "(නබියේ! ඔබ මෙසේ පවසනු): නියත වශයෙන්ම අල්ලාහ් (සියල්ලන්ටම) අහාර ලබා දෙන්නෙකු හා සසළ කළ නොහැකි බලසම්පන්නයෙකුද වන්නේය"
        },
        {
            "chapter": 51,
            "verse": 59,
            "text": "මෙම අපරාධකාරයින්ගේ මිතුරන්ට තිබූ (පින් පව් මැන බැලිය හැකි) තරාදි පඩිය මෙන්ම, නියත වශයෙන්ම මොවුන්ටද තරාදි පඩි ඇත. (ඒවා පිරුණු වහාම දඬුවම මගින් මොවුන්ව අල්ලා ගන්නෙමු). එබැවින් ඔවුන්ට (දඬුවම සඳහා මා වෙත) ඉක්මන් නොවනු"
        },
        {
            "chapter": 51,
            "verse": 60,
            "text": "(විනිශ්චය සඳහා පාපතරයන් වන) ඔවුන්ට පොරොන්දු වන ලද ඔවුන්ගේ දිනදී මෙම ප්‍රතික්ෂේප කරන්නන්ට විනාශයයි"
        },
        {
            "chapter": 52,
            "verse": 1,
            "text": "(වහී පහළ කරන ලද) කන්ද මත සත්තකින්ම"
        },
        {
            "chapter": 52,
            "verse": 2,
            "text": "දිග හැරුණු කඩදාසියේ පේළි පේළි වශයෙන් ලියන ලද"
        },
        {
            "chapter": 52,
            "verse": 3,
            "text": "ධර්ම පුස්තකය මත සත්තකින්ම"
        },
        {
            "chapter": 52,
            "verse": 4,
            "text": "බයිතුල් මඃමූර් (නමැති නැමදුම්පළ) මත සත්තකින්ම"
        },
        {
            "chapter": 52,
            "verse": 5,
            "text": "උස් වූ මුදුන් වහලය මත සත්තකින්ම"
        },
        {
            "chapter": 52,
            "verse": 6,
            "text": "ශබ්ද නගන රළ වලින් යුත් මුහුද මත සත්තකින්ම"
        },
        {
            "chapter": 52,
            "verse": 7,
            "text": "(නබියේ!) නියත වශයෙන්ම ඔබගේ දෙවියන්ගේදඬුවම (ඔවුන්ට) අනිවාර්යයෙන්ම පැමිණෙන්නේය"
        },
        {
            "chapter": 52,
            "verse": 8,
            "text": "කිසිවෙකුටත් එය වැළැක්විය නොහැක"
        },
        {
            "chapter": 52,
            "verse": 9,
            "text": "එදිනදී අහසද දඟලමින් ශබ්ද නගනු ඇත"
        },
        {
            "chapter": 52,
            "verse": 10,
            "text": "කඳු (විනාශ වී) පියාඹා දුවනු ඇත"
        },
        {
            "chapter": 52,
            "verse": 11,
            "text": "(නබියේ! ඔබව) බොරුකාරයා කරන මොවුන්ට එදිනදී විනාශයයි"
        },
        {
            "chapter": 52,
            "verse": 12,
            "text": "ඔවුන්ම (පුහු තර්ක විතර්කයන්හි) ගිලී සෙල්ලම් කරමින් සිටින්නාහ"
        },
        {
            "chapter": 52,
            "verse": 13,
            "text": "ඔවුන් නිරය දෙසට (පහර දී) එළවාගෙන යන දිනදී"
        },
        {
            "chapter": 52,
            "verse": 14,
            "text": "(ඔවුන්ට) “ඔබ බොරු කරමින් සිටි (නිරා) ගින්න මෙයයි” (යයි කියනු ලැබේ)"
        },
        {
            "chapter": 52,
            "verse": 15,
            "text": "“මෙය (පුහු) සූනියමක්ද? නැතහොත් (මෙය) ඔබ, (ඔබගේ දෑසින්) බැලූවේ නැද්ද?”"
        },
        {
            "chapter": 52,
            "verse": 16,
            "text": "“මෙහි (ඇතුළු වී) මුහු වී (ගින්ණෙන් දැවී) යනු. (මෙහි දඬුවම විඳ) දරාගෙන සිටිනු. නැතහොත් විඳ දරා නොගනු. (දෙකම) ඔබට එක සමානය! (දඬුවමෙහි එක් අනු ප්‍රමාණයක් හෝ අඩු කළ නොහැක). ඔබ කළ දැයට අයත් ඵලවිපාකම ඔබට දෙනු ලබන්නේය” (යයිද කියනු ලැබේ)"
        },
        {
            "chapter": 52,
            "verse": 17,
            "text": "පරිශුද්ධවන්තයින්ද, (අල්ලාහ්ට බිය වී කටයුතු කරන අයද), නියත වශයෙන්ම ස්වර්ගයන්හිද ඉමහත් සන්තෝෂයෙන්ද (කුල්මත් වී) සිටිනු ඇත"
        },
        {
            "chapter": 52,
            "verse": 18,
            "text": "තමන්ගේ දෙවියන් තමන්ට ලබා දී ඇති දැය ගැනද, නිරා දඬුවමෙන් තමන්ගේ දෙවියන් තමන්ව බේරා ගැනීම ගැනද, සතුටට පත් වූවන් වශයෙන් සිටිනු ඇත"
        },
        {
            "chapter": 52,
            "verse": 19,
            "text": "(ඔවුන්ට) “ඔබ කළ (පින් ඇති) ක්‍රියාවන් හේතුවෙන් (මෙහි ඇති දැය) ඉතාමත් ඕනෑතරම් අනුභව කරමින්ද, පානය කරමින්ද සිටිනු” (යයිද කියනු ලැබේ)"
        },
        {
            "chapter": 52,
            "verse": 20,
            "text": "පේළි පේළි වශයෙන් යහනාවන්හි (ඇති පුළුන් මෙට්ටයන්) මත හාන්සි වී සිටින්නන් වශයෙන් ඔවුන් සිටිනු ඇත. අපි ඔවුන්ට (හූරුල් ඊන් නමැති) අලංකාරවත් (කන්‍යාවන්)ව විවාහ කර දෙන්නෙමු"
        },
        {
            "chapter": 52,
            "verse": 21,
            "text": "කවුරුන් විශ්වාසය තබා ඔවුන්ගේ පරම්පරාවේ දරුවන්ද, විශ්වාසයෙහි ඔවුන්ව අනුගමනය කළෝද (එවැනි) ඔවුන්ගේ පරම්පරාවේ දරුවන්ද, (එම පරම්පරාවේ දරුවන්ගේ පින් අඩුවෙන් තිබුනා වුවද, ඔවුන්ගේ පියවරුන් තෘප්තියට පත් වනු පිණිස) ඔවුන් සමග (ස්වරගයෙහි) එක්කාසු කර හරින්නෙමු. (මෙනිසා) ඔවුන්ගේ (පියවරුන්ගේ පින් ඇති) ක්‍රියාවන්හි කිසිවක් ඔවුන්ට අපි අඩු කර නොදමන්නෙමු. සෑම මිනිසෙකුම තමන්ගේ ක්‍රියාවන්ට ඇප වශයෙන් සිටින්නේය"
        },
        {
            "chapter": 52,
            "verse": 22,
            "text": "ඔවුන් කැමති (විවිධ වර්ගයේ) පලතුරු වර්ගද, මස් වර්ගද ඔවුන්ට (දිනපතා) අපි (අප්‍රමාණව) ලබා දී උදව් කරන්නෙමු"
        },
        {
            "chapter": 52,
            "verse": 23,
            "text": "කෙනෙකුගේ බඳුනක් අනිත් කෙනා එහිදී පරිහරණය කරනු ඇත. (එහි) පුහු කතාබහද නොතිඛෙනු ඇත. නපුරු අදහස් උදහස්ද නොතිඛෙනු ඇත"
        }
    ]
}
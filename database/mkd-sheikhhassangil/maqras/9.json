{
    "maqras": [
        {
            "chapter": 2,
            "verse": 142,
            "text": "Некои од безумните ќе речат: “Заради што ги свртеа плеќите од Киблата своја кон која тие се управуваа?\" Кажи: “ И Исток и Запад се - Аллахови, и ОН упатува кого сака по патот ВИСТИНСКИ"
        },
        {
            "chapter": 2,
            "verse": 143,
            "text": "И ете, така, Ние ве направивме средишен народ за да бидете сведоци против луѓето, а И пејгамберот да биде сведок против вас. Киблата кон која се управуваше ја променивме само заради тоа да дознаеме кој го следи пејгамберот а кој ОДИ по стапалките поранешни. Тоа им беше, освен на оние кои се упатени од Аллах, многу тешко. Аллах нема да го пренебрегне намазот ваш. Аллах, навистина, кон луѓето е Сочувствителен и Сомилосен"
        },
        {
            "chapter": 2,
            "verse": 144,
            "text": "И Ние, навистина, ќе ти овозможиме да се управиш кон онаа Кибла - а веќе приметивме како лицето свое го управуваш кон небо - со која ќе бидеш задоволен. Па, управи го лицето свое кон Месџидул ЖХарам И каде било да се најдете, управете ги лицата ваши кон Месџидул Харам. А и оние до кои дојде Книгата добро узнаа дека тоа е вистина од Господарот нивни. И Аллах не е невнимателен кон она она што го работат"
        },
        {
            "chapter": 2,
            "verse": 145,
            "text": "оние со доставената им Книга - и покрај тоа што ќе им ги доставиш сите знаменија - нема да ја следат Киблата твоја. А И ти нема да ја следиш Киблата нивна. Ниту тие еднизадруги ќе ја следат Киблата нивна. А кога би ги следел страстите нивни, по знаењето кое веќе ти дојде, тогаш, би бил, навистина, меѓу зулумќарите"
        },
        {
            "chapter": 2,
            "verse": 146,
            "text": "Оние на кои Ние им ја дадовме Книгата го познаваат пејгамберот како што ги познаваат синовите свои. А некои од нив знаејќи, секако, ја скриваат вистината"
        },
        {
            "chapter": 2,
            "verse": 147,
            "text": "Вистината е од Господарот твој, па, немој да бидеш меѓу сомневачите"
        },
        {
            "chapter": 2,
            "verse": 148,
            "text": "И секој кон својата страна си се управува, па претходете еднизадруги во добрини. И каде било да се најдете - Аллах ќе ве збере. Аллах, навистина, е Кадар за се"
        },
        {
            "chapter": 2,
            "verse": 149,
            "text": "И каде било да осамнеш... па, управи го лицето свое кон Месџидул Харам. Вистината е од Господарот твој. И Аллах нее невнимателен кон она што го работите"
        },
        {
            "chapter": 2,
            "verse": 150,
            "text": "И каде било да осамнеш... па, управи го лицето свое кон Месџидул Харам. И каде било да се најдете, управете ги лицата ваши кон Месџидул Харам за да не донесат луѓето доказ против вас, изземајќи ги од нив зулумќарите од кои не треба да се плашите, туку, за да ви го зголемам благодатот и да ве упатам по патот ВИСТИНСКИ, ОД Мене плашете се"
        },
        {
            "chapter": 2,
            "verse": 151,
            "text": "Меѓу вас Ние пејгамбер испративме кој ќе ви ги кажува ајетите Наши, и кој ќе ве очисти и кој ќе ве поучи и во Книгата и во Мудроста и во она што не го знаевте"
        },
        {
            "chapter": 2,
            "verse": 152,
            "text": "Споменувајте Ме аи Јас ќе ве споменувам; бидете Ми благодарни и немојте да не верувате"
        },
        {
            "chapter": 2,
            "verse": 153,
            "text": "О верници, и во трпеливост и во намаз помош барајте. Аллах, навистина е со трпеливите"
        },
        {
            "chapter": 2,
            "verse": 154,
            "text": "А за оние кои ќе загинат на Аллаховиот пат не велете дека се мртви. Но, не! Живи се, но вие тоа не го чувствувате"
        },
        {
            "chapter": 2,
            "verse": 155,
            "text": "Ние ќе ве искушуваме, сигурно, со неколку работи: и со страв, и со глад, и со губење на имотот и животот и летнините... но, зарадувај ги трпеливите"
        },
        {
            "chapter": 2,
            "verse": 156,
            "text": "Оние кои ќе ги снајде некаква несреќа, зборуваат: “Ние сме, навистина, Аллахови и Нему ќе му се вратиме"
        },
        {
            "chapter": 2,
            "verse": 157,
            "text": "Врз нив се спуштаат благослови од Господарот нивни, и Милост, и оние, токму. се упатените"
        }
    ]
}
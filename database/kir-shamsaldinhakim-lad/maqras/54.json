{
    "maqras": [
        {
            "chapter": 6,
            "verse": 59,
            "text": "Kayıptın açkıçtarı (ilimi) Anın gana aldında. Anı bir Özünön başka eç kim bilbeyt. Al (Allaһ) kurgaktagı, deŋizdegi bardık nerselerdi bilet. Jadagalsa, bir jalbırak üzülüp tüşçü bolso — anı da bilet. Kara jer koynundagı bir daana dan bolsun, bardık suuluu je kurgak nerseler bolsun, (bardıgının kabarı) Anık Kitepte (Lavhul Mahfuzda) bar"
        },
        {
            "chapter": 6,
            "verse": 60,
            "text": "Al tündösü silerdi (uktatuu menen) janıŋardı alat. Kün boyu emne kılıp jürgönüŋördü da bilet. Kiyin al silerdi kündüzü kayra tiriltet, belgilengen möönöt (ömür) toluk boluşu üçün. Kiyin (ömür toluk bütköndö) kaytıp baruuŋar - Özünö. Andan soŋ (Kıyamatta) Al silerge emne kılıp jürgönüŋördün kaabarın beret"
        },
        {
            "chapter": 6,
            "verse": 61,
            "text": "Al pendelerinin üstünön Ökümdar.! Jana Al silerge Özünün “hafaza”? periştelerin jiberet. Kaçan silerdin birööŋörgö ölüm (ubaktısı) kelgende, Bizdin (jan algıç periştelerden turgan) elçileribiz öz ubaktısınan keçiktirbey anın janın alışat"
        },
        {
            "chapter": 6,
            "verse": 62,
            "text": "Kiyin alar (ölgön pendeler) çınıgı kojoyundarı — Allaһka kaytarılışat. Ukkula! Öküm Özünö gana taandık! Al eŋ ele tez esepteşüüçü"
        },
        {
            "chapter": 6,
            "verse": 63,
            "text": "(Muşrikterge): “Kurgaktagı jana deŋizdegi apaattarda jalbarıp jana içiŋerden: “Eger uşunan kutkarsa, sözsüz şügür (ibadat) kıluuçulardan bolomun” - dep kimge duba kılasıŋar jana silerdi (oşol baleeden) kim kutkarat?” dep aytkın"
        },
        {
            "chapter": 6,
            "verse": 64,
            "text": "Aytkın: “Silerdi al apaattardan jana başka bardık kaygılardan Allaһ gana kutkarat. Kiyin siler dagı ele (Aga başka “kudaylardı”) şerik kıla beresiŋer”"
        },
        {
            "chapter": 6,
            "verse": 65,
            "text": "Aytkın: “Al silerge üstüŋördön, butuŋardın astınan azap jiberüügö je bolboso, silerdi ar türdüü toptorgo aralaştırıp jana biriŋerdin azabıŋardı biriŋerge tattıruuga kudurettüü!”! (O, Muhammad, adamdar akıykattı) tüşünüp alışsın dep, dalilderdi ar kanday ıkmada tizmektep jatkanıbızdı körüp koy"
        },
        {
            "chapter": 6,
            "verse": 66,
            "text": "Senin (Makkadagı) koomuŋ anı (Kuraandı) “jalgan” - dedi. Çınında, al - akıykat. Aytkın: “Men silerge karoolçu emesmin"
        },
        {
            "chapter": 6,
            "verse": 67,
            "text": "Ar bir kabardın öz ubaktısı bar. Jana tez arada anın çındık ekenin bilip alasıŋar"
        },
        {
            "chapter": 6,
            "verse": 68,
            "text": "Eger sen Bizdin ayattarıbız jönündö çındıkka karşı süylögön adamdardı körsöŋ, kaçan alar başka sözgö çumkup kirmeyinçe, alardan alıs bol. Eger şaytan unutturgan bolso, (esiŋen çıgıp alar menen oturgan bolsoŋ) estegeniŋden kiyin zaalım koomdor menen oturba"
        },
        {
            "chapter": 6,
            "verse": 69,
            "text": "Takıba (Allaһtan korkkon) kişilerdin moynunda alardın (muşrikterdin) esebinen eç nerse jok. Birok, akıl-nasaat aytuu gana bar. Mümkün alar dagı takıba bolup kalışaar"
        },
        {
            "chapter": 6,
            "verse": 70,
            "text": "Dinderin oyun-tamaşaga aylantıp, düynö jaşoosuna aldanıp kalgan adamdardan oolak bol! Jana alarga Kuraan menen (tömönkülördü) eskert: Ar bir jan özünün gana kılgan işi menen ölümgö kabılat. (Oşondo) aga Allaһtan başka eç bir dos, eç bir koldooçu bolboyt jana (eger künöösünün keçirilişi üçün) ar kanday (baaluu) nerseni berse da, anısı kabıl kılınbayt. Alar öz kılmıştarı menen ölümgö (tozokko) jolukturulat. Alarga (tozokto) kaynak suu menen jan oorutkan azap bar, kaapır bolgondoru üçün"
        },
        {
            "chapter": 6,
            "verse": 71,
            "text": "Aytkın: (“O, muşrikter), biz (silerge okşop) Allaһtan başka, ne payda, ne zıyan jetkire albay turgan nerselerge duba kılat bekenbiz?! Jana da, jer betindegi, (bir jagınan) şaytandar azgırıp, (ekinçi jagınan) özünün dostoru “kel” dep, Tuura Jolgo çakırıp turganda (orto joldo) emne kılaarın bilbey kalgan adam sıyaktuu, Allaһ Tuura Jolgo baştap koygon soŋ, dagı artıbızga kaytat bekenbiz?!” Aytkın: “Tuura Jol - bul Allaһtın jolu. Jana biz aalamdardın Rabbisine moyun sunuuga buyurulduk”"
        },
        {
            "chapter": 6,
            "verse": 72,
            "text": "(Dagı biz) “Namazdı toluk okugula jana Allaһtan takıbaa kılgıla” (dep buyurulganbız). Al — baarıŋar çogulup bara turgan Kuday"
        },
        {
            "chapter": 6,
            "verse": 73,
            "text": "Jana Al - asmandar menen jerdi akıykat menen jaratkan Kuday. Al “bol!” degen kündö bolup (jaralıp) kalat. Anın Sözü - çındık! «Sur» (degen çoor) tartılgan künü büt padışalık Aga gana taandık bolot. Al körüngöndü da kömüskönü da Bilüüçü! Jana Al — Daanışman, Kabardar"
        }
    ]
}
{
    "maqras": [
        {
            "chapter": 9,
            "verse": 19,
            "text": "Emne, siler ajılardı sugaruu menen Masjid al-Haramdı oŋdoonu, Allaһka, Akıret kününö işengen jana Allaһ jolunda jihad kılgan momundarga (alardın ıymanına) teŋep jatasıŋarbı? Alar Allaһtın nazarında (ıyman menen jihadka çıkkandarga eç kaçan) teŋ bolo alışpayt! Allaһ zaalım koomdu Tuura Jolgo baştabayt"
        },
        {
            "chapter": 9,
            "verse": 20,
            "text": "Iyman keltirgen, hijrat kılgan jana Allaһtın jolunda mal-jandarın ayabay jihad kılgan adamdardın darajası Allaһtın aldında köp ese jogoru. Uşular gana jeŋişke jetüüçülör"
        },
        {
            "chapter": 9,
            "verse": 21,
            "text": "Rabbisi alardı Özünün ırayımı, ıraazıçılıgı jana tügöngüs neemattar bolgon Beyişter menen süyüntöt"
        },
        {
            "chapter": 9,
            "verse": 22,
            "text": "Alar anda tübölük kalışat. Çınında Allaһtın aldında çoŋ sooptor bar"
        },
        {
            "chapter": 9,
            "verse": 23,
            "text": "O,ıyman keltirgender! Eger silerdin ataŋar, aga-iniŋer ıymandan kaapırçılıktı (köbüröök) süyçü bolso, alardı (kim boluşuna karabay) dos tutpagıla! Silerdin araŋardan kimde-kim alardı dos tutsa, alar — anık zaalımdar"
        },
        {
            "chapter": 9,
            "verse": 24,
            "text": "Ayt (o, Muhammad): “Eger silerdin ataŋar, bala-çakaŋar, aga-iniŋer, jup-jubayıŋar, tuugan-uruguŋar, tapkan mal-düynöŋör, jürüşpöy kalışınan korkkon soodaŋar jana özüŋörgö jakkan üy-jayıŋar silerge Allaһtan, Anın paygambarınan jana Allaһtın jolunda jihad kıluudan da süyüktüüröök bolso, anda... Allaһ (silerge) Öz işin (azabın) alıp kelişin kütö bergile! Allaһ buzuku koomdu Tuura Jolgo baştabayt"
        },
        {
            "chapter": 9,
            "verse": 25,
            "text": "Allaһ silerge köp orundarda jana Huneyn (degen jerdegi soguş) künündö da jardam berdi: bir kezde silerdi sanıŋardın köptügü kubantıp jiberdi ele, kiyin bul silerge eç kanday payda berbey kaldı jana siler üçün jer keŋ bolso da tar körünüp, artıŋarga kaçıp kaldıŋar"
        },
        {
            "chapter": 9,
            "verse": 26,
            "text": "Kiyin Allaһ Öz paygambarı menen ıymanduularga tınçtık-beypildigin jana siler körö albagan askerlerin (periştelerin) tüşürüp, kaapırlardı (jeŋilüü menen) azaptadı. Kaapırlardın jazası — uşul"
        },
        {
            "chapter": 9,
            "verse": 27,
            "text": "Andan soŋ, uşundan (katalardan) kiyin dele, Allaһ Özü kaalagan adamdardın toobaların kabıl aldı (keçirdi). Allaһ — Keçirüüçü, Booruker"
        },
        {
            "chapter": 9,
            "verse": 28,
            "text": "O,ıyman keltirgender! Muşrikter — ıpılastık! Uşul jıldarınan kiyin Masjid al-Haramga jakın joloşposun! Eger (jetişpestikten)! korksoŋor, Allaһ kaalasa, jakında Öz pazileti menen silerdi muktajdıktan kutkarat. Albette, Allaһ Bilüüçü, Daanışman"
        },
        {
            "chapter": 9,
            "verse": 29,
            "text": "(O, musulmandar!) Allaһka da, Akıretke da işenbegen, Allaһ jana Anın Paygambarı aram kılgan nerseni “aram” debegen jana akıykat dindi karmabagan Kitep eelerine karşı, kaçan öz koldoru menen, moyun sungan abalda jizya salıgın (koluŋarga) tapşırmayınça soguşa bergile"
        },
        {
            "chapter": 9,
            "verse": 30,
            "text": "Yahudiyler: “Uzayir Allaһtın balası” deşti. Hristiandar: “Iysa — Allaһtın balası” deşti. Bul alardın oozundagı (dalilsiz) sözdörü. Alar (bul sözdöründö) murunku kaapırlardın sözdörünö okşoş. Allaһ kurutkurlar! Kayda bara jatışat"
        },
        {
            "chapter": 9,
            "verse": 31,
            "text": "Alar (yahudiyler menen hristiandar) Allaһtı koyup, özdörünün diniy aalımdarı menen (düynödön tüŋülgön) keçilderin jana Maryamdın uulu Iysanı kuday kılıp alıştı. Alar jalgız Kudayga (Allaһka) gana ibadat kıluuga buyurulgan ele! Eç bir sıyınuuga tatıktuu kuday jok, jalgız Özü (gana) bar! Al kaapırlar koşkon şerikterden Taza"
        },
        {
            "chapter": 9,
            "verse": 32,
            "text": "Alar (kaapırlar) Allaһtın Nurun (Dinin) oozdoru menen üylöp öçürüünü kaalaşat. Birok, Allaһ kaapırlar jaman körsö da, Öz Nurun (büt düynögö) toluk taraluusunan başkasına ıraazı bolboyt"
        },
        {
            "chapter": 9,
            "verse": 33,
            "text": "Al (Allaһ) Öz paygambarın, Tuura Jol jana akıykat din menen — eger muşrikter jaman körüşsö da — bardık dinderden üstöm-jogoru kıluu üçün jibergen"
        }
    ]
}
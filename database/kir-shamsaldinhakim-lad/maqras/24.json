{
    "maqras": [
        {
            "chapter": 3,
            "verse": 75,
            "text": "Kitep eelerinin arasında köp baylıktı işenip tapşırsaŋ anı (kıyanat kılbay) özüŋö kaytara turgandarı da bar. Oşondoy ele, alardın arasında bir dinardı işenip tapşırsaŋ kaytarbay, kaçan üstündö (doolaşıp) turup alganıŋdan kiyin gana tapşıra turgandarı da bar. Munun sebebi alar: “Sabatsız (Toorat okubagan) adamdarda! bizge karşı (Tooratta) tıyuu jok” deşet. Jana bilip turup Allaһka jalaa jabışat"
        },
        {
            "chapter": 3,
            "verse": 76,
            "text": "Jok, anday emes! Kim ubadasın atkarsa (Allaһtın jana pendelerdin ukuktarın urmattasa) jana (Allaһtan) korkso (mına uşul adam - takıba). Allaһ takıbaa kişilerdi süyöt"
        },
        {
            "chapter": 3,
            "verse": 77,
            "text": "Çınında, Allaһka bergen ubadaların jana anttarın arzıbagan baaga satıp jibergen kişiler üçün Akırette nasip jok. Kıyamat kündö Allaһ alarga süylöböyt, (ırayım nazarı menen) karabayt jana (künöölörünön) tazartpayt. Alarga jan oorutkan azap bar"
        },
        {
            "chapter": 3,
            "verse": 78,
            "text": "Alardan (yahudiylerden) dagı bir jamaat bar: kitepti (Toorattı) tilderi menen burmalap (özgörtüp) okuşat, siler anı kitepten dep oyloşuŋar üçün. Çınında, al kitepten emes. Jana alar “Bul - Allaһtın aldınan” deşet. Çınında, al Allaһtan emes. Alar bilip turup Allaһka jalgan aytışat. (Najran degen jerden kelgen hristiandardı paygambarıbız Iysaga sıyınuudan kaytarganda, toŋmoyunduk menen: “Emne anda saga ibadat kılalıbı?!” -deşken. Tömönkü ayat oşolorgo joop iretinde tüşkön)"
        },
        {
            "chapter": 3,
            "verse": 79,
            "text": "Allaһ Kitep, öküm jana paygambarçılık bergenden kiyin al adam elderge karap: “Allaһtı taştap, maga pende bolgula” dep aytuusu mümkün emes. Birok, al: “Siler kitepten taalim bergeniŋer jana dars kılıp okuganıŋar boyunça, jalgız Rabbi - Allaһka ibadat kıluuçu bolgula!” dep buyurat"
        },
        {
            "chapter": 3,
            "verse": 80,
            "text": "Jana al (paygambar) silerdi, perişteler menen paygambarlardı özüŋörgö RabbiKuday kılıp aluuga da buyurbayt. Musulman bolgonuŋardan kiyin kaapırçılıkka buyurmak bele"
        },
        {
            "chapter": 3,
            "verse": 81,
            "text": "Bir kezde Allaһ bardık paygambarlardan, “Men silerge kitep jana paygambarçılık bergenden kiyin silerge, paygambarçılıgıŋardı tastıktagan bir paygambar (Muhammad) kelse, sözsüz aga ıyman keltirip, daroo jardam beresiŋer»-dep ubada aldı jana: “Makul bolduŋarbı, uşunuŋar menen Menin ubadamdı (moynuŋarga) aldıŋarbı?” dedi. Alar (bir dobuştan): “Makul bolduk” — deşti. (Anda Allaһ): “Kübö bolgula, Men dagı siler menen birge kübö boluuçulardanmın” - dedi"
        },
        {
            "chapter": 3,
            "verse": 82,
            "text": "Mına uşundan kiyin kim jüz üyrüsö, oşolor gana buzuku adamdar"
        },
        {
            "chapter": 3,
            "verse": 83,
            "text": "Alar Allaһtın dininen (İslamdan) başka dindi kaalaşabı?! Asmandar jana jerdeginin baarı kaalasa da, kaalabasa da Aga (Allaһka) moyun sunuştu go! Alar(dın özdörü dagı) Allaһka kaytarılat"
        },
        {
            "chapter": 3,
            "verse": 84,
            "text": "Ayt (O, Muhammad): “Biz Allaһka, bizge tüşürülgön nersege (Kuraanga) jana da İbrahimge, Ismayılga, İshakka, Yakubga jana (oşolordon taragan) muundarga jana Musa, Iysa jana başka paygambarlarga Rabbisi tarabınan berilgen nerselerge ıyman keltirdik. Biz alardın eç birinin arasın bölböybüz jana biz Allaһka moyun sunuçulardanbız”"
        },
        {
            "chapter": 3,
            "verse": 85,
            "text": "Jana kim İslamdan başka dindi tandasa, andan (ibadattarı) kabıl alınbayt jana al Akırette zıyan tartuuçulardan bolot"
        },
        {
            "chapter": 3,
            "verse": 86,
            "text": "Alarga açık-aykın dalilder kelgen soŋ, “paygambar - akıykat” dep kübölük berip, ıyman keltirgenderinen kiyin, dagı kaapır bolup ketken koomdu Allaһ kantip tuura jolgo baştasın?! Allaһ zaalım adamdardı tuura jolgo baştabayt"
        },
        {
            "chapter": 3,
            "verse": 87,
            "text": "Alardın jazası, alarga Allaһtın, periştelerdin jana bardık adamdardın naalat-kargışı"
        },
        {
            "chapter": 3,
            "verse": 88,
            "text": "Jana alar (Tozokto) tübölük kalışat. Alardan (eç kaçan) azap jeŋildetilbeyt jana alar(dan azap) keçiktirilbeyt"
        },
        {
            "chapter": 3,
            "verse": 89,
            "text": "A birok, uşundan (kaapır bolgondon) kiyin toobo keltirip, (ayıp-künöölörün) tazalagan adamdar (anday jazaga tartılbayt). Çınında, Allah Irayımduu, Keçirimdüü"
        },
        {
            "chapter": 3,
            "verse": 90,
            "text": "Albette, ıymanga kelgenden soŋ kaapır bolup, (toobanın orduna) kaapırçılıgın küçötkön adamdardın toobaları eç kaçan kabıl alınbayt. Dal oşolor gana adaşuuçular"
        },
        {
            "chapter": 3,
            "verse": 91,
            "text": "Çındıgında, kaapır bolup, kaapır boydon ölüp ketken adamdardan biri eger künöölörünö tölöm katarı jer jüzü tolo altın berse da eç kaçan kabıl kılınbayt. Alar üçün jan oorutuuçu azap bar jana alarga eç jardamçı bolboyt"
        },
        {
            "chapter": 3,
            "verse": 92,
            "text": "Jakşılıkka, (Beyişke) özüŋör süygön nerselerdi sadaka kılmayınça jete albaysıŋar. Jana kanday gana nerseni sadaka kılsaŋar, anı Allaһ Bilüüçü"
        }
    ]
}
{
    "maqras": [
        {
            "chapter": 6,
            "verse": 74,
            "text": "Estegin: İbrahim atası Aazarga: “(Uşul payda je zıyan bere albagan) taştardı sıyınuuga tatıktuu kudaylar dep bilesizbi? Men sizdi jana koomuŋuzdu anık adaşuuda dep oyloymun” -dedi"
        },
        {
            "chapter": 6,
            "verse": 75,
            "text": "Oşentip, Biz İbrahimge anık işenüüçülördön boluşu üçün asmandardagı jana jerdegi mülktördü körgözdük"
        },
        {
            "chapter": 6,
            "verse": 76,
            "text": "Anı tün (karaŋgılıgı) orop alganda (çıraktay) jıldızdı körüp: “Bul - menin Rabbim” dedi. Al emi, jıldız kayıp bolup ketkende “Jogolup ketüüçülördü süyböymün” dedi"
        },
        {
            "chapter": 6,
            "verse": 77,
            "text": "Anan, (jarkırap) çıgıp kelgen Aydı körö kalıp: “Mına, menin Rabbim!” - dedi. Kiyin, Ay dagı jogolup ketkende “Eger Rabbim meni Tuura Jolgo baştabasa, adaşuuçulardan bolup kalamın!” - dedi"
        },
        {
            "chapter": 6,
            "verse": 78,
            "text": "Andan soŋ, (nur çaçıp) çıkkan Kündü körüp, «Rabbim — uşul! Uşul eŋ çoŋu!» dedi. Anan Kün dagı batıp ketkende: (Asman-Jer mülktörünün Kuday emestigine anık işenip, jalgız Rabbi -Allaһ ekeninen şek sanabay) “O, elim! Men siler (Allaһka) şerik kılıp jatkan (bardık) nerselerden tazamın"
        },
        {
            "chapter": 6,
            "verse": 79,
            "text": "Men adaşuuçuluktan akıykatka köçkön abalda, jüzümdü asmandar jana jerdi jaratkan çınıgı Kudayga (Allaһka) burdum. Jana men (eç kaçan) muşrikterden bolboymun” - dedi"
        },
        {
            "chapter": 6,
            "verse": 80,
            "text": "Jana aga (karşı) öz eli kayaşa ayta baştaganda, al: “Meni menen Allaһ jönündö tartışıp jatasıŋarbı?! Al meni Tuura Jolgo baştadı! Men siler (Allaһka) şerik kılıp jatkan “kudayıŋardan” korkpoymun! (Alar eç kanday payda-zıyan keltire albayt) Bir gana, Rabbim kaalagan nerse bolot. Menin Rabbim bardık nerseni Öz ilimi menen orop algan. (Uşular jönündö) oylonsoŋor bolboybu?!” - dedi"
        },
        {
            "chapter": 6,
            "verse": 81,
            "text": "Siler (anın kuday ekenine Allayһ) eç bir dalil tüşürbögön nerselerdi Allaһka şerik kıluudan korkposoŋor, men kantip siler (Allaһka) şerik kılgan “kudaylardan” korkup kalayın?! Eger bilseŋer, aytkalaçı, kaysıl tarap beypildikke köbüröök akıluu (silerbi je menbi)"
        },
        {
            "chapter": 6,
            "verse": 82,
            "text": "(Jalgız Rabbige) ıyman keltirip, ıymandarına zulum (şirk) aralaştırbagan adamdarga gana beypildik-tınçtık bolot. Jana alar - Tuura Jol tapkandar"
        },
        {
            "chapter": 6,
            "verse": 83,
            "text": "(Muşrik bolgon) koomunan jogoru (kelüü üçün) Biz İbrahimge bergen dalilder — uşular. Biz kaalagan pendebizdin darajasın kötöröbüz. Albette, senin Rabbiŋ Daanışman, Bilüüçü"
        },
        {
            "chapter": 6,
            "verse": 84,
            "text": "Jana Biz aga (İbrahimge) İshak menen (anın uulu) Yakubdu! belek kıldık. Biz al eköönü teŋ Tuura Jolgo baştaganbız. Jana biz (alardan) murun Nuhtu Tuura Jolgo bagıttadık. Dagı anın urpaktarınan Dauddu jana Sulaymandı, Ayyubdu jana Yusuftu, Musanı jana Harundu (Tuura Jolgo bagıttaganbız) Biz jakşılık kıluuçu adamdardı mına uşintip sıylaybız"
        },
        {
            "chapter": 6,
            "verse": 85,
            "text": "Jana Zakariya, Yahya, Iysa, İlyastı (dagı Tuura Jolgo baştadık) bardıgı salih (jakşı, takıba) adamdardan"
        },
        {
            "chapter": 6,
            "verse": 86,
            "text": "Jana Ismayıl, Al-Yasa, Yunus, Luttu da (Tuura Jolgo bagıttadık). Jana bardıgın aalamdardan abzel kıldık"
        },
        {
            "chapter": 6,
            "verse": 87,
            "text": "Alardın ataların, urpaktarın jana aga-inilerin da (başka elderdin arasınan) tandap alıp, Tuura Jolgo baştadık"
        },
        {
            "chapter": 6,
            "verse": 88,
            "text": "Uşul - Allaһtın Tuura Jolu. Pendelerinin arasınan Özü kaalaganın aga joldoyt. Eger alar Allaһka şerik koşçu bolso, (kim boluşuna karabay) jasagan bardık (jakşı) işteri küyüp ketet"
        },
        {
            "chapter": 6,
            "verse": 89,
            "text": "Oşolor — Biz alarga Kitepti, ökümdü jana paygambarçılıktı bergen adamdar. Eger alar (muşrikter ayattarga) kaapır boluşsa, Biz anı kaapır bolboy turgan başka adamdarga tapşırabız"
        },
        {
            "chapter": 6,
            "verse": 90,
            "text": "Oşolor (jogoruda sanalgandar) Allaһ Tuura Jolgo baştagan paygambarlar. (O, Muhammad!) Sen oşolordun gana joluna eerçigin. (Koomuŋa Allaһtın sözdörün okup berip:) “Men bul üçün silerden akı surabaymın. Bular aalamdar üçün nasaattan başka nerse emes” degin"
        },
        {
            "chapter": 6,
            "verse": 91,
            "text": "Alar (Makka muşrikteri menen yahudiyler) Allaһka tuura baa bere albay, bir kezde: “Allaһ adamzatka eç nerse tüşürgön jok” - deşti. Aytkın: “Musa adamdarga Tuura Jol, Nur boluşu üçün alıp kelgen, siler anı kagazdarga jazıp alıp, kee biröölörün gana (elge) aşkere körgözüp, köpçülük bölügün jaşırıp koygon jana siler da, ata-babaŋar da bilbegen nerselerdi silerge üyrötkön Kitepti (Toorattı) kim tüşürdü ele?!” Aytkın: “Allaһ (tüşürgön)!” Kiyin alardı adaşuuçulugunda tereŋdep, oynop-külgön abaldarında taştap koy"
        },
        {
            "chapter": 6,
            "verse": 92,
            "text": "Biz saga tüşürgön bul Kitep Iyık- berekettüü. Özünön murunku kitepterdi tastıktooçu jana şaarlardın enesi (Makka) menen anın tegereginde! jaşagan adamdarga nasaat-eskertüü boluu üçün (tüşkön). Akıretke ıyman keltirgen adamdar, aga da ıyman keltirişet jana alar namazdarın saktaşat (ubaktısında okuşat)"
        },
        {
            "chapter": 6,
            "verse": 93,
            "text": "Özünö eç kanday vahiy kelbese dele, Allaһ jönündö jalgandı oylop taap: “Maga Allaһtan vahiy keldi” jana “Men dele Allaһ tüşürgön sıyaktuu Din-Şariyat tüşürö (tüzö) alamın” degen adamdardan ötkön zaalım barbı?! Sen oşol zaalımdardın ölüm dalbasasında jatkan mezgildegisin jana perişteler alarga kolun sozup (sabap-kıynap): “Janıŋardı çıgargıla! Bügün siler Allaһtın ayattarınan tekeberlene jüz üyrüp, Allaһtın atına jalgan-jalaalardı aytkanıŋar sebeptüü korduk azabı menen jazalanasıŋar” degenin bir körsöŋ"
        },
        {
            "chapter": 6,
            "verse": 94,
            "text": "Mına, birinçi jolu jaratkanım sıyaktuu, özüŋör jalgız keldiŋer go, Bizge! Jana Biz bergen (baylık, biylik, dos, jardamçı j.b.u.s.) nerselerdi da artıŋarga taştap keldiŋer. Siler Allaһtın şerigi dep eseptegen jardamçıŋardı dele körböy jatabız?! Araŋar üzüldü! Jana siler (payda dep) oylogon nerseŋer jok boldu"
        }
    ]
}
{
    "maqras": [
        {
            "chapter": 16,
            "verse": 90,
            "text": "Albette, Allaһ adilettüülükkö, jakşılıkka tuugan-uruktarga kayrımduuluk kıluuga buyurup, buzukuluktan, (Şariyatka) ters peyilderden jana zulum-duşmançılıktan kaytarıp, silerge naasat kılat. Kana emi, esiŋerge kelseŋer"
        },
        {
            "chapter": 16,
            "verse": 91,
            "text": "Ubada bergeniŋerde Allaһtın ubadasın atkargıla! Bekemdegeniŋerden kiyin antıŋardı buzbagıla! (Antkeni,) Siler (Allaһtı ortogo koyup ant içkeniŋerde) Allaһtı kepil kılgansıŋar. Albette, Allaһ emne kılganıŋardı bilip turat"
        },
        {
            "chapter": 16,
            "verse": 92,
            "text": "Bekem iyrip, orogon soŋ, iyigin sındırıp (jibin çubap) salgan ayalga okşobogula: bir el başka bir (siler ubadalaşkan) elden paydaluuraak bolso ele, öz ara anttaşkan ubadaŋardı aldoo kuralı kılıp alasıŋar! Allaһ bul (ubada) menen silerdi sınap jatat jana Kıyamat künü silerge, kelişe albay kalgan nerseŋerdin anık bayanın bildiret"
        },
        {
            "chapter": 16,
            "verse": 93,
            "text": "Eger Allaһ kaalasa, silerdin bardıgıŋardı bir ümmöt (bir dinde) kılıp koymok. Birok, Al kaalaganın adaştırıp, kaalaganın Tuura Jolgo salat. Siler (Kıyamatta) emne iş kılganıŋar jönündö suralasıŋar"
        },
        {
            "chapter": 16,
            "verse": 94,
            "text": "Antıŋardı aldoo kuralı kılıp albagıla! (Eger oşentçü bolsoŋor) butuŋar (tüz joldo) bekem bolgondon soŋ tayıp ketet jana Allaһtın jolunan adaşkanıŋar sebeptüü azap çegip kalasıŋar jana (akırette da) silerge çoŋ azap jetet"
        },
        {
            "chapter": 16,
            "verse": 95,
            "text": "Allaһtın ubadasın az gana baaga satıp jiberbegile. Eger bilseŋer, siler üçün (düynö paydasınan) Allaһtın aldındagı soop jakşı"
        },
        {
            "chapter": 16,
            "verse": 96,
            "text": "Silerdin aldıŋardagı nerseler (kançalık köp bolso da) tügönöt. Allaһtın aldındagı nerseler tübölüktüü! Biz sabır kılgandardın soop-sıylıgın jasagan işinen jakşıraak (köbüröök) kılıp berebiz"
        },
        {
            "chapter": 16,
            "verse": 97,
            "text": "Erkek bolobu je ayalbı, ıymanga kelip, andan kiyin! jakşı amaldardı jasasa, Biz anı (bul düynödö) taza jaşatabız jana alardın (akırettik) sooptorun jasagan amaldarınan jakşıraak sıylıktar menen kaytarabız"
        },
        {
            "chapter": 16,
            "verse": 98,
            "text": "Kaçan sen Kuraan okusaŋ (Allaһtın ırayımınan) kuulgan şaytandan korgoo tilep Allaһka sıyın"
        },
        {
            "chapter": 16,
            "verse": 99,
            "text": "Albette, (Allaһka ıklas menen) ıyman keltirgen jana Rabbisine tobokel kılgan adamdarga şaytandın biyligi ötpöyt"
        },
        {
            "chapter": 16,
            "verse": 100,
            "text": "Anın biyligi muşrik bolup, özdörünö anı (şaytandı) dos-jetekçi kılıp algandarga ötöt"
        },
        {
            "chapter": 16,
            "verse": 101,
            "text": "(O, Muhammad!) Eger Biz bir ayattın orduna başkasın almaştırsak — Özü tüşürgön nersesin Allaһ Özü Bilüüçü? — alar (muşrikter) «Sen (içiŋden) oylop çıgaruudasıŋ» deşet. Jok! (Anday emes) Alardın köpçülügü bilişpeyt"
        },
        {
            "chapter": 16,
            "verse": 102,
            "text": "Al ayattı Iyık Ruh (Jebireyil perişte) Rabbiŋ tarabınan ıymanduulardı (Öz joluna) bekemdeş üçün, Tuura Jol jana musulmandarga Jakşı Kabar boluşu üçün akıykat menen tüşürgön"
        },
        {
            "chapter": 16,
            "verse": 103,
            "text": "Biz bilebiz, alar (muşrikter): “Çınında, Kuraandı Muhammadga (bir) adam üyrötkön» dep jatışat. Alar (paygambardın ustatı dep) körgözüp jatkan adamdın tili arabça emes. Al emi, bul (Kuraan) anık-taza arab tilinde"
        },
        {
            "chapter": 16,
            "verse": 104,
            "text": "Albette, (ar nerseni şıltoolop) Allaһtın ayattarına ıyman keltirbey jürgön adamdardı Allaһ Tuura Jolgo baştabayt jana alarga jan sızdatkan azap bar"
        },
        {
            "chapter": 16,
            "verse": 105,
            "text": "Çınında, Allaһtın ayattarına ıyman keltirbegender gana (uşunday) jalgandardı oylop tabışat. Alar — jalgançılar"
        },
        {
            "chapter": 16,
            "verse": 106,
            "text": "Kimde-kim ıymanga kelgenden kiyin Allaһka kaapır bolup, kökürögün kaapırçılıktarga kenen açıp koyso, alarga Allaһtın kaarı jana uluk azap bar. Al emi, jürögü ıyman menen (tolup) beypil turgan abalda (tili menen gana “Dinden kayttım” degen sözdü aytuuga) majbur kılıngan adamdar (ga azap-künöö jok)"
        },
        {
            "chapter": 16,
            "verse": 107,
            "text": "Munun sebebi, alar (kökürögün kapırçılıkka açkandar) Akıretke karaganda (oposuz) düynö jaşoosun köbüröök süyüştü. Albette, Allaһ kaapır koomdordu Tuura Jolgo baştabayt"
        },
        {
            "chapter": 16,
            "verse": 108,
            "text": "Allaһ alardın jürögünö, kulaktarına jana közdörünö möör basıp (akıykattı kabıl alalbay turgan kılıp) koygon. Emi, alar kapilettegi (aŋkoo) adamdar"
        },
        {
            "chapter": 16,
            "verse": 109,
            "text": "Eç şeksiz, alar Akırette zıyan tartuuçulardan boluşat"
        },
        {
            "chapter": 16,
            "verse": 110,
            "text": "Andan soŋ, albette, senin Rabbiŋ, (köp) karşılıktarga uçuragandan kiyin (öz dinderin saktap kaluu üçün) hijrat kılgan, jihadga çıkkan jana (din jolundagı kıyınçılıktarga) sabırduuluk körgözgön adamdardı — uşulardan kiyin — albette, Keçirüüçü jana Öz Irayımına aluuçu"
        }
    ]
}
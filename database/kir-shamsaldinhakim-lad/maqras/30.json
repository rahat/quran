{
    "maqras": [
        {
            "chapter": 3,
            "verse": 186,
            "text": "(O, momundar!) Albette, siler malıŋarda jana janıŋarda sınalasıŋar. Jana, sözsüz türdö, silerden murda kitep berilgen (yahudiy, hristian j.b.) adamdardan jana muşrikterden köp zaar sözdördü ugasıŋar. Eger (oşondo) sabır kılsaŋar jana takıbaa bolsoŋor, albette, bul ötö uluk işterden"
        },
        {
            "chapter": 3,
            "verse": 187,
            "text": "Estegin: Allaһ (ıyık) kitep berilgen koomdordon, al kitepti(n çındıktarın) elderge sözsüz bayan kılıp beresiŋer jana anı(n çındıktarın) jaşırbaysıŋar dep katuu ubada algan ele. Kiyin alar anttarın artına taştap koyuştu jana anı (Toorat menen İnjildegi çındıktardı) arzıbagan baaga satıp jiberişti. (Çındıktın orduna) satıp algan nerseleri kanday jaman"
        },
        {
            "chapter": 3,
            "verse": 188,
            "text": "(O, Muhammad!) Jasagan (kıyanat) işteri menen süyünüp, ali jasay elek (jakşı) işteri menen daŋazalanuunu süygön adamdardı azaptan oolak bolot dep eç oylobogun! Alarga jan oorutkan azap bar"
        },
        {
            "chapter": 3,
            "verse": 189,
            "text": "Asmandar jana jer mülkü Allaһga taandık. Allaһ bardık nersege Kudurettüü"
        },
        {
            "chapter": 3,
            "verse": 190,
            "text": "Albette, asmandar menen jerdin jaratılışında jana tün menen kündün (toktoosuz) almaşıp turuşunda akılduu adamdar üçün (Allaһtın kuduretine dalil boluuçu köptögön) belgiler bar"
        },
        {
            "chapter": 3,
            "verse": 191,
            "text": "Turgan, oturgan jana jambaştap jatkan abalında da Allaһtı estep, asmandardın jana jerdin jaratılışın pikir kıla turgan adamdar (Allaһtın uluuluguna kulduk kılıp) “O, bizdin Rabbi! Sen bulardı jön ele jaratkanıŋ jok. Sen (bir nerseni ermek üçün jaratuudan jana bardık kemçildiktüü sıpattardan) Aruusuŋ! Bizdi Tozok azabınan saktay kör!” - deşet"
        },
        {
            "chapter": 3,
            "verse": 192,
            "text": "O, Rabbibiz! Sen kimdi Tozokko kirgizseŋ — anı şermende kılganıŋ. Zaalımdarga jardamçılar bolboyt"
        },
        {
            "chapter": 3,
            "verse": 193,
            "text": "O, Rabbibiz! Biz bir çakıruuçunun (Muhammaddın) “Rabbiŋerge ıyman keltirgile!” dep, ıymanga çakırıp jatkanın uktuk jana daroo ıyman keltirdik. O, bizdin Rabbi! Künöölörübüzdü keçir jana katalarıbızdı öçür! Bizdi janıbızdı jakşı kişilerdin katarında ala kör"
        },
        {
            "chapter": 3,
            "verse": 194,
            "text": "O, Jaratkanıbız! Bizge paygambarlarıŋa ubada kılgan (jeŋiş, Beyiş, düynölük bakıt sıyaktuu) nerseleriŋdi bere kör! Kıyamat künü bizdi şermende kılba! Albette, Sen ubadanı buzuuçu emessiŋ"
        },
        {
            "chapter": 3,
            "verse": 195,
            "text": "Alardın Rabbisi dubaların kabıl aldı (jana mınday dedi:) “Albette, Men, erkek je ayal bolobu, silerden eç bir amal kıluuçunun amalın tekke ketirbeym. Birööŋör birööŋördön jaralgansıŋar. Menin jolumda jurttarınan çıgarılgan, hijrat kılgan (köçkön), korduk-zombuluk körgön, soguşkan jana öltürülgön adamdardın (bardık) künöö-kemçildikterin öçürömün jana Allaһ tarabınan berilgen soop iretinde, astınan darıyalar agıp turgan Beyiş baktarına kirgizemin. Allaһtın aldında eŋ jakşı soop-sıylıktar bar”"
        },
        {
            "chapter": 3,
            "verse": 196,
            "text": "(O, Muhammad!) Kaapır adamdardın şaarlardı kezip (tekeberlenip, baylıktarına mançırkap) jürüülörü seni alaksıtıp koybosun"
        },
        {
            "chapter": 3,
            "verse": 197,
            "text": "(Bulardın baarı) bir az gana paydalar. Kiyin alardın ordu Tozok! Al kanday jaman orun"
        },
        {
            "chapter": 3,
            "verse": 198,
            "text": "Rabbisinen korkkondor üçün Allaһ tarabınan sıy-zıyapat türündö, astınan darıyalar agıp turgan Beyiş baktarı bar. Alar anda tübölük kalışat. (Oyu, sözü jana işi) jakşı adamdar üçün Allaһtın aldındagı nerseler jakşı"
        },
        {
            "chapter": 3,
            "verse": 199,
            "text": "Albette, kitep eelerinin arasında Allaһka işengen, silerge, tüşürülgön nersege (Kuraanga) da, özdörünö tüşürülgön nerselerge da ıyman keltirgen, Allaһtan korkkon, Allaһtın ayattarın arzıbagan baaga satıp jiberbegen adamdar bar ekeni anık. Alarga da Rabbisinin aldında soop-sıylıktarı bar. Albette, Allaһ tez esepteşüüçü"
        },
        {
            "chapter": 3,
            "verse": 200,
            "text": "O, ıyman keltirgender! Sabırduu bolgula, ar dayım sabırduu bolgula jana (çekaralardı korgop, dayım) dayar turgula! Jana Allaһtan korkkula! (Oşondo) jeŋişke jetseŋer ajep emes"
        }
    ]
}
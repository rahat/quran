{
    "maqras": [
        {
            "chapter": 34,
            "verse": 46,
            "text": "Ayt: «Men silerge bir gana nerseni — birden, ekiden bolup Allaһka tüz (eç nerseni şerik kılbay) turuuŋardı, andan kiyin (jakşılap) pikir kıluuŋardı nasaat kılamın. Silerdin joldoşuŋarda eç kanday jindilik(tin belgileri) jok. Al bolgonu, katuu azaptı silerge eskertkeni kelgen paygambar!»"
        },
        {
            "chapter": 34,
            "verse": 47,
            "text": "Aytkın: «Men silerden (eskertkenim üçün) akı surabaymın. Al özüŋörgö buyursun. Maga sıylık berüü Allaһtın vazıypası. Al- ar bir nersege Kübö»"
        },
        {
            "chapter": 34,
            "verse": 48,
            "text": "Ayt: «Albette, menin Rabbim Akıykattı (jalganga karşı) taştayt. Al kayıp nerselerdi Bilüüçü!»"
        },
        {
            "chapter": 34,
            "verse": 49,
            "text": "Ayt: «Akıykat (Tavhid) keldi. (Jalgan-şirk alsız bolup kaldı) emi jalgan (öz işin) baştay da albayt, kaytalay da albayt!»"
        },
        {
            "chapter": 34,
            "verse": 50,
            "text": "(Muşrikterge) ayt: «Eger men (siler aytkanday) adaşkan bolsom, özümdün zıyanıma adaşkan bolomun. Al emi, Tuura Jol tapkan bolsom, bul maga Rabbim vahiy kılgan nerse sebeptüü. Çınında, Al - Uguuçu (jana) Jakın»"
        },
        {
            "chapter": 34,
            "verse": 51,
            "text": "Sen alardın (tozoktu körgöndö katuu) korkup, birok, kaçıp kete albay, (tozokko) jakın jerden karmalganın bir körsöŋ ele"
        },
        {
            "chapter": 34,
            "verse": 52,
            "text": "(Oşondo) alar: «Jalgan degen nersebizge ıyman keltirdik!» deşet. Emi alarga alıs jerden (narkı düynödön ıymanga) jetiş kayda"
        },
        {
            "chapter": 34,
            "verse": 53,
            "text": "Birok, alar mından murun (düynö jaşoosunda) bul nersege tap-takır kaapır boluşup, (oşol) alıs jerden kayıptı (Akıretti) jalganga çıgarıp koyuşkan"
        },
        {
            "chapter": 34,
            "verse": 54,
            "text": "Emi alar menen eŋsegen nerselerinin (düynögö kaytuularının) arası tosulup koyuldu. Mından murun dagı alardın pikirleşterine dal uşunday kılıngan. Alar (Akıret jönündö) ayabay çoŋ şektenüüdö boluşkan"
        },
        {
            "chapter": 35,
            "verse": 1,
            "text": "Bardık maktoo-daŋazalar asmandar jana jerdin jaratuuçusu Allaһka taandık (Al) periştelerdi eki, üç, tört kanattuu elçiler kılıp jarattı.? Allaһ (Özü jaratkan) makuluktarda Özü kaalagan nerseni köböytöt. Çınında, Allaһ ar nersege Kudurettüü"
        },
        {
            "chapter": 35,
            "verse": 2,
            "text": "Allaһadamdar üçün açıp koygon ırayımdı eç kim karmap kala albayt. (Oşondoy ele) Allaһ karmap kalgan nerseni, Andan kiyin eç kim jibere albayt. Al Kudurettüü, Daanışman"
        },
        {
            "chapter": 35,
            "verse": 3,
            "text": "O,adamdar! Allaһtın bergen neematın (köp) estegile! (Antpegende) silerge asman-jerden ırıskı bergen Allaһtan başka Jaratuuçu bar bele? Eç bir kuday jok, bir Özü bar: (Özünö ibadat kılbay) dagı kayda burulup baratasıŋar"
        },
        {
            "chapter": 35,
            "verse": 4,
            "text": "(O, Muhammad!) Eger (eliŋ) seni «jalgançı» degen bolso, senden murunku paygambarlar dele jalgançıga çıgarılgan. Bardık işter Allaһka kaytat"
        },
        {
            "chapter": 35,
            "verse": 5,
            "text": "O,adamdar Albette, Allaһtın ubadası akıykat. Silerdi düynö(nün kooz-jıltırak) jaşoosu azgırıp koybosun! Dagı silerdi jalgançı (şaytan)! Allahtan azgırbasın"
        },
        {
            "chapter": 35,
            "verse": 6,
            "text": "Çınında, şaytan silerge (tübölük) duşman! Anı (dayım) duşman tutkula! Çınında al özü(nö eerçigen) jamaattı tozok elderinen boluuga çakırat"
        },
        {
            "chapter": 35,
            "verse": 7,
            "text": "Kaapır adamdar üçün (Kıyamatta) katuu azap bar. Al emi, ıyman keltirip, salih amaldardı jasagandarga (Allaһ tarabınan) keçirim jana uluk soop bar"
        },
        {
            "chapter": 35,
            "verse": 8,
            "text": "(Aytkılaçı, künöö) işinin jamandıgı özünö kooz körgözülgön soŋ, anı jakşı iş dep eseptegen kişi (Allaһ Tuura Jolgo baştagan kişi sıyaktuu) bolo alabı? Allaһ kaalagan adamın (uşintip) adaştırat, kaalaganın Tuura Jolgo baştayt. (O, Muhammad!) Janıŋ alar (muşrikter) üçün kaygı çekpey ele koysun! Albette, Allaһ alar emne kılıp jatkanın jakşı Bilüüçü"
        },
        {
            "chapter": 35,
            "verse": 9,
            "text": "Allaһ— şamal jibergen Zat! Şamal buluttardı kozgogondo, Biz alardı ölük (kurgak) şaarga aydap barıp (jamgır-jaadırıp) anı menen ölük jerdi tiriltebiz. Kayra tirilüü da uşunday"
        },
        {
            "chapter": 35,
            "verse": 10,
            "text": "Kim urmattuu boluunu kaalasa (bilip alsın:) Bardık urmat-sıy Allaһka taandık.! Taza-pakiza sözdör Anın Özünö kötörülöt. Salih amaldı dagı Özü kötörüp alat. Künöö işterdi aylakerlik menen jasagandarga katuu azap bar! Alardın aylakerlikteri tekke ketet"
        },
        {
            "chapter": 35,
            "verse": 11,
            "text": "(O, insandar) Allaһ silerdi (algaç iret) topuraktan, andan kiyin bel suudan jarattı. Kiyin (jetilgen kuragıŋarda) silerdi jup-jubaylar kıldı. Urgaaçılardın boyuna emne bütüp, emne törögönün Al bilip turat. Jana jaşooçunun kançalık ömür süröörü jana ömürünön kançası kıskaraarı (Allaһtın aldındagı) Kitepte bar, Albette, bul Allaһ üçün jeŋil"
        },
        {
            "chapter": 35,
            "verse": 12,
            "text": "Darıya menen deŋiz teŋ emes. Munusu şirin-tattuu, anı içüü jagımduu. Tiginisi açuu-tuzduu. Eköösünön teŋ siler taza-jaŋı et jeysiŋer. Jana (deŋizden) özüŋör tagına turgan zıynat(taş)tardı çıgarıp alasıŋar. Jana siler anda (tolkundardı) jarıp (süzüp) bara jatkan kemeni körösüŋör. (Bul) Allaһtın paziletin (ırıskısın) izdeşiŋer üçün (bir sebep). Kana emi şügür kılsaŋar"
        },
        {
            "chapter": 35,
            "verse": 13,
            "text": "(Allaһ) tündü kündüzgö, kündüzdü tüngö kirgizet. Jana Kün menen Aydı silerge moyun sundurup (kızmatçı kılıp) koydu. Ar biri belgilengen ubakıtka çeyin (asmanda) jürö beret. Uşul Allaһ — Rabbiŋer. (Bardık) mülk jeke Özünün kolunda. (O, muşrikter!) Andan başka siler duba kılıp jatkan «kudaylarıŋar» çel kabıktay nersege da ee emes"
        },
        {
            "chapter": 35,
            "verse": 14,
            "text": "Eger alarga duba kılsaŋar, dubaŋardı ukpayt. Eger (kıyalıŋarda) uksa da, silerge joop bere almak emes. (Oşonduktan), Kıyamat Künü alardı (Allaһka) şerik kılganıŋarga naraazı boluşat. (Oo, Muhammad!) Eç kim saga Kabardar (Allaһ) sıyaktuu kabar bere albayt"
        }
    ]
}
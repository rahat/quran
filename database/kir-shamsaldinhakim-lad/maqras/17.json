{
    "maqras": [
        {
            "chapter": 2,
            "verse": 253,
            "text": "Biz bul paygambarlardan kee birlerin başka biröölörünön abzel kıldık. Alardın arasında Allaһ (aga) süylögöndörü bar jana (Allaһ) kee biröölörün jogoru darajalarga kötördü. Biz Maryamdın uulu Iysaga anık dalilder berip, anı Iyık Ruh menen kubattadık. Eger Allaһ kaalasa, alardan kiyinkiler özdörünö anık dalilder kelgen soŋ öz ara soguşpayt bolçu. Birok, karşılaşıp kalıştı: alardan kim biröösü ıyman keltirdi, dagı biröölörü kaapır boldu. Eger Allaһ kaalasa soguşpayt ele. A birok, Allaһ kaalaganın jasayt"
        },
        {
            "chapter": 2,
            "verse": 254,
            "text": "Oo, ıyman keltirgender! (Başıŋarga) aldı-sattısı, joro-joldoşçulugu jana şapaat- ortomçulugu jok Kün (Kıyamat) kelip kala elekte Biz silerge ırıskı kılıp bergen nerselerden (bir bölügün Allaһtın joluna) sarp kılgıla! Jana kaapırlar — oşolor gana zaalım kişiler"
        },
        {
            "chapter": 2,
            "verse": 255,
            "text": "Allaһ... Eç bir sıyınuuga tatıktuu kuday jok, Özü gana bar. (Al) — tübölük Tirüü, (ar nerseni başkarıp) Turuuçu. Anı ürgülöö da, uyku da karmabayt. Asmandardagı jana jerdeginin baarı Anıkı! Anın aldında, Anın uruksatı bolmoyunça eç kim (eç kimge) şapaat-koldooçuluk kıla albayt. Al alardın (bardık makuluktardın) keleçegindegi jana ötmüşündögü nerselerdi bilet. Al emi, alar (kalk-kalayıktar) bolso, Anın iliminen Al Özü kaalagandan başka eç nerseni bilişpeyt. Anın Kursiysi asmandar jana Jerden da kenen. Al eköönü (asmandar menen jerdi) saktap turuu Anı takır çarçatpayt. Jana Al — eŋ Jogorku jana eŋ Uluk"
        },
        {
            "chapter": 2,
            "verse": 256,
            "text": "Dinde majburloo jok.! Tuura Jol adaşuuçuluktan ajırap bütkön. Al emi, kim Taagutka? kaapır bolup, Allaһka ıyman keltirse, eç kaçan ajırap ketpey turgan, bekem tutkanı karmaganı çın! Allaһ — Uguuçu. Bilüüçü"
        },
        {
            "chapter": 2,
            "verse": 257,
            "text": "Allaһ — ıyman keltirgen adamdardın başçısı. Alardı karaŋgılıktardan (ilim, ıyman sıyaktuu) nurga çıgarat. Al emi, kaapır bolgon adamdardın başçısı — Taagut. Al alardı nurdan karaŋgıçılıktarga çıgarat. Oşolor gana tozok eeleri jana alar anda tübölük kalışat"
        },
        {
            "chapter": 2,
            "verse": 258,
            "text": "Allaһ padışalık bergeni sebeptüü (tekeberlenip,) İbrahim (paygambar) menen, anın Rabbisi jönündö dalildeşken kişini(n kabarın) bilbediŋbi? İbrahim aga: «Menin Rabbim ömür jana ölüm beret» degende, al: «Men dagı ömür jana ölüm bere alam»-dedi. (Anda) İbrahim ayttı: «Allaһ Kündü çıgıştan çıgarat. Sen (eger kuday bolsoŋ) anı batıştan çıgarıp berçi, kana?! Anan kaapır adam (joop bere albay) keŋgirep kaldı. Allaһ zaalımdardı Tuura Jolgo baştabayt"
        },
        {
            "chapter": 2,
            "verse": 259,
            "text": "Je bolboso (o, Muhammad) paydubaldarına çeyin oyron bolgon ayıldan ötkön kişi(nin okuyası) sıyaktuu (kabar ukpadıŋbı?) Al kişi: (oyron bolgon ayıldan ötüp bara jatıp) «Allaһ uşunu(n elderin) ölgöndön soŋ kantip (kayra) tirilte alat?!» dedi. Allaһ anın özün jüz jılga öltürüp koydu da, kiyin kayra tiriltip: «Kança ubak jattıŋ?» — dedi. «Bir kün je bir kündün bir az bölügünçölük» dep joop berdi. (Allaһ) ayttı: «Jok, jüz jıl (ölüp) jattıŋ. Tamak-aşıŋdı, suusunduktarıŋdı karaçı — buzulgan emes. Jana eşegiŋe (çirip ketken sööktörünö) da kara. Biz seni adamdarga (Öz kuduretibizden) ayan - belgi kıluu üçün (uşunday) kıldık. Jana sööktörgö kara: Biz alardı kantip çogultup, kiyin alarga et kaptaybız. (Öz közüŋ menen körüp al!). Anan bardıgı aga (köz aldında) anık bilingende: «Men (emi) Allaһtın ar kanday nersege Kudurettüü ekenin bilemin!»-dedi"
        },
        {
            "chapter": 2,
            "verse": 260,
            "text": "Estegin, İbrahim: «O, Rabbim! Maga ölüktördü kanday tirilteeriŋdi körgöz» degende, (Allaһ): «İşenbey jatasıŋbı?» dedi. İbrahim ayttı: «Jok, anday emes, birok jürögüm beypil boluşu üçün (surap jatamın)». (Allaһ) ayttı: «Kuştan törttü karma dagı, alardı özüŋö jakındatıp (soyup, jiliktep,) ar bir toogo alardın bölüktörün (çaçıp) taşta. Anan alardı (öz attarı menen) çakır — saga tez (uçup) kelişet. Jana bilip koygun, Allaһ — Kudurettüü, Daanışman"
        },
        {
            "chapter": 2,
            "verse": 261,
            "text": "Mal-düynölörün Allaһ jolunda sarptagan kişilerdin misalı jeti maşaktı öndürgön bir dan sıyaktuu. Ar bir maşakta jüzdön dan bolot. Allaһ kaalagan pendesine (uşul sıyaktuu) köböytüp beret. Allaһ(tın peyili, ilimi) Kenen (jana) Bilüüçü"
        },
        {
            "chapter": 2,
            "verse": 262,
            "text": "Mal-düynösün Allaһ jolunda sarp kılıp, artınan kolko kılbagan jana zaar sözdü eerçitpegen adamdar üçün Rabbisinin aldında (köptön-köp) sooptor bar. Jana alarga eç korkunuç jok jana alar kaygı-kapaga da batışpayt"
        }
    ]
}
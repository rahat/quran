{
    "maqras": [
        {
            "chapter": 10,
            "verse": 11,
            "text": "Eger Allaһ (kaapır) adamdarga jakşılıktı (alar özdörü) şaştırışkanı sıyaktuu jamandıktı da şaştırıp keltirçü bolso, (kaçan ele) alardın jaşoo möönöttörü bütüp (kıyrap) kalmak. (Birok) Bizge joluguunu ümüt kılbagan adamdardı öz adaşuusunda, tentigen keyipte taştap koyobuz"
        },
        {
            "chapter": 10,
            "verse": 12,
            "text": "Jana eger bir insandı (ooruu, apaat sıyaktuu) zıyan karmasa, jatıp da, oturup da, turgan abalında da Bizge (jalbarıp) duba kılıp kalat. Emi, kaçan andan zıyandı arıltsak, zıyan karmaganda Bizge duba kılbagan sıyaktuu (teskeri) basıp ketet. Çekten çıkkan adamdarga jasagan işteri uşintip kooz körgözüp koyulat"
        },
        {
            "chapter": 10,
            "verse": 13,
            "text": "Biz silerden murun da köp muundardı kaapır bolup ketkende kıyratıp salganbız. Alarga öz Paygambarları anık dalilderdi alıp kelgende, ıyman keltirbey koyuşkan bolçu. Biz künöökör eldi uşintip jazalaybız"
        },
        {
            "chapter": 10,
            "verse": 14,
            "text": "Kiyin, alardın artınan silerdi jerde orunbasar kıldık. Kanday amal kılışıŋardı (sınap) körüü üçün"
        },
        {
            "chapter": 10,
            "verse": 15,
            "text": "Eger alarga Bizdin anık ayattarıbız okup berilse, Bizge joluguunu ümüt kılbagan (muşrik) adamdar: “(O, Muhammad) bizge mından bölök Kuraan alıp kel je anı (bizdin kaaloolorubuzga ılayıktap) özgört”- deşken. Aytkın: “Maga anı öz oyum menen özgörtüü mümkün emes. Men (Kuraandı özüm oylop çıgarbaymın) bolgonu, özümö (Allaһ tarabınan) vahiy kılıngan nerselerdi gana eerçiymin. Eger men Rabbime künöö kılsam, Uluu Kündün azabınan korkomun!”"
        },
        {
            "chapter": 10,
            "verse": 16,
            "text": "Aytkın: “Eger Allaһ kaalaganda men silerge munu okup berbeyt elem jana Al (Allaһ) da anı silerge üyrötpöyt ele. Men ömür boyu özüŋördün araŋarda (jaşap) kelem go! Akılıŋardı iştetpeysiŋerbi?»"
        },
        {
            "chapter": 10,
            "verse": 17,
            "text": "Allaһka jalaa jaap, ayattarın “jalgan” degen adamdardan zaalımıraak kim bar?! Çınında, künöökör adamdar eç kaçan jeŋişke (Beyişke) jetpeyt"
        },
        {
            "chapter": 10,
            "verse": 18,
            "text": "(Muşrikter) Allaһtan başka, payda da, zıyan da jetkire albay turgan nerselerge ibadat kılıp: “Uşular Allaһtın aldındagı bizdin aktooçularıbız” -deşti. Aytkın: «Siler Allaһka asmandar jana jerdegi bilbegen “şerikterin” bilgizip koymok bolduŋarbı?!» Al (muşrikter oylogondoy boluudan) Taza jana alardın şirkterinen Biyik"
        },
        {
            "chapter": 10,
            "verse": 19,
            "text": "(Murun) adamdardın bardıgı bir dinde boluşkan. Kiyinçereek (pikirde) çaçırandı bolup ketişti.! Eger Rabbiŋ tarabınan ötkön (kaapırlarga bul düynödö möönöt berüü jönündögü) söz bolbogondo, karşı çıkkan işterinde alarga (kıyratuu menen) öküm kılınmak"
        },
        {
            "chapter": 10,
            "verse": 20,
            "text": "(Kaapırlar): “Aga Rabbisi tarabınan (közübüzgö körüngön) bir belgi-moojiza tüşürülböyt beken!” deşti. Aytkın: “Kayıp (ilimi) jalgız Allaһka taandık. (Siler menin akıbetimdi) kütkülö, men da siler menen birge (silerdin akıbet-natıyjaŋardı) kütüüçülördön boloyun"
        },
        {
            "chapter": 10,
            "verse": 21,
            "text": "Eger Biz adamdarga, jetken (ooru, kaatçılık sıyaktuu) maşakat-müşküldördün artınan (den- sooluk, baylık, tınçtık sıyaktuu) ırayım-rahmat daamın tattırsak, kapıstan Bizdin ayattarıbız jönündö amalköylük kılıp (baş iybey) kalışat. Aytkın: “Allaһtın amalköylügü tezireek!” Çınında Bizdin (perişte-) elçileribiz silerdin ayla-amalıŋardı jazıp turat"
        },
        {
            "chapter": 10,
            "verse": 22,
            "text": "Al (Allaһ) silerdi deŋizde jana kurgaktıkta jürgüzgön. Kaysıl bir ubakıtta siler deŋiz koynunda — kemelerde bolgonuŋarda, kemeler jagımduu jel menen alardı sızdırıp baratkanda jana anı menen süyünüp turuşkanda... (kapıstan) alarga... dobul şamaldar, ar tarabınan tolkundar kelip, orolup kalganın sezişkende... Allaһka çın ıkılastarı menen: “Eger uşundan kutkarsaŋ şügür kıluuçulardan bolobuz!” - dep duba kılışat"
        },
        {
            "chapter": 10,
            "verse": 23,
            "text": "(Allaһ) alardı kutkarıp koygondon kiyin bolso, jer betinde akıykatsızdık menen (Allaһtın jalgız Özünö sıyınbay) zulumduk kılışat. O, adamdar! Silerdin zulumuŋar özüŋörgö gana zıyan. (Siler) düynö jaşoosunun paydaların gana (ümüt kılasıŋar) kiyin (Kıyamatta) Özübüzgö kaytarılasıŋar jana Biz silerge kılgan işiŋerdin kabarın bildirebiz"
        },
        {
            "chapter": 10,
            "verse": 24,
            "text": "Çınında, düynö jaşoosunun (lazzat-koozduktarının) misalı - Biz asmandan tüşürgön suuga (jana oşol suu menen jer kooz bolup kalganda bir apaat menen jok bolup kalganga) okşoş: (obolu) al suu menen adamdar jana aybandar jey turgan jer ösümdüktörü aralaşıp, (suu alardın tamır-denesine siŋip) jer körkünö kelip, koozdono jasanganda, jer elderi “Biz jer üstündö kudurettüübüz” dep kalıştı. (Oşondo gana) tündösü je kündüzü jerge Bizdin buyrugubuz (azabıbız) kelip, anı keçee gana döölöttüü bolbogon sıyaktuu kıyratıp koyduk! Biz pikirin iştetken adamdarga ayattardı uşintip bayan kılabız"
        },
        {
            "chapter": 10,
            "verse": 25,
            "text": "(O, insandar! Silerdi) Allaһ Tınçtık Üyünö (Beyişke) çakırat jana Özü kaalagan pendelerin Tuura Jolgo (İslamga) baştayt"
        }
    ]
}
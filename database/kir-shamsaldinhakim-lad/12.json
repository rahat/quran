{
    "chapter": [
        {
            "chapter": 12,
            "verse": 1,
            "text": "Alif. Lam, Raa. Bular aykın Kitep ayattarı"
        },
        {
            "chapter": 12,
            "verse": 2,
            "text": "Çınında, Biz akıl jügürtüşüŋör üçün Kuraandı arab tilinde tüşürdük"
        },
        {
            "chapter": 12,
            "verse": 3,
            "text": "(O, Muhammad) Biz saga bul Kuraandı vahiy kıluu menen ikayalardın? eŋ mıktısın aytıp berebiz. Buga çeyin sen munu bilbeyt bolçusuŋ"
        },
        {
            "chapter": 12,
            "verse": 4,
            "text": "Bir kezde, Yusuf atasına: “O, atake, men tüşümdö Kün, Ay jana on bir jıldızdı maga sajda (taazim) kılganın kördüm” dedi"
        },
        {
            "chapter": 12,
            "verse": 5,
            "text": "(Anda atası) ayttı: “O, balam! (Bul) tüşüŋdü agalarıŋa ayta körbö saga karşı amalkerlik kılışat. (Antkeni,) Şaytan insanga anık duşman"
        },
        {
            "chapter": 12,
            "verse": 6,
            "text": "Rabbiŋ seni mına uşintip tandap alıptır. Emi, Al saga sözdördün (tüştördün) maanilerin bildiret jana murun eki ataŋ — İbrahim menen İshakka toluk bergeni sıyaktuu, Yakubdun üy-bülösünö jana saga Özünün (paygambarlık) neematın toluktap beret.” Albette, senin Rabbiŋ - Bilüüçü, Daanışman"
        },
        {
            "chapter": 12,
            "verse": 7,
            "text": "Akıykatta, Yusuf menen anın bir tuugandarında (alar jönündögü ikayada) suragandar üçün ülgü-sabaktar bar"
        },
        {
            "chapter": 12,
            "verse": 8,
            "text": "Bir kezde agaları (öz ara mintip) süylöşüştü: «Yusuf menen anın bir tuuganı (Binyamindi) atabız bizden köbüröök süyöt. Akırı, biz bir jamaatpız go! Çının aytkanda, atabız anık adaşuuda kaldı"
        },
        {
            "chapter": 12,
            "verse": 9,
            "text": "Yusuftu öltürüp (alıs bir) jerge taştap koygula. Oşondo, ataŋardın jüzü (süyüüsü) özüŋörgö kalat jana al işten kiyin (tooba kılıp) jakşı adamdardan bolup alasıŋar»"
        },
        {
            "chapter": 12,
            "verse": 10,
            "text": "Alardan biröösü (mınday) dedi: “Yusuftu öltürbögülö (bul — çoŋ künöö) birok, eger (uşul işti) jasooçu bolsoŋor, anı bir kuduktun tübünö taştap koygula, kee bir jolooçular alıp ketsin. Uşul pikirge bardıgı makul bolgon soŋ, atalarına kelip"
        },
        {
            "chapter": 12,
            "verse": 11,
            "text": "Aytıştı: “Atake! Emne üçün siz Yusuftu bizge işenbeysiz? Biz aga boorukerbiz go"
        },
        {
            "chapter": 12,
            "verse": 12,
            "text": "Erteŋ anı bizge koşup jiberiŋiz, oynop-kuunap kelsin. Özübüz anı abaylap karaybız”"
        },
        {
            "chapter": 12,
            "verse": 13,
            "text": "(Yakub) ayttı: “Çınında, anı alıp ketişiŋer meni kapalantıp koyot. Jana siler anı unutup kalsaŋar karışkır jep ketet dep korkomun”"
        },
        {
            "chapter": 12,
            "verse": 14,
            "text": "(Agaları) ayttı: “Eger biz bir jamaat bolup turup, anı karışkır jep ketse, anda, biz nakta zıyankeç nemeler ekenbiz da?!” Eptep atalarının makuldugun alıp, Yusuftu “oynotkonu” alıp çıkmay boluştu"
        },
        {
            "chapter": 12,
            "verse": 15,
            "text": "Kaçan anı alıp ketişip, tereŋ bir kuduktun tübünö taştamak bolup turuşkanda Biz aga: “(ubaktısı kelip) sen agalarıŋa bul iş jönündö aytıp beresiŋ, birok alar “unutup koyuşat” dep vahiy kıldık"
        },
        {
            "chapter": 12,
            "verse": 16,
            "text": "Alar tündösü atalarına ıylap kelişip"
        },
        {
            "chapter": 12,
            "verse": 17,
            "text": "“O, atake! Biz Yusuftu buyumdarıbızdın janına kaltırıp, jarışmay oynop ketip kalıptırbız. Oşondo, anı karışkır jep ketiptir. Emi ar kança çının aytsak da bizge işenbeysiz!” - deşti"
        },
        {
            "chapter": 12,
            "verse": 18,
            "text": "Jana anın jalgan kanga boyolgon köynögün alıp kelişti. (Yakub alarga işene berbey:) «Anday emes! Silerge napsiŋer (bir jamandıktı) koozdop körgözüptür. Emi, jakşınakay sabır (kıluudan başka arga jok.) Siler aytkan işke Allaһtın Özü jardamçı boloor!» dedi"
        },
        {
            "chapter": 12,
            "verse": 19,
            "text": "Anan jolooçular (kerbender) kelip, özdörünün suu izdööçüsün jiberişti. Al (kuduk başına kelip) çakasın taştadı. (Arkanga Yusuf asılıp çıkkanda): “Süyünçü! Bul bala(ta karagıla)!” dedi. Jolooçular anı (biröö-jarım körüp, talaşpasın dep) buyumdarının arasına jaşırıp koyuştu. Allaһ alardın işterin Bilüüçü"
        },
        {
            "chapter": 12,
            "verse": 20,
            "text": "Anı arzıbagan baaga — sanaluu gana teŋgelerge satıp jiberişti jana andan kutuluştu. Kerbender Yusuftu Misirge alıp kelip, kul bazarda satıştı"
        },
        {
            "chapter": 12,
            "verse": 21,
            "text": "Anı Misirde satıp algan kişi (padışanın vaziri) ayalına ayttı: “Anı jakşı orunga jaygaştır, paydası tiyip kalaar, je bolboso özübüzgö (bakma) bala kılıp alaarbız” Mına uşintip, Biz Yusuftu — tüştördün maanisin üyrötüü üçün — (Misir degen) jerge mekendeştirip koyduk. Allaһ Öz işinde Jeŋüüçü. Birok munu köpçülük adamdar bilişpeyt. (Kiçinekey Yusuf sarayda erke bala bolup, kaalagan nersesi dayar bolso da, ilimge kızıktı. Ereze jaşına jetkenge çeyin al öz doorunun zalkar aalımına aylangan. Buga koşumça)"
        },
        {
            "chapter": 12,
            "verse": 22,
            "text": "Jigit kuragına jetkende, Biz aga paygambarçılık jana (ilahiy) ilim berdik. Biz jakşılık (taza ibadat) kıluuçu adamdardı mına uşintip sıylaybız"
        },
        {
            "chapter": 12,
            "verse": 23,
            "text": "Al üyündö jaşagan ayal (vazirdin ayalı) anı “joldon azgıruunu” kaalap, eşikterdi (içinen) kulpulap, “kelegoy” dedi. (Anda, Yusuf) ayttı: “Allaһ saktasın! Akırı, al (senin eriŋ) maga orun-jay tuuraluu (köp) jakşılık kılgan kojoyunum go! (Men kıyanat kılbaymın!) Zulumker adamdar (tozokton) kutulbayt!”"
        },
        {
            "chapter": 12,
            "verse": 24,
            "text": "Ayal aga umtuldu. Eger (Yusuf) Rabbisinin dalilderin (ıyman jana ilimdi) bilbese, al da umtulmak. Uşintip, Biz andan jamandık, buzukuluktu burup jiberdik. Çınında, Yusuf Bizdin ıkılastuu pendeleribizden"
        },
        {
            "chapter": 12,
            "verse": 25,
            "text": "Eköö teŋ eşik tarapka (biri kaçıp, biri kuup) çurkadı. Ayal anın köynögün arkasınan ayrıp saldı. Eköö (oşol abalda) eşiktin oozunda ayaldın erine jolugup kalıştı. (Anda) ayal (Yusufka jalaa jaap): “Senin ayalıŋa aramdık kaalagan adamdın jazası je zından je kıynooçu azap” dedi"
        },
        {
            "chapter": 12,
            "verse": 26,
            "text": "“Anın özü meni azgıruunu kaaladı” dedi (Yusuf.) Oşondo, ayaldın jakın tuugandarınan biröö: “Eger anın köynögü aldınan ayrılgan bolso, ayalıŋ ak, bul jalgançı"
        },
        {
            "chapter": 12,
            "verse": 27,
            "text": "Al emi, munun köynögü artınan ayrılgan bolso, bul — ak, ayalıŋ jalgançı” dep kalıs sözün ayttı"
        },
        {
            "chapter": 12,
            "verse": 28,
            "text": "(Vazir) Yusuftun köynögü art jagınan ayrılganın körgöndö, (ayalına karap): “Bul silerdin (ayaldardın) amalıŋardan turbaybı! Silerdin aylakerligiŋer çoŋ eken!”"
        },
        {
            "chapter": 12,
            "verse": 29,
            "text": "“O, Yusuf, sen munu unutup koy (eç kimge aytpa.) A, sen bolso, (oo, ayalım) künööŋ üçün keçirim sura. Kata kıluuçulardan boluptursuŋ”- dedi"
        },
        {
            "chapter": 12,
            "verse": 30,
            "text": "Şaardagı ayaldar (uşak) ayta baştadı: “(Uktuŋarbı), vazirdin ayalı öz kızmatkerin azgıruunu kaalaptır. Ayabay süyüp kalgan go. (Oşentse da) biz anı anık adaşuuçulukta dep bilebiz”"
        },
        {
            "chapter": 12,
            "verse": 31,
            "text": "(Vazirdin ayalı) alardın aylaker sözdörün ukkanda, adam jiberip, aldırtıp keldi jana arkalarına jölöngüç jazdıktardı koyup, (dastorkondu ar türdüü mömö-jemişter menen tolturup, mömölördü kesip jeş üçün) ar birinin koluna birden bıçak karmattı jana (Yusufka): “Alardın aldına çık” - dedi. Anı körgöndö aga alkış jaadırışıp, (akıl-esterin tap-takır jogotkondon ulam mömö-jemiş keskendin orduna) öz koldorun kese baştaştı. Jana: “O, (kemçildikten) Taza Allaһ! Bul adam emes, keremettüü periştenin özü go!” deşti"
        },
        {
            "chapter": 12,
            "verse": 32,
            "text": "(Anda) ayal: “Al jönündö siler meni ayıptagan jigit — uşul! (Ooba!) men anı azgıruuga umtuldum. Al özün saktadı. (Birok, men nietimen kayta elekmin) Eter menin buyrugumdu atkarbasa, zındanga taştalıp, kordolgondordon bolot”- dedi"
        },
        {
            "chapter": 12,
            "verse": 33,
            "text": "(Yusuf) ayttı: “O, Rabbim! Alar sunuştagan nerseden maga zından jakşıraak! Eger, al ayaldardın! aylakerlikterin menden arıltpasaŋ alarga köŋülüm jibip, naadandardan bolup kalamın!”"
        },
        {
            "chapter": 12,
            "verse": 34,
            "text": "Rabbisi anın dubasın kabıl alıp, andan ayaldardın aylakerligin arılttı. Çınında, Allaһ Uguuçu, Bilüüçü"
        },
        {
            "chapter": 12,
            "verse": 35,
            "text": "(Yusuftun künöösüzdügünün) belgilerin körüşkön soŋ, anı bir mezgilderge (el oozu basılganga) çeyin zındanda saktap turuu (biylik eelerine) makul köründü"
        },
        {
            "chapter": 12,
            "verse": 36,
            "text": "Anı menen birge eki jigit da zındanga tüşkön. Alardan biri: “Men tüşümdö jüzüm mömösün sıgıp, şarap jasap jatkanımdı kördüm” dese, ekinçisi: “Menin tüşümdö bolso, başıma nan kötörüp baratsam, anı kuştar çokup jatıptır” dep tüştörün aytıp: “Biz seni jakşılık kıluuçulardan dep bilebiz. Bizge (uşul) tüşübüzdü jorup berçi” -deşti"
        },
        {
            "chapter": 12,
            "verse": 37,
            "text": "(©Osuf) ayttı: “Ekööŋörgö jey turgan tamagıŋar kelgenge çeyin men silerdin tüşüŋördü jorup beremin. Bul — maga Rabbim üyrötkön kasiet.! Men Allaһka ıyman keltirbegen adamdardın dinin jerigen kişimin. (Antkeni,) Alar Akıret kününö işenişpeyt"
        },
        {
            "chapter": 12,
            "verse": 38,
            "text": "Men atalarım İbrahim, İshak jana Yakubdardın dinin eerçidim. Bizge (oo, dostorum), jalgız Allaһka eç nerseni şerik kıluu ılayık emes! Bul (Tauhid) bizge jana adamdarga Allaһtın pazileti. Birok, köpçülük adamdar şügür (ibadat) kılbay jatışat"
        },
        {
            "chapter": 12,
            "verse": 39,
            "text": "O, menin zındandagı şerikterim! Bir neçe bıtırandı “kudaylar” jakşıbı, je jalgız, Jeŋüüçü Allaһpı"
        },
        {
            "chapter": 12,
            "verse": 40,
            "text": "Allaһtan başka siler sıyınıp jatkan nerseler, siler jana ata-babaŋar at koyup algan ısımdardan bölök eç nerse emes. Allaһ alarga (oşol nerselerdin kuday ekenine) eç dalil tüşürgön emes. Öküm jalgız Allaһka gana taandık. Al jalgız Özünö gana ibadat kıluuŋarga buyurat. Uşul gana (bardık jakşılıktarga buyurgan) eŋ tuura din. Birok (munu) köpçülük adamdar bilişpeyt"
        },
        {
            "chapter": 12,
            "verse": 41,
            "text": "O, menin zındandagı şerikterim! Emi, (silerge tüşüŋördün maanisin aytsam) ekööŋön biriŋ (azat bolup çıgıp) öz kojoyunuŋa şarap kuyup beret ekensiŋ. Ekinçiŋ bolso.., asıp öltürülüp, anın başın kuştar çokuyt eken. Siler maanisin suragan işter (uşunday) öküm (tagdır) kılınıptır"
        },
        {
            "chapter": 12,
            "verse": 42,
            "text": "(Yusuf) eköönün azat bolot dep boljogonuna karap: “Kojoyunuŋdun aldında meni tilge alıp koy”- dep surandı. Birok, (azat bolup çıkkan soŋ) Şaytan kojoyununa estetüünü unutturdu. Kiyin Yusuf zındanda bir neçe jıldar kalıp ketti"
        },
        {
            "chapter": 12,
            "verse": 43,
            "text": "Padışa ayttı: “Men tüşümdö jeti semiz uy kördüm. Alardı jeti arık uy jep koydu. Jana jeti daana jaşıl maşak menen andan başka (jeti daana) kuuragandarın kördüm. Kana, oo, el-jurt, eger tüş joruuçu bolsoŋor, menin uşul tüşümdü jorup bergile. (Mamleket padışasının bul tüşün saray adamdarınan eç kimisi joruy albay)"
        },
        {
            "chapter": 12,
            "verse": 44,
            "text": "Aytıştı: “(Bul Şaytandan bolgon) çataşkan tüştör. Biz çataşkan tüştördü joruy albaybız"
        },
        {
            "chapter": 12,
            "verse": 45,
            "text": "Andan soŋ, (oşol jerde turgan zındandagı) eköönün kutulganı, bir neçe jıldan kiyin gana anı estep: “Silerge bul tüştün maanisin mına men aytıp beremin. Meni (Yusufka) jibergile” dedi (jana Yusuf jatkan zındanga barıp, aga jalına baştadı)"
        },
        {
            "chapter": 12,
            "verse": 46,
            "text": "“Yusuf! O, çınçıl jigit! Bizge jeti semiz uydu jep koygon jeti arık uy jönündö jana jeti jaşıl maşak, dagı (uşunça) başka kuuraganı jönündö(tü tüştün) maanisin aytıp berçi? Ajep emes, adamdarga kaytıp barsam alar da bilip alışsa!”"
        },
        {
            "chapter": 12,
            "verse": 47,
            "text": "(Yusuf) ayttı: “Jeti jıl udaama-udaa (buuday) egesiŋer. Jıynagan tüşümüŋördü (jançıp albay) maşagında kaltırasıŋar. Bolgonu, bir az gana jegeniŋerdi (jançıp alasıŋar)"
        },
        {
            "chapter": 12,
            "verse": 48,
            "text": "Andan kiyin jeti jıl kaatçılık kelip, uşul jıldar üçün murdatan dayardagan kamılgaŋardı “jep koyot”. Bir az saktaganıŋar gana kalat"
        },
        {
            "chapter": 12,
            "verse": 49,
            "text": "Andan kiyin (uşunday) bir jıl kelet, anda adamdar jamgırdın astında (jırgap) kalışat. Jana oşol jılda (köp-köp şaraptardı) sıgıp alışat"
        },
        {
            "chapter": 12,
            "verse": 50,
            "text": "Padışa ayttı: “Anı maga alıp kelgile”. Yusufka anın çabarmanı kelgende (zındandan çıguuga şaşılbay, özünün aktıgın dalildep, aşkere kıluu üçün): “Kojoyunuŋa kaytıp bargın dagı, koldorun kesip algan ayaldarga emne bolgonun suragın. Menin Rabbim alardın aylakerligin Bilüüçü” dedi. (Çabarman Yusuftun talabın padışaga jetkirgende “kol kırkkan” ayaldardı çogultup okuyanın çoo-jayın anıktoogo kirişip, alarga)"
        },
        {
            "chapter": 12,
            "verse": 51,
            "text": "Ayttı: “Yusuftu azgıruunu kaalaganıŋarda emne bolgon eleŋer?” Alar aytıştı: “Allaһ — Aruu, Taza! Biz anın eç bir ayıbın bilbeybiz”. Vazirdin ayalı ayttı: “Akıykat uşul tapta anık bolgonu kaldı. (Ooba.) Men anı azgırgan bolçumun. Çınında al akıykatçıl adamdardan eken"
        },
        {
            "chapter": 12,
            "verse": 52,
            "text": "Munu men, (oşol) eç kim jok mezgilde aga (küyöömö) kıyanat kılbaganımdı bilip alsın üçün (aytıp jatam). Çınında, Allaһ kıyanatçılardın amalın tüz jolgo salbayt eken"
        },
        {
            "chapter": 12,
            "verse": 53,
            "text": "Men özümdü aktabaymın. Çınında, napsi degen jaman işke tınbastan buyurat turbaybı, Rabbim ırayım kılbasa! Albette, Rabbim Keçirüüçü, Irayımduu”"
        },
        {
            "chapter": 12,
            "verse": 54,
            "text": "Padışa ayttı: “Anı maga (urmat-sıy menen) alıp kelgile, özümö ınak (keŋeşçi) kılıp alayın”. (Yusuf) anı menen süylöşköndö, (padışa) ayttı: «Bügün(dön baştap) sen bizdin aldıbızda turuktuu jana işenimdüü adamıbızsıŋ.»"
        },
        {
            "chapter": 12,
            "verse": 55,
            "text": "(Yusuf) ayttı: «Anda meni jer kazınalarının üstünö (başçı) kılıp koyuŋuz. Men saktay bilgen jana bilimdüü kişimin.»"
        },
        {
            "chapter": 12,
            "verse": 56,
            "text": "Mına uşintip, Biz Yusuftu (Misirdegi) jerden özü kaalagan jayda jaşay turgan kılıp ornoşturduk. (Bul) Özübüz kaalagan adamdarga bere turgan ırayım-rahmatıbızdın nasibi. Biz jakşılık kıluuçulardın soobun tekke ketirbeybiz"
        },
        {
            "chapter": 12,
            "verse": 57,
            "text": "Çınında, ıyman keltirip, takıba bolgon kişilerge (bul düynö jırgalınan) Akırettik soop jakşı"
        },
        {
            "chapter": 12,
            "verse": 58,
            "text": "Agaları Yusufka kelip, (dan tarttırıp aluu üçün) aldıga kirgende, alardı (daroo) taanıdı. Birok, alar anı taanıgan jok"
        },
        {
            "chapter": 12,
            "verse": 59,
            "text": "Alarga jüktörün dayardap bergen ubakta (mınday) dedi: «Atalaş bir tuuganıŋardı da maga alıp kelgile. Ölçögöndö tolturup bergenimdi jana jakşılap konok-zıyapat kılganımdı körböy jatasıŋarbı?»"
        },
        {
            "chapter": 12,
            "verse": 60,
            "text": "«Eger anı alıp kelbeseŋer, maga jakındaşpaysıŋar jana menden silerge (buuday) ölçöp berilbeyt.»"
        },
        {
            "chapter": 12,
            "verse": 61,
            "text": "Alar: «Aytkanıŋızdı sözsüz atkarabız, inibizdi atasına jalınıp bolso da alıp kelebiz» deşti"
        },
        {
            "chapter": 12,
            "verse": 62,
            "text": "Al (Yusuf) özünün jigitterine ayttı: «(Buudaydın akısına tölögön) buyumdarın töölörünün üstündögü jüktörünö (bildirbey) salıp koygula. Ajep emes, üylörünö jetken kezde anı taanıp (dandı beker bergenibizdi bilip) kaytıp kelişse.»"
        },
        {
            "chapter": 12,
            "verse": 63,
            "text": "Atalarına kaytıp barışkanda, aytıştı: «O, atake, (eger biz menen Binyamindi jiberbeseŋ, emkisinde) bizge (dan) tartuu toktotuldu! İnibizdi biz menen jiber. (Dan) tarttırıp keleli. Anı (Binyamindi) özübüz saktaybız.»"
        },
        {
            "chapter": 12,
            "verse": 64,
            "text": "(Yakub) ayttı: «Murda silerdin koluŋarga agasın işenip tapşırganday «işenip tapşırayınbı». Saktoo jaatınan Allaһ gana jakşı. Özü gana ırayımduulardın eŋ Irayımduusu.»"
        },
        {
            "chapter": 12,
            "verse": 65,
            "text": "(Agaları) jüktörün açkanda içinen kaytarılgan buyumdarın taap alışıp atasına: «Bizge dagı emne kerek? Mına buyumdarıbız kaytarılıp berildi. Üy-bülöbüzdü bagabız, inibizdi korgoybuz jana bir töö buudaydı aşıgıraak alabız. Bul (barıp-kelüü ubaktısı) az ele möönöt go?!» deşti"
        },
        {
            "chapter": 12,
            "verse": 66,
            "text": "“(Meyli), birok, bir kokustuk silerdi orop kalbasa jana anı maga kaytarıp kelüügö Allaһtın aldında ant-ubada berseŋer gana jibereyin» dedi. Aga baldarı ant-ubada bergende, ayttı: «Bul sözübüzgö Allaһ kübö!»"
        },
        {
            "chapter": 12,
            "verse": 67,
            "text": "Ayttı: «O, uuldarım! (Şaarga) bir eşikten kirbegile. Ar başka eşikterden kirgile. Birok, munu menen Allaһ tarabınan belgilengen nerseden eç birin silerden toso albaymın. Öküm Allaһka gana taandık. Özünö gana tobokel kıldım. Tobokel kıluuçular Anın Özünö gana tayansın!»"
        },
        {
            "chapter": 12,
            "verse": 68,
            "text": "Alar (şaarga) ataları buyurgan abalda kirse da, (bul iş) alardan Allaһ tarabınan tagdır kılıngan eç nerseni özgörtö albayt. Birok, bul Yakubdun, öz jürögündögü bir muktajdıktı atkarıp (jürögün jeŋildetip) aluusunan başka eç nerse emes. Al biz üyrötkön ilimdin eesi bolgon. (Tagdırdı özgörtüp bolbostugun bilet) Birok, adamdardan köpçülügü bilişpeyt"
        },
        {
            "chapter": 12,
            "verse": 69,
            "text": "Alar Yusuftun aldına kirgende, inisine üyünön (öz aldınça) orun berip: «Men senin agaŋ (Yusuf) bolomun. Alardın işinen kapa bolbo (bardıgı jayında bolot)»dedi. (Kiyin anı şek tuudurbay birge alıp kaluu üçün oylogon erejesin işke aşıruuga kirişti)"
        },
        {
            "chapter": 12,
            "verse": 70,
            "text": "(Yusuf) alardın jüktörün dayardap (jönötöör aldında) inisinin jüktörünün içine (kımbat baaluu) çöyçöktü salıp koydu. Kiyin bir jarçı(sı): «O, kerbender! Siler uuru ekensiŋer!»dep kıykırdı"
        },
        {
            "chapter": 12,
            "verse": 71,
            "text": "Agaları alar tarapka basıp: «Emne jogottuŋar?» - dedi"
        },
        {
            "chapter": 12,
            "verse": 72,
            "text": "«Padışanın çöyçögün — deşti alar — kimde-kim anı tapsa, jügü menen bir töö berilet. Buga men kepilmin.»"
        },
        {
            "chapter": 12,
            "verse": 73,
            "text": "«Biz (bul) jerge buzukuluk kılganı kelbedik! Allaһka ant, siler munu bilesiŋer! Biz uuru emespiz!»- deşti (Yusuftun agaları)"
        },
        {
            "chapter": 12,
            "verse": 74,
            "text": "(Anda jarçılar): «Eger aldasaŋar, jalgançının (uurunun) jazası emne?» — deşti"
        },
        {
            "chapter": 12,
            "verse": 75,
            "text": "Alar ayttı: «Kimdin jügünün arasınan (çöyçök) tabılçu bolso, oşol tabılgandın özü — anın jazası! Biz (öz dinibizde) zaalımdardı uşunday jazalaybız!»"
        },
        {
            "chapter": 12,
            "verse": 76,
            "text": "(İzdööçü) inisinin jüktörünön murda agalarının jügünön baştadı. Kiyin anı (çöyçöktü) inisinin buyumdarının arasınan suurup çıktı. Biz Yusufka uşunday amal üyröttük. Sebebi al (misirlik) padışanın dini boyunça («uuru») inisin alıp kala almak emes. Birok, Allaһ kaalasa (başka jol menen da) alıp kalmak. Biz kaalagan adamıbızdın darajasın kötöröbüz. Bardık ilim eesinin üstündö Bilüüçü (Allaһ) bar. (Yusuftun agaları Binyamindin «uurulugu açılıp» kalganın körüp, jamandap baştaştı)"
        },
        {
            "chapter": 12,
            "verse": 77,
            "text": "«Bul uurdagan bolso, murdaraak munun bir tuugan agası (Yusuf) dagı uuruluk kılgan» Yusuf bul sözdördü(n taasirin) alarga bildirbey «jutup» koydu jana: (içinen:) «Özüŋör eŋ jaman adamsıŋar. Aytkan sözüŋördü (n çın-tögünün) Allaһtın Özü jakşı bilet» — dedi"
        },
        {
            "chapter": 12,
            "verse": 78,
            "text": "Alar ayttı: «Oo, ulukzaada! Bul (uuru) balanın kartayıp kalgan atası bar. Anın orduna bizdin birööbüzdü alçı?! Biz seni jakşılık kılgan kişilerden dep bilebiz.»"
        },
        {
            "chapter": 12,
            "verse": 79,
            "text": "«Allaһ saktasın! — dedi (Yusuf) — buyumubuz kimden tabılgan bolso, oşonu gana alıp kalabız. Antpegende, biz zulum kıluuçu bolup kalabız.»"
        },
        {
            "chapter": 12,
            "verse": 80,
            "text": "Andan (Yusuftan) ümüttörü üzülgöndö, öz aldınça çogulup keŋeşişti. Alardın çoŋu ayttı: «Bilbeysiŋerbi, ataŋar silerden Allaһtı ortogo koyup (Binyamindi alıp kelesiŋer dep) ant-ubada algan. Murdaraak, Yusuf jönündö da uşunday (akılı) kıskalık kılgansıŋar. Emi, men kaçan maga atam uruksat bermeyinçe je Allaһ (inibizdi azat kıluu menen) menin paydama öküm kılmayınça uşul orduman kozgolboymun. Allaһ - öküm kıluuçulardın mıktısı!.»"
        },
        {
            "chapter": 12,
            "verse": 81,
            "text": "A, siler bolso ataŋarga bargıla dagı (mınday) degile: «Ata! Uuluŋ uuruluk kıldı. Biz bilgenibizdi gana aytıp jatabız biz kayıptı (keleçekti) bilüüçü emespiz. (Eger keleçekti bilsek, saga jaldırap atıp Binyamindi alıp ketpeyt elek)"
        },
        {
            "chapter": 12,
            "verse": 82,
            "text": "(Eger işenbeseŋ) Biz bolgon şaardan jana biz kelgen kerbenderden sura. Biz çın süylöp jatabız»"
        },
        {
            "chapter": 12,
            "verse": 83,
            "text": "(Yakub): «Napsiŋer silerdi (dagı bir) jaman işke baştagan go! Jakşınakay sabır kıluu(dan başka argam jok!) Allaһ baardıgın çoguu berip kalsa ajep emes! Çınında, Allaһ - Bilüüçü, Daanışman!» dedi"
        },
        {
            "chapter": 12,
            "verse": 84,
            "text": "(Kiyin) alarga dalısın salıp, ayttı: «O, Yusuf baykuşum!» Kaygı-kapadan (köz jaşı kuyula berip) közdörünö ak tüşüp ketti. Al (bardıgın) içine jutat bolçu"
        },
        {
            "chapter": 12,
            "verse": 85,
            "text": "(Baldarı) ayttı: «Allaһka ant! (uşul) Yusuftu estey berip, ölgönü kaldıŋız je (jakında) ölüp kalasız!»"
        },
        {
            "chapter": 12,
            "verse": 86,
            "text": "(Yakub): «Kaygı-kapam menen arız-muŋumdu Allaһka gana aytamın! Men siler bilbegen nerselerdi Allaһtan (kelgen vahiy arkıluu) bilemin!»- dedi"
        },
        {
            "chapter": 12,
            "verse": 87,
            "text": "O, baldarım! Bargıla, Yusuf menen inisin izdegile! Allaһtın ırayımınan ümüt üzbögülö! Allaһtın ırayımınan kaapır adamdar gana ümütsüz boluşat"
        },
        {
            "chapter": 12,
            "verse": 88,
            "text": "Alar (kayra Misirge kelip) Yusuftun aldına kirgende (mınday) deşti: «O, urmattuu taksır! Biz jana üy-bülöbüz (baarıbız) kıynalıp kaldık. Jana saga (bul iret, bolgon) birtike buyumdardı gana alıp keldik. Bizge sadaka kılıp, ölçömdü tolturup ber emi. Albette, Allaһ sadaka kıluuçularga soop jazat!? (Yusuf agalarının jüdögön abaldarına booru oorup, özün taanıtıp, bir az jemelep)"
        },
        {
            "chapter": 12,
            "verse": 89,
            "text": "(Mınday) dedi: «Tee naadandık jasagan keziŋerde, Yusuf menen anın inisine emne kılganıŋar esiŋerdebi?»"
        },
        {
            "chapter": 12,
            "verse": 90,
            "text": "«Sen (oşol) Yusufsuŋbu?!» - dedi bardıgı (taŋ kalıp). «(Ooba) men Yusuf bolomun. A, bul bolso — inim. Allaһ bizge ırayım körgözdü. Çınında, kimde-kim Allaһtan korkup, sabırduu bolso, Allaһ jakşılık kıluuçulardın sıylıgın tekke ketirbeyt.»- dedi"
        },
        {
            "chapter": 12,
            "verse": 91,
            "text": "(Anda) agaları: «Allaһka ant, Allaһ seni bizden abzel-jogoru kıldı. Biz kata kıluuçulardan bolduk!» deşti"
        },
        {
            "chapter": 12,
            "verse": 92,
            "text": "(Yusuf) ayttı: «Bügün silerdi ayıptamay jok. Silerdi Allaһtın Özü keçirsin! Al — ırayım kıluuçulardın eŋ ırayımduusu"
        },
        {
            "chapter": 12,
            "verse": 93,
            "text": "Menin bul köynögümdü atama alparıp, betine japkıla — közü açılat. Anan (atam-apamdı alıp) baarıŋar üy-bülöŋör menen maga (kaytıp) kelgile» — dedi"
        },
        {
            "chapter": 12,
            "verse": 94,
            "text": "Al emi, kaçan kerben (Misirden) kozgolooru menen, (Palestinada, tuugandaının arasında oturgan) atası: «Eger (akılınan adaşkan dep) üstümön külbösöŋör, men Yusuftun jıtın sezdim!»- dedi"
        },
        {
            "chapter": 12,
            "verse": 95,
            "text": "«Allaһka ant, sen kadimki ele adaşuuçuluguŋdasıŋ!» deşti (anın janındagılar)"
        },
        {
            "chapter": 12,
            "verse": 96,
            "text": "Al emi, kaçan süyünçülögön adam (jetip) kelip, anı (Yusuftun köynögün) anın betine taştaganda, közü murunku abalına kaytıp, körüp kaldı (jana): «Silerge: «Men Allaһtan (kelgen vahiy sebeptüü) siler bilbegen nerselerdi köbüröök bilemin» debedim bele?»- dedi"
        },
        {
            "chapter": 12,
            "verse": 97,
            "text": "(Baldarı) ayttı: «O, atake! Bizdin künööbüzdü(n keçirilişin) Allaһtan suraŋız. Çınında, biz kata kıluuçulardan bolduk!»"
        },
        {
            "chapter": 12,
            "verse": 98,
            "text": "(Yakub) ayttı: «Albette silerdin künööŋördü keçirüüsün Allaһdan suraymın! Anıgında, Al Keçirüüçü, Irayımduu"
        },
        {
            "chapter": 12,
            "verse": 99,
            "text": "Yusufka kirişkende, ata-enesin üyünö tüşürüp: «Misirge koş keldiŋizder! Allaһ kaalasa tınç keldiŋizder!»- dedi"
        },
        {
            "chapter": 12,
            "verse": 100,
            "text": "jana ata-enesin (jetelep padışalık) taktıga alıp bardı. (Oşondo) bardıgı aga sajda (taazim) kılıp jıgılıştı. (Anda Yusuf): «O, atake! Bul menin murunku (balalıgımdagı) tüşümdün maanisi. Rabbim al tüşümdü akıykatka aylanttı. Al meni zıŋdandan çıgarganda, silerdi een çöldön (aman-esen) alıp kelgende jana şaytan meni menen agalarımdın arasın buzgandan! kiyinki kezderde maga (çoŋ) ihsan-jakşılık kıldı. Çınında, Rabbim kaalagan işin kıldattık menen iş jüzünö aşırıp koyuuçu! Çınında, Al — Bilüüçü, Daanışman"
        },
        {
            "chapter": 12,
            "verse": 101,
            "text": "«O, Rabbim! Sen maga mülk-biylik berip, tüştördün maanisin üyröttüŋ! Oo, asmandar jana jerdin jaratuuçusu! Menin düynö-Akırettegi saktooçum Özüŋsüŋ! Meni musulman abalda öltürüp (narkı düynödö) jakşı adamdarga koşkunuŋ!»"
        },
        {
            "chapter": 12,
            "verse": 102,
            "text": "(O, Muhammad!) Biz saga vahiy kılgan bul ikaya kayıp kabarlarınan. (Bolboso, Yusuftun agaları) aylakerlik kılıp, öz işterin çoguu erejeleştirip jatkanda, sen alardın aldında jok bolçusuŋ"
        },
        {
            "chapter": 12,
            "verse": 103,
            "text": "Eger sen umtulsaŋ da adamdardın köpçülügü momun boluşpayt"
        },
        {
            "chapter": 12,
            "verse": 104,
            "text": "Sen al (daavatıŋ) üçün alardan akı dele surabaysıŋ. Al (Kuraan) aalamdar(dagı bardık adamdar) üçün estetüü gana"
        },
        {
            "chapter": 12,
            "verse": 105,
            "text": "Asmandar jana Jerde (Allaһtın jalgız Kuday ekenin bildirgen) kançalagan ayan-belgiler bar. (Birok,) adamdar alardan jüz burgan boydon (ıymansız) ötüp ketişüüdö"
        },
        {
            "chapter": 12,
            "verse": 106,
            "text": "Alardan köpçülügü Allayһka.., muşrik bolgon abalda işenişet"
        },
        {
            "chapter": 12,
            "verse": 107,
            "text": "Alar özdörünö Allaһtın orop aluuçu azabı kelişinen je bolboso, sezbey turgan mezgilderinde kapıstan Kıyamat kelip kalışınan köŋüldörü beypil beken"
        },
        {
            "chapter": 12,
            "verse": 108,
            "text": "Ayt: «Uşul menin jolum! Men adamdardı Allaһka (eç nerseni şerik kılbay sıyınuuga) çakıramın! Men jana maga eerçigender anık dalildin üstündöbüz. Allaһ (muşrikter sıpattagan kemçildiktüü sıpattardan) Aruu-Taza! Jana men muşrikterden emesmin!”"
        },
        {
            "chapter": 12,
            "verse": 109,
            "text": "Senden murda Biz (perişteden je ayaldardan emes) şaar elinin erkekterinen paygambar kılıp, alarga vahiy jibergenbiz. Jer betinde sayakat kılışpaybı jana özdörünön murunkulardın (kaapırlardın) akıbetteri kanday bolgonun körüşpöybü? Al emi, takıba adamdar üçün Akıret Üyü jakşı. Akıl kalçap körböysüŋörbü"
        },
        {
            "chapter": 12,
            "verse": 110,
            "text": "Allaһtın paygambarları dele, «Biz aldandıkpı» dep oylop kalışkan(da gana) alarga Bizdin jardamıbız (kaapırlardın başına tüşkön azap türündö) kelgen jana Biz kaalagan adamdar kutkarılgan. Kılmışker koomdordon bolso, Bizdin azap (eç kaçan) kaytarılbayt"
        },
        {
            "chapter": 12,
            "verse": 111,
            "text": "Alardın bayandarında akılduu adamdar üçün sabak bar. (Oşol ikayalardı bayandagan Kuraan bolso, Muhammad tarabınan) oylop çıgarılgan sözdör emes. A, birok, özünön murunku (kitepterdi) tastıktooçu, bardık nersenin toluk bayanı jana ıymanduu adamdar üçün Tuura Jol jana Irayımdır"
        }
    ]
}
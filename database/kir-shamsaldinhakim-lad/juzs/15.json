{
    "juzs": [
        {
            "chapter": 17,
            "verse": 1,
            "text": "Pendesin tün içinde Al- Haram meçitinen Biz aylanasın berekelüü kılgan Al-Aksaa meçitine seyil kıldırgan Allaһ (kaapırlar taŋuulagan alsızdık sıpattarınan) Aruu-Taza! Biz aga (pendebizge) Özübüzdün belgileribizdi körgözüü üçün (seyil kıldırdık). Al — Uguuçu, Körüüçü"
        },
        {
            "chapter": 17,
            "verse": 2,
            "text": "Biz Musaga Kitepti (Toorattı) berip, anı İsrayil urpaktarı üçün Tuura Jol kıldık. (Jana alarga): «Özüŋörgö Menden başkanı ökül-başkaruuçu kılıp albagıla» (dedik)"
        },
        {
            "chapter": 17,
            "verse": 3,
            "text": "Biz Nuh menen birge (kemede) kötörgön (jana çöktürböy, saktap kalgan) adamdardın urpaktarı, (ukkula:) çınında, al (Nuh) abdan şügür kıluuçu pende bolgon"
        },
        {
            "chapter": 17,
            "verse": 4,
            "text": "Biz Kitepte (Tooratta) İsrayil urpaktarına: «Jer betinde eki iret buzukuluk kılıp, ayabay, çekten çıgıp, tekeberlenesiŋer» dep vahiy (kabar) kıldık"
        },
        {
            "chapter": 17,
            "verse": 5,
            "text": "Emi, oşol eki ubadanın birinçisinin ubaktısı kelgende, silerdin üstüŋörgö abdan küçtüü pendeleribizdi jiberdik ele, üy-jayıŋardı aralap (talkalap) kirişti. Jana al (ubada) atkarılgan ubada boldu"
        },
        {
            "chapter": 17,
            "verse": 6,
            "text": "Kiyin, kezekti alardın zıyanına silerdin paydaŋarga kaytardık jana silerdi mal-mülk, bala-çaka menen kubattandırıp, sanıŋardı köböyttük"
        },
        {
            "chapter": 17,
            "verse": 7,
            "text": "Jakşılık kılsaŋar özüŋörgö payda, jamandık kılsaŋar da (zıyanı) özüŋörgö kaytat. Akırkı (ekinçi) ubadanın ubaktısı kelgende, (silerdi jeŋip, kul kılıp) jüzüŋördün kunarın ketiriş üçün, birinçi jolkusunda kirgen sıyaktuu meçitke (Al-Aksaaga) kirüü (jana anı oyron kıluu) üçün jana basıp algan jerlerin talap-talkaloo üçün (kubattuu duşmanıŋar kaytıp keldi)"
        },
        {
            "chapter": 17,
            "verse": 8,
            "text": "(Eger tooba kılsaŋar) Rabbiŋer silerge dagı ele ırayım kılsa ajep emes. Eger (künöögö) kaytsaŋar, Biz da (silerdi jazaloogo) kaytabız. Biz kaapırlarga Tozoktu (tübölük) türmö kılganbız"
        },
        {
            "chapter": 17,
            "verse": 9,
            "text": "Çınında, bul Kuraan (insaniyattı) eŋ Tuura Jolgo baştayt! jana salih (jakşı) amal kılgan momundar üçün çoŋ sıylıktar bar ekeni jönündö kuş kabar beret"
        },
        {
            "chapter": 17,
            "verse": 10,
            "text": "Akıretke işenbegen adamdarga Biz jan oorutkan azaptı dayardap koygonbuz"
        },
        {
            "chapter": 17,
            "verse": 11,
            "text": "İnsan jakşılık tilep duba kıl-ganı sıyaktuu, jamandık tilep da duba kıla beret. İnsan (uşunday) şaşma"
        },
        {
            "chapter": 17,
            "verse": 12,
            "text": "Biz tün menen kündüzdü (Öz kuduretibizge dalil katarı) eki ayan-belgi kıldık. Anan (elder tınç es alsın dep) tün-belgini öçürdük (karaŋgı kıldık) Al emi, Rabbiŋerdin paziletin izdep, (tiriçilik kılıp) jürüşüŋör üçün jana esep menen jıl sanagın bilişiŋer üçün kün-belgini jarık kıldık. Biz ar bir nerseni anık-aykın bayandadık"
        },
        {
            "chapter": 17,
            "verse": 13,
            "text": "Ar bir adamdın (jakşı je jaman) işin öz moynuna ilip koyduk jana Kıyamat kündö aga, taratılgan, özü jolukçu kitebin (amal depterin) çıgarıp berebiz. (Jana)"
        },
        {
            "chapter": 17,
            "verse": 14,
            "text": "«Kitebiŋdi oku, bügün özüŋdün zıyanıŋa özüŋ jetişerlik esepçisiŋ!» (deybiz)"
        },
        {
            "chapter": 17,
            "verse": 15,
            "text": "Kim Tuura Jolgo tüşsö — öz paydası üçün tüşöt. Kimde-kim adaşsa, özünün zıyanına adaşat. Eç kim biröönün jügün (künöösün) kötörböyt. Biz paygambar jibermeyinçe (eç kimdi) azapka salbaybız"
        },
        {
            "chapter": 17,
            "verse": 16,
            "text": "Eger Biz bir şaardı kıyratuunu kaalasak, anın dene kumarına berilgen (bay) adamdarına buyurabız.? Kiyin alar şaarda buzukuluk kılganda, üstülörünö söz (azap) tüşüüsü ılayık bolup kalat. Anan anı jer menen jeksen kılabız"
        },
        {
            "chapter": 17,
            "verse": 17,
            "text": "Biz Nuhtan kiyin dagı neçendegen muundardı kıyrattık. Rabbiŋ Öz pendelerinin künöölörünön jetiştüü Kabardar (jana) Körüüçü"
        },
        {
            "chapter": 17,
            "verse": 18,
            "text": "Kimde-kim tez ötüüçü(düynö) nü kaalasa, Biz anda (düynödö) kaalagan adamıbızga, kaalagan nersebizdi al üçün tezdetip berebiz. Kiyin (Akırette) aga jek körülgön, şermende abalında taştala turgan tozoktu (nasip) kılabız"
        },
        {
            "chapter": 17,
            "verse": 19,
            "text": "Al emi, kimde-kim Akıretti(k sooptu) kaalap, ıymanduu bolup, araketin oşogo arnasa, alardın araketteri kabıl alıngan"
        },
        {
            "chapter": 17,
            "verse": 20,
            "text": "(Birok, bul düynödö) tigilerge dele, bularga dele neemattarıbızdı jetkire berebiz. Rabbiŋdin neematı (bul düynödö eç kimden) tosulgan emes"
        },
        {
            "chapter": 17,
            "verse": 21,
            "text": "Karaçı, Biz (düynödö adamdardın) biröölörün başkalarınan kantip abzel-pazilettüü kılıp koyduk. Birok, akırettik pazilet menen (akırettik) darajalar çoŋuraak"
        },
        {
            "chapter": 17,
            "verse": 22,
            "text": "Sen (eç kaçan) Allaһka dagı bir «kudaydı» koşpogun! Antkende, jek köründü bolup, (sooptordon) kurjalak olturup kalasıŋ"
        },
        {
            "chapter": 17,
            "verse": 23,
            "text": "Rabbiŋ öküm (buyruk) kıldı: Özünön başka (kuday)larga ibadat kılbaysıŋ, ata-eneŋe jakşılık kılasıŋ, eger alardan biröösü je eköö teŋ senin aldıŋda kartaygan jaşka jetse, alarga «uf-f» debeysiŋ, alardı(n sözdörün) kayrıbaysıŋ jana uluk (sılık) sözdördü gana süylöysüŋ"
        },
        {
            "chapter": 17,
            "verse": 24,
            "text": "Sen alar üçün ırayımduuluk menen kiçipeyildik «kanatıŋdı» jaz jana (mınday dep) ayt: «O, Rabbim! Al eköösünö, maga nariste kezimde meerimdüülük körgözgöndörü sıyaktuu meerimdüülük körgöz!»"
        },
        {
            "chapter": 17,
            "verse": 25,
            "text": "Silerdin içiŋerdegi nerseni! Rabbiŋer jakşı Bilüüçü. Eger salih-taza adamdardan bolsoŋor, çınında, Al (Öz Joluna) kaytuuçularga Keçirimdüü"
        },
        {
            "chapter": 17,
            "verse": 26,
            "text": "Tuugan-uruktarga, miskin-kedeylerge jana musapırlarga (adamdık akı-ukugun jana urmat, jardam) berginiŋ. Birok, ısırapkor-çaçuuçu bolbogun"
        },
        {
            "chapter": 17,
            "verse": 27,
            "text": "Anıgında, ısırapkorlor — şaytandın dostoru. A, şaytan bolso, Rabbisine öçöşkön kaapır"
        },
        {
            "chapter": 17,
            "verse": 28,
            "text": "Je bolboso, Rabbiŋdin ırayımınan (baylıgınan) ümüt kılıp, alarga (argasızdan) jüz üyrüsöŋ, şirin sözdördön aytkın"
        },
        {
            "chapter": 17,
            "verse": 29,
            "text": "(Eki) koluŋdu moynuŋa taŋılganday kılıp alba! (Oşondoy ele,) Birotolo açıp (çaçıp) jiberbe! Jek köründü jana kurjalak bolup kalasıŋ"
        },
        {
            "chapter": 17,
            "verse": 30,
            "text": "Çınında, senin Rabbiŋ kaalagan pendesine ırıskını kenen beret, kaalaganına çenep beret. Al pendeleriŋn(in abalınan) Kabardar, Körüüçü"
        },
        {
            "chapter": 17,
            "verse": 31,
            "text": "(O, adamdar!) Jokçuluktan korkup perzentiŋerdi öltürbögülö! Alarga da, silerge da Özübüz ırıskı berebiz. Alardı öltürüü eŋ çoŋ künöö"
        },
        {
            "chapter": 17,
            "verse": 32,
            "text": "Zınaaga jakındabagıla! Al — buzukuluk jana eŋ jaman jol"
        },
        {
            "chapter": 17,
            "verse": 33,
            "text": "Allaһ (öltürüünü) aram kılgan jandardı kıybagıla! Akıykat menen bolso, meyli. Kimde-kim zulumduk menen öltürülsö, anın (markumdun) eelerine (öltürüüçünün üstünön toluk) biylik berebiz. Birok, öltürüüdö ısırap kılbasın! Al — jardam berilgen adam"
        },
        {
            "chapter": 17,
            "verse": 34,
            "text": "Erezege jetkenge çeyin jetimderdin mal-mülkünö jakındabagıla, bir gana jakşı niet menen bolso, meyli. Jana ubadanı atkargıla. Albette ubada (Akırette) suralçu nerse"
        },
        {
            "chapter": 17,
            "verse": 35,
            "text": "Ölçögöndö (tartkanda) ölçöönü toluk kılgıla! Jana tuura taraza menen tartkıla! Uşul jakşı jana eŋ mıktı çeçim"
        },
        {
            "chapter": 17,
            "verse": 36,
            "text": "Özüŋ (anık) bilbegen nerseni eerçibe! Çınında, kulak, köz jana jürök, uşulardın baarı (Kıyamatta) suraluuçu nerseler"
        },
        {
            "chapter": 17,
            "verse": 37,
            "text": "Jer betinde tekeberlene-kööp jürbögün! Sen butuŋ menen jerdi teşip jibere albaysıŋ jana biyiktikte toolorgo teŋ kelalbaysıŋ"
        },
        {
            "chapter": 17,
            "verse": 38,
            "text": "Uşulardın baarı Rabbiŋdin aldında maküröö sanalgan jaman kulk-münözdör"
        },
        {
            "chapter": 17,
            "verse": 39,
            "text": "Bular Rabbiŋ vahiy kılgan ülgülüü naasattardan kee biröölörü. Emi, sen Allaһka başka «kudaydı» koşpogun, anda, (eger şirk kılsaŋ) ayıptalgan, jek körülgön abalda Tozokto (tübölük) kalasıŋ"
        },
        {
            "chapter": 17,
            "verse": 40,
            "text": "(O, muşrikter) Rabbiŋer silerge uul perzentterdi tandap, Özü periştelerdi kız kılıp alıptırbı?!! Çınında, siler çoŋ künöölüü sözdü süylöp jatasıŋar"
        },
        {
            "chapter": 17,
            "verse": 41,
            "text": "Biz bul Kuraanda alarga (türdüü ökümdördü) bayan kıldık, esterine kelişi üçün. Birok, bul(bayand)ar alardın (çındıktan) kaçuuların gana köböyttü"
        },
        {
            "chapter": 17,
            "verse": 42,
            "text": "Ayt (o, Muhammad) “Eger alar aytkanday Allaһ menen birge başka kudaylar bar bolso, anda alar Arştın Kojoyununa (karşı, anı jeŋüü üçün) jol izdeşmek"
        },
        {
            "chapter": 17,
            "verse": 43,
            "text": "Allaһ alar sıpattagan nerselerden Biyik, Uluk jana Aruu"
        },
        {
            "chapter": 17,
            "verse": 44,
            "text": "Allaһka jeti asman, jer jana alardagı bardık (janduu-jansız) nerseler maktoo menen tasbih aytışat. Birok, alardın tasbihterin siler tüşünböysüŋör. Çınında. Allaһ Keŋpeyil, Keçirüüçü"
        },
        {
            "chapter": 17,
            "verse": 45,
            "text": "(O, Muhammad!) Eger Kuraan okusaŋ, seni menen Akıretke işenbegenderdin arasına tosulgan parda tartıp koyobuz"
        },
        {
            "chapter": 17,
            "verse": 46,
            "text": "Jana alardın jüröktörünö Kuraandı tüşünö albay kalsın dep, çümböt orop, kulaktarın “dülöy” kılıp koyobuz. Kaçan sen Kuraanda jalgız Rabbiŋdi esteseŋ, artka burulup, kaçıp ketişet"
        },
        {
            "chapter": 17,
            "verse": 47,
            "text": "Alar seni(n Kuraan okuganıŋdı) emne sebepten ugup jatkanın biz jakşıraak bilebiz. Andıktan, alar seni ukkanda, (öz ara) şıbıraşkanda zaalımdar “Siler sıykırlangan adamga eerçip jatasıŋar” deşet"
        },
        {
            "chapter": 17,
            "verse": 48,
            "text": "Karaçı, alar saga kanday gana misaldardı keltirip, ekinçi jol taba albay turgan bolup adaşışat"
        },
        {
            "chapter": 17,
            "verse": 49,
            "text": "Jana “biz (ölüp, şagıragan) sööktör jana çirigen tarp bolup kalsak dele, jaŋıdan jaratılıp, kayra tirilebizbi?!””- deşet"
        },
        {
            "chapter": 17,
            "verse": 50,
            "text": "Aytkın: «(Ooba! Şagıragan söök je çirigen tarp gana emes, egerde) taş, temir bolsoŋor da"
        },
        {
            "chapter": 17,
            "verse": 51,
            "text": "Je jürögüŋördö (oylogon) mından da oluttuuraak nerse bolsoŋor da, (Allaһ sözsüz tiriltip alat!) «Kim kayra tiriltet?» dep suraşat. Aytkın: «Silerdi birinçi iret jaratkan Kuday». Kiyin alar saga (işenbey) baş çaykaşıp: «Al kaçan?» deşet. Aytkın: «Jakın kalgan bolso ajep emes»"
        },
        {
            "chapter": 17,
            "verse": 52,
            "text": "(İsrafil perişte «sur» kerneyin tartıp, Allaһ) silerdi çakırganda, Anı daŋktap, joop beresiŋer. (Mürzöŋördön tirilip çıgasıŋar.) Jana (bul düynödö) bir az ele ubakıt turduk dep oylop kalasıŋar»"
        },
        {
            "chapter": 17,
            "verse": 53,
            "text": "(O, Muhammad), Menin pendelerime ayt, eŋ jakşı sözdördü süylöşsün.! Şaytan alardın arasın buzup jüröt. Çınında, şaytan — insandın anık duşmanı"
        },
        {
            "chapter": 17,
            "verse": 54,
            "text": "Allaһ silerdi (özüŋördön) jakşıraak bilet.” (Allaһ) kaalasa silerge ırayım kılat, kaalasa, azap beret. (Oo, Muhammad!) Biz seni alarga (işterin tekşerüüçü) ökül kılgan emespiz"
        },
        {
            "chapter": 17,
            "verse": 55,
            "text": "Senin Rabbiŋ asmandardagı jana jerdegi nerselerdi (silerden) jakşıraak Bilüüçü. Biz kee bir Paygambarlardı kee biröölörünön abzel-jogoru kıldık jana Daudga Zabur (kitebin) berdik"
        },
        {
            "chapter": 17,
            "verse": 56,
            "text": "Aytkın: «(O, muşrikter) Allaһtan başka (özüŋör kuday dep) oylogonuŋarga duba kıla bergile, baarı bir alar silerden eç bir zıyandı arılta albayt jana (işiŋerdi jakşı je jaman jagına) özögörtö albayt"
        },
        {
            "chapter": 17,
            "verse": 57,
            "text": "Alardın! özdörü (Allaһka) duba kılışıp, (Aga) kimisi jakınıraak (süyüktüüröök) boluuga jol izdeşet, ırayımınan ümüt kılışıp, azabınan korkuşat. Çınında, Rabbiŋdin azabınan sak boluu zarıl"
        },
        {
            "chapter": 17,
            "verse": 58,
            "text": "Biz (jer betindegi) bardık (kaapır) şaarlardı, Kıyamattan murdaraak kıyratabız je bolboso, katuu azap menen jazalaybız. Bul Kitepte (tagdırda) jazılgan"
        },
        {
            "chapter": 17,
            "verse": 59,
            "text": "Bizdi (muşrikterge) moojiza berüüdön toskon nerse — abalkı (kaapır) koomdordun (moojizanı) «jalgan» degenderi. Biz Samud koomuna anık körüngön töö berdik ele, aga zulum kılıp (işenbey) koyuştu. Biz moojizalardı (elderdi jalgız Allaһtan) korkutuu üçün gana jiberebiz"
        },
        {
            "chapter": 17,
            "verse": 60,
            "text": "Jana bir kezde Biz saga: «Rabbiŋ (Özünün ilimi menen) adamdardı orop alat» degenbiz. Biz saga (İsraa tünündö) körgözgön nerse jana Kuraandagı kargış tiygen (Zakkum daragı) adamdar üçün sınoo. Biz alardı korkutabız. Birok, bul (korkutuu) alardın aşıngan kaapırlıgın gana köböytöt"
        },
        {
            "chapter": 17,
            "verse": 61,
            "text": "Bir kezde Biz periştelerge: «Adamga sajda kılgıla!» dedik. İblisten başka baarı sajda kılıştı. (İblis bolso:) «Ilaydan jaratkan nerseŋe sajda kılat bekenmin» - dedi"
        },
        {
            "chapter": 17,
            "verse": 62,
            "text": "Al (dagı mınday) dedi: « Aytçı, maga (oo, Rabbim), menden uluk kılganıŋ (Adam) uşulbu?! Eger meni Kıyamat küngö çeyin (janımdı albay) keçiktirseŋ, anın bardık urpaktarın azgırıp jiberemin. Azıraaktarı (Saga ıklas menen sıyıngandarı) gana kalat»"
        },
        {
            "chapter": 17,
            "verse": 63,
            "text": "«Jogol! — dedi Allaһ, — birok, alardan kimisi saga eerçise, silerdin toluk (ılayıktuu) jazaŋar tozok"
        },
        {
            "chapter": 17,
            "verse": 64,
            "text": "Alardın kimisine alıŋ jetse, dobuşuŋ menen (ele) azgırıp al! (Kaalasaŋ) alardın üstünö atçan jana jöö askeriŋdi jiber! Jana (kaalasaŋ) alardın mal-mülkündö, bala-çakasında şerik bol jana alarga ubadalarıŋdı ber! (O, pendeler!) Şaytan alarga jalgan ubadalardı gana beret"
        },
        {
            "chapter": 17,
            "verse": 65,
            "text": "Albette, Menin (ıklastuu) pendelerime biyligiŋ ötpöyt! Saktoo jaatınan (alarga) Rabbiŋdin Özü jetiştüü!»"
        },
        {
            "chapter": 17,
            "verse": 66,
            "text": "(O, insandar) Rabbiŋer, Öz paziletinen (ırıskı) izdeşiŋer üçün silerdin paydaŋarga (albuuttangan) deŋizdin üstündö keme jürgüzüp koydu. Çınında, Al silerge Irayımduu"
        },
        {
            "chapter": 17,
            "verse": 67,
            "text": "Jana eger silerdi deŋiz üstündö bir apaat karmasa, jalbarıp, duba kılgan «kudayıŋar» jogolup, Anın (Allaһtın) Özü gana kalat. (Jana Özünö jalbarıp: «O, Allaһ! Özüŋ jalgız kudayıbızsıŋ! Kutkara kör!» deysiŋer). Emi, Al silerdi kurgakka çeyin (jetkirip) kutkarıp koyso, (dagı ele but-kudayıŋarga) burulup ketesiŋer. İnsan jakşılıkka şügürsüz boldu"
        },
        {
            "chapter": 17,
            "verse": 68,
            "text": "Emne, silerdi kurgakta jer jutup jiberişinen je bolboso, (Allaһ) silerge taş boroonun jiberişinen, kiyin özüŋörgö (eç bir) ökül-korgooçu tappay (mukurap) kalışıŋardan koopsuzsuŋarbı"
        },
        {
            "chapter": 17,
            "verse": 69,
            "text": "Dagı siler (Allaһ) silerdi kayradan deŋizge kaytarıp, üstüŋördön dobul jiberip, kaapırlıgıŋarga jaraşa çöktürüp jiberişinen koopsuzsuŋarbı?! Kiyin Bizge karşı bir da öç alıp berçü adamdı taba albay kalasıŋar"
        },
        {
            "chapter": 17,
            "verse": 70,
            "text": "Çınında, Biz adam perzentterin (başka makuluktardan) uluk kılıp, kurgaktagı jana deŋiz üstündö(gü nerselerge) mindirip, taza-pakiza nerselerden ırıskı berdik jana Özübüz jaratkan köp nerselerden bir kıyla abzel-jogoru kılıp koyduk"
        },
        {
            "chapter": 17,
            "verse": 71,
            "text": "Biz bardık insandardı eerçigen jolbaşçıları? menen (surakka) çakırgan (Kıyamat) Kündö, kimdin (amal) kitebi oŋ tarabınan berilse, alar öz kitepterin (süyünüp) okuşat jana alarga çel kabıkçalık dagı zulumduk kılınbayt"
        },
        {
            "chapter": 17,
            "verse": 72,
            "text": "Al emi, kim uşul düynödö sokur (sıyaktuu akıykattı körbögön) bolso, al Akırette da sokur jana (Beyiş) jolunan adaşkan bolot"
        },
        {
            "chapter": 17,
            "verse": 73,
            "text": "(O, Muhammad, Biz saga vahiy kılgan nerselerdin orduna) Bizge karşı başkaların oylop çıgarışıŋdı ümüt kılışıp, muşrikter seni, Biz saga vahiy kılgan nerselerden azgıruuga jakın araketterdi jasaştı. Anda (araketteri oŋunan kelgende) seni eŋ jakın dos kılıp alışmak"
        },
        {
            "chapter": 17,
            "verse": 74,
            "text": "Egerde Biz seni (Tuura Joldo) bekem kılbaganda, alarga bir az jakındaşıp kalmaksıŋ"
        },
        {
            "chapter": 17,
            "verse": 75,
            "text": "Anda (eger alardın kaaloolorun eerçigeniŋde) Biz saga (uşul) jaşoodo da, ölümdö(n kiyinki jaşoodo) da udaama-udaa azaptardı tattıraar elek. Kiyin Bizge (Bizdin azapka) karşı eç bir jardamçı tappay kalaar eleŋ"
        },
        {
            "chapter": 17,
            "verse": 76,
            "text": "Alar seni (özüŋ tuulgan) jerden çıgarıp jiberüü üçün aydaganga kamdanıp kalışkan. Anday bolso, Senden kiyin özdörü da köpkö turuşpayt"
        },
        {
            "chapter": 17,
            "verse": 77,
            "text": "Bul senden murda jibergen paygambarlardın (Biz tüzüp koygon) jolu. Sen Bizdin jolubuz özgörgönün körböysüŋ"
        },
        {
            "chapter": 17,
            "verse": 78,
            "text": "(O, Muhammad!) Kün çak tüştön (batışka) oogondo, tün karaŋgısına çeyin namaz oku. Jana taŋdın namazın da (oku). Çınında, taŋdın namazı kübö bolungan (namaz)"
        },
        {
            "chapter": 17,
            "verse": 79,
            "text": "Tündün bir bölügündö turup, özüŋ üçün nafil namazdarında Kuraan oku. Mümkün (oşondo) Rabbiŋ seni maktalgan orunda tirilteer"
        },
        {
            "chapter": 17,
            "verse": 80,
            "text": "Aytkın: «O, Rabbim! Menin kireer ordumdu da, çıgaar ordumdu da çındık menen (Öz ıraazıçılıgıŋ üçün) kıl! Jana maga Özüŋ taraptan dem boluuçu kubat ber"
        },
        {
            "chapter": 17,
            "verse": 81,
            "text": "Jana Aytkın: «Akıykat (İslam) kelip, jalgan (dinder) jogoldu. Anıgında jalgan jogoluuçu nerse"
        },
        {
            "chapter": 17,
            "verse": 82,
            "text": "Biz ıymanduular üçün şıpaa jana ırayım bolgon Kuraandı tüşüröbüz. Al emi (Kuraan ayattarı) zaalımdardın zıyandarın gana köböytöt"
        },
        {
            "chapter": 17,
            "verse": 83,
            "text": "Eger Biz insanga neemat-jakşılık bersek, (süyünüp, oolugup) Allaһtan çettep, jüz burup (şügür kılbay) ketet. A, eger bir jamandık karmasa, (Allaһtan birotolo) ümütsüz bolup kalat"
        },
        {
            "chapter": 17,
            "verse": 84,
            "text": "Ayt: «Ar bir adam öz abalına jaraşa amal kılat. Birok, Rabbiŋ kim Tuura Jol tabuuçu ekenin jakşı bilet"
        },
        {
            "chapter": 17,
            "verse": 85,
            "text": "(O, Muhammad!) senden Ruh jönündö suraşat. Aytkın: «Ruh Rabbimdin (Özünö gana taandık) işterinen» jana silerge (o, adamdar) az gana ilim berilgen"
        },
        {
            "chapter": 17,
            "verse": 86,
            "text": "Eger Biz kaalasak saga Özübüz vahiy kılgan nerseni (Kuraandı senden) ketire alabız, anan, özüŋ üçün Bizge karşı (Kuraandı kaytarıp bere turgan) jardamçı taba albay kalasıŋ"
        },
        {
            "chapter": 17,
            "verse": 87,
            "text": "Al emi, bir gana Rabbiŋ tarabınan kelgen ırayım (sebeptüü gana Kuraan senden ketpey turat) Çınında, Rabbiŋdin saga bergen pazileti ötö çoŋ"
        },
        {
            "chapter": 17,
            "verse": 88,
            "text": "Aytkın: «Eger (bardık) insandar jana jinder uşul Kuraan sıyaktuu (bir kitepti maydanga) keltirüügö çoguluşup, biri-birine jardamçı boluşsa da, anın okşoşun (eç kaçan) keltire alışpayt"
        },
        {
            "chapter": 17,
            "verse": 89,
            "text": "Biz (akıl-esine kelsin dep) bul Kuraanda insandarga ar türdüü (ülgülüü) misaldardı tizmektep keltirdik. Birok, köpçülük adamdar kaapırçılıktan başkasınan baş tarta beret"
        },
        {
            "chapter": 17,
            "verse": 90,
            "text": "(Muşrikter) Aytıştı: «(O, Muhammad) sen kaçan gana bizge jerden atırılgan bulak çıgarıp bermeyinçe"
        },
        {
            "chapter": 17,
            "verse": 91,
            "text": "Je senin kurmadan, jüzümdön bagıŋ bolup, anın arasınan taşkındagan darıyanı agızıp koymoyunça"
        },
        {
            "chapter": 17,
            "verse": 92,
            "text": "Je özüŋ aytkanday üstübüzgö asmandın (azaptın) bir bölügün tüşürmöyünçö, je (özüŋdün ak-tuura ekeniŋe kübö tartuu üçün) bizdin aldıbızga Allaһ menen periştelerdi alıp kelmeyinçe"
        },
        {
            "chapter": 17,
            "verse": 93,
            "text": "Je sen üçün asıl taştardan (salıngan) saray bolup kalmayınça, je özüŋ bizdin köz aldıbızda asmanga uçmayınça (saga eç kaçan ıyman keltirbeybiz) jana eger asmandan bizge, okuy turgan (kadimkidey) kitep alıp tüşpösöŋ, uçkanıŋa da işenbeybiz» Ayt: «Allaһ (siler oylogon sıpattardan) Taza! Men bolgonu, paygambar kılıp, jiberilgen kişimin»"
        },
        {
            "chapter": 17,
            "verse": 94,
            "text": "Alarga Hidayat (Tuura Jol) kelgende, adamdardın ıyman keltirişine «Allaһ adamdı paygambar kılıp jiberet beken?!» degen sözdörü gana toskool boldu"
        },
        {
            "chapter": 17,
            "verse": 95,
            "text": "Aytkın: «Eger jer betinde perişte (elçiler) bolgon çakta (adamdar alardı körüü jana alardan taalim aluu oorçuluguna çıdap) beymaral jürö alışsa, Biz alarga asmandan periştelerdi paygambar kılıp jibermekpiz»"
        },
        {
            "chapter": 17,
            "verse": 96,
            "text": "Aytkın: «Meni menen silerdin araŋarda Allaһtın Özü jetiştüü Kübö. Al pendelerinen Kabardar (jana) Körüüçü"
        },
        {
            "chapter": 17,
            "verse": 97,
            "text": "Allaһ kimdi Tuura Jolgo baştasa — al Tuura Joldo. Al emi, kimdi adaştırsa, aga (Anın) Özünön başka jardamçını taba albaysıŋ. Jana Biz alardı Kıyamat Künü jüzün jer karatkan abalda sokur, dülöy, duduk kılıp tiriltebiz. Alardın ordu — Tozok! Ar kaçan anın otu azaygan sayın alar (köbüröök küysün) üçün ottu köböytüp turabız"
        },
        {
            "chapter": 17,
            "verse": 98,
            "text": "Bul alardın: «Eger biz (şagıragan) söök jana çirigen topurak bolup kalsak dele, jaŋıdan jaratılıp, kayra tirilet belek?!» degen sözdörü jana Bizdin ayattarıbızga kaapırlık kılgandarı sebeptüü (tuş bolgon) jazaları"
        },
        {
            "chapter": 17,
            "verse": 99,
            "text": "Asmandar menen jerdi jarata algan Allaһ, alardı özündöy kılıp (kayradan) jaratuuga kudurettüü ekenin alar bilişpeybi?! Allaһ alar(dın kayra tirilüüsü) üçün eç bir şek-kümön jok bolgon belgilüü möönöttü (dayın) kılgan. Zaalımdar bolso, kaapırlıktan başka bardık nerseden baş tarttı"
        },
        {
            "chapter": 17,
            "verse": 100,
            "text": "Aytkın: «(O, muşrikter!) Eger siler Rabbimdin Irayım Kazınalarına ee bolup kalçu bolsoŋor, anı sadaka kıluudan korkup, jaşırıp koyoor eleŋer. İnsan (uşunday) saraŋ"
        },
        {
            "chapter": 17,
            "verse": 101,
            "text": "(O, Muhammad!) Biz Musaga toguz moojiza bergenbiz. (Eger şektenseŋ) İsrayil urpaktarınan sura.! (Musa) alarga barganda, Firaun aga: «O, Musa, men seni sıykırlanıp kalsaŋ kerek dep oyloymun» - dedi"
        },
        {
            "chapter": 17,
            "verse": 102,
            "text": "(Anda Musa) ayttı: «Sen mına bul moojizalardı asmandar jana jerdin Rabbisi (Allaһ) (pendelerine Öz kuduretinen) köz körünöö belgi kılıp tüşürgönün bilip ele turasıŋ. Demek, men seni, ey, Firaun, kıyragandardan boloorsuŋ dep ayta alamın»"
        },
        {
            "chapter": 17,
            "verse": 103,
            "text": "Kiyin (Firaun) alardı (Misir) jerinen aydap çıguunu kaaladı ele, Biz anı jana anı menen birge bolgondordun bardıgın (deŋizge) çöktürüp jiberdik"
        },
        {
            "chapter": 17,
            "verse": 104,
            "text": "Andan (Firaundan) soŋ Biz İsrayil urpaktarına: (Misir) jer(in)de jaşap turgula, emi kaçan gana Akıret ubadası kelgende, baarıŋardı (amalıŋarga jaraşa soop je jaza beriş üçün Akıretke) alıp kelebiz» dedik"
        },
        {
            "chapter": 17,
            "verse": 105,
            "text": "Biz anı (Kuraandı) Akıykat menen tüşürgönbüz jana Akıykat menen tüşkön. Biz seni (Beyiştin) kuş kabarçısı jana (Tozokton) korkutuuçu boluşuŋ üçün gana jibergenbiz"
        },
        {
            "chapter": 17,
            "verse": 106,
            "text": "Biz Kuraandı (Akıykat menen jalgandı) ajıratuuçu kıldık jana anı adamdarga şaşılbay okup berişiŋ üçün (jıyırma üç jıl aralıgında) bölüp-bölüp tüşürdük"
        },
        {
            "chapter": 17,
            "verse": 107,
            "text": "(O, Muhammad, muşrikterge) aytkın: «Siler aga (Kuraanga) ıyman keltirseŋer da je ıyman keltirbeseŋer dagı (Allaһ silerdin ıymanıŋarga muktaj emes.) Andan murunku ilimdüü adamdar özdörünö Kuraan okulganda beti menen sajdaga jıgılışıp"
        },
        {
            "chapter": 17,
            "verse": 108,
            "text": "«Rabbibiz Aruu-Taza! Rabbibizdin (Akıret jönündögü) ubadası sözsüz atkarılat!» deşken"
        },
        {
            "chapter": 17,
            "verse": 109,
            "text": "Alar ıylagan boydon beti menen jıgılışkanda (Kuraan) alardın (Allaһ aldındagı) kiçipeyildikterin köböytöt"
        },
        {
            "chapter": 17,
            "verse": 110,
            "text": "Ayt: «(O, momundar kaalasaŋar) «Allaһ» dep duba kılgıla, (kaalasaŋar) «Rahman» dep duba kılgıla. Emne dep duba kılsaŋar da, Anın eŋ mıktı ısımdarı bar.! (O, Muhammad) namazıŋdı(n kıraatın) biyik dobuş menen da (akırın) ugulbay turgan kılıp da okuba! Uşunun aralıgında(gı okuu) jol(un) izde"
        },
        {
            "chapter": 17,
            "verse": 111,
            "text": "Jana aytkın: «Balası jok, mülktö şerigi jok, kordolgon makuluktardan eç bir jardamçısı da jok Allaһka maktoolor bolsun!» Jana Anı (Uluk Sıpattarı menen ar dayım) daŋktap jür"
        },
        {
            "chapter": 18,
            "verse": 1,
            "text": "Özünün pendesine (Muhammadga) Kitep (Kuraan) tüşürgöngö maktoolor bolsun! Al anda (Kuraanda) bir dagı karama-karşılıkka jol berbedi"
        },
        {
            "chapter": 18,
            "verse": 2,
            "text": "(Teskerisinçe) anı eŋ tuura (kitep) sürötündö (tüşürdü.) (Kaapırlardı) Özünün aldındagı katuu azaptan korkutuş üçün jana jakşı amal kılgan momundarga eŋ mıktı sooptor (Beyiş) bar ekeni jönündö kuş kabar beriş üçün"
        },
        {
            "chapter": 18,
            "verse": 3,
            "text": "Alar (momundar) anda tübölük kalışat"
        },
        {
            "chapter": 18,
            "verse": 4,
            "text": "Jana «Allaһtın balası bar» degen adamdardı (tozokton kabar berip) korkutuş üçün"
        },
        {
            "chapter": 18,
            "verse": 5,
            "text": "Al (Allaһ) jönündö alar (muşrikter) da, ata-babaları da anık eç nerse bilişpeyt. Oozdorunan çıkkan (bul) söz ötö opurtalduu! Alar jalgandı gana süylöp jatışat"
        },
        {
            "chapter": 18,
            "verse": 6,
            "text": "(O, Muhammad!) Eger bul (ıyık) Sözgö ıyman keltirişpese, alardın artınan buşayman bolup özüŋdü öltürüp da alaarsıŋ"
        },
        {
            "chapter": 18,
            "verse": 7,
            "text": "Biz alardın kimisi jakşıraak amal kılaar eken dep sınaş üçün jer betindegi nerselerdi jerge zıynat-körk kıldık"
        },
        {
            "chapter": 18,
            "verse": 8,
            "text": "Biz albette jer betindegi nerselerdi ölük topurakka aylantıp koyobuz"
        },
        {
            "chapter": 18,
            "verse": 9,
            "text": "Je bolboso sen (o, Muhammad)) üŋkür eeleri jana jazuu Bizdin moojizalarıbızdan (eŋ) taŋ kalıçtuusu dep oyloorsuŋ"
        },
        {
            "chapter": 18,
            "verse": 10,
            "text": "Bir kezde (kaapır koomdon kaçıp) baş paanek izdep (toodogu) üŋkürgö bargan jigitter: «Oo, Rabbi! Bizge Özüŋdön ırayım (korgoo) jiber! Jana işibizdi oŋunan keltirip, jeŋil kıla kör!» - deşti"
        },
        {
            "chapter": 18,
            "verse": 11,
            "text": "Kiyin Biz alardı üŋkürdö bir neçe jıldar boyu kulaktarına (möör) urup (uktatıp) koyduk"
        },
        {
            "chapter": 18,
            "verse": 12,
            "text": "(Aradan üç jüz jıl ötköndön) kiyin Biz alardı, eki jamaattan kimisi kança ubakıt (uktap) turganın tuura eseptegenin bilüü üçün oygottuk"
        },
        {
            "chapter": 18,
            "verse": 13,
            "text": "Biz saga (o, Muhammad), alardın kabarların akıykat menen ikaya kıluudabız: Alar Rabbilerine ıyman keltirgen jigitter ele. Biz alardın ıymandarın (dagı) köböyttük"
        },
        {
            "chapter": 18,
            "verse": 14,
            "text": "Jana jüröktörün (ıyman menen) bekem kıldık. Bir kezde alar (öz elinin arasında) turup: «Bizdin Rabbibiz — asmandar menen jerdin Rabbisi! Biz Andan başkanı kuday dep ibadat kılbaybız, eger (mından başka söz) aytsak, anda akıykattan alıstap ketken bolobuz"
        },
        {
            "chapter": 18,
            "verse": 15,
            "text": "Mına bul elibiz Allaһtan başka nerselerdi kuday kılıp alıştı. (Oşogo jaraşa) Eger öz joldoruna anık dalil alıp kelişse kana! Kim Allaһka jalgan tokugan adamdardan köbüröök zaalım!»-deşti. (Allaһka uşintip jalbargandan soӊ alar öz ara keŋeşip, dini bölök bul elden çıgıp ketpesek, bizge jana ıymanıbızga zıyandarın tiygizbegey ele dep, tömönküçö masilet kuruştu)"
        },
        {
            "chapter": 18,
            "verse": 16,
            "text": "«Siler azır alardan jana Allaһtan başka alar sıyıngan «kudaylardan» üzüldüŋör. Emi üŋkürdön başpaanek tapkıla. Rabbiŋer siler üçün Öz ırayımınan korgoo jibereer jana işiŋerdi oŋunan keltirip koyoor!»"
        },
        {
            "chapter": 18,
            "verse": 17,
            "text": "Sen, kün çıkkanda alardın üŋkürünün oŋ kaptalınan, al emi batıp baratkanda sol kaptalınan (aylanıp) ötkönün körösüŋ. Alardın özdörü bolso, üŋkürdün kenen jerinde. Bul — Allaһtın moojizalarınan. Allaһ kimdi Tuura Jolgo baştasa al Tuura Joldo. Jana kimdi adaştırsa, sen aga Tuura Jol körgözüüçü jolbaşçı taba albaysıŋ"
        },
        {
            "chapter": 18,
            "verse": 18,
            "text": "(O, alarga karagan adam!) Sen alardı oygoo dep oyloysuŋ. Çınında, alar uykuda. Jana Biz alardı oŋ-sol jambaştarına oodarıp turabız.! Alardın iti bolso, (tirüü sıyaktuu) butun astana tarapka sungan boydon jatat. Eger alarga karasaŋ, jürögüŋ kooptonup, artıŋa kaçasın"
        },
        {
            "chapter": 18,
            "verse": 19,
            "text": "Oşentip, (aradan üç jüz jıl ötköndö) Biz alardı öz-ara biri-birinen suramjılaş üçün oygottuk. Alardın biröösü: «Kança ubakıt (uykuda) boldu-ŋar?» - dedi ele, (başka biröö- lörü): «Bir kün je bir kündün bir az bölügünçö» deşti. (Oşentip, talaşıp, eki tarap teŋ özdörünün pikirin anık dalildey albay, akırında mındayça) süylöşüştü: «Kança (uykuda) bolgonuŋardı (bir gana) Rabbiŋer bilet. Emi, birööŋördü mına bul akçaŋar menen şaarga jibergile. Al eŋ asıl-çüygün tamaktardı karap (tandap) ırıskı alıp kelsin. Jana al ötö kıldat bolsun. Dagı silerdi biröögö sezdirip koy-bosun"
        },
        {
            "chapter": 18,
            "verse": 20,
            "text": "Eger alar (şaar eli) silerdi bilip kalçu bolso, taşbaraŋga alat je özdörünün (köp kudaylık) dinine kayra kirgizet. Anda eç kaçan kutulbay kala-sıŋar»"
        },
        {
            "chapter": 18,
            "verse": 21,
            "text": "Oşentip, Allaһtın ubadası Akıykat ekenin jana Kıyamat(tagı kayra tirilüü) boluşunda şek jok ekenin adamdar bilsin dep (alardın sırın elge) bilgizdik.? (Kiyin, alar düynödön kaytış bolup ketkende,) oşondo, adamdar alardın maselesin öz-ara talaş-tartışka aylantışıp, (kee biröölörü): «Alardın üstünö kümböz kurgula! Rabbileri alardı(n uluk adam ekenin) bilet”-(deşse) alardın çoŋdoru: «Bulardın (mürzösünün) üstünö meçit kurabız» - deşti"
        },
        {
            "chapter": 18,
            "verse": 22,
            "text": "(Alardan bir jamaat): «Üçöö bolgon, törtünçüsü - iti» dese, başkaları: «beşöö bolgon, altınçısı - iti» dep kayıpka taş atışat. (Dagı bir toptoru): «Jetöö bolgon, segizinçisi - iti» deşet. Aytkın, (O, Muhammad): «Alardın sanagın Rabbim eŋ jakşı bilet jana alardı(n sanın) az gana kişiler bilet». Sen alar(dın sanı) jönündö talaşpa, eger talaşçu bolsoŋ, anık dalilder (vahiy) menen gana talaş. Jana alar jönündö alardın (yahudiylerdin) eç birinen suraba"
        },
        {
            "chapter": 18,
            "verse": 23,
            "text": "Eç kaçan bir nerseni «munu erteŋ jasaymın» debegin"
        },
        {
            "chapter": 18,
            "verse": 24,
            "text": "«Allaһ kaalasa» degin jana unutup kalganıŋda Rabbiŋdi estegin. Jana aytkın: «Rabbim meni mından da Tuura Jolgo baştasa ajep emes!»"
        },
        {
            "chapter": 18,
            "verse": 25,
            "text": "Alar üŋkürlöründö üç jüz jıl turuştu jana toguzdu koşuştu. (Demek, bardıgı bolup üç jüz toguz jıl uktaşkan)"
        },
        {
            "chapter": 18,
            "verse": 26,
            "text": "Aytkın: «Kança turganın Allaһ eŋ jakşı bilet. (Sebebi) asmandar menen jerdegi kayıp ilimderi Anın Özünükü. Al — eŋ mıktı Körüüçü jana eŋ mıktı Uguuçu! Alar (üŋkür eeleri) üçün Allaһtan başka dos-başçı bolbodu jana Al Öz ökümünö eç kimdi şerik kılbayt"
        },
        {
            "chapter": 18,
            "verse": 27,
            "text": "Jana sen özüŋö vahiy kılıngan Rabbiŋdin kitebin oku(p, oşonu gana eerçigin)! Anın sözdö-rün eç kim özgörtö albayt! Sen Andan başkaga arızdanıp bara albaysıŋ"
        },
        {
            "chapter": 18,
            "verse": 28,
            "text": "Sen erteli-keç Rabbisine Anın Jüzün (ıraazılıgın) kaalap, duba kılıp jatkan adamdar menen birge özüŋdü sabırduu karma! Eki közüŋ alardı körböy kalıp, düynö jaşoosunun zıynattarına berilbe! Jana Biz jürögün Özübüzdü eskerüüdön beykapar kılıp koygon jana öz kaaloosuna gana eerçigen adamga moyun sunba! Anın bardık işteri tekke ketüüçü"
        },
        {
            "chapter": 18,
            "verse": 29,
            "text": "Ayt: «(Men alıp kelgen Din) Rabbiŋer tarabınan kelgen Akıykat. Emi, kim kaalasa — momun bolsun, kim kaalasa — kaapır bolsun! Biz zaalım-darga jalın-dubaldarı alardı kurçap ala turgan Tozoktu dayardap koyduk! Eger suusap, suu suraşsa, erigen korgoşun sıyaktuu, (tabı) jüzdördü kuykalap jiberçü suu içirilet! Kanday jaman «suusunduk», kanday jaman orun"
        },
        {
            "chapter": 18,
            "verse": 30,
            "text": "Al emi, ıyman keltirip salih amaldardı atkargan momundardın — jakşı amal kılgandardın soobun tekke ketirbeybiz"
        },
        {
            "chapter": 18,
            "verse": 31,
            "text": "Alarga tübünön darıyalar akkan Adn beyişteri bar. Al jerde altın bilerikter menen jasanışat jana jibek kımkaptan jaşıl kiyimderdi kiyişip, sörülördö jölönüp oturuşat. (Bul) ne degen uluk soop jana eŋ mıktı orun"
        },
        {
            "chapter": 18,
            "verse": 32,
            "text": "(O, Muhammad), alarga (biri Allaһtın neematına şügür kıluuçu, ekinçisi kaapır bolgon) eki kişinin misalın aytıp ber: «Biz eköösünün biri-ne (kaapırına) eki bak bergenbiz, jüzümzar (jana kurmaluu). Aylanasın kurma bak menen orop, eki baktın ortosuna egin-tigin kılıp bergenbiz"
        },
        {
            "chapter": 18,
            "verse": 33,
            "text": "Eki bak teŋ kemçildiksiz (toluk) mömö berip, ortosunan Biz darıya agızıp koyduk"
        },
        {
            "chapter": 18,
            "verse": 34,
            "text": "Al üçün (jıl sayın) mol tüşüm (baylık) bolup turgan. Anan, berki şerigine — anı menen süylöşüp olturup — ayttı: «Menin mal-düynöm jana san-sanagım (baldarım, kuldarım jana jardamçılarım) senikinen köp jana kubattuu»"
        },
        {
            "chapter": 18,
            "verse": 35,
            "text": "Jana özünö zaalım (kaapır) bolgon abalda (kooz-körköm) bagına kirip: «Bul (baylıgım) menden eç kaçan jogolboyt go"
        },
        {
            "chapter": 18,
            "verse": 36,
            "text": "Kıyamat dele bolboso kerek. Eger (bolup kalıp) men Rabbime kaytarılgan kündö da, azırkıdan jakşıraak keleçek tapsam kerek dep oyloymun» - deçü"
        },
        {
            "chapter": 18,
            "verse": 37,
            "text": "Berki şerigi süylöşüp olturup aga mınday dedi: «Seni (obolu) topuraktan jaratıp, kiyin (uşunday körköm) adam kelbetine kirgizgen Rabbiŋe kaapır bolduŋbu"
        },
        {
            "chapter": 18,
            "verse": 38,
            "text": "Birok, men «Raabim — Allaһ» (deymin) jana Rabbime eç nerseni şerik kılbaymın"
        },
        {
            "chapter": 18,
            "verse": 39,
            "text": "Eger sen bagıŋa kirgende: «Allaһtın kaalaganı (bolot). Allaһtan başka küç-kubat jok» deseŋ (jakşı bolmok). Eger sen meni mal-düynö, bala-çaka jaatınan özüŋdön az dep kemsintseŋ"
        },
        {
            "chapter": 18,
            "verse": 40,
            "text": "(Allaһım maga senin bagıŋdan jakşıraak bak nasip kılıp, senin bagıŋa asmandan dobul, jamgır sıyaktuu) apaat-balee jiberip koygusu bardır. Anda (maktangan) bagıŋ oyronu çıkkan een talaaga aylanıp kalat"
        },
        {
            "chapter": 18,
            "verse": 41,
            "text": "Je bolboso, suusu tartılıp, (bagıŋ kuurap) suu tappay da kalaarsıŋ»"
        },
        {
            "chapter": 18,
            "verse": 42,
            "text": "(Çın ele) anın baylıgı (bagı asmandan tüşkön ot baleesinin) arasında kaldı. Özü, bagına sarp-tagan nerselerine (buşayman bolup) alakandarın oodarıp kala berdi. Bak bolso, daraktardın (döŋköygön) deneleri soroyup, sıp-sıyda bolup kaldı! Jana al: «Eh, kana emi Rabbime eç nerseni şerik kılbagan bolsom!» -dedi"
        },
        {
            "chapter": 18,
            "verse": 43,
            "text": "Jana aga jardam bergidey, Allaһtan başka top-jamaatı da bolboy, özünö-özü da jardam bere albay kaldı"
        },
        {
            "chapter": 18,
            "verse": 44,
            "text": "Anda(y şartta) çınıgı dostuk, jakındık (işenip-jölönüü) Allaһka (tana boluşu zarıl) Anın soop-sıylıgı da, akıbet-natıyjası da eŋ mıktı"
        },
        {
            "chapter": 18,
            "verse": 45,
            "text": "(Oo, Muhammad)) alarga düynö jaşoosunun misalın Biz asmandan tüşürgön suuga okşoştur: Al suu menen jer ösümdüktörü şirelişip, (jer beti gül bolup) kaldı. (Aradan eç kança ubakıt ötpöy ele, baarı kurgap) şamal uçurgan, kuurap sıngan şıpırındıga aylandı. Allaһ ar nersege Kudurettüü"
        },
        {
            "chapter": 18,
            "verse": 46,
            "text": "Mal-düynö, bala-çaka (bular ötkööl) düynönün zıynattarı. Al emi, Rabbiŋdin nazarında, tübölük kalçu soop işter, sıylık jaatınan da, arzuu jaatınan da jakşıraak"
        },
        {
            "chapter": 18,
            "verse": 47,
            "text": "Biz toolordu (tıtılgan jün sıyaktuu) uçurgan Kündö (Kıyamatta) jerdi jaydak-jalaŋ abalda körösüŋ. Anan Biz alardı (adamdardı) çogultabız! Eç birin kaltırbaybız"
        },
        {
            "chapter": 18,
            "verse": 48,
            "text": "Alar sap-sap bolup Rabbiŋe jolukturulat: «Mına Özümö keldiŋergo birinçi iret jaratkanım sıyaktuu!! (Köpçülügüŋör) Bizdi (bul) ubada kılıngan joluguşuunu boltura albayt dep oylogonsuŋar!» (deyt oşondo Allaһ)"
        },
        {
            "chapter": 18,
            "verse": 49,
            "text": "Anan kitep (amal depterleri) taratılat. Sen anan, kılmışkerlerdi, andagı (jazılgan) işterinen kooptonup: «Eh, öldük! Bul emne degen kitep?! Çoŋ-mayda künöölörübüzdün birin da kaltırbay tizmektep koyuptur!» deşet jana jasagan joruktarın (oşol kiteptin içinde) dayar abalda tabışat. Senin Rabbiŋ eç kimge zulumduk kılbayt"
        },
        {
            "chapter": 18,
            "verse": 50,
            "text": "(O, Muhammad!) estegin, Biz periştelerge: «Adamga sajda kılgıla» degende, bir İblisten başka bardıgı sajda kılıştı. Al jinder taypasınan ele. Rabbisinin buyruguna karşı çıktı. Emi, siler Meni taştap, oşol İblis menen anın ukum-tukumdarın özüŋörgö dos- başçı kılıp jatasıŋarbı?! Alar silerdin duşmanıŋar go! Zaalımdardın (Dos-Rabbini duşman-şaytanga) almaştırganı kanday jaman"
        },
        {
            "chapter": 18,
            "verse": 51,
            "text": "Men asmandar menen jerdi jaratkanda da, alardın özün jaratkan kezde da eç kimisin kübö (şerik) kılgan emesmin! Men azgıruuçulardı jardamçı kılgan emesmin!»"
        },
        {
            "chapter": 18,
            "verse": 52,
            "text": "Oşol (Kıyamat) Künü (Allaһ) aytat: «(Özüŋör kuday dep) oylogon Menin «şerikterime» jalbargılaçı?!» Jalbarışat, birok alar joop berişpeyt.! Biz alardın arasına ölüm çuŋkurun salıp koygonbuz"
        },
        {
            "chapter": 18,
            "verse": 53,
            "text": "Künöökör adamdar Tozoktu körgöndö, özdörünün aga taştalaarın bilişet. Jana özdörün andan burup (kutultup) ketüüçünü tappay kalışat"
        },
        {
            "chapter": 18,
            "verse": 54,
            "text": "Biz bul Kuraanda adamdarga (esine kelip, jolun taap alsın dep) ar türdüü misaldardı keltirdik. İnsan köp nerseler jönündö talaşa beret"
        },
        {
            "chapter": 18,
            "verse": 55,
            "text": "Özdörünö Hidayat (İslam çındıgı) kelgenden kiyin, adamdardı ıymanga kelüüdön, jana Rabbisine tooba kıluudan toskon nerse — alarga abalkı-lardın jolunun (kaytalanıp) kelişi(n) je uturlap azap kelişi(n talap kılgandarı) gana boldu"
        },
        {
            "chapter": 18,
            "verse": 56,
            "text": "Biz bardık paygambarlardı (Beyişten) kuş kabar, (tozokton) sestentüüçü kabar berüülörü üçün jiberebiz. Kaapır adamdar (öz) jalgan(darı) menen Akıykattı jeŋip alabız dep talaşışat. Menin ayattarımdı jana korkutulgan nerselerdi (tozok kabarların) azil-tamaşa kılıp alışat"
        },
        {
            "chapter": 18,
            "verse": 57,
            "text": "Rabbisinin ayattarı eskertilgende andan jüz burup, jasagan künöölörün unutkandardan köbü-röök zaalım (kaapır) bolgon biröö barbı?! Biz alardın jüröktörünö — Kuraandı tüşünböy kalsın dep — çümböt jaap koyduk, kulaktarında dülöy-lük bar! Emi alardı Tuura Jolgo ar kança çakırsaŋ da, eç kaçan oŋoluşpayt"
        },
        {
            "chapter": 18,
            "verse": 58,
            "text": "Senin Rabbiŋ — Irayımduu, Keçirüüçü. Eger künöölörünö jaraşa jazalasa, alarga azaptı tezdetmek. Alar üçün ubada kılıngan Kün (Kıyamat) bar. Al künü alar Allaһtan başka Kutkaruuçunu tappay kalışat"
        },
        {
            "chapter": 18,
            "verse": 59,
            "text": "Biz mına bul şaarlardı(n elderin) çekten çıgıp kaapır bolup ketkende (berilgen möönöt — ırayımdı bilbey aşınap ketkende) kıyratkanbız jana kıyrooloruna ubakıt belgile-genbiz"
        },
        {
            "chapter": 18,
            "verse": 60,
            "text": "Bir kezde Musa (kızmatçı) balasına: «(Belgilengen) eki deŋizdin koşuluş jerine jetkenge çeyin je bolboso alıs jol baskanga (çarçaganga) çeyin jürüüdön toktoboymun» dedi"
        },
        {
            "chapter": 18,
            "verse": 61,
            "text": "Eköö eki deŋizdin koşulgan jerine jetkende, balıktarın unutup (jogotup) koyuştu. Balık bolso, deŋizge bet alıp, (sebetten) çıgıp ketken"
        },
        {
            "chapter": 18,
            "verse": 62,
            "text": "(Belgilengen jerden) ötüp ketkende Musa (kızmatçı) jigitine: «Bizdin tamaktı alıp kelçi beri, bul saparıbızdan abdan çarçadık go!»- dedi"
        },
        {
            "chapter": 18,
            "verse": 63,
            "text": "(Anda jigit): «Bilesizbi, aska taştın janında baş kalkalap turganıbızda, men balık-tı unutup kalgan ekenmin. Munu (sizge aytuunu) şaytan gana unutturdu! Al (tirilip) deŋizge jolun taap ketken! (Bul) ajayıp!»- dedi"
        },
        {
            "chapter": 18,
            "verse": 64,
            "text": "«Biz kaalagan nerse — uşul»-dedi Musa jana eköö izme-iz artka kaytıştı"
        },
        {
            "chapter": 18,
            "verse": 65,
            "text": "(Belgilengen jerde) Bizdin pendeleribizden bir pendeni tabıştı. Biz aga Özübüz taraptan (özgöçö) ırayım bergen jana aldıbızdagı (kayıp) ilimden aga (kereginçe) üyrötkön elek"
        },
        {
            "chapter": 18,
            "verse": 66,
            "text": "Aga Musa ayttı: «Özüŋüzgö (Allaһ tarabınan) üyrötülgön ilimden tüz-tuura nerselerdi maga da taalim berişiŋiz üçün sizge eerçip jürsöm bolobu?»"
        },
        {
            "chapter": 18,
            "verse": 67,
            "text": "Al ayttı: «Sen meni menen jürüügö sabır kıla albaysıŋ.”"
        },
        {
            "chapter": 18,
            "verse": 68,
            "text": "Özüŋ toluk kabardar bolbogon nersege kantip sabır kılmak eleŋ"
        },
        {
            "chapter": 18,
            "verse": 69,
            "text": "(Musa) ayttı: «Allaһ kaalasa, menin sabır kılganımdı körösüz. Men sizdin eç bir işke karşı çıkpaymın»"
        },
        {
            "chapter": 18,
            "verse": 70,
            "text": "«Eger meni eerçiseŋ, kaçan özüm saga tüşünük bermeyinçe, menden eç nerse surabaysıŋ» -dedi al"
        },
        {
            "chapter": 18,
            "verse": 71,
            "text": "Oşentip, eköö jönöp ketişti. Kaçan kemege çıgışkanda, al (Kızır) kemeni teşip koydu ele, (Musa ubadanı unutup): «Emne siz kemeni, elderin çöktürüp jibereyin dep teştiŋizbi?! Siz jaman iş jasadıŋız!»- dedi"
        },
        {
            "chapter": 18,
            "verse": 72,
            "text": "«Meni menen (jürüügö) sabır kıla albaysıŋ debedim bele?» -dedi (Kızır)"
        },
        {
            "chapter": 18,
            "verse": 73,
            "text": "(Anda Musa): «Unutkanım sebeptüü meni künöölöböŋüz. İşimden maga oor bolgonun jüktöböŋüz» - dedi"
        },
        {
            "chapter": 18,
            "verse": 74,
            "text": "Dagı jol jürüştü. Kaçan bir nariste balanı jolukturuşkanda (Kızır) anı öltürüp koydu. «Siz beykünöö jandı jan(ga-jan mıyzamı)sız ele, öltürüp koyduŋuz! Siz jaman iş kıldı-ŋız!»-dedi (çıday albagan Musa)"
        }
    ]
}
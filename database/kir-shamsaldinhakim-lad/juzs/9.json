{
    "juzs": [
        {
            "chapter": 7,
            "verse": 88,
            "text": "Şuaybdın koomundagı tekeberlengen (bay-manap) adamdar aytıştı: “O, Şuayb! Biz seni jana seni menen birge bolgon ıymanduulardı şaarıbızdan (kuup) çıgarabız je bolboso bizdin dinibizge kaytasıŋar!” (Anda) Şuayb: “Eger biz (silerdin taş-kudaylarga sıyınuuga çakırgan diniŋerdi) jaman körsök delebi"
        },
        {
            "chapter": 7,
            "verse": 89,
            "text": "Eger biz, Allaһ andan kutkargandan kiyin, dagı ele silerdin (jalgan) diniŋerge kaytçu bolsok, Allaһka (“Anın şerigi bar” degen) jalgandı oylop tapkan bolobuz go! (Jok!) Silerdin diniŋerge kaytuu bizge eç mümkün emes! Bir gana Rabbibiz — Allaһ kaalasa (ar nerse mümkün). Antkeni, Rabbibizdin ilimi ar nerseni kamtıp algan. Biz Allaһka tayandık! O, Rabbibiz! Biz menen (kaapır) koomubuzdun arasın akıykattık menen açıp (öküm kılıp) koy! Sen eŋ jakşı öküm kıluuçusuŋ!””"
        },
        {
            "chapter": 7,
            "verse": 90,
            "text": "Şuaybdın koomundagı kaapır adamdar (baylar, uruu başçıları) aytıştı: “Egerde siler Şuaybdı eerçiseŋer, anda anık zıyan körüüçülördön bolup kalasıŋar!”"
        },
        {
            "chapter": 7,
            "verse": 91,
            "text": "Kiyin, alardı jer titiröö (baleesi) karmadı! Bardıgı turgan jerinde seleyip (kırılıp) kalıştı"
        },
        {
            "chapter": 7,
            "verse": 92,
            "text": "Şuaybdı “jalgançı” degender al jerde jaşabaganday (tıp-tıypıl) bolup kalıştı! Şuaybdın sözün jalganga çıgargandardın özdörü zıyan tartuuçu boldu"
        },
        {
            "chapter": 7,
            "verse": 93,
            "text": "(Kırılıp bütkön soŋ) Şuayb alarga dalısın salıp: “O, koomum! Men silerge Rabbimdin buyruktarın jetkirdim jana nasaattar kıldım (bolboy koyduŋar). Emi (silerge okşogon) kaapır koomgo kantip kaygırmak elem” — dedi"
        },
        {
            "chapter": 7,
            "verse": 94,
            "text": "Biz kaysı bir ayıl-şaarga paygambar jibergen bolsok, anın elderin tooba kılışaar dep, muktajdık, ooru-sırkoo menen karmadık"
        },
        {
            "chapter": 7,
            "verse": 95,
            "text": "Kiyin Biz jamandıktı jakşılık menen almaştırdık. Alar (özdörü, düynö-mülktörü, jetişkendikteri) köböyüp: “Ata-babalarıbızdı dele (uşul sıyaktuu) kaatçılık, ooru-sırkoolor kaptagan (bul — adattagıday ele, ar bir zamanda almaşıp turuuçu nerseler)” - deşti. Anan Biz alardı eç nerseni sezbey (beykapar) turgan abaldarında kapıstan (azap menen) karmadık"
        },
        {
            "chapter": 7,
            "verse": 96,
            "text": "Eger ayıldardın elderi ıymanga kelip, takıba boluşsa, Biz alarga asmandardan jana jerden berekelerdi açıp koymokgpuz. Birok, alar Bizdin ayattarıbızdı jalganga çıgarıştı ele, kılmıştarına jaraşa karmadık (azap-jaza berdik)"
        },
        {
            "chapter": 7,
            "verse": 97,
            "text": "Ayıldardın elderi, alarga Bizdin azap (alarga) tündösü, uktap jatkan kezde kelişinen tınç bele"
        },
        {
            "chapter": 7,
            "verse": 98,
            "text": "Ayıldardın elderi, alarga Bizdin azap kündüzü, alar oynop-jırgap jatkan kezde kelişinen köŋüldörü tok bele"
        },
        {
            "chapter": 7,
            "verse": 99,
            "text": "Alar Allaһtın amalkerliginen beykapar bele? Allaһtın amalkerliginen zıyan tartuuçu koom gana tok köŋül bolot"
        },
        {
            "chapter": 7,
            "verse": 100,
            "text": "Meken-jerdi (künöölörü sebeptüü kırgınga uçuragan murunku) eelerinen muras algan adamdarga, eger Biz kaalasak, alardı da künöölörü sebeptüü kaygıga salıp koyuşubuz jana jüröktörünö möör basıp, tap-takır ukpay turgan kılıp koyuşubuz malım emes beken"
        },
        {
            "chapter": 7,
            "verse": 101,
            "text": "(O, Muhammad!) Biz saga uşul ayıldardın aŋgeme-tarıhın aytıp jatabız: alarga Paygambarları (anık-tunuk) dalilderdi alıp kelişse da, mından murun jalganga çıgarışkanı sebeptüü ıyman keltirbey koyuştu. Allaһ kaapırlardın jüröktörünö uşintip möör basıp koyot"
        },
        {
            "chapter": 7,
            "verse": 102,
            "text": "Biz elderdin köpçülügündö (paygambar jibergenden kiyin Allaһtın osuyattarına) bekemdikti tappadık. Jana köpçülüktörün buzuku abalında taptık"
        },
        {
            "chapter": 7,
            "verse": 103,
            "text": "Kiyin Biz alardın (paygambarlardın) artınan Musanı moojizalarıbız menen Firaunga jana anın eline jiberdik. Birok, alar moojizalarga zulum kılıştı. (kaapır boluştu) Emi, buzukulardın akıbeti kanday boloorun körüp koy"
        },
        {
            "chapter": 7,
            "verse": 104,
            "text": "Musa ayttı: “Ey, Firaun! Men aalamdardın Rabbisi tarabınan jiberilgen paygambarmın"
        },
        {
            "chapter": 7,
            "verse": 105,
            "text": "(Oşonduktan) maga Allaһ jönündö çındıktı gana süylöşüm ılayık bolot. Men silerge Rabbiŋerden dalil-bayan alıp keldim. Emi, İsrayil urpaktarın maga koşup (öz mekenderine) jibergin"
        },
        {
            "chapter": 7,
            "verse": 106,
            "text": "(Firaun) Ayttı: “Eger sen çınçıl adamdardan bolsoŋ (jana Allaһtan) moojiza-dalil alıp kelseŋ, kana körgözçü, anıŋdı"
        },
        {
            "chapter": 7,
            "verse": 107,
            "text": "Anan (Musa) asa-tayagın (jerge) taştadı ele... oşol zamat (kadimkidey) jılanga aylanıp kaldı"
        },
        {
            "chapter": 7,
            "verse": 108,
            "text": "Jana kolun (çöntögünön) çıgardı ele.. oşol zamat körüüçülörgö ap-apak (nurduu) bolup kaldı"
        },
        {
            "chapter": 7,
            "verse": 109,
            "text": "(Bul moojizanı körgön) Firaun koomunun adamdarı (ıyman keltirüünün orduna): “Bul — ilimdüü sıykırçıdan başka emes!” — deşti"
        },
        {
            "chapter": 7,
            "verse": 110,
            "text": "“Al silerdi jeriŋerden çıgaruunu kaalap jatat. Emi, kanday çeçimge kelesiŋer?” (dedi Firaun)"
        },
        {
            "chapter": 7,
            "verse": 111,
            "text": "(Adamdar) aytıştı: “Anı menen bir tuuganı Haarundu koyo tur dagı, bardık şaarlarga (el) çogultuuçulardı jiber"
        },
        {
            "chapter": 7,
            "verse": 112,
            "text": "Alar saga bardık ilimdüü sıykırçılardı taap kelişsin"
        },
        {
            "chapter": 7,
            "verse": 113,
            "text": "Firaundun sıykırçıları jetip kelişip: “Eger biz jeŋip çıksak sıylık barbı?” deşti"
        },
        {
            "chapter": 7,
            "verse": 114,
            "text": "“Ooba — dedi Firaun — siler menin jakındarıman bolup kalasıŋar”"
        },
        {
            "chapter": 7,
            "verse": 115,
            "text": "(Sıykırçılar) aytıştı: “O, Musa, je sen taşta je biz (birinçi) taştaylı?”"
        },
        {
            "chapter": 7,
            "verse": 116,
            "text": "(Musa) ayttı: “Taştagıla”. Sıykırçılar (koldorundagı jipterin, tayaktarın jerge) taştaganda, adamdardın közdörün sıykırlap (boyop), üröylörün uçurup, çoŋ sıykır körgözüştü"
        },
        {
            "chapter": 7,
            "verse": 117,
            "text": "Anan, Biz Musaga: “Asa-tayagıŋdı jerge taşta!”-dep vahiy kıldık. Kapıstan al (Musanın çoŋ jılanga aylanıp kalgan asa-tayagı) sıykırçılardın jalgandarın! jutup jiberdi"
        },
        {
            "chapter": 7,
            "verse": 118,
            "text": "Natıyjada akıykat anık bolup, (kaapırlardın) jasagan işteri jalganga çıktı"
        },
        {
            "chapter": 7,
            "verse": 119,
            "text": "Uşul jerde jeŋilip, şermende bolup kaytıştı"
        },
        {
            "chapter": 7,
            "verse": 120,
            "text": "(Anan) sıykırçılar sajda kılgan abalda, özdörün jerge taştap (mınday)"
        },
        {
            "chapter": 7,
            "verse": 121,
            "text": "deşti: “Biz aalamdardın Rabbisine ıyman keltirdik"
        },
        {
            "chapter": 7,
            "verse": 122,
            "text": "Musa jana Harundun Rabbisine (ıyman keltirdik!)”"
        },
        {
            "chapter": 7,
            "verse": 123,
            "text": "Firaun ayttı: “Men silerge uruksat berbey turup, aga ıyman keltirdiŋerbi?! Çınında bul silerdin (Musa menen bir bolup alıp) şaar elin çıgarıp ketüüŋör üçün (uşul) şaarda ele oylop tapkan aylakerligiŋer! (Şaşpay turgula!) Jakında bilip alasıŋar"
        },
        {
            "chapter": 7,
            "verse": 124,
            "text": "Men silerdin kolu-butuŋardı karşı-terşi jagınan kırkıp, andan kiyin bardıgıŋdı asıp öltürömün!”"
        },
        {
            "chapter": 7,
            "verse": 125,
            "text": "(Sıykırçılar) aytıştı: “(Bilgeniŋdi kıl!) Biz Rabbibizge kaytuuçu bolduk"
        },
        {
            "chapter": 7,
            "verse": 126,
            "text": "Sen bizden, Rabbibizdin dalil-moojizaları kelgen uçurda (oşogo) ıyman keltirgenibiz üçün gana öç alıp jatasıŋ!” (Andan soŋ musulman bolgon sıykırçılar Rabbisine duba kıla baştaştı:) “O, Rabbibiz! Bizge (tügöngüs) sabır jaadırgın! Jana bizdin janıbızdı musulman abal(ıbız) da algın"
        },
        {
            "chapter": 7,
            "verse": 127,
            "text": "Firaundun koomunan bolgon (kaapır) adamdar (anı Musaga karşı kökütüp): “Musa menen anın koomun, seni jana kudaylarıŋdı taştap, jer betinde buzukuluk kılıp jürgön boydon jön koyosuŋbu?” - deşti. (Firaun) Ayttı: (Jok!) Tezdik menen alardın (bardık erkek) baldarın öltürüp, ayal-kızdarın tirüü kaltırabız! Biz alardı öz ökümübüzgö majburlap moyun sundurabız!”"
        },
        {
            "chapter": 7,
            "verse": 128,
            "text": "Musa koomuna (nasaat aytıp, mınday) dedi: “Allaһtan jardam suragıla jana sabır kılgıla. Çınında jer Allaһka taandık. (Firaunduku emes) Anı Özü kaalagan pendelerine muraska beret. Akıbet-natıyja takıba adamdardın paydasına bolot.”"
        },
        {
            "chapter": 7,
            "verse": 129,
            "text": "(Firaundun zulumu söögünön ötköndö, Musanın koomu andan naarazı bolup) mınday deşti: “Sen bizge (paygambar bolup) kelişiŋden murun alar bizge (uuldarıbızdı soyup, kızdarıbızdı tirüü koyup) azap berişken. Sen kelgenden kiyin dele (ulanuuda. Musa) ayttı: “(Ümüt üzbögülö). Rabbiŋer duşmanıŋardı jok kılıp, silerdi jerde orunbasar kılgısı bardır! Al silerdin kanday amal kılışıŋardı karap turat”"
        },
        {
            "chapter": 7,
            "verse": 130,
            "text": "Biz Firaun elin, akıl-esine keleer dep (kaatçılık) jıldarı menen jana mömö-jemiş jetişpestigi menen sınadık"
        },
        {
            "chapter": 7,
            "verse": 131,
            "text": "Kiyin, kaçan alarga bay-bardar turmuş kelse, (Allaһka şügür kılbay): “Biz uşuga tatıktuubuz”-deşti. A, eger bir jokçuluk- kaatçılık jetse Musa jana anı menen birge jürgöndördön dep joromoldoştu. Ukkula, alardın joromoldoru Allaһtın (tagdırının) aldında. Birok, alardın köbü (munu) bilişpeyt"
        },
        {
            "chapter": 7,
            "verse": 132,
            "text": "Alar (kaapırlar Musaga): “Sen bizdi sıykırlaş üçün ar kança dalil-moojiza körgözsöŋ da, saga ıyman keltirbeybiz” - deşti"
        },
        {
            "chapter": 7,
            "verse": 133,
            "text": "Anan, Biz alarga (azap-jaza iretinde) topon suu (baleesin), çebirtke (baleesin), bit (baleesin), baka (baleesin,) jana kan baleesin (Öz kuduretibizge) anık dalil kılıp jiberdik. (Birok, alar) tekeberçilikterinen jazbadı. (Antkeni,) alar kılmışker koom bolgon"
        },
        {
            "chapter": 7,
            "verse": 134,
            "text": "Alarga apaat-balee (udaama-udaa) kelgende Musaga (jalınıp): “O, Musa, Allaһ saga bergen nersenin (Şariyattın) urmatına, biz üçün Rabbiŋe duba kıl. Eger (dubaŋ menen) bizden baleeni arıltsaŋ, saga sözsüz ıyman keltirebiz jana İsrayil urpaktarın da saga koşup (jurtuna) jiberebiz” - deşti"
        },
        {
            "chapter": 7,
            "verse": 135,
            "text": "Al emi, özdörü jetip bargan möönötkö çeyin, alardan ıpılas baleeni arıltarıbız menen, daroo ubadaların buzuştu"
        },
        {
            "chapter": 7,
            "verse": 136,
            "text": "Anan Biz, ayattarıbızdı “jalgan” dep, (bilip tursa da) bilmeksen bolgondoru sebeptüü alardan öç alıp, deŋizge çöktürüp jiberdik"
        },
        {
            "chapter": 7,
            "verse": 137,
            "text": "Biz alsız-beçara koomgo (İsrayil urpaktarına), Özübüz berekelüü kılgan (Misirdegi) jerdin çıgış jana batış (bardık) tarabın (Firaun koomunan) muras kılıp berdik. Oşentip, Rabbiŋdin İsrayil urpaktarına aytkan jakşınakay sözü,! sabır kılganı sebeptüü tolugu menen atkarıldı. Jana Biz Firaun menen anın koomunun jasagandarın jana biyik-biyik kurgan sarayların oyron kıldık"
        },
        {
            "chapter": 7,
            "verse": 138,
            "text": "Biz İsrayil urpaktarın (aman-esen) deŋizden ötkörgönübüzdön soŋ, alar öz idol-buttarına tabınıp jatkan eldin astınan ötüştü jana Musaga: “O, Musa bizge da oşolordukunday but jasap ber” - deşti. (Anda) Musa ayttı: “Siler naadan koom turbaysıŋarbı"
        },
        {
            "chapter": 7,
            "verse": 139,
            "text": "Çınında, alardın dini jalgan, jasap jatkan ibadatı da jalgan!”"
        },
        {
            "chapter": 7,
            "verse": 140,
            "text": "Ayttı: “Emi, men silerge Allaһtan başka “kuday” taap bereyinbi?! Allaһ silerdi aalamdardan artık kılıp (duşmanıŋardan aman-esen kutkarıp koydu ele go!”)"
        },
        {
            "chapter": 7,
            "verse": 141,
            "text": "Jana estegile, (O, İsrayil urpaktarı!) Biz, silerdi, ayal-kızıŋardı tirüü koyup, erkek balaŋardı soyup, başıŋarga çeksiz azap salgan Firaun adamdarınan kutkargan elek. Uşunuŋarda siler üçün Rabbiŋerden çoŋ sınoo bar"
        },
        {
            "chapter": 7,
            "verse": 142,
            "text": "Biz Musa menen (aga Kitep — Şariyat tüşürüp berüü üçün) otuz keçege ubadalaşıp, dagı anı on (keçe) menen toluktadık. Oşentip, Rabbisinin (ubadalaşkan) ubaktısı toluk kırk keçe boldu. Musa bir tuuganı Harunga: “(Men ketkende) koomumdun arasında menin orunbasarım bolup, alardı tüzöp jana buzukulardın joluna eerçibey turgun!” - dedi"
        },
        {
            "chapter": 7,
            "verse": 143,
            "text": "Musa Biz ubadalaşkan ubakıtta kelgende jana Rabbisi aga (tüzdön-tüz) süylögöndö: «O, Rabbim! Maga körünçü, Saga karayın» -dedi. Al (Allaһ) ayttı: “Meni (bul düynödö) eç körö albaysıŋ. Birok, mına bul toogo karap tur, (men oşogo körünömün) eger al ordunda jılbay kalsa, sen Meni körö alasıŋ». Anan, Rabbisi toogo köründü ele.., anı küküm kılıp taştadı. Musa esten tanıp jıgıldı! Kaçan özünö kelgende, ayttı: “O, Rabbim, Sen Aruu-Tazasıŋ! Men (adepsizdik kılganıma) toobo kıldım! Jana men ıymanduulardın aldınkısımın!””"
        },
        {
            "chapter": 7,
            "verse": 144,
            "text": "(Allaһ) dedi: “O, Musa! Çınında, Men seni adamdardan jogoru (baalap) Özümdün paygambarlıgıma jana (ortomçusuz süylögön) Sözüm üçün tandap aldım. Emi, Men saga bergen Din-Şariyattı kabıl alıp, (bul neemat üçün) şügür kıluuçulardan bolgun!”"
        },
        {
            "chapter": 7,
            "verse": 145,
            "text": "Anan Biz al (Musa) üçün taktaylarga (adamdar muktaj bolgon) bardık nerselerdi, nasaat sözdördü jana ar bir nersenin bayan-erejelerin jazıp berdik. Jana “Bulardı bekem karmap, koomuŋa buyur; andagı şariyatka amal kılışsın!” (dedik). Emi, Men silerge buzuku(luk kılıp, Allaһtın balee-azabına kabılgan) adamdardın mekenin körgözömün"
        },
        {
            "chapter": 7,
            "verse": 146,
            "text": "Men jerde akıykatsızdık menen tekeberlenip jürgön adamdardı (kuduretime belgi bolgon) ayandardan (sabak alalbay turgan kılıp) burup koyomun. Kiyin alar ar kança dalil-moojiza körsö da, aga ıyman keltirişpeyt. Tuura Joldu körsö, anı karmanışpayt. Eger adaşuuçuluk jolun körsö, oşonu gana jol kılıp alıştı. Buga sebep; alar Bizdin dalilderdi “jalgan” deşti jana aga köŋül burbay koyuştu"
        },
        {
            "chapter": 7,
            "verse": 147,
            "text": "Bizdin ayattarıbızdı jana Akırettik joluguşuunu “jalgan” degen adamdardın jasagan (jakşı) işteri tekke ketet. Alar jasagan işterine jaraşa “sıylanışat”"
        },
        {
            "chapter": 7,
            "verse": 148,
            "text": "Musanın koomu al ketkenden kiyin özdörünün (altın) zıynattarınan (Samiriy degen buzuku adam jasap bergen jana möörögön) dobuş çıgara turgan muzoonun sölökötün (kuday kılıp) alıştı. Alar anın özdörünö süylöy albasın, (tuura) jolgo baştay albasın bilişpeybi?! (Oşogo karabay) anı kuday tutuşup, zaalım (kaapır) bolup kalıştı"
        },
        {
            "chapter": 7,
            "verse": 149,
            "text": "Kaçan gana (Musa kelip, alarga çındıktı tüşündürgön soŋ) buşayman boluşup, özdörünün adaşkanın bilişkende: “Eger Rabbibiz bizge ırayım kılıp, keçirbese, sözsüz zıyan körüüçülördön bolup kalabız!” -deşti"
        },
        {
            "chapter": 7,
            "verse": 150,
            "text": "Musa koomuna kaytıp kelgende (jana alardın muzoogo sıyınıp jatkanın körgöndö) açuulanıp, buşayman çegip: “Menden soŋ maga kanday jaman orunbasar bolupsuŋar! Rabbiŋerdin buyrugun şaştırdıŋarbı?!”-dedi. Kiyin Musa (jaaldanıp, kolundagı) taktalardı taştap, bir tuuganının (Harundun) başınan (çaç-sakalınan) julkuldata baştadı. (Harun) ayttı: “O, apamdın balası! Çının aytayın, koom meni kordop, (aytkandarımdı ukkandın orduna, kayra) öltürüp koyo jazdadı. Meni duşmandarga şermende kılba! Jana meni zaalım adamdardar menen birge dep oylobo"
        },
        {
            "chapter": 7,
            "verse": 151,
            "text": "(Musa) ayttı: «O, Rabbim! Meni jana bir tuuganımdı Özüŋ keçir! Jana bizdi Öz ırayımıŋa al! Sen eŋ ırayımduusuŋ!»"
        },
        {
            "chapter": 7,
            "verse": 152,
            "text": "Çınında, muzoonu kuday kılıp algandarga jakın arada Rabbisinen kaar-kazap jana (uşul) düynö jaşoosunda korduk jetet! Biz (Allayһga) jalgan tokugandardı uşintip jazalaybız"
        },
        {
            "chapter": 7,
            "verse": 153,
            "text": "Al emi, (çoŋ-kiçine) künöölördü jasagandan kiyin, artınan tooba kılıp, ıyman keltirgen adamdar bolso, Çınında senin Rabbiŋ oşondon (tooba kılgandan) kiyin Keçirüüçü, Irayımduu"
        },
        {
            "chapter": 7,
            "verse": 154,
            "text": "Musanın açuusu basılganda taktaylardı koluna aldı. Anın jazuularının arasına Rabbisinen korkkon adamdar üçün ırayım jana Tuura Jol kamtılgan ele"
        },
        {
            "chapter": 7,
            "verse": 155,
            "text": "Anan, Musa Bizdin ubadalaşkan ubaktıbız üçün koomunan jetimiş adamdı tandadı.! Anan alardı güldürök(tüü çagılgan) urganda (Musa) ayttı: “O, Rabbim! Eger kaalasaŋ meni da, alardı da mından murdaraak (koomum muzoogo tabınganda ele) öltüröt eleŋ. Emi, bizdin arabızdagı akmaktardın işinin kesepetinen bardıgıbızdı kıyratasıŋbı?! Bul iş (Senin muzoogo tabıngandardı keçirişiŋ jana mına bul akmaktardın “Allaһ keçire beret eken” dep, çekten çıgıp, Saga adepsizdik kılışkanı Senin sınooŋdon başka nerse emes. Bul sınoo menen Sen kaalaganıŋdı Tuura Jolgo baştap, kaalaganıŋdı adaştırasıŋ. Sen — bizdin başçıbızsıŋ. Bizdi keçir jana bizge ırayım kıl! Sen eŋ jakşı keçirüüçüsüŋ)"
        },
        {
            "chapter": 7,
            "verse": 156,
            "text": "Bizge uşul düynödö jana Akırette jakşılıktardı nasip kıl! Biz (künööbüzdü moyunga alıp) Özüŋö kayttık. (Allaһ) ayttı: “Azabımdı Özüm kaalagandarga jetkiremin jana ırayımım bardık (janduu-jansız, künöösüz-künöölüü) nerselerdi orop-kamtıp alat. Men al ırayımdı (Allaһtan) korkkon, zeketti bergen jana Bizdin ayattarıbızga ıyman keltirgen adamdarga gana nasip kılamın"
        },
        {
            "chapter": 7,
            "verse": 157,
            "text": "Al adamdar (öz ubaktısında) sabatsız (jaza jana okuy albagan, eç kimden sabak okubagan, bardık ilimi Allaһtan kelgen) elçi-paygambardı eerçişet. Al uşunday paygambar: (yahudiyler menen hristiandar) anı özdörünün Toorat, İnjilderinde (atı) jazıluu ekenin tabışat. Al alardı (özünö eerçigenderdi) jakşılıktarga buyurup, jamandıktardan kaytarat. Alarga taza — pakiza nerselerdi adal, ıpılas nerselerdi aram kılıp, üstünön maşakattarın, oor ibadattarın alıp taştayt. Emi, oşol paygambarga ıyman keltirip, anı urmattap, aga tüşürülgön nurdu eerçigen adamdar, oşolor gana (Tozokton) kutuluuçular"
        },
        {
            "chapter": 7,
            "verse": 158,
            "text": "Ayt: “O, adamdar! Men silerdin baarıŋarga Allaһtın elçisi bolomun! (Allaһ) uşunday: Asmandar jana jer mülkü Anıkı. Andan başka eç bir sıyınuuga tatıktuu kuday jok. Al öltüröt jana tiriltet. Emi, Allaһka jana Anın eç kimden sabak albagan, elçi-paygambarına ıyman keltirgile! Al paygambar (dagı) Allaһka, Anın sözdörünö ıyman keltiret. Jana Tuura Jolgo tüşüüdön ümütüŋör bolso, oşonu gana eerçigile"
        },
        {
            "chapter": 7,
            "verse": 159,
            "text": "Musanın koomunun arasında akıykatka baştay turgan, akıykat menen adilettüülük kıla turgan jamaat dagı bar"
        },
        {
            "chapter": 7,
            "verse": 160,
            "text": "Biz alardı uruu-uruu kılıp on eki elge bölüp jiberdik. Bir kezde koomu Musadan suu suraganda, Biz Musaga: “Asa-tayagıŋdı taşka urgun” dep vahiy kıldık. Kiyin al taştan on eki bulak atırıldı. (Musa al bulaktardı on eki uruuga bölüp, belgilep bergen soŋ) bardık adamdar öz içer suuların taanıştı. Kiyin Biz alardın üstünö buluttu kölökö kılıp koyduk. Anan dagı (açka kalışkanda) alarga asmandan halvalardı, bışırılgan kuş etterin jaadırıp: “Biz ırıskı kılıp bergen pakiza tamaktardan jegile” dedik. (Birok, bul el şügür kıluunu oylop da koyboston, moynundagı parızdardı atkarbastan künöö işterin ulanttı) Alar (munu menen) Bizge zulum kılışpadı, özdörünö gana zulum kılıştı"
        },
        {
            "chapter": 7,
            "verse": 161,
            "text": "(O, Muhammad) estegin, bir kezde alarga aytıldı: “Mına bul şaarga (İerusalimge) kirip, andan kaalagan jeriŋerde (kaalagan tamagıŋardı) jegile. Birok, “keçirgin” dep, darbazadan sajda kılıp (Allaһga ıraazıçılık bildirip, kiçipeyil bolup) kirgile. (Oşentseŋer) Biz silerdin kataŋardı keçirip, ihsan-jakşılık kılgandardı(n soobun) köböytöbüz”. (Allaһ İsrayil urpaktarının köptögön künöö-kataların keçirüü üçün uşul vazıypanı parz kılgan ele. Birok)"
        },
        {
            "chapter": 7,
            "verse": 162,
            "text": "Alardın arasınan (köpçülük) zaalım adamdar (“keçirgin” degen) sözdü özdörünö aytılbagan başka sözgö almaştırıp koyuştu. Zulum (kaapırlık) iş jasagandarı sebeptüü Biz alarga asmandan balee-azap jiberdik"
        },
        {
            "chapter": 7,
            "verse": 163,
            "text": "Sen alardan (İsrayil urpaktarınan) deŋiz jeegindegi ayıl jönündö sura. Oşondo alar işembi kündögü (Allaһ tıyuu salgan) çekten çıgıp ketişti: işembi kündörü balıktarı tolup-tolup (suu betinde) kele jatkan. İşembiden başka kündörü kelbey kalgan. Biz alardı buzukuluktuguna jaraşa uşintip sınaybız"
        },
        {
            "chapter": 7,
            "verse": 164,
            "text": "Bir kezde alardan bir jamaat ayttı: “Emne üçün siler Allaһ öltürüp, katuu jaza bere turgan koomgo nasaat aytıp jatasıŋar? (Künöödön kaytargandar) aytıştı: “Alardın takıbaa boluşun (balık uuloosun toktotuşun) ümüt kılıp jana Rabbiŋerdin aldında (“biz kaytargan elek” dep) aktanuu üçün”"
        },
        {
            "chapter": 7,
            "verse": 165,
            "text": "(Künöölüü adamdar) özdörünö eskertilgen nerseni unutup koyuşkanda, jamandıktan kaytargan adamdardı kutkarıp, (özdörünö) zulum kılgandardı, buzukuluktarına jaraşa katuu azap menen karmadık"
        },
        {
            "chapter": 7,
            "verse": 166,
            "text": "Kaytarılgan (künöö) işterinen kökbettenip kaytpay koyuşkanda Biz (alardı kargap): “Jek köründü maymıldarga aylanıp kalgıla!” dedik"
        },
        {
            "chapter": 7,
            "verse": 167,
            "text": "Dagı, bir mezgilde Senin Rabbiŋ alardın üstünö tee Kıyamatka çeyin, jaman azap menen kordoy turgan adamdardı jiberip turaarın aşkere bildirgen. Çınında, senin Rabbiŋ tez jaza berüüçü jana çınında Al Keçirimdüü, Booruker"
        },
        {
            "chapter": 7,
            "verse": 168,
            "text": "Biz alardı jer betinde bölük-bölük kılıp tırkıratıp (çaçıp) taştadık. Alardın arasında (Allaһtın ukugun orduna koyuuçu) jakşıları da bar, jakşı emesteri da bar. Jana Biz alardı (keede) jakşılıktar, (keede) jamandıktar menen sınadık. Kana emi, (kökbettikterinen ıymanga) kaytışsa"
        },
        {
            "chapter": 7,
            "verse": 169,
            "text": "Kiyin alardın artınan, Toorattı muras kılıp algan bir muun kaldı. Alar (Toorat ayatın burmalap, anın akısına) jarıbagan düynö buyumdarın alışıp: “Bizge keçirim berilet” deşet. Eger alarga oşondoy ele düynö buyumdarı kelse, (dagı) ala berişet. (Artınan dagı “Allaһ keçiret bizdi” dep koyo berişet) Akırı, alardın üstündö: “Allaһ jönündö çındıktı gana süylöşöt” degen Kitep (Toorat) osuyatı bar ele go?! Alar Toorattın içindegi ayattarın (ar dayım) okuşat ele go! Akıret korgonu Allaһtan korkkon (takıba) adamdar üçün jakşı. Akılıŋardı iştetpeysiŋerbi"
        },
        {
            "chapter": 7,
            "verse": 170,
            "text": "Jana (alardın arasında ıyık) Kitep ökümdörün bekem karmagan, namazdı toluk okugan adamdar da bar. Biz oŋdooçulardın soobun tekke ketirbeybiz"
        },
        {
            "chapter": 7,
            "verse": 171,
            "text": "Estegin, Biz alardın üstünö («Tuur» dep atalgan) toonu çatır sıyaktuu kötörüp, alar “mına emi, üstübüzgö kulap tüşöt” dep oylop kalganda: “Biz silerge bergen Şariyat ökümdörün bekem karmagıla jana takıba boluunu ümüt kılsaŋar, anın içindegilerdi unutpay jürgülö!” (dedik)"
        },
        {
            "chapter": 7,
            "verse": 172,
            "text": "Jana estegin, Senin Rabbiŋ adamzattın (Adam-Atanın) belinen urpaktarın çıgardı. Jana alardı özdörünö kübö kılıp: “Men silerdin Rabbiŋer emesminbi?” degende alar “Ooba, kübö bolduk”-deşti. (O, Adam urpaktarı!) Siler Kıyamat Kündö (jalgız Rabbiŋe sıyındıŋbı?” dep suralganıŋarda) “Biz mından kabarsız elek” dey albay kalışıŋar üçün (Biz uşul kübölügüŋördü alganbız)"
        },
        {
            "chapter": 7,
            "verse": 173,
            "text": "Je bolboso “Murun ata-babalarıbız muşrik bolgon eken, biz oşolordon kiyinki urpaktar bolobuz. (O, Allaһ) Sen bizdi adaşkan ata-babalar jasagan iş sebeptüü öltüröyün (tozoko taştayın) dep jatasıŋbı” (dey albay kalışıŋar üçün Biz uşul kübölügüŋördü alganbız)"
        },
        {
            "chapter": 7,
            "verse": 174,
            "text": "Biz alardın (özdörünün tabiyattarına jana ıymanga) kaytuusu üçün ayattarıbızdı uşunday anık bayan kıluudabız"
        },
        {
            "chapter": 7,
            "verse": 175,
            "text": "(O, Muhammad!) Alarga (İsrayil urpaktarına) Biz dalilderibizdi bergen (aalım) kişinin kabarın aytıp ber: al (özü bilgen) dalilderdi (amal kılbay) taştap koydu ele, şaytan eerçitip ketti jana adaşuuçulardan bolup kaldı"
        },
        {
            "chapter": 7,
            "verse": 176,
            "text": "Eger Biz kaalasak, dalilder (ilim) sebeptüü anın darajasın kötörüp koymokbuz. Birok, al jerge (jer mülkünö) jabışıp alıp, napsinin kaalooloruna eerçip ketti. Anın (suk — açközdügünün) misalı bir itke okşoyt: anı aydasaŋda, jön koysoŋ da tilin asıltırıp tura beret. Bul Bizdin ayattarıbızdı jalganga çıgargan («aalım») adamdardın misalı. (O, Muhammad!) alarga (uşul sıyaktuu) tamsil-ikayalardı aytıp ber. (Çındık jönündö) pikir kılışsa ajep emes"
        },
        {
            "chapter": 7,
            "verse": 177,
            "text": "Bizdin ayattarıbızdı jalganga çıgarıp, özdörünö zulum kılgan adamdardın misalı kanday jaman"
        },
        {
            "chapter": 7,
            "verse": 178,
            "text": "Allaһ kimdi Tuura Jolgo baştasa, demek al Tuura Jol tabuuçu. Al emi, kimdi adaştırsa, oşolor gana zıyan tartuuçular"
        },
        {
            "chapter": 7,
            "verse": 179,
            "text": "Çınında, Biz adamzat menen jinderdin köpçülügün tozok üçün jarattık. (Antkeni,) alardın jüröktörü bar, birok anı menen sezbeyt, közdörü bar, birok körgüsü kelbeyt, kulaktarı bar birok, ugup koyboyt. Alar aybandar sıyaktuu. Jok! Andan da tömön! Alar — (eç nerseni) tuybagan adamdar"
        },
        {
            "chapter": 7,
            "verse": 180,
            "text": "Allaһtın eŋ sonun ısımdarı bar. Aga oşolor menen duba kılgıla! Jana Allaһtın ısımdarında (buzuktukka) oogon adamdardı taştagıla! Alar tez arada kılmışına jaraşa jazalanışat"
        },
        {
            "chapter": 7,
            "verse": 181,
            "text": "Biz jaratkan kalktardın arasında Akıykat menen Tuura Jolgo baştay turgan jana akıykattık menen adilettik ornoto turgan adamdar da bar"
        },
        {
            "chapter": 7,
            "verse": 182,
            "text": "Bizdin ayattarıbızdı “jalgan” degenderdi özdörü bilbey-sezbey kala turgan keyipte «istidraj» kılabız"
        },
        {
            "chapter": 7,
            "verse": 183,
            "text": "Alarga möönöt berilet. Çınında Menin aylakerligim bekem"
        },
        {
            "chapter": 7,
            "verse": 184,
            "text": "Alar dayım birge jürgön şerikterinde (Muhammadda) jindilik jok ekenin oylonuşpaybı?! Al (Rabbisi tarabınan jiberilgen) anık eskertüüçüdön başka emes"
        },
        {
            "chapter": 7,
            "verse": 185,
            "text": "Alar asmandar jana jer mülk(tör) ü jönündö, Allaһ jaratkan nerseler jönündö jana özdörünün ajal-möönöttörü jakındap kalganı jönündö oylonuşpaybı?! Andan (Kuraandan) kiyin alar dagı kanday sözgö işenişet boldu eken"
        },
        {
            "chapter": 7,
            "verse": 186,
            "text": "Allaһ kimdi adaştırıp koyso, aga eç bir jol baştooçu jok! Allaһ alardı sokur adamday tentigen abalda öz adaşuuçuluktarına taştap koyot"
        },
        {
            "chapter": 7,
            "verse": 187,
            "text": "Alar senden Kıyamat jönündö: anın kaçan bolooru jönündö suraşat. Aytkın: “Munun ilimi Rabbimdin gana aldında. Anın ubaktısın Özü gana bildiret. Al (Kıyamat) asmandar jana jer (jaşooçuları) üçün oor-maşakattuu iş. Al silerge kapıstan kelet. Sen anık bile turgansıp, senden suraşat. Aytkın: «Anın ilimi Rabbimdin gana aldında. Birok, köp adamdar munu bilişpeyt.»"
        },
        {
            "chapter": 7,
            "verse": 188,
            "text": "Aytkın: “Men özümö Allaһ kaalagandan başka payda da, zıyan da jetkire albaymın. Eger kayıptı bilgenimde, (özümö) jakşılıktardı köböytüp almakmın jana maga eç kanday jamandık jetmek emes. Men bolgonu, ıymanduu adamdardı (azap) menen eskertüüçü jana (soop-sıylık) menen süyüntüüçü paygambarmın"
        },
        {
            "chapter": 7,
            "verse": 189,
            "text": "Al (Allaһ) silerdi bir jandan (Adam-Atadan) jaratkan. Kiyin anı menen tınçtanıp, ırahat alsın dep, andan jubayın (Havaa-Eneni) jarattı. Anan aga jakındık kılganda, jeŋil jüktüü bolup, anı menen jürö berdi.! Al emi (boyundagı) oorloşkon mezgilde (bala bütkönün bilişip) Rabbisine: “Eger bizge jakşı (soo-taza) perzent berseŋ şügür kıluuçulardan bolor elek” dep duba kılıştı"
        },
        {
            "chapter": 7,
            "verse": 190,
            "text": "(Allaһ) eköönö jakşı perzent bergende, bergen nersesinde Allaһka şirk keltirişti.” Allaһ alardın şirkterinen Biyik-Jogoru"
        },
        {
            "chapter": 7,
            "verse": 191,
            "text": "Eç nerseni jaratpay, jaratılgan nerselerdi Allaһga şerik kılışabı"
        },
        {
            "chapter": 7,
            "verse": 192,
            "text": "(Adamdar Allaһka şerik kılgan başka “kudaylar”) Alarga gana emes, özdörünö da jardam bere alışpayt"
        },
        {
            "chapter": 7,
            "verse": 193,
            "text": "(O, muşrikter!) Eger siler alardı (“kudayıŋardı”) Tuura Jolgo çakırsaŋar eerçip kelbeyt (ukpayt). Alardı çakırdıŋarbı je unçukpay turduŋarbı, silerge ayırması jok"
        },
        {
            "chapter": 7,
            "verse": 194,
            "text": "Allaһtan başka siler duba kılıp jatkan “kudaylar” özüŋör sıyaktuu ele pendeler. (Allaһtın makuluktarı). Eger çınçıl bolsoŋor, alarga duba kılgılaçı kana, joop berişet beken"
        },
        {
            "chapter": 7,
            "verse": 195,
            "text": "Emne, alardın jürö turgan buttarı barbı? Je (küç menen) karmagıday koldoru barbı? Je köröör közdörü barbı? Je bolboso, ukkuday kulaktarı barbı?! Aytkın: “Allaһga şerik kılgan “kudayıŋarga” duba kıla bergile dagı, eç nersege karabay (maga karşı) aylakerligiŋerdi baştay bergile” (birok, koluŋardan eç nerse kelbeyt)"
        },
        {
            "chapter": 7,
            "verse": 196,
            "text": "(Antkeni,) Menin korgooçum — Allaһ! Al (maga asmandan) Kitepti tüşürgön. Jana Al salih adamdarga jardam beret"
        },
        {
            "chapter": 7,
            "verse": 197,
            "text": "Allaһtan başka siler duba kıla turgan “kudaylar” silerge da, özdörünö da jardam bere albayt"
        },
        {
            "chapter": 7,
            "verse": 198,
            "text": "Eger alardı Tuura Jolgo çakırsaŋar — ukpayt. Karasaŋ, saga «karap» ele turuşat, birok körüşpöyt"
        },
        {
            "chapter": 7,
            "verse": 199,
            "text": "(O, Muhammad!) Keçirimdüü bol jana (adamdardı eŋ jakşı) kasietterge buyur. Jana naadandardan ıraak bol"
        },
        {
            "chapter": 7,
            "verse": 200,
            "text": "Kaçan seni şaytandın azgırıgı joldon çıgara baştasa, Allaһtan korgoo sura! Çınında Al Uguuçu, Bilüüçü"
        },
        {
            "chapter": 7,
            "verse": 201,
            "text": "Çınında, takıba adamdardı şaytan azgırıgı karmaganda (oşol zamat) Allaһtı esteşip (Tuura Joldu) körö baştaşat"
        },
        {
            "chapter": 7,
            "verse": 202,
            "text": "Al emi, alardın (şaytandardın) dostoru bolso, adaşuuçulukta alarga (şaytandar) jardamçı boluşup, (künöölörün) eç toktotuşpayt"
        },
        {
            "chapter": 7,
            "verse": 203,
            "text": "Jana sen (alar suragan) dalil-moojizanı keltirbegende “Özüŋ ele jasap koyboysuŋbu?” deşti. Aytkın: “Men Rabbim tarabınan vahiy kılıngan nerselerdi gana eerçiym. Bul (Kuraan) Rabbiŋer tarabınan kelgen (bardık jakşılıktardı körgözüüçü) nışaan-belgiler jana ıymanduular üçün Tuura Jol, Irayım"
        },
        {
            "chapter": 7,
            "verse": 204,
            "text": "(O, adamdar!) kaçan Kuraan okulganda, aga kulak salgıla jana süküt çalıp turgula! Allaһtın ırayımına bölönsöŋör ajep emes"
        },
        {
            "chapter": 7,
            "verse": 205,
            "text": "(O, Muhammad!) Rabbiŋdi erteli-keç özüŋçö (ıklas menen), jalbarıp, korkup jana aşkere kıykırbay zikir kılgın. Jana (Allaһtı) unutup koyuuçulardan bolbogun"
        },
        {
            "chapter": 7,
            "verse": 206,
            "text": "Çınında, Rabbiŋdin aldındagılar (perişteler) dele Aga ibadat kıluudan tekeberlenişpeyt, Anı daŋazalaşat jana Aga sajda kılışat"
        },
        {
            "chapter": 8,
            "verse": 1,
            "text": "(O, Muhammad!) Senden oljolor jönündö suraşat. Aytkın: Oljolor Allaһ jana anın paygambarına tieşelüü. Emi, Allaһtan korkup, öz ara mamileŋerdi oŋdop, eger ıymanduu bolsoŋor, Allaһka jana Anın paygambarına moyun sungula"
        },
        {
            "chapter": 8,
            "verse": 2,
            "text": "Çınında, ıymanduu adamdarga Allaһtı eskertilgende, jüröktörü korkuuga tüşüp, ayattarı okulganda al ayattar alardın ıymandarın köböytöt.? Jana alar Rabbisine gana tobokel kılışat"
        },
        {
            "chapter": 8,
            "verse": 3,
            "text": "(Dagı) alar namazdarın kemçildiksiz okuşup, Biz ırıs kılıp bergen nerselerden ehsan-sadaka kılışat"
        },
        {
            "chapter": 8,
            "verse": 4,
            "text": "Oşolor gana çınıgı momundar! Alarga Rabbisinin aldında (Beyişte, biyik) darajalar, keçirim jana uluu ırıskılar bar"
        },
        {
            "chapter": 8,
            "verse": 5,
            "text": "Oşol sıyaktuu Rabbiŋ seni akıykat menen üyüŋdön (soguşka) çıgarganda, momundardan kee biröölörü munu jaktırbay turuştu"
        },
        {
            "chapter": 8,
            "verse": 6,
            "text": "(Allaһtın ökümü) Anık bolgondon kiyin dele, ölümgö aydalıp baratkansıp, karap turup seni menen talaşıp jatışat"
        },
        {
            "chapter": 8,
            "verse": 7,
            "text": "Allaһ silerge eki taypanın biröösün! (oljo) boluusun ubada kıldı ele, siler kural-jaragı jogunun özüŋör üçün boluşun kaaladıŋar. Allaһ bolso, (siler kaalagandan başkanı:) Özünün (öküm) sözdörü menen akıykattı orundatuunu jana kaapırlardın “artın kırkıp koyuunu” kaaladı"
        },
        {
            "chapter": 8,
            "verse": 8,
            "text": "Eger kılmışker-muşrikter jaman körsö da, (Allaһ) jalgandı joyup, akıykattı ornotuu üçün (uşunday boluusun kaaladı)"
        },
        {
            "chapter": 8,
            "verse": 9,
            "text": "Siler Rabbiŋerge jalbarıp, duba kılganda, Al silerge joop berip, (paygambarına): “Men silerdi udaama-udaa (kelüüçü) miŋ perişte menen kubattaymın” dedi"
        },
        {
            "chapter": 8,
            "verse": 10,
            "text": "Munu Allaһ (silerdin ruhuŋarga) şattık (demi) kılıp jana anı menen jürögüŋör tınçtanuusu üçün jasadı. Jeŋiş - Allaһtan gana. Çınında Allaһ — Kudurettüü, Daanışman"
        },
        {
            "chapter": 8,
            "verse": 11,
            "text": "Oşondo, (Allaһ) silerdi, Özü tarabınan tınçtık-beypildik boluşu (jana jürögüŋördön korkuunu ketirüü) üçün (köz irmemdik) uyku menen orodu jana jürögüŋördü, kadamıŋardı anı menen bekemdep, silerden Şaytan azgırıgın ketirip, taza-pakiza kıluu üçün üstüŋörgö asmandan jamgır jaadırdı"
        },
        {
            "chapter": 8,
            "verse": 12,
            "text": "Oşondo, (o, Muhammad) senin Rabbiŋ periştelerge: “Men siler menen birgemin. Emi, ıymanduu adamdardı şerdentkile! Men tez ele kaapırlardın jürögünö korkuu salamın, siler dagı alardın moyundarına çaap, ar bir manjaların kesip taştagıla!” -dep vahiy kıldı"
        },
        {
            "chapter": 8,
            "verse": 13,
            "text": "Munun sebebi; alar (kaapırlar) Allaһka jana paygambarına karşı soguştu. Kim Allaһ jana paygambarı menen soguşsa, (bilip algıla) çınında, Allaһtın azabı katuu"
        },
        {
            "chapter": 8,
            "verse": 14,
            "text": "Uşul silerdin jazaŋar! Anı(n azabın) tatkıla! Jana, akıykatta, kaapırlarga Tozok azabı bar"
        },
        {
            "chapter": 8,
            "verse": 15,
            "text": "O, momundar! Eger çabuulga ötkön kaapırlarga joluksaŋar, alarga artıŋardı salıp kaçpagıla"
        },
        {
            "chapter": 8,
            "verse": 16,
            "text": "Kim oşol kündö alarga artın salsa, Allaһtın kaar-kazabın satıp algan bolot jana jayı Tozok! Al kanday jaman orun! Birok, soguş erejesin özgörtüü je bolboso, (başka bir) jamaatka koşuluu maksatında artın salsa (anda kaçkan bolup eseptelbeyt jana künöö bolboyt)"
        },
        {
            "chapter": 8,
            "verse": 17,
            "text": "(O, momundar!) Alardı siler öltürbödüŋör birok, Allaһ öltürdü. (O, Muhammad) atkanda sen atkanıŋ jok, Allaһ attı. Jana Özü tarabınan momundarga jakşınakay sınoo bolsun üçün (uşintti).! Çınında - Allaһ Uguuçu, Bilüüçü"
        },
        {
            "chapter": 8,
            "verse": 18,
            "text": "Uşul jeŋişiŋer (Allaһtan) Jana Allaһ akıykatta, kaapırlardın amaldarın alsıratuuçu"
        },
        {
            "chapter": 8,
            "verse": 19,
            "text": "(Ey, muşrikter!) Eger Allaһtan («kaçan azap tüşüröt» dep) surasaŋar, mına, silerge (karşı) jeŋiş keldi. Eger (Tuura Jolgo toskool boluudan) toktolsoŋor bul silerge jakşı. Eger (soguşka) kaytsaŋar, biz dagı kaytabız. Anda jamaatıŋar ar kança köp bolso da, silerge eç jardam bere albay kalat. Çınında, Allaһ momundar menen"
        },
        {
            "chapter": 8,
            "verse": 20,
            "text": "O, ıyman keltirgender! Allaһka jana Paygambarına moyun sungula jana (Kuraandagı “moyun sungula” degen buyruktu) ugup turup andan jüz burbagıla"
        },
        {
            "chapter": 8,
            "verse": 21,
            "text": "Ukpay turup “uktuk” degen adamdardan! bolbogula"
        },
        {
            "chapter": 8,
            "verse": 22,
            "text": "Albette, Allaһtın nazarında aybandardan da eŋ jamanı (çındıktı) ukpagan, (akıykattı) süylöbögön akılsızdar"
        },
        {
            "chapter": 8,
            "verse": 23,
            "text": "Eger Allaһ alardan bir jakşılık boloorun bilgende (akıykattı) uga turgan kılıp koymok. Jana, eger uga turgan kılıp koyso dele, (akıykattan) jüz burup ketmek"
        },
        {
            "chapter": 8,
            "verse": 24,
            "text": "O, ıyman keltirgen pendeler! Silerge jaşoo bere turgan nersege (ibadatka) çakırganda, Allaһ menen paygambarına (daroo) joop bergile! Bilip koygula, Allaһ adam menen (anın) jürögünün arasın tosup koyot.? Jana çınında, bardıgıŋar Anın Özünö çogulasıŋar"
        },
        {
            "chapter": 8,
            "verse": 25,
            "text": "Jana silerdin araŋardagı zulum (künöö) kılgandardın özünö gana tiybey (bardıgıŋarga tegiz tie) turgan azaptan? korkkula! jana bilgile Allaһtın azabı katuu"
        },
        {
            "chapter": 8,
            "verse": 26,
            "text": "(O,momundar!) Estegile, bir kezde siler az, jer betinde alsız-beçara jana adamdar silerdi basıp-tonop ketişinen korkkon abalda eleŋer. Kiyin Allaһ silerge (Medinadan) orun-oçok berip, Öz jardamı menen koldop, silerge taza nerselerdi ırıskı kılıp berdi. Kana emi, (uşularga) şügür kılsaŋar"
        },
        {
            "chapter": 8,
            "verse": 27,
            "text": "O,ıyman keltirgender! Allaһka, Anın paygambarına jana silerge işenip tapşırılgan amanattarga bilip turup kıyanat kılbagıla"
        },
        {
            "chapter": 8,
            "verse": 28,
            "text": "Jana bilip koygula, çınında silerdin mal-düynöŋör jana bala-çakaŋar — bul sınoo (gana). Akıykatta, Allaһtın aldında Uluk soop bar"
        },
        {
            "chapter": 8,
            "verse": 29,
            "text": "O,ıyman keltirgender! Eger Allaһtan korksoŋor silerge jakşılık menen jamandıktı ajırata turgan ilim-parasat beret, (kiçinekey) künööŋördü öçüröt, jana (çoŋ) künööŋördü keçiret. Allaһ — Uluk pazilet eesi"
        },
        {
            "chapter": 8,
            "verse": 30,
            "text": "(O, Muhammad) estegin, kaapırlar (bir kezde) seni (öz jurtuŋda) kaltıruuga, je öltürüügö je bolboso, sürgün kıluuga amal izdeşken. Alar aylakerlik kılışat, Allaһ da aylakerlik kılat. Allaһ aylakerlerdin mıktısı"
        },
        {
            "chapter": 8,
            "verse": 31,
            "text": "Eger alarga Bizdin ayattarıbız okulsa: “Biz ukkanbız. Eger kaalasak buga okşogondu biz dele ayta alabız. Bul bayırkılardın jomoktorunan başka nerse emes” deşet"
        },
        {
            "chapter": 8,
            "verse": 32,
            "text": "Bir kezde alar: “O, Allaһ! Eger mına bul (Muhammad aytıp jatkan sözdör) Senin aldıŋdan kelgen Akıykat (ekeni çın) bolso, asmandan üstübüzgö taş jaadır je bizge jan oorutkan azap jiber!” — deşti"
        },
        {
            "chapter": 8,
            "verse": 33,
            "text": "(O, Muhammad, ar kaçan) sen alardın arasında ekeniŋde, Allaһ alardı azaptabayt. Jana alar (tooba kılışıp) künöölörünö (Allaһtan) keçirim suraşsa da Allaһ alardı azaptabayt"
        },
        {
            "chapter": 8,
            "verse": 34,
            "text": "(Birok,) Alar (musulmandardı) Masjid al-Haramdan tosup jatsa Allaһ alardı azaptabay koymok bele?! Anın (Masjid al-Haramdın) eeleri alar emes! Anın (çınıgı) eeleri takıbaaluu adamdar. Birok, köpçülügü (munu) bilişpeyt"
        },
        {
            "chapter": 8,
            "verse": 35,
            "text": "Alardın “Baytullah” (Al-Haram) aldındagı “namazdarı” ışkırık jana kol çabuudan başka emes ele! Emi, (ey, muşrikter!) kaapır bolgonuŋarga jaraşa azaptı(n daamın) tatkıla"
        },
        {
            "chapter": 8,
            "verse": 36,
            "text": "Kaapırlar (adamdardı) Allaһtın jolunan tosuu üçün mal-düynölörün jumşaşat. Dagı ele jumşay berişet, birok kiyin (bul işteri) öz baştarına buşayman bolot. Kiyin... jeŋilişet! Kaapırlar (Akırette) Tozokko çogultulat"
        },
        {
            "chapter": 8,
            "verse": 37,
            "text": "Allaһ ıpılastardı taza-pakizalardan ajıratıp alıp, biri-birine kabattap, jıynap, bardıgın Tozokko salışı üçün. Oşolor anık zıyan tartuuçular"
        },
        {
            "chapter": 8,
            "verse": 38,
            "text": "(O, Muhammad), kaapırlarga ayt: Eger (duşmandıgın) toktotuşsa, ötkön künöölörü keçirilet. Eger ulantışsa, (bilip koyuşsun:) murunkulardın jolu ötkön"
        },
        {
            "chapter": 8,
            "verse": 39,
            "text": "(O, momundar!) kaapırlarga karşı, (jer betinde) fitna (şirk jana dinge toskoolduk) kalbay kalganga çeyin jana din-ökümdün bardıgı Allaһka taandık bolgongo çeyin soguşa bergile. Eger toktotuşsa, Allaһ jasagan işterin Körüüçü"
        },
        {
            "chapter": 8,
            "verse": 40,
            "text": "A, eger (Allaһka moyun sunuudan) jüz buruşsa, bilgile, silerdin başçıŋar — Allaһ! Al mıktı Başçı jana mıktı Jardamçı"
        }
    ]
}
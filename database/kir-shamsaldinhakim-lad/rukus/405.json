{
    "rukus": [
        {
            "chapter": 40,
            "verse": 10,
            "text": "Çınında, kaapır adamdarga biyik dobuş menen aytılat: «(Azır) özüŋördü-özüŋör jek körgöndön, Allaһtın jek körüüsü uluguraak! Bir kezde silerdi ıymanga çakırılganda kaapır bolduŋar"
        },
        {
            "chapter": 40,
            "verse": 11,
            "text": "(Kaapırlar) aytıştı: «O, Rabbi! Sen bizdi eki iret öltürüp, eki iret tirilttiŋ!! Biz künööbüzdü moynubuzga alabız! (Bul tozokton) çıguuga jol barbı?!» («Jol jok» dep aytılat alarga)"
        },
        {
            "chapter": 40,
            "verse": 12,
            "text": "«Munun sebebi, silerdi Allaһtın Özünö (eç nerseni şerik koşpoy ibadat kıluuga) çakırılganda kaapır bolgonsuŋar jana Aga şerik koşulsa, (oşol jalgan kudayga) ıyman keltirgensiŋer! (Bügün) öküm eŋ Uluk, eŋ Jogorku Allaһka taandık!»"
        },
        {
            "chapter": 40,
            "verse": 13,
            "text": "(Ey, insandar!) Al silerge Özünün (kuduretinin) belgilerin körgözüp, siler üçün asmandan ırıskı tüşürgön Zat. (Munu) Allaһka kaytkan adamdar gana eskerişet"
        },
        {
            "chapter": 40,
            "verse": 14,
            "text": "Emi, siler eger kaapırlar jaman körsö da, (bardık) din-ibadattı Allaһka kalıs bagıttagan abalda gana duba (ibadat) kılgıla"
        },
        {
            "chapter": 40,
            "verse": 15,
            "text": "(Silerdin Kuday) Biyik darajaluu jana (Uluk) Arştın Kojoyunu! Al pendelerinin arasınan Özü kaalagan adamga joluguşuu Kündön eskertüü üçün, Öz buyrugu menen vahiy tüşüröt"
        },
        {
            "chapter": 40,
            "verse": 16,
            "text": "Al Künü alar (insandar mürzölörünön) kötörülüp çıgışat. Eç nerse Allaһtan jaşıruun bolo albayt. Al Künü mülk (padışalık) kimdin kolunda? Jalgız Jeŋüüçü Allaһtın Kolunda"
        },
        {
            "chapter": 40,
            "verse": 17,
            "text": "Al Kündö ar bir jan özü jasagan işine jaraşa gana jaza alat. Al Kündö zulum jok. Çınında Allaһ tez Esepteşüüçü"
        },
        {
            "chapter": 40,
            "verse": 18,
            "text": "(O, Muhammad!) Sen alardı (oşol) jakın Kün menen korkut. Anda jüröktör alkımga tıgılıp, (adamdar sözdörün) içine jutkan abalda (boluşat)! Zaalımdarga eç bir booruker, eç bir şapaatı kabıl alıngan aktooçu bolboyt"
        },
        {
            "chapter": 40,
            "verse": 19,
            "text": "(Allaһ) közdördün (aram nersege) jaşıruun nazar salışın da, jüröktör jaşırgan sırlardı da bilip turat"
        },
        {
            "chapter": 40,
            "verse": 20,
            "text": "Allaһ akıykat menen öküm kılat. Al emi, Allaһtan başka, (muşrikter) duba kılıp jatkan «kudaylar» eç nerseni öküm kıla alışpayt. Çınında Allaһ Özü gana (bardık nerselerdi) Uguuçu, Körüüçü"
        }
    ]
}
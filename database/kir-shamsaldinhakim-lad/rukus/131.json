{
    "rukus": [
        {
            "chapter": 7,
            "verse": 73,
            "text": "Jana Samud koomuna öz buradarları Salihtı paygambar kıldık. Al ayttı: “O, koomum! Allaһka ibadat kılgıla! Silerge andan başka kuday jok. Silerge Rabbiŋer tarabınan dalil keldi: Mına bul Allaһtın töösü — silerge (Allaһtan) ayan-belgi. Anı öz erkine koygula. Allaһtın jerinde ottop jürö bersin. Aga jamandık kıla körbögülö. Antseŋer silerdi jan oorutkan azap karmayt"
        },
        {
            "chapter": 7,
            "verse": 74,
            "text": "Estegile, Allaһ silerdi Aad koomunun artınan orunbasar kılıp, jerde (kenen) orun-oçok berdi. Siler tegiz jerlerge saraylardı salasıŋar, toolordu(n boorun) oyup-jonup, üylördü kurasıŋar. Allaһtın (uşul) neemattarın estegile! Jana jer betinde buzukuluk taratıp jürbögülö!”"
        },
        {
            "chapter": 7,
            "verse": 75,
            "text": "Salihtın koomundagı tekeberlengen (bay-manap) adamdar, özdörünün arasınan ıyman keltirgen bey-beçara adamdarga karap: “Siler Salihtı Rabbisi tarabınan jiberilgen paygambar dep bilesiŋerbi?” — deşti. “Ooba. Biz aga jiberilgen nerselerge ıyman keltirüüçülörbüz”"
        },
        {
            "chapter": 7,
            "verse": 76,
            "text": "Tekeberlengen adamdar: “Biz siler ıyman keltirgen dinge işenbeybiz!” — deşti"
        },
        {
            "chapter": 7,
            "verse": 77,
            "text": "Jana (“katılsaŋar silerge azap kelet” dep eskertilgen) töönü soyup jiberişti dagı, Rabbisinin buyrugun oroyluk menen buzup: “O, Salih! Egerde (çın) paygambar bolsoŋ, bizge ubada kılgan azaptı keltirçi?!” — deşti. (Kiyin Salih alarga: ““Üyüŋördö üç kün oynop-jırgap algıla. Bul — jalgan emes ubada!” — dep joop beret. Iras ele, üç kündön soŋ)"
        },
        {
            "chapter": 7,
            "verse": 78,
            "text": "Alardı jer titiröö (baleesi) karmap, jürgön-turgan jerlerinde jer menen jeksen boluştu"
        },
        {
            "chapter": 7,
            "verse": 79,
            "text": "Salih bolso, (kırılıp bütköndön kiyin) alarga dalısın salıp: “O, koomum! Men silerge Rabbimdin buyruktarın jetkirip, nasaat kılgan elem. Birok, siler nasaat aytuuçu adamdardı süyböyt ekensiŋer!” - dedi"
        },
        {
            "chapter": 7,
            "verse": 80,
            "text": "(O, Muhammad!) Lut paygambardı da (estegin). Bir kezde al koomuna: “O,! Silerge çeyin aalamdarda eç bir adam jasabagan buzukuluktu jasaysıŋarbı?”"
        },
        {
            "chapter": 7,
            "verse": 81,
            "text": "Çınında, siler ayaldar bul jakta kalıp, erkekterge kumar menen (artınan) kelip jatasıŋarbı?! Jok! (Bul — aram!) Siler çekten çıkkan koomsuŋar!” - dedi"
        },
        {
            "chapter": 7,
            "verse": 82,
            "text": "(Buzulup bütkön) koomu aga: “Alardı (Lut jana anı menen birge bolgon ıymanduulardı) ayılıŋardan çetke çıgarıp taştagıla! Alar taza adamdar imiş!” — degen söz menen gana joop berdi"
        },
        {
            "chapter": 7,
            "verse": 83,
            "text": "Anan Biz Lut menen anın üy-bülösün kutkardık. Bir gana ayalı(n kutkarbadık). Al (azapta) kaluuçulardan boldu"
        },
        {
            "chapter": 7,
            "verse": 84,
            "text": "Kiyin Biz alardın (kaapırlardın) üstünö (jalınduu taştardan) jamgır jaadırdık! Kılmışkerlerdin akıbeti kanday bolgonun kara"
        }
    ]
}
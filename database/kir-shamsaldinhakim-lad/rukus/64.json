{
    "rukus": [
        {
            "chapter": 4,
            "verse": 15,
            "text": "(O, momundar) zayıptarıŋardın arasında buzukuluk (zınaa) kılgandarı bolso, alarga özüŋördön (musulmandardan) tört kübö alıp kelgile. Eger alar (anık dalilder menen) kübölükkö ötsö, alardı ajal alıp ketkenge çeyin je bolboso, Allaһ alarga (bul jazadan başka jazalooçu) jol körsötköngö çeyin üylörgö kamap koygula"
        },
        {
            "chapter": 4,
            "verse": 16,
            "text": "Silerden (erkek-ayaldardan) eköö uşunu (zınaanı) jasagan bolso, al eköönü sazayın bergile. Anan eger toobosuna tayanıp oŋolso, alardan jüz burgula (jazanı toktotkula). Albette, Allaһ toobalardı kabıl aluuçu, Meerimdüü"
        },
        {
            "chapter": 4,
            "verse": 17,
            "text": "Albette, Allaһtın toobalardı keçirüüsü künöö işti bilbesten jasap alıp, kiyin daroo tooba keltirgen kişilerge arnalgan. Allaһ anday adamdardın toobasın kabıl alat. Allaһ Bilüüçü, Daanışman"
        },
        {
            "chapter": 4,
            "verse": 18,
            "text": "Al emi, künöö kılıp jürö berip, kaçan alardan birine ölüm (jazası) kelgende gana “Men emi tooba kıldım!” dey turgan adamdarga jana kaapır boydon ölüp ketüüçülördün toobaları kabıl alınbayt. Anday adamdarga Biz jan oorutkan azaptı dayardap koygonbuz"
        },
        {
            "chapter": 4,
            "verse": 19,
            "text": "O,ıyman keltirgender! Siler üçün (ölgön jakınıŋardın nikesinde bolgon) ayaldardı (alar kaalabasa da) majburlap muras-mülk kılıp aluu adal bolboyt. Jana siler (eger ayalıŋardı süyböy kalsaŋar), bergen mahırıŋardın bir bölügün alıp, (silerden ajırap) ketişine toskool bolbogula. Al emi, kaçan bir anık buzuk iş (zınaa) jasaganda gana (mahırıŋardı kayrıp aluu üçün alarga toskoolduk kılsaŋar bolot). Ayaldar menen sılık-sıpaa jaşagıla. Eger alardı jaman körüp kalsaŋar(da katuu tiybegile. Antkeni), Allaһ siler jaman körgön nersede köp jakşılıktardı katıp koygon boluşu mümkün"
        },
        {
            "chapter": 4,
            "verse": 20,
            "text": "(O, momundar!) Eger (talagın bergen) ayaldın orduna başkasına üylönüünü kaalasaŋar jana alardın birine (ajıraşıp jatkanıŋarga) ötö köp mal-mülktü! (mahır kılıp) bergen bolsoŋor, al mahırdan eç nerse alıp kalbagıla. Emne, siler anı doomat jana anık künöö (kıluu) menen alasıŋarbı"
        },
        {
            "chapter": 4,
            "verse": 21,
            "text": "Kantip anı aluuga batınasıŋar?! Akırı, silerdin biriŋer (erkekter) ekinçiŋerge (ayaldarga) (oşol mahır sebeptüü) jetişti ele go?! Jana (siler ajıraşuunu kaalagan) ayaldar silerden (ömür boyu kamkor boluşuŋar jönündö) katuu ubada algan ele go"
        },
        {
            "chapter": 4,
            "verse": 22,
            "text": "Ataŋardın nikesinde bolgon ayaldarga üylönbögülö! Al emi, (İslamdan) murun bolgon bolso, eç nerse emes (al keçirilet). Bul iş buzukuluk, jiyirkeniçtüü jana eŋ jaman jol"
        }
    ]
}
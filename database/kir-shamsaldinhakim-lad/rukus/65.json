{
    "rukus": [
        {
            "chapter": 4,
            "verse": 23,
            "text": "Silerge (tömöndögülördün nikesi) aram kılındı: apaŋar (apaŋardın apaları), kızdarıŋar (jana bardık kız nebereŋer), bir tuugan eje-siŋdiŋer, ataŋardın (je çoŋataŋardın) eje-siŋdileri, apaŋardın (je çoŋ eneŋerdin) eje-siŋdileri, aga-iniŋerdin kızdarı, eje-siŋdiŋerdin kızdarı, kökürök sütün bergen emçek apaŋar, emçekteş eje-siŋdiŋer (siler sütün emgen ayaldın sütün emgen kızdar), kayneneŋer, siler jakındık kılgan (kiyinki) ayaldarıŋardın (özü menen alıp kelgen) silerdin tarbiyaŋarda bolgon kızdarı. Eger al (kiyin üylöngön) ayalıŋarga jınıstık jakındık kılbagan bolsoŋor, anda (alardı talak kılgandan kiyin) kızdarına üylönsöŋör - künöö jok. Jana öz beliŋerden jaralgan uuluŋardın ayaldarı(na üylönüüŋör) jana bir tuugan eje-siŋdini bir ubakta öz nikeŋerge koşup alışıŋar (silerge aram kılındı)!. Al emi, (islamdan) murun bolgon bolso, anda eç nerse emes (keçirilet). Albette, Allaһ Keçirimdüü, Meerimdüü"
        },
        {
            "chapter": 4,
            "verse": 24,
            "text": "Dagı küyöösü bar ayaldar(ga üylönüü aram). Al emi kol astıŋardagı küŋ ayaldarga jakındık kıluuŋar aram emes.? Allaһtın kitebin(in ökümdörün) bekem karmagıla. Uşul aytılgandardan başka (ayaldardın) bardıgına, mal-düynöŋördön (mahır kılıp) berüü menen, taza bolup, buzuktuk kılbay üylönüüŋör siler üçün adal kılındı. Emi, al ayaldardan kimisine (nike menen) jakındık kıluuçu bolsoŋor, parız kılıngan akısın (mahırın) bergile. Mahır belgilengenden kiyin öz ara kelişip aluuŋarda (küyöösü belgilengenden köbüröök berse je bolboso, ayal belgilengenden bir bölügün je baarın keçip jiberse) siler üçün künöö jok. Albette, Allaһ Bilüüçü, Daanışman"
        },
        {
            "chapter": 4,
            "verse": 25,
            "text": "Jana silerden kimiŋer azat, ıymanduu ayaldarga üylönüü üçün mümkünçülük tappasa, anda kol astıŋardagı ıymanduu küŋ ayaldardan (birden törtkö çeyin) üylönö bersin. Allaһ silerdin ıymanıŋardı(n darajasın) jakşı Bilüüçü. Biri-biriŋerden (taragansıŋar) Alardan (küŋ ayaldardan) ıybaluu, zınaa kılbagan jana jaşıruun köŋüldöş tutpagan ayaldarga kojoyundarının uruksatı menen üylönö bergile jana mahırların jakşılap tölögülö. Eger (erge tiyip,) başı baylangandan kiyin zınaa kılışsa, alarga azat ayaldarga berilgen jazanın jarımı berilet. Bul (küŋdörgö uruksat berüü) silerdin araŋardan boydokçuluk azabına çıday albagandar üçün. Al emi, (azat ayaldın mahırına kuduretiŋer jetkenge çeyin) sabır kılsaŋar özüŋörgö jakşı. Allaһ Keçirimdüü, Meerimdüü"
        }
    ]
}
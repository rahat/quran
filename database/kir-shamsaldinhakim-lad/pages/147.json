{
    "pages": [
        {
            "chapter": 6,
            "verse": 143,
            "text": "(Maldan) segiz erkek-urgaaçını (jarattı): koydon eköö, eçkiden eköö. Aytkın: “(Allaһ) eki erkegin aram kıldıbı je eki urgaaçısınbı. Je bolboso eki urgaaçının (urgaaçı koy menen urgaaçı eçkinin) kursagındagı baldarınbı? Eger çınçıl bolsoŋor, maga ilim menen (tüşündürüp) aytkılaçı"
        },
        {
            "chapter": 6,
            "verse": 144,
            "text": "Töödön ekini (erkek-urgaaçısın) jana uydan ekini (jarattı). Aytkın: “(Allaһ) eki erkegin aram kıldı bele, je eki urgaaçısınbı? Je bolboso, (bir töö, bir uydan turgan) eki urgaaçının jatınındagı nersenibi?! Je, Allaһ silerge uşunu osuyat kılganına kübö bolduŋar bele?! Eç nerseni bilbey turup, adamdardı adaştıruu üçün Allaһtın atınan jalgan aytkan adamdan zaalımıraak kim bar?! Albette, Allaһ zaalım koomdordu Tuura Jolgo baştabayt"
        },
        {
            "chapter": 6,
            "verse": 145,
            "text": "Aytkın: «Maga (Allaһ tarabınan) vahiy kılıngan nerselerdin arasınan tamaktanuuçular üçün (siler aytkan) aram nerseni tappay turam. Bir gana tarp, tögülgön kan, je doŋuzdun eti bolso - al ıpılas, aram! Je fasıktık menen Allaһtan başkaga arnap soyulgan bolso (bu dagı aram).» Al emi, kim (oşol aramdan başka jegilik tappay) argasızdıktan, araanın agıtpay, (özöktü jalgaganga çeyinki) çekten çıkpay (jese), albette, senin Rabbiŋ Keçirimdüü, Irayımduu"
        },
        {
            "chapter": 6,
            "verse": 146,
            "text": "Jana, biz yahudiylerge bardık (ay) tuyaktuulardı aram kılgan elek. Al emi, uy-koylordon bolso, alarga jonundagı, içegilerindegi (çarbı) maylarınan jana söökkö aralaşkan (çuçuk) maylarınan başka mayların aram kılgan bolçubuz. Bul alardın zulum kılganı üçün bizdin jazabız. Jana çınında, biz -Akıykatçılbız"
        }
    ]
}
{
    "pages": [
        {
            "chapter": 7,
            "verse": 52,
            "text": "Biz ıymanduu koomgo Tuura Jol, Irayım bolsun dep alarga Özübüz anık bayandagan kitepti alıp keldik. (Al kitep Allaһtan bolgon anık) ilimdin üstündö"
        },
        {
            "chapter": 7,
            "verse": 53,
            "text": "Alar anın (Kuraandın aldın ala aytılgan) kabarların(ın kelişin) gana kütüüdö. Al kabar (Kıyamat) kelgende, murda anı “unutkan” adamdar: “Rabbibizdin paygambarları çındıktı alıp kelgen turbaybı! Emi, bizge künöölörübüzdü surap berüüçü ortomçu tabılar beken?! Je bolboso, (düynögö) kaytarılar bekenbiz, jasaganıbızdan başka (soop) işterdi jasap kelmekpiz?!” deşet. Alar özdörünö zıyan kılıştı! Jana oyunan çıgargan “kudayları” alardan jok bolup ketti"
        },
        {
            "chapter": 7,
            "verse": 54,
            "text": "Silerdin Rabbiŋer — Allaһ. Al asmandar menen Jerdi altı kündö jarattı. Kiyin Arştan biyik boldu!. Al tündü kündüzgö oroyt jana al (karaŋgılık) anı (kündüzdü) kuup jüröt. Kün, Ay jana (başka) jıldızdar Anın buyruguna moyun sundurulgan. Ukkula: jaratuu jana buyuruu Özünö gana taandık! Aalamdardın Rabbisi — Allaһ Uluk, Biyik"
        },
        {
            "chapter": 7,
            "verse": 55,
            "text": "Rabbiŋerge jalbaruu menen, kupuya türdö duba (ibadat) kılgıla! Çınında, Al çekten çıguuçulardı süyböyt"
        },
        {
            "chapter": 7,
            "verse": 56,
            "text": "Jer betinde — anı oŋdogondon kiyin — buzukuluk kılbagıla!! (Azabınan) korkup, (soobunan) ümüt kılıp Özünö gana duba kılgıla! Çınında, Allaһtın ırayımı jakşılık kıluuçularga jakın"
        },
        {
            "chapter": 7,
            "verse": 57,
            "text": "Jana Al ırayımınan kuşkabar iretinde (jamgırdın) aldınan şamaldardı jiberet. Kaçan al şamaldar oor buluttardı köçürgöndö Biz alardı ölük (suusagan) şaarlarga aydaybız jana andan jamgır jaadırıp, anı menen ar türkün mömölördü çıgarabız. Biz (Kıyamatta) ölüktördü uşul sıyaktuu kayra (jerden) çıgarıp alabız. Kana ele, akıl-nasaat alsaŋar"
        }
    ]
}
{
    "pages": [
        {
            "chapter": 2,
            "verse": 58,
            "text": "Estegile, Biz: «Mına bul şaarga kirgile dagı, (anı meken kılıp), köŋülüŋör kaalagan jerde keŋiri jep-içkile. Jana darbazadan sajda kılgan abalda «hittatun» (O, Allaһ, keçir) dep kirgile! Biz silerdin kataŋardı keçirip, jakşı amal kıluuçularga koşumça (sooptor) berebiz» dedik"
        },
        {
            "chapter": 2,
            "verse": 59,
            "text": "Oşondo, zaalımdar («hittatun» degen) sözdü, özdörünö aytılgandan başka (“hintatun” degen) sözgö almaştırıp koyuştu! Andan kiyin Biz zaalımdarga buzukuluk kılgandarı üçün asmandan azap tüşürdük"
        },
        {
            "chapter": 2,
            "verse": 60,
            "text": "Bir kezde, Musa koomu üçün suu surap duba kıldı ele, Biz aga «Asa tayagıŋ menen taştı ur»-dedik. Kiyin andan on eki bulak atırılıp çıktı. Bardık adamdar öz bulaktarın bilişti. (Oşondo, Biz) «Allaһ bergen ırıskılardan jep-içkile jana jer betinde buzukuluk menen oyrongerçilik kılbagıla!» (dedik)"
        },
        {
            "chapter": 2,
            "verse": 61,
            "text": "Oşondo, siler ayttıŋar «O, Musa! Biz (Rabbiŋ asmandan tüşürgön) bir türdüü daamga sabır-kaniet kılbaybız! Rabbiŋe duba kıl, bizge jer öndürgön jemişterden: badıraŋdardan, sarımsaktardan, buurçaktardan, jasmık dandarınan, piyazdardan çıgarıp bersin!» Anda Musa: «Siler tömön jemişterdi alardan jakşı nersenin («mann» jana «sulvanın») orduna surap jatasıŋarbı?! (Kaalagan) şaarga tüşkülö: suragan jemişiŋer toltura! Alarga korduk-kedeylik menen (ruhaaniy) jakırlık jazıldı jana Allaһtın kaarına joluguştu! Anın sebebi Allaһtın ayattarına kaapır bolgondoru jana paygambarlardı kıyanatçılık menen öltürgöndörü! Anın sebebi (Allaһtın ökümünö) karşılık kılgandarı jana çekten çıkkandarı"
        }
    ]
}
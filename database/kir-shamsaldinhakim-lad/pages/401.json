{
    "pages": [
        {
            "chapter": 29,
            "verse": 39,
            "text": "(Jana Biz) Kaarun, Firaun, Haamandardı da (kıyrattık). Alarga Musa anık ayat-dalilder alıp kelgen. Birok, jer betinde tekeberlenişti. Jana (baştarına Allaһtın azabı kelgende) kaçıp kutuluuçulardan bolbodu"
        },
        {
            "chapter": 29,
            "verse": 40,
            "text": "Bardıgın öz künöölörü sebeptüü azapka duuşar kıldık: Kee biröösünö taş-jamgır jaadırdık, kee biröölörün açuu aykırık kıyrattı, kee biröösün jerge jutkurduk jana kee birin (suuga) çöktürdük. (Demek) Alarga Allaһ zulum kılbadı. Birok, özdörünö-özdörü zulum kılıştı"
        },
        {
            "chapter": 29,
            "verse": 41,
            "text": "Allaһtan başka («kudaylardı») dos-başçı tutkan adamdardın misalı (özünö içke jelelerden) üy kurup algan jörgömüşkö okşoyt.! Alar (muşrikter) eger bilse, üylördün eŋ alsızı jörgömüştün üyü"
        },
        {
            "chapter": 29,
            "verse": 42,
            "text": "Albette, Allaһ alar duba (ibadat) kılıp jatkan başka «kudayların(ın» alsızdıgın) bilet. Jana Bir Özü gana Kudurettüü, Daanışman"
        },
        {
            "chapter": 29,
            "verse": 43,
            "text": "Biz adamdarga mına uşul misaldardı keltirdik. Alardı akılduu insandar gana tüşünöt"
        },
        {
            "chapter": 29,
            "verse": 44,
            "text": "Allaһ asmandardı jana Jerdi akıykat menen jarattı. Çınında, bul nersede ıymanduu adamdar üçün (Bizdin kuduretibizge) belgi bar"
        },
        {
            "chapter": 29,
            "verse": 45,
            "text": "(O, Muhammad!) Özüŋö vahiy kılıngan Kitepti (Kuraandı adamdarga) okup ber jana namazdı (kaltırbay) orundat. Çınında, namaz buzuk jana künöö işterden kaytarat. Allaһtı zikir kıluu eŋ uluk nerse. Allaһ silerdin emne jasaganıŋardı bilip turat"
        }
    ]
}
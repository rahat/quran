{
    "pages": [
        {
            "chapter": 33,
            "verse": 23,
            "text": "Momundardın arasında (uşunday) er-azamattar bar: alar Allaһka bergen ubadalarında çınçıl ekenin körgözüştü. Kee birleri mildetin atkarıp (şeyit bolup) ketişti. Kee biröölörü (şeyittikti) kütüüdö. Alar (Allaһka bergen) ubadanı buzbadı"
        },
        {
            "chapter": 33,
            "verse": 24,
            "text": "Allaһ çınçıl adamdardı öz çınçıldıktarı sebeptüü sıylaş üçün jana munaafıktardı kaalasa azaptaş je bolboso toobaların kabıl alış üçün (uşul sınoogo duuşar kıldı). Çınında, Allaһ Keçirüüçü, Irayımduu"
        },
        {
            "chapter": 33,
            "verse": 25,
            "text": "Al emi, alardı (duşmandardı) bolso, Allaһ öz açuuları menen kaytardı.! Alar eç bir jakşılıkka jetişpedi. Allaһ momundarga soguş jaatınan jetiştüü (jardamçı) boldu. Allaһ Küçtüü, Kudurettüü"
        },
        {
            "chapter": 33,
            "verse": 26,
            "text": "Jana Allaһ duşmandarga jardam bergen kitep eelerin (Banu Kurayza yahudiylerin) korgondorunan tüşürdü. Jüröktürünö korkuu saldı. Siler (o, momundar) alardan bir bölügün öltürüp, bir bölügün tutkundap aldıŋar"
        },
        {
            "chapter": 33,
            "verse": 27,
            "text": "Jana silerge alardın jerlerin, koroo-jayların, mal-mülktörün jana butuŋar baspagan (jaŋı) jerlerdi da muras kılıp berdi. Allaһ - bardık nersege Kudurettüü"
        },
        {
            "chapter": 33,
            "verse": 28,
            "text": "O, paygambar! Ayaldarıŋa ayt: «Eger düynö jaşoosun jana anın zıynattarın kaalasaŋar, kelgile silerdi (jakşına mülk menen) paydalantıp, sılık-sıpaa ajıraşayın"
        },
        {
            "chapter": 33,
            "verse": 29,
            "text": "Al emi, Allaһtı (n ıraazılıgın), Anın paygambarın jana Akıret Üyün kaalasaŋar, Allaһ silerdin araŋardagı jakşı ibadat kılgandarga uluu sıylıktı (Beyişti) dayardap koygon»"
        },
        {
            "chapter": 33,
            "verse": 30,
            "text": "O, paygambardın ayaldarı! Silerden kimiŋer aşkere künöö iş jasasa, aga eki ese köp azap berilet. Bul Allaһ üçün jeŋil"
        }
    ]
}
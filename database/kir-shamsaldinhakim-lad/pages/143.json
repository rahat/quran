{
    "pages": [
        {
            "chapter": 6,
            "verse": 119,
            "text": "Silerge emne boldu, Allaһtın ısımı aytılgan nerselerden jebey jatasıŋar?! Allaһ silerge aram bolgon nerselerdi toluk bayandap berdi go! Bir gana argasız kalganıŋarda (jan saktoo üçün jeseŋer — uruksat). Albette, köpçülük adamdar bilbestikten ulam, öz kaaloolorun eerçip, adaşıp ketişüüdö. Rabbiŋ çekten çıguuçulardı jakşı bilet"
        },
        {
            "chapter": 6,
            "verse": 120,
            "text": "Künöölördün körüngönün da, kömüskösün da taştagıla! (Kanday gana bolbosun) künöö iş jasagan adamdar öz kılmıştarına jaraşa jakında jazaların alışat"
        },
        {
            "chapter": 6,
            "verse": 121,
            "text": "Allaһtın ısımı eskerilbegen nerselerden jebegile! (Antkeni,) Al — anık buzukuluk! Albette, şaytandar özdörünün dostoruna (muşrikterge) siler menen talaşıp-tartışuunu ilham kılışat. Eger alarga moyun sunsaŋar, siler dagı muşriksiŋer"
        },
        {
            "chapter": 6,
            "verse": 122,
            "text": "Janı jok kezde Biz aga jan berip, adamdar arasında anı menen (jolun jarıtıp) jürö turgan nurdu koluna karmatıp koygon adam karaŋgılıktardan çıkpay jürgön adamga okşomok bele?? Uşul sıyaktuu, kaapırlarga jasap jatkan işteri (şaytandar tarabınan) kooz körgözülüp koyulgan"
        },
        {
            "chapter": 6,
            "verse": 123,
            "text": "Oşentip, Biz ar bir ayıl-şaarga, oşol jerde (dinge karşı) ayla-amal kıluusu üçün, künöökör çoŋdorun koyduk. Alar amalköylük kılışat, birok sezbegen abalda özdörün-özdörü aldaşat.”"
        },
        {
            "chapter": 6,
            "verse": 124,
            "text": "Eger alarga (İslam çındıgına) dalil kelçü bolso (tekeberlenişip): “Allaһtın paygambarlarına berilgen nerse (paygambarlık) bizge da berilmeyinçe ıyman keltirbeybiz” - deşet. Allaһ Öz paygambarlıgın kimge berüünü jakşı bilet. Künöökör adamdar bolso, Allaһtın aldında, (dinge karşı) aylakerlikteri üçün kor kıluuçu, katuu azapka duuşar boluşat"
        }
    ]
}
{
    "pages": [
        {
            "chapter": 2,
            "verse": 282,
            "text": "O, ıyman keltirgender! Belgilüü möönötkö karız aldı-berdi kılsaŋar, al mamileni jazıp koygula. Ortoŋordo bir jazuuçu adilet menen jazsın. Al Allaһ üyrötköndöy (adilettik menen) jazuudan baş tartpasın. Sözsüz jazsın jana moynuna karız aluuçu kişi aytıp jazdırtsın. Al Rabbisi — Allaһtan korksun jana andan (karızdan) bir nersesin da kemitpesin. Eger moynuna karız aluuçu adam akılsızıraak, alsız je aytıp jazdıra albay turgan (duduk) bolso, anın işenimdüü ökülü adilettik menen aytıp tursun. Jana özüŋör ıraazı bolgon küböŋördön eki erkek kişiŋerdi, eger eki erkek tabılbay kalsa, bir erkek jana eki ayaldı kübölükkö tartkıla. (Ayaldardın) biri adaşsa, ekinçisi eskertip turat. (Kübölükkö) çakırılganda kübölör baş tartışpasın! Anı (karızdı), az bolso da, köp bolso da, öz möönötünö çeyin jazıp koyuudan erikpegile. Uşunuŋar Allaһtın aldında adilettüüröök, kübölük üçün bekemireek jana şektenip kalbaşıŋarga jakınıraak. Al emi, araŋarda aylantıp jatkan naktalay soodaŋar bolso, anı jazbay ele koyuşuŋarda siler üçün künöö jok. (Birok, eger unutup kaluudan korksoŋor je anıgıraak boluşun kaalasaŋar) öz ara sooda kılsaŋar dele kübölördü tartkıla jana jazuuçu da, kübölör da zıyan tartıp kalışpasın. Eger (munun teskerisin) jasasaŋar bul silerdin buzukuluguŋar(dın belgisi). Allaһtan korkkula! Allaһ silerge (uşintip) taalim beret. Allaһ ar bir nerseni Bilüüçü"
        }
    ]
}
{
    "pages": [
        {
            "chapter": 47,
            "verse": 30,
            "text": "Eger Biz kaalasak, saga alardı körgözüp koymokpuz jana sen alardı körünüşünön ele taanıp almaksıŋ. (Birok) sen emi alardı sözdörünün «küüsünön» taanıysıŋ. Allaһ silerdin amal-işiŋerdi bilet"
        },
        {
            "chapter": 47,
            "verse": 31,
            "text": "Biz silerdin araŋardan (çınıgı) jihad kıluuçular menen sabırduu momundardı sınap (tandap) alganga çeyin jana silerdin (çınıgı) kabarıŋardı bilgenge çeyin (ar türdüü sınoolor menen) sınay berebiz"
        },
        {
            "chapter": 47,
            "verse": 32,
            "text": "Çınında, (özdörü) kaapır bolup, (başkalardı) Allaһtın jolunan toskon jana özdörünö Tuura Jol anık bilinip kalgandan kiyin dele (ar türdüü buzukuluk menen) paygambardı maşakat-tüyşükkö salgan adamdar Allaһka eç nerseni zıyan jetkire alışpayt! Jana (Allaһ) alardın iş-araketterin tekke ketirip koyot"
        },
        {
            "chapter": 47,
            "verse": 33,
            "text": "O, ıyman keltirgen adamdar! Allaһka moyun sungula jana paygambarga moyun sungula! Jana (Allaһtın ayattarına karşı çıguu menen) işiŋerdi jaraksız kılıp albagıla"
        },
        {
            "chapter": 47,
            "verse": 34,
            "text": "Anıgında, kaapır bolup (adamdardı) Allaһtın jolunan toskon (jana) andan soŋ kaapır boydon ölüp ketken adamdardın künöölörün Allaһ eç kaçan keçirbeyt"
        },
        {
            "chapter": 47,
            "verse": 35,
            "text": "(O, momundar! Siler jihad mezgilinde) jalkooluk kılbagıla! Jana koluŋar (duşmandan) biyik kelip turgan abalıŋarda (alardı) tınçtıkka çakırbagıla! Allaһ siler menen birge! Jana Al silerdin (soop) amalıŋardı kemitpeyt"
        },
        {
            "chapter": 47,
            "verse": 36,
            "text": "Çınında, düynö jaşoosu oyun jana tamaşa. Egerde siler ıymanduu jana takıbaluu bolsoŋor Allaһ silerge soop-sıylıgıŋardı (toluk) beret jana mal-mülküŋördü(n bardıgın Allaһ joluna çıgaruunu) surabayt"
        },
        {
            "chapter": 47,
            "verse": 37,
            "text": "Eger (Allaһ) silerden anı (mülküŋördü) surap, tüyşöltsö, saraŋdık kılasıŋar jana Al silerdin (jürögüŋördögü) jek körüünü aşkerelep koyot"
        },
        {
            "chapter": 47,
            "verse": 38,
            "text": "O, siler, Allaһ jolunda (mal-mülk) çıgaruuga çakırılgan adamdar! Silerden kee biröölör saraŋdık kılaar. Kimde-kim saraŋ bolso al öz janına (Beyişke kirişine) saraŋdık kılgan bolot. Allaһ (silerdin mal-mülküŋörgö) muktaj emes! Özüŋör (Allaһka) muktajsıŋar! Eger (Allaһtın dinin koldoodon) jüz burup ketseŋer, Al silerdi (jok kılıp) orduŋarga başka koomdu almaştırıp koyot. Kiyin alar siler sıyaktuu (bakıl, Allaһtın ayattarına karşı çıguuçu) boluşpayt"
        }
    ]
}
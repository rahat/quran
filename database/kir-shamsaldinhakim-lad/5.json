{
    "chapter": [
        {
            "chapter": 5,
            "verse": 1,
            "text": "O,ıyman keltirgender! Ubadaŋardı atkargıla! Silerge (tömöndö) okup berile turgandarınan başka bardık jandıktar adal kılındı. (Silerge) İhramda? bolup turgan abalıŋarda aŋ uuloo adal emes. Allaһ Özü kaalaganday öküm kılat"
        },
        {
            "chapter": 5,
            "verse": 2,
            "text": "O,ıyman keltirgender! Allaһ aram kılgan nerselerdi, “tştahrul haram” ayların(da kan tögüünü), Allaһka arnalgan belek janıbarlardı (öltürüünü jana uurdoonu), oşondoy ele, (taanılıp turuşu üçün) alardın moynuna asılgan monçoktordu (üzüünü) jana Rabbisinin pazilet, ırazıçılıgın tilep, Baytul-Haramdı közdöy jolgo çıkkan kişilerdi (öltürüünü) özüŋörgö adal kılıp albagıla! Al emi, kaçan ihramdan çıksaŋar aŋ uulay bergile. (Silerge zulum kılgan) bir (musulman) koomdu jaman körüşüŋör, alardı Masjid - Al-Haramga kirgizbey koyuuga jana alarga duşmandık kıluuga silerdi majburlabasın. Jakşılık jana takıbaa işterde biri-biriŋerge jardam bergile. Duşmançılık jana künöö işterde biri-biriŋerge jardam berbegile. Allaһtan korkkula! Allaһtın azabı katuu"
        },
        {
            "chapter": 5,
            "verse": 3,
            "text": "Silerge ölümtük (tarp), (muuzdalgan uçurda atırılgan) kan, doŋuzdun (çoçkonun) eti, Allaһtan başkanın atın atap soyulgan jandıktın eti, muunup ölgön, urunup (sokkudan) ölgön, biyiktikten kulap ölgön, süzüşüp ölgön jana jırtkıçtar tiştep-tıtıp! öltürgön aybandardın etteri aram kılındı. Al emi muuzdap alganıŋar aram emes.? Dagı buttarga (mazarlarga) arnap soyulgan jandıktın eti jana «azlam»? menen pal açuuŋar aram kılındı. Bul işiŋer (Allaһ aram kılgandı jasaşıŋar) — buzukuluk. Mına bügün (Makka fath bolgondon kiyin) silerdi diniŋerden (kaytaruudan) kaapırlardın ümütü üzüldü. Emi alardan korkpogula. Menden gana korkkula! Mına bügün Men silerge diniŋerdi toluk kılıp, neemat-jakşılıktarımdı birin kaltırbay berip, silerge İslamdın gana din boluşun kaaladım. Al emi, kim açarçılık azabına çıdabay (janagı aram tamaktardan) özök jalgaar darajada jeşke majbur bolso, Allaһ Keçirimdüü, Iyramduu"
        },
        {
            "chapter": 5,
            "verse": 4,
            "text": "Senden özdörünö emneler adal kılınganın suraşat. Aytkın: “Silerge bardık taza-pakiza tamak-aştar jana kolgo üyrötülgön (it, bürküt, itelgi sıyaktuu) janıbarlar karmap kelgen nerseler adal kılındı. Siler alardı Allaһ silerge bilgizgen nerse (ilim-taalim) menen kolgo üyrötkön eleŋer. Emi, oşol janıbarlar siler üçün karmap kelgen nerselerdi jey bergile. Jana alardı agıtıp jatkanıŋarda Allaһtın ısımın estegile. Allaһtan korkkula! Allaһ tez Esepteşüüçü"
        },
        {
            "chapter": 5,
            "verse": 5,
            "text": "Bügün silerge (bardık) taza nerseler adal kılındı. Jana kitep berilgen elderdin tamagı siler üçün, silerdin tamagıŋar alar üçün adal kılındı. Jana silerge momun-musulmandardın taza-pakiza ayaldarı menen kitep eelerinen bolgon taza (soyku emes) ayaldar(ga üylönüü) adal kılındı. (Munun şartı:) eger mahırın berip, zınaa kılbay, oynoş tutpay, ak nikelep alsaŋar. Al emi, kim ıymanga kaapır bolso,! anın amaldarı (ibadattarı) küyüp ketet jana Akırette zıyan tartuuçulardan bolot"
        },
        {
            "chapter": 5,
            "verse": 6,
            "text": "O,ıyman keltirgender! Eger namazga kamdansaŋar jüzüŋördü, anan koluŋardı çıkanakka çeyin (çıkanaktı koşup) juugula jana başıŋarga «mash» tartkıla jana da butuŋardı kızıl aşıgın koşup juugula. Eger jünüb (bulgangan) bolsoŋor -juungula. Al emi, eger ooruluu je saparda, bolsoŋor je bolboso birööŋör ajatkanadan kelse, je ayalıŋarı sılap-sıypalasaŋar jana, (daarat je gusul) üçün suu tappay kalsaŋar, taza jer kırtışına tayammum kılıp (alakanıŋardı urup) anı menen betiŋerdi anan koluŋardı sılagıla. Allaһ silerge maşakat jaratuunu kaalabayt. Birok, silerdi tazartuunu jana şügür kıluuçu boluşuŋar üçün silerge neemattarın toluk berüünü kaalayt"
        },
        {
            "chapter": 5,
            "verse": 7,
            "text": "Allaһtın silerge bergen neemattarın jana “uktuk, moyun sunduk” degen mezgiliŋerdegi Anı menen ubadalaşkan ubadaŋardı estegile.! Allaһtan korkkula! Albette, Allaһ jüröktördögü sırlardı Bilüüçü"
        },
        {
            "chapter": 5,
            "verse": 8,
            "text": "O, ıyman keltirgender! Allaһ(tın ıraazılıgı) üçün (sözüŋördö da, işiŋerde da) tüz jana adilet turup kübö bolgula. Bir koomdu jaman körüüŋör, alarga adiletsizdik kıluuga silerdi majburlap koybosun! Adilet kılgıla! Al takıbaaga jakın. Allaһtan korkkula! Albette, Allaһ silerdin işiŋerden Kabardar"
        },
        {
            "chapter": 5,
            "verse": 9,
            "text": "Iyman keltirip, salih (jakşı) amal kılgandarga Allaһ keçirim jana uluu soop-sıylık boluşun ubada kıldı"
        },
        {
            "chapter": 5,
            "verse": 10,
            "text": "Al emi, kaapır bolup, Bizdin (anık çındıktı çagıldırıp turgan) ayattarıbızdı jalganga çıgargandar Tozoktun gana elderi"
        },
        {
            "chapter": 5,
            "verse": 11,
            "text": "O,momundar! Allaһtın silerge bergen neematın estegile: bir mezgilde, (duşman bolgon) koom kol salganda, Allaһ alardın kolun silerden tıygan ele. Allaһtan korkkula jana momun adamdar Allaһka gana tobokel kılışsın"
        },
        {
            "chapter": 5,
            "verse": 12,
            "text": "Allaһ İsrayil urpaktarınan bekem ant-ubadanı aldı. Jana Biz alardın on eki başçısın (ant menen moynuna algan parızdardı atkaruusun közömöldöögö) jiberdik. Allaһ ayttı: “Men siler menen birgemin. Eger siler namazdı toluk atkarıp, zeketti berip, Menin paygambarlarıma ıyman keltirip, alardı urmattasaŋar jana Allaһka jakşı karız (sadaka) berseŋer, anda Men silerdin künööŋördü öçürüp, astınan darıyalar agıp turgan Beyişterge kirgizemin. Al emi silerden kimde-kim uşundan (ant-ubada bergenden) kiyin dele, kaapır bolup ketse, al (bilip turup) tüz joldon adaşıptır"
        },
        {
            "chapter": 5,
            "verse": 13,
            "text": "Ant-ubadaların atkarbagandarı sebeptüü (kiyin) Biz alarga kargış jaadırdık, jüröktörün katırıp saldık. Alar (Iyık Kiteptegi) sözdü öz ordunan (başka maanidegi sözgö) almaştırıp jiberişti. Jana alar özdörünö eskertilgen nerseden (Toorattan) bir (neçe) esesin unutuştu. Jana da sen (o, Muhammad), alardın bardıgın kıyanattın üstündö tabasıŋ. Bir az gana bölüktörü anday emes. Sen alardıŋn(n kataların) keçirip koy. Allaһ ehsan (jakşı amal) kıluuçulardı süyöt"
        },
        {
            "chapter": 5,
            "verse": 14,
            "text": "“Biz — nasaaralarbız”! degen adamdardan da ant-ubada algan elek. Alar dagı özdörünö eskertilgen nerseden (İnjilden) bir bölügün unutup jiberişti! Natıyjada Biz alardın aralarına tee Kıyamatka çeyin (öz ara) duşmançılık jana jek körüünü salıp koyduk. Allaһ alarga jakında jasagan kılmıştarının kabarın beret (jana oşogo jaraşa azapka duuşar kılat)"
        },
        {
            "chapter": 5,
            "verse": 15,
            "text": "O, kitep elderi! Mına, silerge Bizdin paygambarıbız (Muhammad) siler Kitepten (Toorat menen İnjilden) jaşırıp koygon köp nerselerdi silerge bayan kılıp jana (başka) köp nerselerdi(n sırın) açpay, jön koygon abalda keldi. Silerge Allaһtan Nur (Muhammad) jana anık Kitep (Kuraan) keldi"
        },
        {
            "chapter": 5,
            "verse": 16,
            "text": "Allaһ al (Kitep) menen, Özünün ıraazıçılıgına eerçigen adamdardı (azaptan) salamatta boluu joldoruna baştayt. Jana alardı Öz kaaloo-uruksatı menen, (kaapırlıktın) karaŋgılıktarınan (İslamdık) Nurga çıgarıp, Tuura Jolgo baştayt"
        },
        {
            "chapter": 5,
            "verse": 17,
            "text": "“Allaһ — bul Maryamdın uulu Iysa”-degen adamdar kaapır boluştu. Aytçı: eger Allaһ Maryamdın uulu Iysanı, anın apasın jana jer jüzünün bardık adamdarın jok kıluunu kaalasa, Allaһ tarabınan (kelgen bul baleenin) bir gana nersesin kaytaruuga kimdin kudureti jetmek?! Asmandar jana Jerdin jana eköösünün ortosundagı bardık nerselerdin padışalıgı (jalgız) Allaһka taandık. Allaһ Özü kaalaganday jaratat. Allaһ bardık nersege Kudurettüü"
        },
        {
            "chapter": 5,
            "verse": 18,
            "text": "Yahudiyler menen hristiandar: “Biz Allaһtın baldarı jana süyüktüülörü bolobuz” - deşti. Aytkın: “Anda emne üçün Allaһ silerdi künööŋör üçün azaptayt?” Jok, siler dele Allaһ jaratkan (jönököy ele) insansıŋar. Al Özü kaalagan pendesinin (künöölörün) keçiret jana kaalaganın azapka duuşar kılat. Asmandar, Jer jana al eköösünün arasındagı bardık nerselerdin mülkü Allaһka taandık. Jana Aga gana kaytuu bar"
        },
        {
            "chapter": 5,
            "verse": 19,
            "text": "O, kitep eeleri! Mına, (murunku) paygambarlardan kiyin bir neçe zamandar ötüp, (siler paygambarga ötö muktaj bir mezgilde) silerge Bizdin paygambarıbız (Muhammad) keldi. (Kelişinin sebebi) siler (Kıyamatta) “Bizge ne bir Beyiş kabarçısı, ne bir Tozok kabarçısı kelgen emes” dep ayta albasıŋar üçün. Silerge Beyiş-Tozokton kabar berüüçü (paygambar) anık keldi. (Anı ukkula). Allaһ ar nersege Kudurettüü"
        },
        {
            "chapter": 5,
            "verse": 20,
            "text": "Bir kezde Musa koomuna (mınday) dedi: “O, koomum! Allaһtın silerge bergen neemattarın estegile! Bir kezderde Allaһ silerdin araŋardan paygambarlardı, padışalardı çıgardı jana silerge aalamdardan eç kimge berbegen neemattardı berdi"
        },
        {
            "chapter": 5,
            "verse": 21,
            "text": "O, koomum! Allaһ silerge (kirüünü) parız kılgan (mına bul) Iyık Jerge kirgile jana (korkoktuk kılıp) artıŋarga kaytpagıla, zıyan tartuuçulardan bolup kalasıŋar»"
        },
        {
            "chapter": 5,
            "verse": 22,
            "text": "Alar aytıştı: “O, Musa”, anda bakubat, kayrattuu adamdar bar eken. Oşolor çıgıp ketmeyinçe, biz al jerge kire albaybız. Eger alar özdörü çıgıp ketişse, anan biz kirebiz”"
        },
        {
            "chapter": 5,
            "verse": 23,
            "text": "(Oşondo) Allaһtan korko turgan, Allaһ alarga (sabırduuluktu, er jüröktüülüktü) neemat kılıp bergen eki adam ayttı: “Alardın üstünö eşikten kirip bargıla. Kirip ele alsaŋar, siler jeŋüüçü bolosuŋar. Jana eger momun bolsoŋor, Allaһka gana tobokel kılgıla”"
        },
        {
            "chapter": 5,
            "verse": 24,
            "text": "Aytıştı: «O, Musa, alar (bakubat adamdar) şaar içinde tursa, biz eç kaçan kirbeybiz! Baraber, özüŋ, Rabbiŋ ekööŋ soguşa bergile! Biz uşul jerde gana oturabız!»"
        },
        {
            "chapter": 5,
            "verse": 25,
            "text": "(Musa) ayttı: «O, Rabbim! Men özüm menen bir tuuganım(Harun) dan bölök eç kimge ee bolo albay kalıptırmın! Emi, biz menen bul buzulgan koomdun arasın ajıratıp, (alardı kılmışına jaraşa) jazala!»"
        },
        {
            "chapter": 5,
            "verse": 26,
            "text": "Allaһ (paygambarının dubasın kabıl kılıp, mınday) dedi: «Emi, alarga (bul şaarga kirüü) aram! Alar jer jüzündö kırk jıl adaşıp-tentip jürüşöt! Sen bul buzulgan koom üçün buşayman bolbo!»"
        },
        {
            "chapter": 5,
            "verse": 27,
            "text": "Alarga Adamdın eki uulunun kabarın okup ber: Bir kezde eköösü (Allaһtı ıraazı kıluu üçün, kol astındagı nerselerinen) kurmandık atap, al kurmandıktar birinen kabıl bolup, ekinçisinen kabıl bolboy kaldı. Al (kurmandıgı kabıl bolbogon bala) ayttı: “Men seni öltürömün!”.! (Ekinçisi) ayttı: «Allaһ takıba kişilerdin gana kurmandıgın kabıl alat"
        },
        {
            "chapter": 5,
            "verse": 28,
            "text": "Eger sen meni öltürüü üçün kol salsaŋ da, men seni öltürüü üçün eç kaçan kol sunbaymın. Albette, men Aalamdardın Rabbisinen korkomun"
        },
        {
            "chapter": 5,
            "verse": 29,
            "text": "Menin jana özüŋdün künööŋ menen kaytıp, (Akırette) tozok “eelerinen” bolup kalışıŋdı men kaalaymın. Zaalımdardın jazası - uşul!»"
        },
        {
            "chapter": 5,
            "verse": 30,
            "text": "Kiyin anın napsisi bir tuuganın öltürüügö köndürdü jana anı öltürüp koydu. Oşentip, al (eki düynösü) küygön adamdardan bolup kaldı"
        },
        {
            "chapter": 5,
            "verse": 31,
            "text": "Allaһ aga bir tuuganının söögün kanday kömüünü üyrötüü üçün jer tıtkan bir karganı jiberdi. (Zaalım balanın köz aldında eki karga tıtışıp, biri ölüp kalat. Öltürgön karga daroo tırmagı menen jer çukup, şerigin kömöt. Oşondo) al: «O, şorum kurusun!» Men bir tuuganımdın söögün uşul kargaçalık kömö albadımbı?” - dep buşayman kıluuçulardan boldu"
        },
        {
            "chapter": 5,
            "verse": 32,
            "text": "Uşul (okuya) sebeptüü, Biz İsrayil urpaktarına (tömöndögüçö ökümdü) parız kıldık: «Kimde-kim (şariyat buyurgan) öçü bolbogon je bolboso, jer betinde buzukuluk kılbagan (beykünöö) jandı öltürsö, düynödögü bardık adamdardı öltürgön sıyaktuu (künöölüü) bolot. Al emi, kimde-kim bir janga (anı öltürböy koyuu menen) jaşoo berse, bardık adamdarga jaşoo bergen sıyaktuu (soopko ee) bolot. Alarga (İsrayil urpaktarına) Bizdin paygambarlarıbız (eç kim kayaşa ayta albay turgan) dalilderdi alıp keldi. Mına uşundan kiyin dele, alardan köpçülügü jer jüzündö aşa çaap, çekten çıgıp jatışat"
        },
        {
            "chapter": 5,
            "verse": 33,
            "text": "Çınında, Allaһka jana paygambarına karşı soguşup, jer betinde buzukuluk taratıp jürgön adamdardın jazası — öltürülüü je asıp öltürülüü, kol-buttarı karşı-terşi kılıp (oŋ kol, sol but je sol kol, oŋ but) kesilüü je bolboso, (meken tutkan) jerden sürgün kılınuu. Bul alarga düynödö şermende (boluşu üçün) jana Akırette alarga uluu azap bar"
        },
        {
            "chapter": 5,
            "verse": 34,
            "text": "Al emi, kolgo tüşköngö çeyin, özdörü tooba kılıp kelişse, bilip koygula, Allaһ -Keçirimdüü, Irayımduu.”"
        },
        {
            "chapter": 5,
            "verse": 35,
            "text": "O,ıyman keltirgender! Allaһtan korkkula, Aga jakın boluunun joldorun izdegile jana Anın jolunda jihad kılgıla. (Oşondo gana) siler jeŋişke jetseŋer ajep emes"
        },
        {
            "chapter": 5,
            "verse": 36,
            "text": "Kaapır adamdar, jer jüzündö bolgon mülktün bardıgı, dagı oşonço koşumçası menen alardın mençigi bolup, jana oşol mülktörün Kıyamat Kündün azabınan kutuluu üçün berişse da, alardan kabıl alınbayt. Alar üçün jan sızdatkan azap bar"
        },
        {
            "chapter": 5,
            "verse": 37,
            "text": "Alar (düynö-mülk berip) Tozokton çıguunu kaalaşat. Birok, andan çıga alışpayt. Jana alarga tübölük azap bar"
        },
        {
            "chapter": 5,
            "verse": 38,
            "text": "Uuruluk kılgan erkek jana ayaldı, kılmışına jaraşa Allaһ tarabınan (belgilengen) azap-jaza boluu üçün koldorun keskile! Allaһ - Jeŋüüçü, Daanışman"
        },
        {
            "chapter": 5,
            "verse": 39,
            "text": "Al emi, kim zaalımdıgınan (uurulugunan) kiyin tooba kılıp, (özün) oŋdoso, Allaһ anın toobasın kabıl alat. Albette, Allaһ Keçirimdüü, Irayımduu"
        },
        {
            "chapter": 5,
            "verse": 40,
            "text": "(O, Muhammad!) Sen asmandar jana jerde bolgondun baarı Allaһtın mülkü ekenin, Allaһ kaalaganın azaptap, kaalaganına keçirim berişin bilbediŋbi?! Allaһ bardık nersege Kudurettüü"
        },
        {
            "chapter": 5,
            "verse": 41,
            "text": "O, Paygambar! Oozdoru menen “ıyman keltirdik” dep, jüröktörü ıyman keltirbegen munafıktardan jana yahudiylerden bolgon kaapırçılık tarapka çurkap baratkandar seni kaygıga salbasın. Alar jalgandı jana (büt iş-araketi jalganga negizdelgen) başka koomdu (yahudiylerdin diniy başçıların) uguşat. Alar (dinbaşçılar) bolso, senin aldıŋa kelbeyt, (elderdi adaştıruu üçün Toorattagı) sözdördü öz ordunan başkasına almaştırışat. (Jana özdörünö keŋeş surap kelgenderge) “Eger (silerge Muhammad tarabınan öz kaalooŋorgo ılayık kelgen) mına bul öküm berilse - algıla. Al emi, anday öküm berilbese -albagıla” deşet. Allaһ kimdin buzuluusun kaalasa, sen anın paydasına Allaһ tarabınan eç nersege ee emessiŋ. Alar — Allaһ jüröktörün tazaloonu kaalabagan adamdar. Alar üçün bul düynödö şermendelik jana Akırette çoŋ azap bar"
        },
        {
            "chapter": 5,
            "verse": 42,
            "text": "Alar jalganga kulak saluuçular, aramdı sugunuuçular. Eger alar saga (öküm surap) kelse, kaalasaŋ - öküm kıl, kaalasaŋ - jüz bur. Eger jüz üyrüsöŋ da, saga eç kanday zıyan jetkire alışpayt. Eger öküm kılçu bolsoŋ, alardın arasında (kim boluşuna karabay) adilettik menen öküm kıl. Çınında, Allaһ adilettüülördü süyöt"
        },
        {
            "chapter": 5,
            "verse": 43,
            "text": "Alar emne üçün senden öküm surap jatışat?! Alardın aldında Toorat bar go! Anda Allaһtın ökümdörü bar ele go?! ! Kiyin... uşundan kiyin dele, teskeri karap (ökümdü atkarbay) ketişet. (Antkeni,) Alar ıymanduu emes"
        },
        {
            "chapter": 5,
            "verse": 44,
            "text": "Biz (Musa paygambarga) içinde Nur jana Tuura Jol bolgon Toorattı tüşürdük. Anı menen yahudiylerge, Allaһka moyun sungan paygambarlar, rabbaniyler (elderdi Şariyat boyunça tarbiyalagandar) jana çoŋ aalım-ulamalar öküm kılıştı. Sebebi, Allaһtın kitebi alarga amanat koyulgan jana alar al Kitepke kübö boluuçular ele. (O, diniy jetekçiler!) Adamdardan korkpogula! Menden gana korkkula! Jana Menin ayattarımdı az gana baaga satıp jiberbegile! Kimde-kim Allaһ tüşürgön nerse menen öküm kılbasa... alar anık kaapırlar"
        },
        {
            "chapter": 5,
            "verse": 45,
            "text": "Jana Biz alarga (yahudiylerge) anda (Tooratta): “Janga-jan, közgö-köz, murunga-murun, kulakka-kulak, tişke-tiş jana (başka) jaraattarga öç (alınat)” dep jazıp koyduk.! Al emi, kimde-kim öçün (albay) keçirip jiberse, bul (jakşılıgı) al (kılmışker) üçün toluk aktoo bolot. Jana kimde-kim Allaһ tüşürgön (uşul) nerseler menen öküm kılbasa... oşolor gana anık zaalımdar"
        },
        {
            "chapter": 5,
            "verse": 46,
            "text": "Biz alardın (ötkön paygambarlardın) izinen, özünön aldıŋkı nerseni (Toorattı) tastıktagan Maryamdın uulu Iysanı jiberip, aga, içinde Nuru, Tuura Jolu bar jana özünön murunku Toorattı tastıktooçu, takıbaa kişiler üçün nasaat jana Tuura Jol bolgon İnjildi berdik"
        },
        {
            "chapter": 5,
            "verse": 47,
            "text": "Emi, İnjil eli anın içindegi Allaһ tüşürgön nerseler menen öküm kılışsın! Kimde-kim Allaһ tüşürgön nerse menen öküm kılbasa, oşolor gana anık buzukular"
        },
        {
            "chapter": 5,
            "verse": 48,
            "text": "(O, Muhammad!) Biz saga da, özünön murdakı kitepterdi tastıktooçu jana alardı(n bardık abzeldikterin) içine kamtıgan kitepti Akıykat menen tüşürdük. Emi, alardın (musulmandardın) arasında Allaһ tüşürgön Kitep menen öküm kıl! Özüŋö kelgen akıykattan (jüz burup) alardın kaalooloruna eerçip ketpe! (O, adamdar!) Biz silerdin bardıgıŋar üçün öz aldınça şariyattar jana jol-joruktar kıldık.! Eger Allaһ kaalasa, bardıgıŋardı bir gana (dinge moyun sungan) ümmöt kılıp koymok. Birok, silerge bergen nersede (diniy parızdarda) silerdi sınaş üçün (anday kılbadı). Emi, jakşılık işterdi biri-biriŋer menen jarışıp jasagıla. Bardıgıŋardın kaytuuŋar — Allaһka. Kiyin (Kıyamatta) Al silerge (amalıŋardagı) özgöçölöngön nerseŋerdin kabarın beret"
        },
        {
            "chapter": 5,
            "verse": 49,
            "text": "Alardın (yahudiylerdin) arasında Allaһ tüşürgön nerse (Kuraan, Sünnöt) menen öküm kıl! Alardın kaaloo-kızıkçılıgına eerçibe! Allaһ saga tüşürgön nerselerdin kee birlerinen seni (öz kaalooloruna) burup koyuuularınan sak bol! Eger (senin ökümüŋdön) jüz buruşsa, bilgin, Allaһ alarga kee bir ayıp-künöölörü sebeptüü kaygı jetkirüünü kaalayt. Çınında, adamdardan köpçülügü (şariyatka moyun sunbagan) buzukular"
        },
        {
            "chapter": 5,
            "verse": 50,
            "text": "Alar (senin ökümüŋö ırazı bolboy) jaahiliy (islamdan başka) ökümdördü kaalaşat beken?! Akılı tunuk elder üçün kim Allaһtan jakşıraak öküm tüzüp bere alat"
        },
        {
            "chapter": 5,
            "verse": 51,
            "text": "O, ıyman keltirgender! Yahudiyler menen hristiandardı dos tutpagıla! Alar biri-birinin dostoru. Silerden kimde-kim alardı dos tutsa, demek, al -oşolordon! Albette, Allaһ zaalım adamdardı Tuura Jolgo baştabayt"
        },
        {
            "chapter": 5,
            "verse": 52,
            "text": "Anan sen (o, Muhammad), jürögündö (munafıktık) oorusu bar adamdardın, alar (yahudiyler) tarapka umtulup: “(Eger bulardı dos tutpay koysok) bizge oomatsızdık jetip kaluusunan korkobuz” degenderin körösüŋ. Allaһ jeŋişti je bolboso, Özü tarabınan (alardı şermende kıla turgan) bir işti berip kalgısı bardır. Oşondo alar (eki jüzdüü munafıktar) jüröktörünö katkan aram oyloruna buşayman bolup kalışat"
        },
        {
            "chapter": 5,
            "verse": 53,
            "text": "Jana ıyman keltirgen adamdar (eki jüzdüülördün josunsuz joruktarınan kıjırdanışıp): “Kayra-kayra ant içip: “Biz siler menenbiz”-degender uşularbı?! deşet. Alardın işteri (düynödö) tekke ketti jana (Akırette) zıyan tartuuçularga aylanıştı"
        },
        {
            "chapter": 5,
            "verse": 54,
            "text": "O, momundar! Silerdin araŋardan kimde-kim öz dininen kaytsa, jakın arada (alardı ketirip, orduna) Allaһ alardı süyö turgan, alar dagı Anı süyö turgan,! ıymanduularga ırayımduu, kaapırlarga kaarduu, Allaһtın jolunda (mal-jandarın ayabay) jihad kıla turgan jana ayıptooçu adamdardın uşaktarınan korkpogon bir koomdu alıp kelet. Bul — Allaһtın pazileti, anı kaalagan pendelerine beret. Allaһ (ehsan-jakşılıkta) Kenen jana Bilüüçü"
        },
        {
            "chapter": 5,
            "verse": 55,
            "text": "(O, momundar!) Silerdin dosuŋar - Allaһ, Anın paygambarı jana ıyman keltirgen adamdar. Alar moyun sungan abalda namazdı toluk atkarışat jana zeketti berişet"
        },
        {
            "chapter": 5,
            "verse": 56,
            "text": "Jana kim Allaһtı, anın paygambarın jana ıymanduu adamdardı dos tutsa (alar Allaһtın jamaatı bolup sanalat) Albette, Allaһtın jamaatı gana jeŋiüüçü"
        },
        {
            "chapter": 5,
            "verse": 57,
            "text": "O,momundar! Silerdin diniŋerdi şıldıŋ kılıp algan kaapırlar menen silerden murda Kitep berilgenderdi dos tutpagıla! Eger momun bolsoŋor, Allaһtan korkkula"
        },
        {
            "chapter": 5,
            "verse": 58,
            "text": "Eger alardı (azan aytıp) namazga çakırsaŋar, anı (namazdı) da keleke kılışat. Bul alardın akılsız koom bolgonu sebeptüü"
        },
        {
            "chapter": 5,
            "verse": 59,
            "text": "Aytkın: “O, kitep elderi! Bizdi bolgonu, Allaһka ıyman keltirgenibiz üçün, özübüzgö tüşkön jana murda tüşkön kitepterge işengenibiz üçün jana köpçülügüŋör buzuk bolgonuŋar üçün ele jaman körö beresiŋerbi"
        },
        {
            "chapter": 5,
            "verse": 60,
            "text": "Aytkın: “Silerge Allaһtın aldında mından da jamanıraak jazalana turgandar jönündö aytıp bereyinbi? Alar - Allaһ kargış jaadırgandar, kaarına algandar, alardı maymıldarga jana doŋuzdarga aylantkandar jana taagutka (Allaһtan başka «kudayga») sıyıngandar! Oşolor eŋ jaman orunda jana Tuura Joldon eŋ köp adaşkandar"
        },
        {
            "chapter": 5,
            "verse": 61,
            "text": "Alar eger silerge kelişse: “Iyman keltirdik” - deşet. Birok, Çınında, alar (aldıŋarga) kaapırlık menen kirip, kaapırlık menen çıgışat. Allaһ alardın jaşırgan nerselerin köbüröök Bilüüçü"
        },
        {
            "chapter": 5,
            "verse": 62,
            "text": "Jana sen alardan (yahudiylerden) köpçülügün künöögö, zulumga jana aramdan jegenge birinen biri ötüp çurkagandarın körösüŋ. Alardın jasagan işteri kanday jaman"
        },
        {
            "chapter": 5,
            "verse": 63,
            "text": "Alardın rabbaniyleri, (diniy taalim berüüçülörü) jana (çoŋ) aalımdarı alardı künöö sözdördön, aram jegenden kaytarışpaybı?! Alardın işteri kanday jaman"
        },
        {
            "chapter": 5,
            "verse": 64,
            "text": "Yahudiyler “Allaһtın kolu baylanuu” (bakıl, saraŋ) deşti. Özdörünün koldoru baylanıp kalsın! Jana süylögön sözdörü sebeptüü kargış-naalatka kalıştı. Anday emes, Anın eki kolu teŋ açık jana Özü kaalaganday jakşılık kılat. (O, Muhammad!) Saga Rabbiŋ tarabınan tüşürülgön nerse (Kuraan, aga işenişpegeni sebeptüü) alardan köpçülügünün künöölörün jana kaapırçılıgın köböytöt. Biz alardın arasına tee Kıyamat kününö çeyin duşmançılık jana jek körüünü tüşürdük. Kaçan (musulmandarga karşı) soguş otun tutandırışsa, anı Allaһ öçürüp turat. Alar jer betinde buzukuluk taratıp (kezip) jürüşöt. Allaһ buzukulardı süyböyt"
        },
        {
            "chapter": 5,
            "verse": 65,
            "text": "Eger kitep elderi (Allaһka, periştelerine, bardık kitepterine, bardık paygambarlarına, akıretke jana tagdırga) ıyman keltirip, takıba boluşsa, Biz alardın (ötköndögü) künöölörün keçirip, sözsüz “Naim” (dep atalgan) Beyişterge kirgizebiz"
        },
        {
            "chapter": 5,
            "verse": 66,
            "text": "Eger alar Toorattın, İnjildin jana Rabbisi tarabınan tüşürülgön nerselerdin ökümdörün toluk atkarganda, üstülörünön (asmandan) jana astılarınan (jerden) ırıskılardı (mol) jeşet bolçu.! Alardın arasında (Toorat, İnjil ökümdörünö) ılayık jaşagandarı da bar. Birok, köpçülügü ötö jaman işterdi jasaşat"
        },
        {
            "chapter": 5,
            "verse": 67,
            "text": "O, Paygambar! Rabbiŋ tarabınan saga tüşürülgön nerseni (İslam dinin, bardık elderge) jetkir! Eger munu atkarbasaŋ, Allaһtın elçiligin jetkirbegen bolosuŋ! (Elçilikti jetkirüüdö eç kimden korkpo). Seni adamdardan Allaһtın Özü saktayt. Albette, Allaһ kaapır koomdu Tuura Jolgo baştabayt"
        },
        {
            "chapter": 5,
            "verse": 68,
            "text": "Aytkın: “Ey, kitep elderi! Siler kaçan Tooratka, İnjilge jana silerge Rabbiŋer tarabınan tüşürülgön (bardık) ökümdörgö toluk moyun sunmayınça eç bir dinde emessiŋer. (O, Muhammad!) Saga Rabbiŋden tüşürülgön nerse (Kuraan) alardan köpçülügünün künöö-kaapırçılıgın köböytüşü şeksiz. Sen kaapır koomdorgo kapa bolbo"
        },
        {
            "chapter": 5,
            "verse": 69,
            "text": "Çınında, momun-musulmandar, yahudiyler, sabiiler! jana hristiandardan kimde-kim Allaһka, Akıretke ıyman keltirip, salih (jakşı) amaldardı jasagan bolso, alarga korkunuç da jok, kaygı-kapaga da batışpayt"
        },
        {
            "chapter": 5,
            "verse": 70,
            "text": "Biz İsrayil urpaktarınan ant-ubadasın alıp, paygambarlardı jiberdik. Ar kaçan alarga bir paygambar napsileri kaalabagan ökümdü alıp kelse, kee biröölörün “jalgançı” deşip, kee biröölörün öltürüp jiberişti"
        },
        {
            "chapter": 5,
            "verse": 71,
            "text": "Jana “Bizge fitna (azap) bolboyt” dep oyloşup, (çındıktın aldında) sokur-dülöy bolup alıştı. Kiyin (toobo kılışkanda) Allaһ alardın toobaların kabıl aldı. (Birok) kiyin alardan köpçülügü kayradan sokur-dülöy bolup alıştı. Allaһ alardın kılmıştarın körüüçü"
        },
        {
            "chapter": 5,
            "verse": 72,
            "text": "“Allaһ — bul Maryamdın uulu Iysa” degender anık kaapır boluştu. Çındıgında, Iysa-Masih alarga: “O, İsrayil urpaktarı! Menin jana silerdin Rabbiŋer bolgon Allaһka gana ibadat kılgıla! Kimde-kim Allaһka (menibi je başkanıbı) şerik kılçu bolso, Allaһ aga Beyişti aram kılat jana jayı Tozok bolot. Özünö zulum kıluuçularga jardamçı (alardı tozokton kutkaruuçu) bolboyt"
        },
        {
            "chapter": 5,
            "verse": 73,
            "text": "“Allaһ — üçöönün üçünçüsü”! degender da anık kaapır boluştu! Jalgız Kuday - Allaһtan başka bir da (sıyınuuga tatıktuu) kuday jok! Eger süylögön (kata) sözdörünön kaytışpasa, alardın arasınan kaapır bolgondorun jan oorutkan azap karmayt"
        },
        {
            "chapter": 5,
            "verse": 74,
            "text": "Allaһka tooba kılıp, (jalgız Özünö sıyınıp) Andan künöölörün keçirüünü suraşpaybı?! (Eger oşentçü bolso) Allaһ - Keçirimdüü, Irayımduu"
        },
        {
            "chapter": 5,
            "verse": 75,
            "text": "Maryamdın uulu Iysa bolgonu, bir paygambar. Andan murun da paygambarlar ötkön. Anın apası «siddika» (aykın ilimdüü, taza ıyman-ibadattuu) ayal bolgon. Eköö teŋ tamak-aş jep jürüşkön. Biz alarga Öz ayattarıbızdı kanday bayandap bergenibizdi jana (uşuga da karabay) alardın (Allaһ jönündö) kanday doomattardı oylop çıgargandarın körüp koygun"
        },
        {
            "chapter": 5,
            "verse": 76,
            "text": "Aytkın: “(O, hristiandar!) Siler Allaһtan başka, silerge payda da, zıyan da bere albagan nerselerge sıyınasıŋarbı?! Allaһ Uguuçu, Bilüüçü!»"
        },
        {
            "chapter": 5,
            "verse": 77,
            "text": "Aytkın: “O, kitep elderi! Diniŋerde kıyanattık menen çekten çıkpagıla! Mından murun adaşkan, köp adamdardı adaştırgan jana tüz joldon tap-takır adaşıp ketken koomdun kaalooloruna eerçip ketpegile"
        },
        {
            "chapter": 5,
            "verse": 78,
            "text": "İsrayil urpaktarınan kaapır bolgondoru Daud jana Maryamdın uulu Iysalardın tili menen kargışka kalışkan! Bul (kargış) künöö kılgandarı jana çekten çıkkandarıı sebeptüü boldu"
        },
        {
            "chapter": 5,
            "verse": 79,
            "text": "(Dagı) alar jasap jatkan künöö işterden biri-birin kaytarışkan emes. Bul işteri kanday jaman joruk"
        },
        {
            "chapter": 5,
            "verse": 80,
            "text": "Alardın köpçülügü kaapırlardı dos kılıp alganın körösüŋ. Öz baştarına özdörü keltirip algan nerse - Allaһtın alarga bolgon jek körüüsü kanday jaman! Jana alar azapta tübölük kalışat"
        },
        {
            "chapter": 5,
            "verse": 81,
            "text": "Eger alar Allaһka, paygambarga jana paygambarga (Allaһ tarabınan) tüşürülgön nersege ıyman keltirişkende, kaapırlardı dos kılıp almak emes. Birok, alardın köpçülügü (kaapırdı dos tutkan) buzukular"
        },
        {
            "chapter": 5,
            "verse": 82,
            "text": "(O, Muhammad!) Sen, momundarga adamdardın eŋ katuu duşman bolgonu - yahudiyler jana muşrikter ekenin körösüŋ. Al emi, “Biz - hristiandarbız” degenderdi bolso, momundar üçün jakınıraak dos ekenin körösüŋ. Munun sebebi alardın arasında (yahudiyler sıyaktuu oroy bolbogon) din aalımdarı jana keçilderi bar. Jana alar tekeberlenişpeyt"
        },
        {
            "chapter": 5,
            "verse": 83,
            "text": "Alar paygambarga tüşürülgön nerseni (Kuraandı) ukkan kezde, özdörünö taanış bolgon akıykat(tı uguşkanı) sebeptüü, közdörü jaşka tolgonun körösüŋ. (Anan alar): “O, Rabbibiz! Biz ıyman keltirdik! Bizdi (Allaһtın jalgızdıgına eŋ tuura) kübölük berüüçülördün (musulmandardın) katarına jazıp koy"
        },
        {
            "chapter": 5,
            "verse": 84,
            "text": "Bizge emne bolgon eken, Allaһka (tuura) ıyman keltirbey jana bizge kelgen akıykatka işenbey turup ele, Rabbibiz bizdi jakşı koomdor (musulmandar) menen birge Beyişke kirgizüüsün ümüt kılıp jürüptürbüz?!” - deşet"
        },
        {
            "chapter": 5,
            "verse": 85,
            "text": "Allaһ alardı, (jüröktön) aytkan sözdörü (ıymandarı) sebeptüü, astınan darıyalar akkan Beyişter menen sıyladı. Alar anda tübölük kalışat. Bul - jakşı amal kıluuçu adamdardın sıylıgı"
        },
        {
            "chapter": 5,
            "verse": 86,
            "text": "Al emi, kaapır bolup, Bizdin ayattarıbızdı jalganga çıgargan adamdar — tozok eeleri"
        },
        {
            "chapter": 5,
            "verse": 87,
            "text": "O, ıyman keltirgender! Allaһ silerge adal kılgan adal-taza nerselerdi (özüŋörgö) aram kılıp albagıla! Jana çekten çıkpagıla! Çınında, Allaһ çekten çıkkandardı jakşı körböyt"
        },
        {
            "chapter": 5,
            "verse": 88,
            "text": "Allaһ silerge ırıs kılıp bergen adal-taza nerselerdi (özüŋörgö aram kılıp albay) jey bergile. Özüŋör ıyman keltirgen Allaһtan korkkula"
        },
        {
            "chapter": 5,
            "verse": 89,
            "text": "Allaһ silerdi alaŋgazarlık menen (oylonboy) içken antıŋar üçün azaptabayt. A, birok, jürögüŋörgö bekem tüygön antıŋar üçün (eger atkarbasaŋar) azaptayt. Emi anın (ant içip, atkarbay koygondun) tölömü üy-bülöŋördü tamaktandırgan ortoço tamak menen on kedeydi toyduruu je kiyintüü je bolboso, bir kuldu azat kıluu. Kim munu(n karajatın) tappay kalsa, üç kün orozo karmoo. Uşul - içken jana buzup koygon antıŋardın tölömü. Birok, antıŋardı saktagıla! Şügür kıluuçu (pendelerden) boluşuŋar üçün Allaһ silerge ayattarın uşintip bayandayt"
        },
        {
            "chapter": 5,
            "verse": 90,
            "text": "O, ıymanduu adamdar! Çınında, arak,! kumarpozduk, sıyınuu üçün ornotulgan buttar jana «azlam» (pal açuu tayakçaları) şaytandın işterinen bolgon ıplastık! Andan sak bolgula, (tozokton) kutulsaŋar ajep emes"
        },
        {
            "chapter": 5,
            "verse": 91,
            "text": "Arak jana kumar sebeptüü şaytan silerdin araŋarga jek körüü jana duşmançılık saluunu jana silerdi namazdan, Allaһtı eskerüüdön tosuunu kaalayt! Emi, kaytasıŋarbı"
        },
        {
            "chapter": 5,
            "verse": 92,
            "text": "Jana (O, momundar) Allaһka, paygambarga moyun sungula. (Eköönö künöökör boluudan) abaylagıla! Eger, jüz bursaŋar, bilip algıla: Bizdin elçibizdin moynunda anık jetkirüüdön başka vazıypa jok"
        },
        {
            "chapter": 5,
            "verse": 93,
            "text": "Iyman keltirip, salih amaldardı kılıp jürgön adamdar üçün-eger takıba, ıymanduu, jakşı amal kılgan kişi bolso -murun (araktın) daamın sızıp koygonunda künöö jok. Kiyin (aramdıgı jönündö ayat tüşkön soŋ) takıba, ıymanduu boluşsa, kiyin dagı takıba(raak) bolup, jakşı işterdi jasasa, Allaһ jakşı iş jasagandardı süyöt"
        },
        {
            "chapter": 5,
            "verse": 94,
            "text": "O, ıyman keltirgen adamdar! Allaһ eç kim körbögön jerde Özünön korkkon kişini biliş üçün silerdi koluŋar jana nayzaŋar jete turgan bir az oljo menen sınayt.! Uşundan soŋ kim çekten çıksa, aga jan oorutkan azap bar"
        },
        {
            "chapter": 5,
            "verse": 95,
            "text": "O, ıyman keltirgen adamdar! İhramda turgan abalıŋarda aŋçılık kılbagıla! Silerden kimiŋer bilip turup anı öltürsö, jazası - özünün (töö, uy, koy-eçki sıyaktuu) jandıktarının arasınan öltürgönünö teŋ bolgonun Kaabaga jetkirilip (soyulçu) belek iretinde tandayt. Bul işke (tandoogo) özüŋördün araŋardan eki adilettüü kişi kalıs ökümdarlık kılat.?* Je bolboso (ekinçi jazası) - miskin-kedeylerdi tamaktandıruu"
        },
        {
            "chapter": 5,
            "verse": 96,
            "text": "Silerge deŋizdin oljosu jana (ölüp, jeekke çıgıp kalgan) daam-tamagı (ihramda bolsoŋor da) adal kılındı. Silerge jana başka musapırlarga payda bolsun üçün. Birok, ihramdagı keziŋerde, siler üçün kurgaktıkta aŋ uuloo aram kılındı. (Kıyamatta) Anın aldına çogula turgan Allaһtan korkkula"
        },
        {
            "chapter": 5,
            "verse": 97,
            "text": "Allaһ Kaabanı — Bayt al-Haramdı, soguş aram kılıngan aylardı, Allaһka arnalgan belek-jandıktardı jana (al jandıktardın moynuna asıp koyulgan) monçoktordu adamdar üçün tuuralıktın negizi kılıp koydu. Bul (nerse) Allaһ asmandar jana jerdegi nerselerdi bilişin bilip koyuuŋar üçün. Allaһ ar bir nerseni Bilüüçü"
        },
        {
            "chapter": 5,
            "verse": 98,
            "text": "Bilip koygula, Allaһ — katuu azap berüüçü jana Allaһ — Keçirimdüü, Meerimdüü"
        },
        {
            "chapter": 5,
            "verse": 99,
            "text": "Paygambardın vazıypası (dindi) jetkirüü gana. Al emi, jaşıruun jana aşkere kılgan işiŋerdin baarın Allaһ bilet (jana oşogo jaraşa esepteşet)"
        },
        {
            "chapter": 5,
            "verse": 100,
            "text": "Ayt: «Eger seni ıpılastıktın köptügü kızıktırsa da, “ıpılastık menen tazalık eç kaçan teŋ bolboyt. O, akılmandar! Allaһtan korkkula, jeŋişke jeteersiŋer”"
        },
        {
            "chapter": 5,
            "verse": 101,
            "text": "O, ıyman keltirgender! Ar nerseni suray berbegile. (Joobu) bilingende özüŋörgö oor kılıp alasıŋar. Eger alar jönündö surasaŋar, Kuraan tüşüp jatkan mezgilde silerge maalım bolot. Çınında, Allaһ al nerselerdi (unçukpay koyuu menen) keçirgen bolçu. Allaһ - Keçirimdüü, (peyili) Jumşak"
        },
        {
            "chapter": 5,
            "verse": 102,
            "text": "Alardı (paydasız suroolordu) silerden murunku adamdar (köp) suraşıp, kaapırlarga aylanıp kalıştı"
        },
        {
            "chapter": 5,
            "verse": 103,
            "text": "Allaһ “bahiyranı” da, “saibanı” da, “vasiylanı” da, “hamiydi”? da (silerge din buyrugu) kılgan emes. Birok, kaapırlar Allaһtın atınan jalgan aytışat. Jana alardın köpçülügü akılsız adamdar"
        },
        {
            "chapter": 5,
            "verse": 104,
            "text": "Eger alarga: “Allaһ tüşürgön nersege (Kuraanga) jana paygambar(aytkan buyruktar)ga kelgile” dep aytılçu boso, alar: “Ata-babalarıbızdı emnenin üstündö tapkan bolsok - oşol bizge jetiştüü” - deşet. Eger ata-babaları eç nerseni bilbegen jana Tuura Jol tappagan bolso da (oşente berişebi)"
        },
        {
            "chapter": 5,
            "verse": 105,
            "text": "O, ıyman keltirgen adamdar! Özüŋörgö özüŋör joop beresiŋer! Eger Tuura Jolgo tüşüp kalgan bolsoŋor, adaşkandar silerge zıyan jetkire albayt. Bardıgıŋardın kaytuuŋar -Allaһka. (Oşondo, Allaһ) Silerge bardık işiŋerdin kabarın beret"
        },
        {
            "chapter": 5,
            "verse": 106,
            "text": "O, momundar! Silerden birööŋörgö ölüm (belgileri) kelip, osuyat ubaktısı bolgondo, özüŋördön eki adilettüü adam araŋardagı (osuyatıŋarga) kübö bolsun! Je bolboso, (eger musulman adam tabılbay kalsa) silerden başkalardan (yahudiy je hristiandardan) eköösü(kübö) bolsun, egerde (başka) jerde saparda bolsoŋor jana silerge ölüm kaygısı jetçü bolso. Al eki (dini başka) kübönü namaz (ibadat) kılıp bütköndö karmaysıŋar (namazdın urmatınan kübölüktöründö jalgan aytpas üçün). Eger alardan şektençü bolsoŋor, (silerdin talabıŋar menen) “Biz bul kübölüktü (eç kanday) baaga satıp jiberbeybiz, eger tuugan-tuuşkanıbız bolso da. Biz Allaһ üçün bergen kübölügübüzdü jaşırbaybız. Eger jaşırçu bolsok, anda künöölüülördön bolup kalabız” -dep ant içişet"
        },
        {
            "chapter": 5,
            "verse": 107,
            "text": "Eger janagı eki (dini başka) kübönün kıyanat kılganına kandaydır belgi bolup kalsa, al eköösünün orduna (ölüktün) jakındarınan eki adam kübö boluuga köbüröök akıluu. Alar dagı: “Bizdin kübölügübüz al eköösünün kübölügünö karaganda akıykat. Biz (bul kübölügübüzdö) akıykattın çeginen çıkkanıbız jok. Eger çıksak, anda zaalımdardan bolup kalabız” -dep, Allaһtın atına ant içişet"
        },
        {
            "chapter": 5,
            "verse": 108,
            "text": "Uşul (kılganıŋar) - tuura kübölük berilişine je bolboso, içken anttarınan kiyin, al anttı (ölüktün jakındarı) kabıl albay koyuusunan korkuularına jakınıraak öküm. Allaһtan korkkula jana ugup algıla: Allaһ moyun sunbagan - fasık (buzuk) adamdardı Tuura Jolgo baştabayt"
        },
        {
            "chapter": 5,
            "verse": 109,
            "text": "(Kıyamat) Kündö Allaһ paygambarlardı çogultup: “(Daavat kılgan eliŋer tarabınan) emne joop aldıŋar?” - dep surayt. Alar: “(O, Rabbi!) Bilbeybiz. Albette, kayıp nerselerdi Özün gana Bilüüçüsüŋ” - deşet"
        },
        {
            "chapter": 5,
            "verse": 110,
            "text": "(O, Muhammad!) Estegin, Allaһ ayttı: “O, Maryamdın uulu Iysa! Menin saga jana apaŋa bergen neematımdı estegin. Antkeni, Men seni Iyık Ruh (Jebireyil perişte) menen kubattaganımda, adamdarga beşikte (apaŋdı aktap) jana çoŋoygonuŋda (elderdi Allaһtın Joluna daavat kılıp) süylögönsüŋ. Estegin, bir kezde, Men saga Kitepti, Hikmattı (Şariyat sırların), Toorattı jana İnjildi üyröttüm. Dagı bir kezde: Menin uruksatım menen, ılaydan kuştun sölökötün jasap, aga üylögönüŋdö, al (janduu) kuş bolup kaldı. Menin uruksatım menen sokurlardı, pes (ala) oorululardı ayıktırgansıŋ. Menin uruksatım menen ölüktördü (tiriltip, mürzölörünön) çıgargansıŋ jana Men seni İsrayil urpaktarı (yahudiyler) koomunan saktadım. Sen alarga (uşunça) moojizalardı alıp kelseŋ da, alardın arasınan kaapır bolgon adamdar: “Bul - anık sıykırdan başka nerse emes” -deşken"
        },
        {
            "chapter": 5,
            "verse": 111,
            "text": "Biz (saga) şakirt bolgondordun jürögünö: “Maga ıyman keltirgile, paygambarıma işengile!” - dep ilham salganıbızda, alar: (O, Rabbi!) Biz ıyman keltirdik” Özüŋ kübö bol: Biz - musulmandarbız!” -deşken"
        },
        {
            "chapter": 5,
            "verse": 112,
            "text": "Dagı bir kezde şakirtter aytıştı: “O, Maryamdın uulu Iysa! Rabbiŋ bizge asmandan (içinde tamak-aşı menen) bir dastorkon tüşürüp bere alabı?” (Iysa) ayttı: “Egerde ıymanduu bolsoŋor Allaһtan korkkula,!”"
        },
        {
            "chapter": 5,
            "verse": 113,
            "text": "Alar aytıştı: “Biz (şek keltirgenibiz jok, bolgonu) andan jep, jüröktörübüz kanaattansın dedik jana sen bizge tuura süylögönüŋdü bilip, aga (dastorkongo) kübö boluunu gana kaaladık”"
        },
        {
            "chapter": 5,
            "verse": 114,
            "text": "Maryamdın uulu Iysa ayttı: “O, Rabbibiz! Bizge asmandan dastorkon tüşürö kör! Al bizge: abalkılarıbızga da, akırkılarıbızga da mayram jana Senden bir moojiza bolup kalaar! Jana bizge ırıskı bergeysiŋ! Özüŋ eŋ jakşı ırıs berüüçüsüŋ!”"
        },
        {
            "chapter": 5,
            "verse": 115,
            "text": "Allaһ ayttı: “Men anı silerge tüşürömün. Birok, andan kiyin kim kaapır bolso, Men anı, aalamda eç kimge berbegen azap menen azaptaymın"
        },
        {
            "chapter": 5,
            "verse": 116,
            "text": "Jana bir kezde Allaһ ayttı: “O, Maryamdın uulu Iysa! Sen adamdarga: “Allaһtı taştap, meni jana apamdı kuday kılıp algıla” - degen beleŋ?! (Iysa) ayttı: “O, Rabbim! Sen (şerikten) Aruu-Tazasıŋ! Menin akım jok nerseni aytuu maga tuura kelbeyt! Eger aytkanımda, Sen anı bilmeksiŋ. Sen menin jürögümdö bolgondu bilesiŋ. Birok, men Sende bolgon nerseni bile albaymın. Sen - kayıptardı da eŋ jakşı Bilüüçüsüŋ"
        },
        {
            "chapter": 5,
            "verse": 117,
            "text": "Men alarga Özüŋ buyurgan (tömönkü) sözdördü gana aytkamın: “Menin jana silerdin (jalgız) Rabbiŋer - Allaһka gana ibadat kılgıla!” Men alardın içinde turgan (ar bir) mezgilde alardın üstündö (Senden başkaga sıyınışpasın dep) kübö bolup turdum. Al emi, Sen meni(n jerdegi jaşoo möönötümdü bütürüp, Özüŋö kötörüp) alganıŋda! alarga Özüŋ küzötçü bolup kalgansıŋ. Özüŋ bardık nerselerge Kübösüŋ"
        },
        {
            "chapter": 5,
            "verse": 118,
            "text": "Eger alardı azapka salsaŋ - Özüŋdün pendeleriŋ. Eger keçirseŋ - Özüŋ Kudurettüü, Daanışmansıŋ!”"
        },
        {
            "chapter": 5,
            "verse": 119,
            "text": "Allaһ ayttı: «Al (Kıyamat) Kündö ıymanı çın adamdarga çınçıldıgı payda beret. Alarga, tübölük kala turgan jana astınan darıyalar agıp turgan beyişter bar! Allaһ alardan, alar Allaһtan ıraazı boluşat. Bul -eŋ uluu jeŋiş"
        },
        {
            "chapter": 5,
            "verse": 120,
            "text": "Asmandarda, Jerde jana eköösünün arasında bolgondun baarı Allaһtın mülkü! Jana Al bardık nersege Kudurettüü!»"
        }
    ]
}
{
    "chapter": [
        {
            "chapter": 11,
            "verse": 1,
            "text": "Alif, Laam, Raa. Bul kiteptin ayattarı (eç kaçan buzulbay turgan kılıp) bekemdeldi jana Daanışman, Kabardar (Allaһ) tarabınan (eŋ jogorku deŋgeelde) bayan kılındı"
        },
        {
            "chapter": 11,
            "verse": 2,
            "text": "(Munun sebebi) Allaһtan başka “kudaylarga ibadat kılbaşıŋar üçün. Çınında, men silerge Allaһ tarabınan (jiberilgen) estetüüçü jana kuş kabar berüüçümün"
        },
        {
            "chapter": 11,
            "verse": 3,
            "text": "Jasagan künööŋördü keçirüüsün surap, Allaһka jalbargıla jana (“ekinçi kaytalabaymın” dep) tooba kılgıla! (Oşondo) silerdi, belgilengen ubakıtka çeyin eŋ sonun ırıskılar menen paydalantat jana ar bir pazilettüü (ihsan-sadakaluu) adamga Özünün paziletinen beret. Eger jüz üyrüp ketseŋer, men silerge Uluu Kündün (Kıyamattın) azabı jetip kaluusunan korkomun"
        },
        {
            "chapter": 11,
            "verse": 4,
            "text": "Bardıgıŋardın kaytışıŋar — Allaһka! Al — ar nersege kudurettüü"
        },
        {
            "chapter": 11,
            "verse": 5,
            "text": "Ukkula, alar Allaһka bildirbeş üçün köküröktörün(dögü kaapırlıktarın) jaşırışat. Ukkula, eger alar (kökürögünün üstünön) kiyimderin orop alsa da Allaһ bardık sırların jana aşkere nerselerin bilip turat. Çınında, Al köödöndördü eelegen sırlardı Bilüüçü"
        },
        {
            "chapter": 11,
            "verse": 6,
            "text": "Jer betinde (suu tübündö jana aba meykindiginde) kıbıragandın baarının ırıskısı Allaһtın kepildiginde. Al alardın jatar jerin dagı baraar jerin dagı bilet. Bardıgı açık-aykın Kitepte (Lavhul-Mahfuzda jazılgan)"
        },
        {
            "chapter": 11,
            "verse": 7,
            "text": "Alasmandardı jana jerdi altı kündö jaratkan. Anın Arşı suunun üstündö ele. Kimiŋerdin amalıŋar jakşıraak ekenin sınaş üçün. (O, Muhammad) Eger sen: “Siler albette, ölgönüŋördön kiyin kayra tirilesiŋer” deseŋ, kaapır adamdar: “Bul anık sıykırdan başka emes” deşet"
        },
        {
            "chapter": 11,
            "verse": 8,
            "text": "Eger Biz azap berüünü alardan belgilüü möönötkö çeyin keçiktirsek (şıldıŋdaşıp): “Anı emne keçiktirdi eken?” -deşet. Ukkula, (azap) kelgende alardan kaytpayt jana alarga şıldıŋdagan nerseleri tüşöt"
        },
        {
            "chapter": 11,
            "verse": 9,
            "text": "Eger Biz insanga ırıskılarıbızdı(n daamın) tattırıp, kiyin anı alıp koysok (Bizden) ümütsüz jana şügürsüz bolup kalat"
        },
        {
            "chapter": 11,
            "verse": 10,
            "text": "Al emi, başına tüşkön oor kündördün artınan (köp-köp) neemattarıbızdı(n daamın) tattırsak “Oor kündör öttü (emi kelbeyt)” dep mançırkap, biröönü nazarına ilbey kalat"
        },
        {
            "chapter": 11,
            "verse": 11,
            "text": "Al emi, (maşakattuu kündördö) sabırduu bolup, salih-jakşı amaldardı kılgan adamdar (anday emes.) Alarga Allaһtın keçirimi jana çoŋ sooptor bar"
        },
        {
            "chapter": 11,
            "verse": 12,
            "text": "(O, Muhammad, muşrikterdin) “Aga asmandan kazına tüşsö je asmandan perişte (uçup) kelse bolboyt bele” degen sözdörü sebeptüü balkim, Senin jürögüŋ sıgılıp, özüŋö vahiy kılıngan kee bir ayattardı taştagıŋ keleer. (Kapa bolbo jana anday kılba) sen — estetüüçüsüŋ. Allaһ ar nersenin saktooçusu"
        },
        {
            "chapter": 11,
            "verse": 13,
            "text": "Je bolboso alar (Kuraandı Muhammad) oylop çıgargan deşebi? Aytkın: «Eger sözüŋör çın bolso, Allaһtan başka çakıra alganıŋardın baarın jardamga çakırıp, uşuga okşoş On daana “oylop çıgarılgan sürö” keltirgileçi, kana"
        },
        {
            "chapter": 11,
            "verse": 14,
            "text": "Eger (jardamga çakırgan kıyındarıŋar) silerge joop berbese, anda, bilip koygula: bul (Kuraan) Allaһtın ilimi menen tüşkön! Eç bir sıyınuuga tatıktuu kuday jok, jalgız Anın Özü bar! Emi, musulman bolosuŋarbı?»"
        },
        {
            "chapter": 11,
            "verse": 15,
            "text": "Kim uşul düynö jaşoosun jana anın zıynattarın kaalasa, alarga (kaalagan) işterin uşul düynödö toluktap berebiz. Jana alar kem bolboy jaşaşat"
        },
        {
            "chapter": 11,
            "verse": 16,
            "text": "Birok, alarga Akırette Tozok otunan başka eç nerse jok! Jana düynödö jasagan, atkargan işteri “küyüp”, paydasız bolup kalat"
        },
        {
            "chapter": 11,
            "verse": 17,
            "text": "Rabbisi tarabınan anık dalildi (Kuraandı) karmagan, al dalilin Rabbi tarabınan (dagı bir) kübö (taza akıl) koştogon, andan murdaraak jolbaşçı jana ırayım bolgon Musanın Kitebi (Toorat dagı tastıktagan) adamdar! (Tuura Jol tabuuçubu je dalil karmabay ele adaşıp jürgöndörbü?) Oşol (dalil karmagan) adamdar aga (Kuraanga) ıyman keltirişet. (Ar türdüü) taypalardan kim buga kaapır bolso aga ubada kılıngan jer — Tozok. Sen (O, Muhammad) andan kümön sanaba. Al — Rabbiŋden kelgen Akıykat. Birok, adamdardın köpçülügü ıyman keltirişpeyt"
        },
        {
            "chapter": 11,
            "verse": 18,
            "text": "Allaһka jalaa japkandardan köbüröök zaalım bolgon kim bar?! Alar (Kıyamatta) Rabbisine jolukturulat jana (bardık) kübölör: “Rabbisine jalgan jalaa japkandar — uşular!” deşet. Ukkula, zaalımdarga Allaһtın naalatı bolsun"
        },
        {
            "chapter": 11,
            "verse": 19,
            "text": "(Zaalımdar adamdardı) Allaһtın jolunan tosup, anı (öz kaalooloruna karay) buruunu kaalaşat. Alar Akıretke tap-takır işenbegen adamdar"
        },
        {
            "chapter": 11,
            "verse": 20,
            "text": "Alar jer betinde (Allaһtın ökümünön) kaçıp kutula alışpayt jana alarga Allaһtan başka jardamçı da jok. Alarga (özdörünö koşup başkalardı da adaştırganı sebeptüü) koşumça azap berilet. Alar (Akıykattı jek körüp, anı) ukkanga da, körgöngö da jarabay kalıştı"
        },
        {
            "chapter": 11,
            "verse": 21,
            "text": "Alar özdörünö zıyan kılgan adamdar. Jana (Kıyamat jazası mezgilinde) oylop tapkan “kudayları” alardan jok bolup ketet"
        },
        {
            "chapter": 11,
            "verse": 22,
            "text": "Eç şeksiz alar Akırette eŋ köp zıyan tartuuçular"
        },
        {
            "chapter": 11,
            "verse": 23,
            "text": "Iyman keltirip, sooptuu işterdi jasagan jana Rabbisine moyun sungan adamdar Beyiş eeleri bolup, anda tübölük kalışat"
        },
        {
            "chapter": 11,
            "verse": 24,
            "text": "Bul eki taypanın (şorduular menen baktıluulardın) misalı sokur, dülöy menen körüüçü, uguuçu adamga okşoş. Uşul eköönü teŋeştirip bolobu? Esiŋerge kelbeysiŋerbi"
        },
        {
            "chapter": 11,
            "verse": 25,
            "text": "Biz Nuhtu öz koomuna elçi kılıp jiberdik. (Al ayttı:) “Men silerge anık estetüüçümün"
        },
        {
            "chapter": 11,
            "verse": 26,
            "text": "Allaһtan başkaga ibadat kılbaşıŋardı (eskertemin.) Men silerdin başıŋarga kıynooçu Kündün azabı tüşüp kaluusunan korkomun”"
        },
        {
            "chapter": 11,
            "verse": 27,
            "text": "Anın koomunun arasındagı kaapır bolgon uruu başçıları: “Bizdin oyubuzça, sen biz sıyaktuu ele adamsıŋ. Biz senin artıŋdan akılsız kedeyler gana eerçigenin körüp turabız. Bizden artıkça jeriŋerdi eç körböy jatabız, teskerisinçe biz silerdi jalgançılar dep kümön kılabız”-deşti"
        },
        {
            "chapter": 11,
            "verse": 28,
            "text": "(Nuh) ayttı: “O, koomum! Aytkılaçı, eger men Rabbimden kelgen anık dalilge ee bolsom jana maga Andan ırayım — paygambarçılık kelgen bolso, a birok, bul silerge biline elek bolso, siler anı jaman körüp tursaŋar dele, biz silerdi aga majburlamak belek"
        },
        {
            "chapter": 11,
            "verse": 29,
            "text": "O,koomum! Men (dinge) daavat kılganım üçün silerden mal-düynö surabaymın. Maga soop- sıylıktı Allaһ beret. Men ıymanga kelgenderdi kuup jiberbeymin.! Alar Rabbisine joluguuçu (jana andan Beyiş sıylıgın aluuçu) adamdar. Birok, men silerdin naadan koom ekeniŋerdi körüp turamın"
        },
        {
            "chapter": 11,
            "verse": 30,
            "text": "O, koomum! Eger men al adamdardı aydap jibersem, Allaһtın (azabınan kutuluuga) maga kim jardam bere alat?! Oylonboysuŋarbı"
        },
        {
            "chapter": 11,
            "verse": 31,
            "text": "Men silerge: “Mende Allaһtın kazınaları bar” debeymin. Men kayıptı da bilbeymin (anı bir Allaһtan başka eç kim bilbeyt). Jana “men periştemin” dep da aytpaymın. Jana... Siler közüŋörgö ilbegen (bey-beçara) adamdar jönündö: “Allaһ alarga jakşılık (Beyiş) berbeyt” dey albaymın. (Eger ıymandarı ıkılastuu bolso, albette, beret) Alardın jan-dilindegi nerselerdi Allaһ köbüröök bilet. Men (eger siler kaalagandı aytsam) anda, men zaalımdardan bolup kalmakmın. Muşrik-kaapırlar Nuh aleyhi salamdan özdörü talap kılgan jooptu alalbay kalgandan kiyin mınday"
        },
        {
            "chapter": 11,
            "verse": 32,
            "text": "deşti: “O, Nuh! Biz menen köp talaştıŋ! Eger sözüŋdö çınçıl bolsoŋ, bizge ubada kılganıŋdı (azaptı) keltirçi kana!”"
        },
        {
            "chapter": 11,
            "verse": 33,
            "text": "(Anda Nuh): “Anı silerge eger kaalasa, Allaһ gana keltiret. Anda (Allaһ Taalaga) alıŋar jetpey kalat"
        },
        {
            "chapter": 11,
            "verse": 34,
            "text": "Eger Allaһ silerdi adaştıruunu kaalagan bolso, men silerge nasaat aytuunu kaalasam da, nasaatım silerge payda berbeyt. Al silerdin Rabbiŋer jana Özünö kaytarılasıŋar”- dedi"
        },
        {
            "chapter": 11,
            "verse": 35,
            "text": "Je alar: “(Nuh) Allaһka jalgan-jalaa aytıp jatat” deşebi? Ayt: “Eger men jalgan aytsam, künööm öz moynumda. Birok, men silerdin künööŋörgö joop berbeymin”"
        },
        {
            "chapter": 11,
            "verse": 36,
            "text": "(Nuhka vahiy kılındı: “Koomuŋdun arasınan murda ıyman keltirgenderinen başka eç kim ıyman keltirbeyt.) Birok, alardın (kaapırlık) işteri sebeptüü kaygırba. (Allaһ sazayın beret)"
        },
        {
            "chapter": 11,
            "verse": 37,
            "text": "(O, Nuh!) Bizdin Köz aldıbızda vahiy-taalimibiz boyunça (çoŋ) keme jasa jana zaalım adamdar(dı öltürüü) jönündö maga kayrılbay ele koy. (Tagdırdagı «iş» bütkön:) Alar — çöktürülgöndör"
        },
        {
            "chapter": 11,
            "verse": 38,
            "text": "(Anan Nuh) keme jasay baştadı. Ar kaçan (anın) aldınan koomunun adamdarı ötköndö, anı şıldıŋdaştı. (Anda Nuh): “Eger (azır) bizdi mazaktasaŋar, biz da silerdi özüŋördöy mazaktaybız"
        },
        {
            "chapter": 11,
            "verse": 39,
            "text": "Siler tez ele kimge (uşul düynödö) kor kıluuçu azap jana (Akırette) kimderge tübölük azap kelişin bilip alasıŋar”- dedi"
        },
        {
            "chapter": 11,
            "verse": 40,
            "text": "Kaçan gana Bizdin (tagdırda belgilegen) buyrugubuz kelip, (asmandan sel kuyulup, bardık jerden, jadagalsa ottun “uyugu” bolgon) tandırlar(dın oozunan da orguştap suu) atırılıp çıkkanda, Biz ayttık: «(O, Nuh!) Kemeŋe ar türdüü aybanattardan ekiden juptardı, üy-bülöŋdü jana ıyman keltirgenderdi çıgar. Al emi, Bizdin (“aga ölüm” degen) sözübüz jetken adamdardı (çıgarba!)» Aga bir az ele kişiler ıyman keltirgen bolçu"
        },
        {
            "chapter": 11,
            "verse": 41,
            "text": "(Nuh) ayttı: «kemege çıkkıla! Anın jürüşü da, toktoşu da Allaһtın ısımı menen. Çınında, Rabbim - Keçirimdüü, Irayımduu!»"
        },
        {
            "chapter": 11,
            "verse": 42,
            "text": "Jana keme toolordoy tolkundardın üstündö süzüp baratkanda Nuh (ıymanduulardan) ajırap kalgan uuluna: “O, uulum, biz menen birge kemege çık! Kaapırlar menen bolbo! (Anda sen dagı çögüp ölösüŋ)”- dedi"
        },
        {
            "chapter": 11,
            "verse": 43,
            "text": "(Balası atasına işenbey): “Men toonun başına çıgıp ketemin. Al meni suudan saktap kalat”-dedi. (Nuh) ayttı: “Bügün Allaһtın buyrugunan kutultuuçu jok. Özü ırayım kılgandar gana (kutulat.) (Anan) eköönün arasın tolkun bölüp koydu jana (uulu, kaapır bolgonu sebeptüü) çöktürülgöndördön boldu"
        },
        {
            "chapter": 11,
            "verse": 44,
            "text": "(Kiyin Allaһtın buyrugu) aytıldı: “O, jer, suuŋdu tart! O, asman, (jamgırdı) toktot!” Oşentip, suu tartıldı jana öküm atkarıldı. (Keme) Judiy toosunun üstündö toktop kaldı jana “zaalımdarga ölüm!” degen naalat aytıldı"
        },
        {
            "chapter": 11,
            "verse": 45,
            "text": "Anan Nuh Rabbisine (biyik dobuş menen) jalbardı: “Rabbim-ay! Uulum menin üy-bülömdön go!? Senin ubadaŋ akıykat go!? Sen eŋ adilet öküm kıluuçusun go!?”"
        },
        {
            "chapter": 11,
            "verse": 46,
            "text": "(Allaһ) ayttı: “O, Nuh! Al senin üy-bülöŋdön emes! Çınında, bul (senin kaapırga jan tartışıŋ) jakşı iş emes! Özüŋ (akıbetin) bilbegen nerselerdi menden tilebe! Men saga naadandardan bolboşuŋdu nasaat kılamın”"
        },
        {
            "chapter": 11,
            "verse": 47,
            "text": "Ayttı: “O, Rabbim! Men özüm bilbegen nerseni Senden suraganımdın jamandıgınan Özüŋdön korgoo tileymin! Eger Sen meni keçirip, ırayım kılbasaŋ, zıyan tartuuçulardan bolup kalamın"
        },
        {
            "chapter": 11,
            "verse": 48,
            "text": "Aytıldı: “O, Nuh Biz taraptan berilgen amandık menen jana saga, seni menen (kemede) birge bolgondorgo berilgen berekeler menen (jerge) tüşkün. Dagı el-uluttar (bolot). Biz alardı (ar türdüü) neemattar menen paydalantabız. (Eger şügür-ibadat kılışpasa) kiyin alardı Biz taraptan kelgen kıynooçu azap karmayt"
        },
        {
            "chapter": 11,
            "verse": 49,
            "text": "(O, Muhammad!) Bular Biz saga vahiy kılgan kayıp kabarları. Mından murun alardı sen bilbeyt eleŋ, koomuŋ da bilbeyt ele. Emi, sabırduu bol. Çınında, akıbet-natıyja takıbaa kişilerdin paydasına"
        },
        {
            "chapter": 11,
            "verse": 50,
            "text": "Jana Biz (Yemen) jerindegi) Aad eline, özdörünün buradarları Huddu Paygambar kılıp jiberdik. Al ayttı: «O, koomum! Allaһtın Özünö ibadat kılgıla! Silerge Andan bölök sıyınuuga tatıktuu kuday jok! Siler (jalgan “kudaylardı”) oylop çıgargan (muşrik) ekensiŋer"
        },
        {
            "chapter": 11,
            "verse": 51,
            "text": "O, koomum! Men özümdün daavatım üçün silerden akı surabaymın. Maga soop-sıylık berüü meni jaratkan Allaһtın vazıypası. Akılıŋardı iştetpeysiŋerbi"
        },
        {
            "chapter": 11,
            "verse": 52,
            "text": "O, koomum! (Ötköndögü künööŋörgö) Rabbiŋerden keçirim surap, tooba kılgıla! (Oşondo) Al üstüŋörgö nöşörlögön (berekelüü) jamgırlardı jiberet, kubatıŋarga dagı kubat koşot. (Iymanga kelgile!) Künöökör bolup teskeri baspagıla!”"
        },
        {
            "chapter": 11,
            "verse": 53,
            "text": "(Muşrikter) aytıştı: “O, Hud, bizge dalil (moojiza) alıp kelbediŋ. Senin sözüŋ menen biz kudaylarıbızdı taştabaybız jana saga ıyman keltirbeybiz"
        },
        {
            "chapter": 11,
            "verse": 54,
            "text": "Biz “seni kudaylarıbızdan biri jindi kılıp koyuptur” degenden başka eç nerse aytalbaybız. (Hud) ayttı: “Men Allaһtı kübö kılamın jana siler da kübö bolup koygula: Men alısmın, (siler) şerik kılıp jatkan kudayıŋardan"
        },
        {
            "chapter": 11,
            "verse": 55,
            "text": "Allaһtı taştap! Emi maga (koluŋardan kelgen) bardık amalıŋardı eç keçiktirbey jasay bergile"
        },
        {
            "chapter": 11,
            "verse": 56,
            "text": "Menin jana silerdin Rabbiŋer — Allaһka özümdü tapşırdım. Allaһ maŋdayınan mıkçıbagan (Öz ökümün ötkörbögön) eç bir jan jok! Çınında, menin Rabbim Tuura Jol üstündö"
        },
        {
            "chapter": 11,
            "verse": 57,
            "text": "Eger jüz bursaŋar (özüŋördön körgülö). Men silerge özüm alıp kelgen nerseni (dindi) jetkirdim (jana mildetimdi atkardım). Emi Rabbim orduŋarga başka bir (Özünö moyun suna turgan) koomdu keltiret. (Siler kaapırlıgıŋar menen) Allaһka eç kanday zıyan keltire albaysıŋar. Çınında, Rabbim - ar nerseni Saktooçu"
        },
        {
            "chapter": 11,
            "verse": 58,
            "text": "Jana kaçan gana Bizdin buyrugubuz (katuu şamal) kelgende Hud jana anı menen birge bolgon ıymanduulardı Öz ırayımıbız menen kutkardık. Biz alardı katuu azaptan kutkardık"
        },
        {
            "chapter": 11,
            "verse": 59,
            "text": "Mına bul (Allaһ jazalagan) Aad koomu Rabbisinin ayattarın çetke kagıp, paygambarlarına künöökör bolup, ar bir toŋmoyun, tekeber adamdarga eerçip kalgan ele"
        },
        {
            "chapter": 11,
            "verse": 60,
            "text": "Alardı bul düynödö da Kıyamatta da naalat koştop jüröt. Ukkula! Çınında, Aad koomu Rabbisine kaapır boldu! Ukkula, Huddun koomu Aadga ölüm"
        },
        {
            "chapter": 11,
            "verse": 61,
            "text": "Jana Samud koomuna özdörünün buradarı Salihtı (paygambar kılıp) jiberdik. Al ayttı: “O, menin koomum! Allaһtın Özünö ibadat kılgıla! Silerge (jerde da, asmanda da) Andan başka Kuday jok. Al silerdi jerden (topuraktan) jaratıp, anın üstündö jaşatıp koydu. Allaһtan keçirim suragıla jana tooba menen Özünö kaytkıla! Akıykatta, menin Rabbim jakın jana (dubalarga) joop berüüçü"
        },
        {
            "chapter": 11,
            "verse": 62,
            "text": "(Kaapırlar) ayttı: O, Salih, sen bizdin arabızda mından murun (köptü) ümüttöndürgön (jakşı, adeptüü adam) bolçusuŋ. Emi sen bizdi ata-babalarıbız sıyıngan kudaylarga sıyınuudan kaytarasıŋbı?! Sen daavat kılıp jatkan diniŋden biz şektenip kaldık"
        },
        {
            "chapter": 11,
            "verse": 63,
            "text": "(Salih) ayttı: “O, koomum! Aytkılaçı, men Rabbim tarabınan anık dalil üstündö bolsom jana Al maga Özünün ırayımın — paygambarçılıgın bergen bolso, (silerdin dalilsiz “kudayıŋarga” ıraazı bolup) Aga (Allaһka) künöö kılsam, Allaһtın azabınan maga kim jardam bere alat?! Siler (bul talabıŋar menen) maga zıyandan başka nerseni köböytpöysüŋör!?”"
        },
        {
            "chapter": 11,
            "verse": 64,
            "text": "“O, koomum! Mına bul töö siler üçün Allaһtın belgisi. Anı jön (öz erkine) koygula. Allaһtın jerinde ottop jürö bersin. Aga eç jamandık kıla körbögülö! Antseŋer, silerge jakın(da) azap jetet!”"
        },
        {
            "chapter": 11,
            "verse": 65,
            "text": "(Birok, kaapırlar) töönü soyup jiberişti ele (Salih) ayttı: “Koroo-jayıŋarda üç kün (jaşoo neematınan) paydalana turgula. (üç kündön soŋ Allaһtın azabı kelet) bul — akıykat ubada"
        },
        {
            "chapter": 11,
            "verse": 66,
            "text": "Kaçan Bizdin buyrugubuz (azap) kelgen ubakıtta Biz Salih menen ıyman keltirgen adamdardı Öz ırayımıbız menen (azaptan) jana oşol kündün şermendeliginen asırap kaldık. Albette, senin Rabbiŋ - Kubattuu, Kudurettüü"
        },
        {
            "chapter": 11,
            "verse": 67,
            "text": "Jana zaalım (kaapır) bolgon adamdardı katuu dobuş (aç kıykırık) karmadı. Bardıgı (jüröktörü jarılıp) ordu-ordunda kırılıp kalıştı"
        },
        {
            "chapter": 11,
            "verse": 68,
            "text": "Alar bul jerlerde jaşabaganday bolup (kırılıp) kalıştı! Köŋül burgula, Samud koomu Rabbisine kaapır boldu ele! Ukkula, Samudka ölüm"
        },
        {
            "chapter": 11,
            "verse": 69,
            "text": "Bizdin (perişte) elçileribiz İbrahimge (adam keypinde) kuş kabar alıp kelgende, aga salam aytıştı. “Salam”-dedi (İbrahim) jana daroo kuurulgan muzoonu(n etin) alıp keldi (dagı, «jebeysiŋerbi?» dedi)"
        },
        {
            "chapter": 11,
            "verse": 70,
            "text": "Alardın kolu tamakka sozulbay turganın körgöndö (bir jamandık menen kelişken bolbosun dep), alardan şek sanap, kooptono tüştü. (Anda) alar: “Korkpogun, biz Lut koomuna jiberilgen (azaptooçu) elçiler bolobuz” -deşti"
        },
        {
            "chapter": 11,
            "verse": 71,
            "text": "İbrahimdin ayalı (kızmat kılıp) turgan. (Bolgon sözdü ugup) külüp jiberdi. Biz (perişteler arkıluu) aga (jakında töröy turgan balası) İshaktın jana İshaktın artınan (jarık düynögö jarala turgan neberesi) Yakubdun kuşkabarın bildirdik"
        },
        {
            "chapter": 11,
            "verse": 72,
            "text": "Al (taŋırkap, işengisi kelbey): «Şorum kursun! Men töröyt bekenmin?! Özüm kempir, bul erim çal bolup kalgan bolsok?! Bul kızık nerse go!» dedi"
        },
        {
            "chapter": 11,
            "verse": 73,
            "text": "(Perişteler) aytıştı: “Allaһtın buyruguna taŋ kalasıŋbı? O, (kuttuu) üy-bülö! Silerge Allaһtın ırayım, berekeleri tögülsün! Al — Daŋazaluu, Uluk"
        },
        {
            "chapter": 11,
            "verse": 74,
            "text": "İbrahimdin kooptonuusu tarap, aga kuş kabar kelgende Biz (jibergen perişteler) menen Lut koomu jönündö talaşa baştadı"
        },
        {
            "chapter": 11,
            "verse": 75,
            "text": "Çınında İbrahim peyili jumşak, Allaһka ötö berilgen ibadatçı kişi ele"
        },
        {
            "chapter": 11,
            "verse": 76,
            "text": "“O, İbrahim bul talaştı koy. Antkeni, Rabbiŋdin ökümü eçak ele kelgen. Alarga kaytarılgıs azap sözsüz kelet!”"
        },
        {
            "chapter": 11,
            "verse": 77,
            "text": "Bizdin elçileribiz (İbrahimden çıgıp) Lutka kelgende, bular(dın kelişi) sebeptüü kapalanıp jana kıjaalat bolup “Bul oor kün bolot go!” dedi"
        },
        {
            "chapter": 11,
            "verse": 78,
            "text": "Mından murun buzuk işterdi (baçabazdık) kılıp jürgön koomunun adamdarı anın (üyünün) aldına çurkagan boydon jetip kelişti (jana “jaş jigitterge” suktanıp turuştu). “Oo, koomum — dedi Lut — (bul aram işten körö) mına bul menin kızdarım (menen bolgonuŋar) tazaraak siler üçün. Allaһtan korkkula!! Meni meymandarımdın aldında şermende kılbagıla! Silerdin araŋarda akılı soo adam kalgan emespi"
        },
        {
            "chapter": 11,
            "verse": 79,
            "text": "Aytıştı: “Kızdarıŋa bizdin kaaloobuz jok ekenin bilesiŋ. Çının aytkanda, biz emneni kaalap jatkanıbızdı bilip ele turasıŋ da"
        },
        {
            "chapter": 11,
            "verse": 80,
            "text": "(Anda Lut mınday) dedi: “(Eh,) silerge kubatım jetkende je bolboso, jölönöör bekem tiregim (jookerlerim) bolgondo kana, ataganat!”"
        },
        {
            "chapter": 11,
            "verse": 81,
            "text": "(Oşondo jigit keypindegi perişteler) ayttı: “O, Lut! Biz Rabbiŋdin elçileri bolobuz. Alar saga katıla albayt. Sen tündün (taŋga jakın) bir bölügündö üy-bülöŋdü (ayıldan) çıgarıp ket. Eç kimiŋer artına karabasın! Bir gana ayalıŋdı (kutkaruuga araket kılba). Çınında, alarga (kaapırlarga) jetüüçü azap aga da jetet.? Alardın (öltürülüü) ubadaları taŋga maal. Taŋ mezgili jakın emespi!”"
        },
        {
            "chapter": 11,
            "verse": 82,
            "text": "Anan, Bizdin (azap jönündögü) buyrugubuz kelgende, (ayıldın) astın üstünö töŋkörüp, asmandan toktoosuz çopo-taş jaadırdık"
        },
        {
            "chapter": 11,
            "verse": 83,
            "text": "Al taştar Rabbiŋdin aldında (azap belgileri menen) belgilengen. Mınday azaptar (ar kaysıl zamandagı Lut koomu sıyaktuu) zaalımdardan alıs emes"
        },
        {
            "chapter": 11,
            "verse": 84,
            "text": "Madyan koomuna! öz buradarları Şuaybdı (paygambar kılıp) jiberdik. Al ayttı: “Oo, koomum! Allaһka (eç nerseni şerik koşpoy) ibadat kılgıla! Siler üçün Andan başka sıyınuuga tatıktuu kuday jok! Ölçögöndö jana tartkanda kemitpegile! Men silerde jakşılıktı (bay-bardar turmuştu) körüp turamın. Silerdin üstüŋörgö orop aluuçu kündün azabı tüşüüsünön korkomun"
        },
        {
            "chapter": 11,
            "verse": 85,
            "text": "O, menin koomum! Ölçöönü, tarazanı adilettik menen toluk tartkıla! Adamdardın nerselerin kımtıp kalbagıla” jana jer betinde (toktoosuz) buzukuluk kılıp jürbögülö"
        },
        {
            "chapter": 11,
            "verse": 86,
            "text": "Eger ıymanduu bolsoŋor, siler üçün (adal — taza emgegiŋerden) Allaһ kaltırgan nerseler jakşı. (Emi, özüŋördü oŋdogula) men silerdin üstüŋördö korukçu emesmin"
        },
        {
            "chapter": 11,
            "verse": 87,
            "text": "(Alar) aytıştı: “O, Şuayb! Bizge, ata-babalarıbız sıyıngan kudaylardı (taştoonu) je öz malıbızda (soodabızda) özübüz kaalaganday iş kıluunu toktotuunu senin namazıŋ buyurup jatabı? Sen emne, (bizdin ata-babalarıbızdan da) ayköl jana Tuura Jol tapkıç bolup kaldıŋbı"
        },
        {
            "chapter": 11,
            "verse": 88,
            "text": "(Şuayb) ayttı: «Aytkılaçı, O, koomum, eger men Rabbimden kelgen bir aykın dalildin üstündö bolsom jana Al meni Özünün jakşı ırıskı-mülkü menen sıylagan bolsoçu?! Men özüm kaytargan nersege özüm karşı çıguunu kaalabaym. Men (silerdin buzuk abalıŋardı) kuduretim jetişinçe oŋdoonu gana kaalap jatam. Maksatka jetüümö Allaһ gana jardam beret. (Oşonduktan,) Özünö moyun sunup, Özünö gana tobokel kılamın"
        },
        {
            "chapter": 11,
            "verse": 89,
            "text": "O, koomum! Maga (bul) karşı çıguuŋar, Nuhtun, Huddun jana Salihtın (kaapır) koomdoruna jetken azaptın silerge da jetip kaluusuna sebep bolup jürbösün! Lut koomu(nun jaşagan jeri jana zamanı) silerge alıs emes go"
        },
        {
            "chapter": 11,
            "verse": 90,
            "text": "(Esiŋerdin barında) Rabbiŋerden künööŋördü(n keçirilişin) surap, Özünö tooba kılıp kalgıla! Albette, Menin Rabbim - (tooba kılgandarga) Irayımduu jana ıymanduulardı Süyüüçü»"
        },
        {
            "chapter": 11,
            "verse": 91,
            "text": "Alar ayttı: “O, Şuayb! Köp sözdörüŋdü tüşünböy turabız. Jana biz seni arabızdagı alsız adam katarı köröbüz. Eger uruu-jamaatıŋ bolbogondo seni taşbaraŋ kılıp taştayt elek. Özüŋ bizge kadırluu adam emessiŋ"
        },
        {
            "chapter": 11,
            "verse": 92,
            "text": "(Şuayb) ayttı: «O, koomum! Silerge menin uruu-jamaatım Allaһdan da kadırluubu? Anı(n buyruktarın) artıŋarga taştap koyduŋar?! Menin Rabbim bardık işiŋerdi orop (bilip) aluuçu"
        },
        {
            "chapter": 11,
            "verse": 93,
            "text": "O, koomum! (Anda) Öz bilgeniŋerdi jasap jürö bergile, men da (öz bilgenimdi) jasaymın. Kimge şermende kıluuçu azap kelişin jana kim jalgançı ekenin tez ele bilip alasıŋar. Kütkülö, men da siler menen çoguu kütöyün.»"
        },
        {
            "chapter": 11,
            "verse": 94,
            "text": "Kaçan alarga Bizdin buyrugubuz (azap) kelgen çakta Şuayb jana anı menen birge bolgon momundardı Öz ırayımıbız menen kutkardık. Al emi, zulum (kaapırçılık) jasagan adamdardı katuu dobuş (aç aykırık) “karmap”, bardık kaapırlar öz koroo-jaylarında kıyrap"
        },
        {
            "chapter": 11,
            "verse": 95,
            "text": "Al jerde jaşabaganday bolup kalıştı Köŋül burgula! Samud koomu kırılganday, kırılsın Madyan"
        },
        {
            "chapter": 11,
            "verse": 96,
            "text": "Biz Musanı Öz moojizalarıbız jana aykın dalil menen jiberdik"
        },
        {
            "chapter": 11,
            "verse": 97,
            "text": "Firaun jana anın (saray) adamdarına. Alar (saray adamdarı) Firaundun amirine moyun sunuştu. A, Firaundun işi (ökümü) tuura emes bolçu"
        },
        {
            "chapter": 11,
            "verse": 98,
            "text": "Al (Firaun) Kıyamatta öz koomun jetelep, Tozokko alıp kelet. Bul kelüü kanday jaman"
        },
        {
            "chapter": 11,
            "verse": 99,
            "text": "Alardı uşul düynödö da, Kıyamatta da naalat koştop jüröt. Kanday gana jaman koşuluu"
        },
        {
            "chapter": 11,
            "verse": 100,
            "text": "(O, Muhammad) Bular Biz saga ikaya kılıp bergen şaarlardın kabarları. Alardan kee birleri(nin urandıları) turat. Kee birleri tep-tegiz bolup kalgan"
        },
        {
            "chapter": 11,
            "verse": 101,
            "text": "Alarga Biz zulumduk kılbadık, birok (şirk, toŋmoyunduk jana kaapırçılıktarı sebeptüü) özdörünö-özdörünö zulumduk kılıştı. Alarga Rabbiŋdin buyrugu (azabı) kelgende, Allaһtan başka jalbargan “kudayları” eç jardam bere albay kaldı jana alarga zıyandan başka nerseni koşumça kıla albadı"
        },
        {
            "chapter": 11,
            "verse": 102,
            "text": "Senin Rabbiŋ şaarlardı (azap menen) karmaganda mına uşintip karmayt. Alar zaalım bolçu. Çınında, Anın azabı jan oorutuuçu, katuu"
        },
        {
            "chapter": 11,
            "verse": 103,
            "text": "Çınında, bul(aytılgand)arda Akıret azabınan korkkondor üçün ülgü-sabaktar bar. Bul (Akıret) adamdar çogultuluuçu Kün! Bul — kübö boluna turgan Kün"
        },
        {
            "chapter": 11,
            "verse": 104,
            "text": "Biz bul Kündü sanaktuu kündörgö (düynö jaşoosu bütköngö çeyin) gana keçiktirebiz"
        },
        {
            "chapter": 11,
            "verse": 105,
            "text": "(Oşol Kün) kelgende, Anın uruksatı bolmoyunça eç kim süylöböyt. (Al kündö) adamdardan baktıluusu da baktısızdarı da bolot"
        },
        {
            "chapter": 11,
            "verse": 106,
            "text": "Al emi, baktısız adamdar Tozokto! Anda alardın (jürök üşütkön) ökürük-bakırıktarı bar"
        },
        {
            "chapter": 11,
            "verse": 107,
            "text": "Alar anda asmandar jana Jer turguça (tübölük) kalışat. Bir gana Rabbiŋ kaalagan (bul düynödö jaşagan jana Tozokko kire elek) mezgilde gana (anda boluşpayt.) Albette, senin Rabbiŋ kaalagan nersesin jasooçu"
        },
        {
            "chapter": 11,
            "verse": 108,
            "text": "Al emi, baktıluular bolso, jer-asmandar turganga çeyin, tübölük Beyişte boluşat. Bir gana Rabbiŋ kaalagan (bul düynödö jaşagan jana Beyişke kire elek) mezgilde boluşpayt. Tügöngüs sıylık bolgonu üçün"
        },
        {
            "chapter": 11,
            "verse": 109,
            "text": "(O, Muhammad) Tigi (muşrik) adamdar ibadat kılıp jatkan nerselerden eç kümön sanaba. Alar murunku ata-babaları sıyınganı sıyaktuu sıyınıp jatışat. (Tozokko da oşolor kirgendey kirişet) Birok, Biz alardın (bul düynödögü) nasipterin kıskartpay ele berdik"
        },
        {
            "chapter": 11,
            "verse": 110,
            "text": "Biz Musaga Kitepti (Toorattı) berdik ele, al jönündö talaş payda boldu. Eger Senin Rabbiŋ tarabınan (jaza Kıyamatta boluşu jönündögü) Söz(ü) bolbogondo alardın arasında(gı zaalımdarına oşol zamat azap berüü menen) öküm kılınmak. Çınında alar andan (Kuraandan) da kümön sanaşuuda"
        },
        {
            "chapter": 11,
            "verse": 111,
            "text": "Albette, senin Rabbiŋ (Kıyamatta) alardın ar birine amaldarın(a jaraşa sıylık je jazasın) toluk beret. Al (Allaһ) alardın bardık işterinen kabardar"
        },
        {
            "chapter": 11,
            "verse": 112,
            "text": "(O, Muhammad) sen jana seni menen bolgon tooba kılgandar (din-işenimiŋerde Kuraanda) buyurulganday tüz bolgula! Çekten çıga körbögülö! Al (Allah) emne kılganıŋardı Körüüçü"
        },
        {
            "chapter": 11,
            "verse": 113,
            "text": "Zaalım (kaapır) adamdarga jan tartpagıla. (Eger alarga boluşsaŋar) silerdi Tozok karmayt jana Allaһtan başka eç bir dos tappay, jardamsız kalasıŋar"
        },
        {
            "chapter": 11,
            "verse": 114,
            "text": "(O, Muhammad!) Kündüzdün eki tarabında (tüşkö çeyin jana tüştön kiyin) jana tündün bir bölügündö namaz oku!! Çınında jakşılıktar jamandıktardı (künöölördü) ketiret. Bul — eskerüüçü adamdar üçün eskertüü"
        },
        {
            "chapter": 11,
            "verse": 115,
            "text": "Sabır kıl. Allaһ jakşılık kıluuçulardın soobun tekke ketirbeyt"
        },
        {
            "chapter": 11,
            "verse": 116,
            "text": "Eger silerden murunku (apaattan kırılgan) muundardın arasında jerde buzukuluk kıluudan kaytara turgan jakşı kişilerden (bir az) kalgan bolso, (alar başkalardı da daavat kılmak jana jalpı apaattan kutulup kalışmak) Al emi Biz (apaattan) kutkargandardın arasında andaylar ötö seyrek boldu. Zaalımdar kumar-lazzattarga berilip, künöö-kılmış jasooçular(dan) bolup kalıştı (natıyjada baştarına Allaһtın azabı tüştü)"
        },
        {
            "chapter": 11,
            "verse": 117,
            "text": "Senin Rabbiŋ eç kaçan elderi agartuuçu bolgon şaarlardı adiletsizdik menen kıyratkan emes"
        },
        {
            "chapter": 11,
            "verse": 118,
            "text": "(O, Muhammad) Eger Rabbiŋ kaalasa, bardık adamdardı bir dinde (İslamda) kılıp koymok. Birok, azırkıga çeyin ar kanday (dinde) kaluuda"
        },
        {
            "chapter": 11,
            "verse": 119,
            "text": "Özü ırayım kılgandardan başkaları. Allaһ adamdardı uşunday (kee biri akıykatka, kee biri jalganga eerçiy turgan) boluşu üçün jarattı. Rabbiŋdin: “(Kaapır bolgon) bardık jinder jana adamdar menen tozoktu tolturaarmın!” degen sözü tolugu menen atkarıldı"
        },
        {
            "chapter": 11,
            "verse": 120,
            "text": "(O, Muhammad) Biz saga (ötkön) paygambarlardın ar bir kabarlarınan senin jürögüŋö kubat bolçuların bayan kılıp berdik. Mında (uşul sürönün içinde) Akıykat, Nasaat jana ıymanduu adamdar üçün ülgü — sabaktar bar"
        },
        {
            "chapter": 11,
            "verse": 121,
            "text": "(Dalilderdi tizmektegenden kiyin) ıyman keltirbegen adamdarga aytkın: “Bilgen işiŋerdi jasagıla, biz da bilgenibizdi jasaybız”"
        },
        {
            "chapter": 11,
            "verse": 122,
            "text": "(Bizge emne boloorun) kütkülö, biz dagı (başıŋarga kanday jaza keleerin) kütöbüz"
        },
        {
            "chapter": 11,
            "verse": 123,
            "text": "Asmandar jana jerdegi (körüngön jana) körünbögön nerseler Allaһtın mülkü. Bardık işter Anın Özünö kaytat. Emi, Anın Özünö ibadat kılgıla jana Özünö tobokel kılgıla! Siler jasagan işterdin eç birinen Allaһ kabarsız emes"
        }
    ]
}
{
    "chapter": [
        {
            "chapter": 45,
            "verse": 1,
            "text": "ha॰ meem॰"
        },
        {
            "chapter": 45,
            "verse": 2,
            "text": "is kitaab ka avataran allaah kee or se hai, jo atyant prabhutvashaalee, tatvadarshee hai."
        },
        {
            "chapter": 45,
            "verse": 3,
            "text": "nissandeh aakaashon aur dharatee mein eemaanavaalon ke lie bahut-see nishaaniyaan hai"
        },
        {
            "chapter": 45,
            "verse": 4,
            "text": "aur tumhaaree sanrachana mein, aur unakee bhee jo jaanavar vah phailaata rahata hai, nishaaniyaan hai un logon ke lie jo vishvaas karen"
        },
        {
            "chapter": 45,
            "verse": 5,
            "text": "aur raat aur din ke ulat-pher mein bhee, aur us rozee (paanee) mein bhee jise allaah ne aakaash se utaara, phir usake dvaara dharatee ko usake un murda ho jaane ke pashchaat jeevit kiya aur havaon kee gardish mein bheelogon ke lie bahut-see nishaaniyaan hai jo buddhi se kaam len"
        },
        {
            "chapter": 45,
            "verse": 6,
            "text": "ye allaah kee aayaten hain, ham unhen haq ke saath tumako suna rahe hain. ab aakhir allaah aur usakee aayaton ke pashchaat aur kaun-see baat hai jisapar ve eemaan laenge"
        },
        {
            "chapter": 45,
            "verse": 7,
            "text": "tabaahee hai har jhooth ghadanevaale gunahagaar ke lie"
        },
        {
            "chapter": 45,
            "verse": 8,
            "text": "jo allaah kee un aayaton ko sunata hai jo use padhakar sunaee jaatee hai. phir ghamand ke saath apanee (inakaar kee) neeti par ada rahata hai maano usane unako suna hee nahin. atah usako dukhad yaatana kee shubh soochana de do"
        },
        {
            "chapter": 45,
            "verse": 9,
            "text": "jab hamaaree aayaton mein se koee baat vah jaan leta hai to vah unaka parihaas karata hai, aise logon ke lie rusava kar denevaalee yaatana hai"
        },
        {
            "chapter": 45,
            "verse": 10,
            "text": "unake aage jahannam hai, jo unhonne kamaaya vah unake kuchh kaam na aaega aur na yahee ki unhonne allaah ko chhodakar apane sanrakshak thahara rakhe hai. unake lie to badee yaatana hai"
        },
        {
            "chapter": 45,
            "verse": 11,
            "text": "yah sarvatha maargadarshan hai. aur jin logon ne apane rab kee aayaton ko inakaar kiya, unake lie hila denevaalee dukhad yaatana hai"
        },
        {
            "chapter": 45,
            "verse": 12,
            "text": "vah allaah hee hai jisane samudr ko tumhaare lie vasheebhoot kar diya hai, taaki usake aadesh se naukaen usamen chalen; aur taaki tum usaka udaar anugrah talaash karo; aur isalie ki tum krtagyata dikhao"
        },
        {
            "chapter": 45,
            "verse": 13,
            "text": "jo cheezen aakaashon mein hai aur jo dharatee mein hain, usane un sabako apanee or se tumhaare kaam mein laga rakha hai. nishchay hee isamen un logon ke lie nishaaniyaan hai jo soch-vichaar se kaam lete hai"
        },
        {
            "chapter": 45,
            "verse": 14,
            "text": "jo log eemaan lae unase kah do ki, \"ve un logon ko kshama karen (unakee karatooton par dhyaan na de) allaah ke dinon kee aasha nahin rakhate, taaki vah isake parinaamasvaroop un logon ko unakee apanee kamaee ka badala de"
        },
        {
            "chapter": 45,
            "verse": 15,
            "text": "jo kuchh achchha karm karata hai to apane hee lie karega aur jo koee bura karm karata hai to usaka vabaal usee par hoga. phir tum apane rab kee or lautaaye jaoge"
        },
        {
            "chapter": 45,
            "verse": 16,
            "text": "nishchay hee hamane isaraeel kee santaan ko kitaab aur hukm aur paigambaree pradaan kee thee. aur hamane unhen pavitr cheezo kee rozee dee aur unhen saare sansaaravaalon par shreshthata pradaan kee"
        },
        {
            "chapter": 45,
            "verse": 17,
            "text": "aur hamane unhen is maamale ke vishay mein spasht nishaaniyaan pradaan keen. phir jo bhee vibhed unhonne kiya, vah isake pashchaat hee kiya ki unake paas gyaan aa chuka tha aur is kaaran ki ve paraspar ek-doosare par zyaadatee karana chaahate the. nishchay hee tumhaara rab qiyaamat ke din unake beech un cheezon ke baare mein faisala kar dega, jinamen ve paraspar vibhed karate rahe hai"
        },
        {
            "chapter": 45,
            "verse": 18,
            "text": "phir hamane tumhen is maamalen mein ek khule maarg (shareeat) par kar diya. atah tum usee par chalo aur un logon kee ichchhaon ka anupaalan na karana jo jaanate nahin"
        },
        {
            "chapter": 45,
            "verse": 19,
            "text": "ve allaah ke muqaabale mein tumhaare kadaapi kuchh kaam nahin aa sakate. nishchay hee zaalim log ek-doosare ke saathee hai aur dar rakhanevaalon ka saathee allaah hai"
        },
        {
            "chapter": 45,
            "verse": 20,
            "text": "vah logon ke lie soojh ke prakaashon ka punj hai, aur maargadarshan aur dayaaluta hai un logon ke lie jo vishvaas karen"
        },
        {
            "chapter": 45,
            "verse": 21,
            "text": "(kya maargadarshan aur pathabhrasht ta samaan hai) ya ve log, jinhonne buraiyaan kamaee hai, yah samajh baithe hain ki ham unhen un logon jaisa kar denge jo eemaan lae aur unhonne achchhe karm kie ki unaka jeena aur marana samaan ho jae? bahut hee bura hai jo nirnay ve karate hai"
        },
        {
            "chapter": 45,
            "verse": 22,
            "text": "allaah ne aakaashon aur dharatee ko haq ke saath paida kiya aur isalie ki pratyek vyakti ko usakee kamaee ka badala diya jae aur unapar zulm na kiya jae"
        },
        {
            "chapter": 45,
            "verse": 23,
            "text": "kya tumane us vyakti ko nahin dekha jisane apanee ichchha hee ko apana upaasy bana liya? allaah ne (usakee sthiti) jaanate hue use gumaraahee mein daal diya, aur usake kaan aur usake dil par thappa laga diya aur usakee aankhon par parada daal diya. phir ab allaah ke pashchaat kaun use maarg par la sakata hai? to kya tum shiksha nahin grahan karate"
        },
        {
            "chapter": 45,
            "verse": 24,
            "text": "ve kahate hai, \"vah to bas hamaara saansaarik jeevan hee hai. ham marate aur jeete hai. hamen to bas kaal (samay) hee vinasht karata hai.\" haalaanki unake paas isaka koee gyaan nahin. ve to bas atakalen hee daudaate hai"
        },
        {
            "chapter": 45,
            "verse": 25,
            "text": "aur jab unake saamane hamaaree spasht aayaten padhee jaatee hai, to unakee hujjat isake siva kuchh aur nahin hotee ki ve kahate hai, \"yadi tum sachche ho to hamaare baap-daada ko le aao."
        },
        {
            "chapter": 45,
            "verse": 26,
            "text": "kah do, \"allaah hee tumhen jeevan pradaan karata hai. phir vaheen tumhen mrtyu deta hai. phir vahee tumhen qiyaamat ke din tak ikattha kar raha hai, jisamen koee sandeh nahin. kintu adhikatar log jaanate nahin"
        },
        {
            "chapter": 45,
            "verse": 27,
            "text": "aakaashon aur dharatee kee baadashaahee allaah hee kee hai. aur jis din vah ghadee ghatit hogee us din jhoothavaale ghaate mein honge"
        },
        {
            "chapter": 45,
            "verse": 28,
            "text": "aur tum pratyek giroh ko ghutanon ke bal jhuka hua dekhoge. pratyek giroh apanee kitaab kee or bulaaya jaega, \"aaj tumhen usee ka badala diya jaega, jo tum karate the"
        },
        {
            "chapter": 45,
            "verse": 29,
            "text": "yah hamaaree kitaab hai, jo tumhaare muqaabale mein theek-theek bol rahee hai. nishchay hee ham likhavaate rahe hain jo kuchh tum karate the."
        },
        {
            "chapter": 45,
            "verse": 30,
            "text": "atah jo log eemaan lae aur unhonne achchhe karm kie unhen unaka rab apanee dayaaluta mein daakhil karega, yahee spasht saphalata hai"
        },
        {
            "chapter": 45,
            "verse": 31,
            "text": "rahe ve log jinhonne inakaar kiya (unase kaha jaega,) \"kya tumhen hamaaree aayaten padhakar nahin sunaee jaatee thee? kintu tumane ghamand kiya aur tum the hee aparaadhee log"
        },
        {
            "chapter": 45,
            "verse": 32,
            "text": "aur jab kaha jaata tha ki allaah ka vaada sachcha hai aur (qiyaamat kee) ghadee mein koee sandeh nahin hain. to tum kahate the, \"ham nahin jaanate ki vah ghadee kya hain? to tum kahate the, ham nahin jaanate ki vah ghadee kya hai? hamen to bas ek anumaan-sa prateet hota hai aur hamen vishvaas nahin hota."
        },
        {
            "chapter": 45,
            "verse": 33,
            "text": "aur jo kuchh ve karate rahe usakee buraiyaan unapar prakat ho gaee aur jis cheez ka ve parihaas karate the usee ne unhen aa ghera"
        },
        {
            "chapter": 45,
            "verse": 34,
            "text": "aur kah diya jaega ki \"aaj ham tumhen bhula dete hain jaise tumane is din kee bhent ko bhula rakha tha. tumhaara thikaana ab aag hai aur tumhaara koee sahaayak nahin"
        },
        {
            "chapter": 45,
            "verse": 35,
            "text": "yah is kaaran ki tumane allaah kee aayaton kee hansee udaee thee aur saansaarik jeevan ne tumhen dhokhe mein daale rakha.\" atah aaj ve na to usase nikaale jaenge aur na unase yah chaaha jaega ki ve kisee upaay se (allaah ke) prakop ko door kar saken"
        },
        {
            "chapter": 45,
            "verse": 36,
            "text": "atah saaree prashansa allaah hee ke lie hai jo aakaashon ka rab aur gharatee ka rab, saare sansaar ka rab hai"
        },
        {
            "chapter": 45,
            "verse": 37,
            "text": "aakaashon aur dharatee mein badaee usee ke lie hai, aur vahee prabhutvashaalee, atyant tatvadarshee hai"
        }
    ]
}
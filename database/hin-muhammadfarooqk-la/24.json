{
    "chapter": [
        {
            "chapter": 24,
            "verse": 1,
            "text": "yah ek (mahatvapoorn) soora hai, jise hamane utaara hai. aur ise hamane anivaary kiya hai, aur isamen hamane spasht aayaten (aadesh) avatarit kee hai. kadaachit tum shiksha grahan karo"
        },
        {
            "chapter": 24,
            "verse": 2,
            "text": "vyabhichaarinee aur vyabhichaaree - in donon mein se pratyek ko sau kode maaro aur allaah ke dharm (qaanoon) ke vishay mein tumhen unapar taras na aae, yadi tum allaah aur antim din ko maanate ho. aur unhen dand dete samay mominon mein se kuchh logon ko upasthit rahana chaahie"
        },
        {
            "chapter": 24,
            "verse": 3,
            "text": "vyabhichaaree kisee vyabhichaarinee ya bahudevavaadee stree se hee nikaah karata hai. aur (isee prakaar) vyabhichaarinee, kisee vyabhichaaree ya bahudevavaadee se hee nikaah karate hai. aur yah mominon par haraam hai"
        },
        {
            "chapter": 24,
            "verse": 4,
            "text": "aur jo log shareef aur paakadaaman stree par tohamat lagaen, phir chaar gavaah na laen, unhen assee kode maaro aur unakee gavaahee kabhee bhee sveekaar na karo - vahee hai jo avagyaakaaree hai."
        },
        {
            "chapter": 24,
            "verse": 5,
            "text": "sivaay un logon ke jo isake pashchaat tauba kar len aur sudhaar kar len. to nishchay hee allaah bahut kshamaasheel, atyant dayaavaan hai"
        },
        {
            "chapter": 24,
            "verse": 6,
            "text": "aur jo log apanee patniyon par doshaaropan karen aur unake paas svayan ke siva gavaah maujood na hon, to unamen se ek (arthaat pati) chaar baar allaah kee qasam khaakar yah gavaahee de ki vah bilakul sachcha hai"
        },
        {
            "chapter": 24,
            "verse": 7,
            "text": "aur paanchavee baar yah gavaahee de ki yadi vah jhootha ho to usapar allaah kee phitakaar ho"
        },
        {
            "chapter": 24,
            "verse": 8,
            "text": "patnee se bhee saza ko yah baat taal sakatee hai ki vah chaar baar allaah kee qasam khaakar gavaahee de ki vah bilakul jhootha hai"
        },
        {
            "chapter": 24,
            "verse": 9,
            "text": "aur paanchavee baar yah kahen ki usapar (us stree par) allaah ka prakop ho, yadi vah sachcha ho"
        },
        {
            "chapter": 24,
            "verse": 10,
            "text": "yadi tum allaah kee udaar krpa aur usakee daya na hotee (to tum sankat mein pade jaate), aur yah ki allaah bada tauba qabool karanevaala,atyant tatvadarshee hai"
        },
        {
            "chapter": 24,
            "verse": 11,
            "text": "jo log tohamat ghad lae hai ve tumhaare hee bheetar kee ek tolee hai. tum use apane lie bura mat samajho, balki vah bhee tumhaare lie achchha hee hai. unamen se pratyek vyakti ke lie utana hee hissa hai jitana gunaah usane kamaaya, aur unamen se jis vyakti ne usakee zimmedaaree ka ek bada hissa apane sir liya usake lie bada yaatana hai"
        },
        {
            "chapter": 24,
            "verse": 12,
            "text": "aisa kyon na hua ki jab tum logon ne use suna tha, tab momin purush aur momin striyaan apane aapase achchha gumaan karate aur kahate ki \"yah to khulee tohamat hai"
        },
        {
            "chapter": 24,
            "verse": 13,
            "text": "aakhir ve isapar chaar gavaah kyon na lae? ab jabaki ve gavaah nahin lae, to allaah kee spasht mein vahee jhoothe hai"
        },
        {
            "chapter": 24,
            "verse": 14,
            "text": "yadi tumapar duniya aur aakhirat mein allaah kee udaar krpa aur usakee dayaaluta na hotee to jis baat mein tum pad gae usake kaaran tumhen ek badee yaatana aa letee"
        },
        {
            "chapter": 24,
            "verse": 15,
            "text": "socho, jab tum ek-doosare se us (jhooth) ko apanee zabaanon par lete ja rahe the aur tum apane munh se vah kuchh kahe jo rahe the, jisake vishay mein tumhen koee gyaan na tha aur tum use ek saadhaaran baat samajh rahe the; haalaanki allaah ke nikat vah ek bhaaree baat thee"
        },
        {
            "chapter": 24,
            "verse": 16,
            "text": "aur aisa kyon na hua ki jab tumane use suna tha to kah dete, \"hamaare lie uchit nahin ki ham aisee baat zabaan par laen. mahaan aur uchch hai too (allaah)! yah to ek badee tohamat hai"
        },
        {
            "chapter": 24,
            "verse": 17,
            "text": "allaah tumhen naseehat karata hai ki phir kabhee aisa na karana, yadi tum momin ho"
        },
        {
            "chapter": 24,
            "verse": 18,
            "text": "allaah to aayaton ko tumhaare lie khol-kholakar bayaan karata hai. allaah to sarvagy, tatvadarshee hai"
        },
        {
            "chapter": 24,
            "verse": 19,
            "text": "jo log chaahate hai ki un logon mein jo eemaan lae hai, ashleehalata phaile, unake lie duniya aur aakhirat (lok-paralok) mein dukhad yaatana hai. aur allaah bada karunaamay, atyant dayaavaan hai"
        },
        {
            "chapter": 24,
            "verse": 20,
            "text": "aur yadi tumapar allaah ka udaar anugrah aur usakee dayaaluta na hotee (to avashy hee tumapar yaatana aa jaatee) aur yah ki allaah bada karunaamay, atyant dayaavaan hai."
        },
        {
            "chapter": 24,
            "verse": 21,
            "text": "ai eemaan laanevaalo! shaitaan ke pad-chinhon par na chalo. jo koee shaitaan ke pad-chinhon par chalega to vah to use ashleelata aur buraee ka aadesh dega. aur yadi allaah ka udaar anugrah aur usakee dayaaluta tumapar na hotee to tumamen se koee bhee aatm-vishvaas ko praapt na kar sakata. kintu allaah jise chaahata hai, sanvaarata-nikhaarata hai. allaah to sab kuchh sunata, jaanata hai"
        },
        {
            "chapter": 24,
            "verse": 22,
            "text": "tumamen jo badaeevaale aur saamarthyavaan hai, ve naatedaaron, muhataajon aur allaah kee raah mein gharabaar chhodanevaalon ko dene se baaz rahane kee qasam na kha baithen. unhen chaahie ki kshama kar den aur unase daraguzar karen. kya tum yah nahin chaahate ki allaah tumhen kshama karen? allaah bahut kshamaasheel,atyant dayaavaan hai"
        },
        {
            "chapter": 24,
            "verse": 23,
            "text": "nissandeh jo log shareef, paakadaaman, bholee-bhaalee bekhabar eemaanavaalee striyon par tohamat lagaate hai unapar duniya aur aakhirat mein phitakaar hai. aur unake lie ek badee yaatana hai"
        },
        {
            "chapter": 24,
            "verse": 24,
            "text": "jis din ki unakee zabaanen aur unake haath aur unake paanv unake viruddh usakee gavaahee denge, jo kuchh ve karate rahe the"
        },
        {
            "chapter": 24,
            "verse": 25,
            "text": "us din allaah unhen unaka theek badala pooree tarah de dega jisake ve paatr hai. aur ve jaan lenge ki nissandeh allaah hee saty hai khula hua, prakat kar denevaala"
        },
        {
            "chapter": 24,
            "verse": 26,
            "text": "gandee cheeze ganden logon ke lie hai aur gande log gandee cheezon ke lie, aur achchhee cheezen achchhe logon ke lie hai aur achchhe log achchhee cheezon ke lie. ve log un baaton se baree hai, jo ve kah rahe hai. unake lie kshama aur sammaanit aajeevika hai"
        },
        {
            "chapter": 24,
            "verse": 27,
            "text": "ai eemaan laanevaalo! apane gharon ke siva doosare gharon mein pravesh karo, jab tak ki razaamandee haasil na kar lo aur un gharavaalon ko salaam na kar lo. yahee tumhaare lie uttam hai, kadaachit tum dhyaan rakho"
        },
        {
            "chapter": 24,
            "verse": 28,
            "text": "phir yadi unamen kisee ko na pao, to unamen pravesh na karo jab tak ki tumhen anumati praapt na ho. aur yadi tumase kaha jae ki vaapas ho jao to vaapas ho jao, yahee tumhaare lie adhik achchhee baat hai. allaah bhalee-bhaanti jaanata hai jo kuchh tum karate ho"
        },
        {
            "chapter": 24,
            "verse": 29,
            "text": "isamen tumhaare lie koee dosh nahin hai ki tum aise gharon mein pravesh karo jinamen koee na rahata ho, jinamen tumhaare faayade kee koee cheez ho. aur allaah jaanata hai jo kuchh tum prakat karate ho aur jo kuchh chhipaate ho"
        },
        {
            "chapter": 24,
            "verse": 30,
            "text": "eemaanavaale purushon se kah do ki apanee nigaahen bachaakar rakhen aur apane guptaangon kee raksha karen. yahee unake lie adhik achchhee baat hai. allaah ko usakee pooree khabar rahatee hai, jo kuchh ve kiya karate hai"
        },
        {
            "chapter": 24,
            "verse": 31,
            "text": "aur eemaanavaalee striyon se kah do ki ve bhee apanee nigaahen bachaakar rakhen aur apane guptaangon kee raksha karen. aur apane shrngaar prakat na karen, sivaay usake jo unamen khula rahata hai. aur apane seenon (vakshasthal) par apane dupatte daal rahen aur apana shrngaar kisee par zaahir na karen sivaay apane patiyon ke ya apane baapon ke ya apane patiyon ke baapon ke ya apane beton ke ya apane patiyon ke beton ke ya apane bhaiyon ke ya apane bhateejon ke ya apane bhaanjon ke ya mel-jol kee striyon ke ya jo unakee apanee milkiyat mein ho unake, ya un adheenasth purushon ke jo us avastha ko paar kar chuke hon jisasen stree kee zaroorat hotee hai, ya un bachchon ke jo striyon ke parade kee baaton se parichit na hon. aur striyaan apane paanv dharatee par maarakar na chalen ki apana jo shrngaar chhipa rakha ho, vah maaloom ho jae. ai eemaanavaalo! tum sab milakar allaah se tauba karo, taaki tumhen saphalata praapt ho"
        },
        {
            "chapter": 24,
            "verse": 32,
            "text": "tumamen jo bejode ke hon aur tumhaare gulaamon aur tumhaaree laundiyon me jo nek aur yogy hon, unaka vivaah kar do. yadi ve gareeb honge to allaah apane udaar anugrah se unhen samrddh kar dega. allaah badee samaeevaala, sarvagy hai"
        },
        {
            "chapter": 24,
            "verse": 33,
            "text": "aur jo vivaah ka avasar na pa rahe ho unhen chaahie ki paakadaamanee apanae rahen, yahaan tak ki allaah apane udaar anugrah se unhen samrddh kar de. aur jin logon par tumhen svaamitv ka adhikaar praapt ho unamen se jo log likha-padhee ke ichchhuk ho unase likha-padhee kar lo, yadi tumhen maaloom ho ki unamen bhalaee hai. aur unhen allaah ke maal mein se do, jo usane tumhen pradaan kiya hai. aur apanee laundiyon ko saansaarik jeevan-saamagree kee chaah mein vyavichaar ke lie baadhy na karo, jabaki ve paakadaaman rahana bhee chaahatee hon. aur isake lie jo koee unhen baadhy karega, to nishchay hee allaah unake baadhy kie jaane ke pashchaat atyant kshamaasheel, dayaavaan hai"
        },
        {
            "chapter": 24,
            "verse": 34,
            "text": "hamane tumhaaree or khulee huee aayaten utaar dee hai aur un logon kee mishaalen bhee pesh kar dee hain, jo tumase pahale guzare hai, aur dar rakhanevaalon ke lie naseehat bhee"
        },
        {
            "chapter": 24,
            "verse": 35,
            "text": "allaah aakaashon aur dharatee ka prakaash hai. (mominon ke dil mein) usake prakaash kee misaal aisee hai jaise ek taaq hai, jisamen ek chiraag hai - vah chiraag ek faanoos mein hai. vah faanoos aisa hai maano chamakata hua koee taara hai. - vah chiraag zaitoon ke ek barakatavaale vrksh ke tel se jalaaya jaata hai, jo na poorvee hai na pashchimee. usaka tel aap hai aap bhadaka padata hai, yadyapi aag use na bhee chhue. prakaash par prakaash! - allaah jise chaahata hai apane prakaash ke praapt hone ka maarg dikha deta hai. allaah logon ke lie mishaalen prastut karata hai. allaah to har cheez jaanata hai."
        },
        {
            "chapter": 24,
            "verse": 36,
            "text": "un gharon mein jinako ooncha karane aur jinamen apane naam ke yaad karane ka allaah ne hukm diya hai"
        },
        {
            "chapter": 24,
            "verse": 37,
            "text": "unamen aise log prabhaat kaal aur sandhya samay usakee tasabeeh karate hai jinhen allaah kee yaad aur namaaj qaayam karane aur zakaat dene se na to vyaapaar gaafil karata hai aur na kray-vikray. ve us din se darate rahate hai jisamen dil aur aankhen vikal ho jaengee"
        },
        {
            "chapter": 24,
            "verse": 38,
            "text": "taaki allaah unhen badala pradaan kare. unake achchhe se achchhe kaamon ka, aur apane udaar anugrah se unhen aur adhik pradaan karen. allaah jise chaahata hai behisaab deta hai"
        },
        {
            "chapter": 24,
            "verse": 39,
            "text": "rahe ve log jinhonne inakaar kiya unake karm chatiyal maidaan mein mareechika kee tarah hai ki pyaasa use paanee samajhata hai, yahaan tak ki jab vah usake paas pahuncha to use kuchh bhee na paaya. alabatta allaah hee ko usake paas paaya, jisane usaka hisaab poora-poora chuka diya. aur allaah bahut jald hisaab karata hai"
        },
        {
            "chapter": 24,
            "verse": 40,
            "text": "ya phir jaise ek gahare samudr mein andhere, lahar ke oopar lahar chha rahee hain; usake oopar baadal hai, andhere hai ek par ek. jab vah apana haath nikaale to use vah sujhaee deta prateet na ho. jise allaah hee prakaash na de phir usake lie koee prakaash nahin"
        },
        {
            "chapter": 24,
            "verse": 41,
            "text": "kya tumane nahin dekha ki jo koee bhee aakaashon aur dharatee mein hai, allaah kee tasabeeh (gunagaan) kar raha hai aur pankh pasaare hue pakshee bhee? har ek apanee namaaz aur tasabeeh se parichit hai. allaah bhalee-bhaanti jaana hai jo kuchh ve karate hai"
        },
        {
            "chapter": 24,
            "verse": 42,
            "text": "allaah hee ke lie hai aakaashon aur dharatee ka raajy. aur allaah hee kee or lautakar jaana hai"
        },
        {
            "chapter": 24,
            "verse": 43,
            "text": "kya tumane dekha nahin ki allaah baadal ko chalaata hai. phir unako paraspar milaata hai. phir use tah par tah kar deta hai. phir tum dekhate ho ki usake beech se meh barasata hai? aur aakaash se- usamen jo pahaad hai (baadal jo pahaad jaise prateet hote hai unase) - ole barasaata hai. phir jis par chaahata hai, use hata deta hai. aisa prateet hota hai ki bijalee kee chamak nigaahon ko uchak le jaegee"
        },
        {
            "chapter": 24,
            "verse": 44,
            "text": "allaah hee raat aur din ka ulat-pher karata hai. nishchay hee aankhen rakhanevaalon ke lie isamen ek shiksha hai"
        },
        {
            "chapter": 24,
            "verse": 45,
            "text": "allaah ne har jeevadhaaree ko paanee se paida kiya, to unamen se koee apane pet ke bal chalata hai aur koee unamen do taangon par chalata hai aur koee chaar (taangon) par chalata hai. allaah jo chaahata hai, paida karata hai. nissandeh allaah ko har cheez kee saamarthy praapt hai"
        },
        {
            "chapter": 24,
            "verse": 46,
            "text": "hamane saty ko prakat kar denevaalee aayaten utaar dee hai. aage allaah jise chaahata hai seedhe maarg kee or laga deta hai"
        },
        {
            "chapter": 24,
            "verse": 47,
            "text": "ve munaafik log kahate hai ki \"ham allaah aur rasool par eemaan lae aur hamane aagyaapaalan sveekaar kiya.\" phir isake pashchaat unamen se ek giroh munh mod jaata hai. aise log momin nahin hai"
        },
        {
            "chapter": 24,
            "verse": 48,
            "text": "jab unhen allaah aur usake rasool kee or bulaaya jaata hai, taaki vah unake beech faisala karen to kya dekhate hai ki unamen se ek giroh katara jaata hai"
        },
        {
            "chapter": 24,
            "verse": 49,
            "text": "kintu yadi haq unhen milanevaala ho to usakee or bade aagyaakaaree banakar chale aaen"
        },
        {
            "chapter": 24,
            "verse": 50,
            "text": "kya unake dilon mein rog hai ya ve sandeh mein pade hue hai ya unako yah dar hai ki allaah aur usaka rasool unake saath anyaay karenge? nahin, balki baat yah hai ki vahee log atyaachaaree hain"
        },
        {
            "chapter": 24,
            "verse": 51,
            "text": "mominon kee baat to bas yah hotee hai ki jab allaah aur usake rasool kee or bulae jaen, taaki vah unake beech faisala kare, to ve kahen, \"hamane suna aur aagyaapaalan kiya.\" aur vahee saphalata praapt karanevaale hain"
        },
        {
            "chapter": 24,
            "verse": 52,
            "text": "aur jo koee allaah aur usake rasool ka aagya ka paalan kare aur allaah se dare aur usakee seemaon ka khayaal rakhe, to aise hee log saphal hai"
        },
        {
            "chapter": 24,
            "verse": 53,
            "text": "ve allaah kee kadee-kadee qasamen khaate hai ki yadi tum unhen hukm do to ve avashy nikal khade honge. kah do, \"qasamen na khao. saamaany niyam ke anusaar aagyaapaalan hee vaastakiv cheez hai. tum jo kuchh karate ho allaah usakee khabar rakhata hai."
        },
        {
            "chapter": 24,
            "verse": 54,
            "text": "kaho, \"allaah ka aagyaapaalan karo aur usake rasool ka kaha maano. parantu yadi tum munh modate ho to usapar to bas vahee zimmedaaree hai jisaka bojh usapar daala gaya hai, aur tum usake zimmedaar ho jisaka bojh tumapar daala gaya hai. aur yadi tum aagya ka paalan karoge to maarg pa loge. aur rasool par to bas saaf-saaf (sandesh) pahuncha dene hee kee zimmedaaree hai"
        },
        {
            "chapter": 24,
            "verse": 55,
            "text": "allaah ne un logon se jo tumamen se eemaan lae aur unhone achchhe karm kie, vaada kiya hai ki vah unhen dharatee mein avashy sattaadhikaar pradaan karega, jaise usane unase pahale ke logon ko sattaadhikaar pradaan kiya tha. aur unake lie avashy unake us dharm ko jamaav pradaan karega jise usane unake lie pasand kiya hai. aur nishchay hee unake vartamaan bhay ke pashchaat use unake lie shaanti aur nishchintata mein badal dega. ve meree bandagee karate hai, mere saath kisee cheez ko saajhee nahin banaate. aur jo koee isake pashchaat inakaar kare, to aise hee log avagyaakaaree hai"
        },
        {
            "chapter": 24,
            "verse": 56,
            "text": "namaaz ka aayojan karo aur zakaat do aur rasool kee aagya ka paalan karo, taaki tumapar daya kee jae"
        },
        {
            "chapter": 24,
            "verse": 57,
            "text": "yah kadaapi na samajho ki inakaar kee neeti apanaanevaale dharatee mein qaaboo se baahar nikal jaanevaale hai. unaka thikaana aag hai, aur vah bahut hee bura thikaana hai"
        },
        {
            "chapter": 24,
            "verse": 58,
            "text": "ai eemaan laanevaalo! jo tumhaaree milkiyat mein ho aur tumamen jo abhee yuvaavastha ko nahin pahunche hai, unako chaahie ki teen samayon mein tumase anumati lekar tumhaare paas aaen: prabhaat kaal kee namaaz se pahale aur jab dopahar ko tum (aaraam ke lie) apane kapade utaar rakhate ho aur raatri kee namaaz ke pashchaat - ye teen samay tumhaare lie parade ke hain. inake pashchaat na to tumapar koee gunaah hai aur na unapar. ve tumhaare paas adhik chakkar lagaate hai. tumhaare hee kuchh ansh paraspar kuchh ansh ke paas aakar milate hai. is prakaar allaah tumhaare lie apanee aayaton ko spashtap karata hai. allaah bhalee-bhaanti jaananevaala hai, tatvadarshee hai"
        },
        {
            "chapter": 24,
            "verse": 59,
            "text": "aur jab tumamen se bachche yuvaavastha ko pahunch jaen to unhen chaahie ki anumati le liya karen jaise unase pahale log anumati lete rahe hai. is prakaar allaah tumhaare lie apanee aayaton ko spasht karata hai. allaah bhalee-bhaanti jaananevaala, tatvadarshee hai"
        },
        {
            "chapter": 24,
            "verse": 60,
            "text": "jo striyaan yuvaavastha se guzarakar baith chukee hon, jinhen vivaah kee aasha na rah gaee ho, unapar koee dosh nahin ki ve apane kapade (chaadaren) utaarakar rakh den jabaki ve shrngaar ka pradarshan karanevaalee na hon. phir bhee ve isase bachen to unake lie adhik achchha hai. allaah bhalee-bhaanti sunata, jaanata hai"
        },
        {
            "chapter": 24,
            "verse": 61,
            "text": "na andhe ke lie koee haraj hai, na langade ke lie koee haraj hai aur na rogee ke lie koee haraj hai aur na tumhaare apane lie is baat mein ki tum apane gharon mein khao ya apane baapon ke gharon se ya apanee maano ke gharon se ya apane bhaiyon ke gharon se ya apanee bahanon ke gharon se ya apane chaachaon ke gharon se ya apanee phoophiyon (buaon) ke gharon se ya apanee khaalaon ke gharon se ya jisakee kunjiyon ke maalik hue ho ya apane mitr ke yahaan. isamen tumhaare lie koee haraj nahin ki tum milakar khao ya alag-alag. haan, alabatta jab gharon mein jaaya karo to apane logon ko salaam kiya karo, abhivaadan allaah kee or se niyat kiya hue, barakatavaala aur atyaadhik paak. is prakaar allaah tumhaare lie apanee aayaton ko spasht karata hai, taaki tum buddhi se kaam lo"
        },
        {
            "chapter": 24,
            "verse": 62,
            "text": "momin to bas vahee hai jo allaah aur usake rasool par pakka eemaan rakhate hai. aur jab kisee saamoohik maamale ke lie usake saath ho to chale na jaen jab tak ki usase anumati na praapt kar len. (ai nabee!) jo log (aavashyakata padane par) tumase anumati le lete hai, vahee log allaah aur rasool par eemaan rakhate hai, to jab ve kisee kaam ke lie anumati chaahen to unamen se jisako chaaho anumati de diya karo, aur un logon ke lie allaah se kshama kee praarthana kiya karo. nissandeh allaah bahut kshamaasheel, atyant dayaavaan hai"
        },
        {
            "chapter": 24,
            "verse": 63,
            "text": "apane beech rasool ke bulaane ko tum aapas mein ek-doosare jaisa bulaana na samajhana. allaah un logon ko bhalee-bhaanti jaanata hai jo tumamen se aise hai ki (ek-doosare kee) aad lekar chupake se khisak jaate hai. atah unako, jo usake aadesh kee avahelana karate hai, darana chaahie ki kahee aisa na ho ki unapar koee aazamaish aa pade ya unapar koee dukhad yaatana aa jae"
        },
        {
            "chapter": 24,
            "verse": 64,
            "text": "sun lo! aakaashon aur dharatee mein jo kuchh bhee hai, allaah ka hai. vah jaanata hai tum jis (neeti) par ho. aur jis din ve usakee or palatenge, to jo kuchh unhonne kiya hoga, vah unhen bata dega. allaah to har cheez ko jaanata hai"
        }
    ]
}
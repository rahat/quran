{
    "chapter": [
        {
            "chapter": 25,
            "verse": 1,
            "text": "badee barakatavaala hai vah jisane yah furaqaan apane bande par avatarit kiya, taaki vah saare sansaar ke lie saavadhaan karanevaala ho"
        },
        {
            "chapter": 25,
            "verse": 2,
            "text": "vah jisaka raajy hai aakaashon aur dharatee par, aur usane na to kisee ko apana beta banaaya aur na raajy mein usaka koee saajhee hai. usane har cheez ko paida kiya; phir use theek andaajen par rakha"
        },
        {
            "chapter": 25,
            "verse": 3,
            "text": "phir bhee unhonne usase hatakar aise isht -poojy bana lie jo kisee cheez ko paida nahin karate, balki ve svayan paida kie jaate hai. unhen na to apanee haani ka adhikaar praapt hai aur na laabh ka. aur na unhen mrtyu ka adhikaar praapt hai aur na jeevan ka aur na dobaara jeevit hokar uthane ka"
        },
        {
            "chapter": 25,
            "verse": 4,
            "text": "jin logon ne inakaar kiya unaka kahana hai, \"yah to bas managhadant hai jo usane svayan hee ghad liya hai. aur kuchh doosare logon ne is kaam mein usakee sahaayata kee hai.\" ve to zulm aur jhooth hee ke dhyey se aae"
        },
        {
            "chapter": 25,
            "verse": 5,
            "text": "kahate hai, \"ye agalon kee kahaaniyaan hai, jinako usane likh liya hai to vahee usake paas prabhaat kaal aur sandhya samay likhaee jaatee hai."
        },
        {
            "chapter": 25,
            "verse": 6,
            "text": "kaho, \"use avatarit kiya hai usane, jo aakaashon aur dharatee ke rahasy jaanata hai. nishchay hee vah bahut kshamaasheel, atyant dayaavaan hai."
        },
        {
            "chapter": 25,
            "verse": 7,
            "text": "unaka yah bhee kahana hai, \"is rasool ko kya hua ki yah khaana khaata hai aur baazaaron mein chalata-phirata hai? kyon na isakee or koee farishta utara ki vah isake saath rahakar saavadhaan karata"
        },
        {
            "chapter": 25,
            "verse": 8,
            "text": "ya isakee or koee khazaana hee daal diya jaata ya isake paas koee baag hota, jisase yah khaata.\" aur in zaalimon ka kahana hai, \"tum log to bas ek aise vyakti ke peechhe chal rahe ho jo jaadoo ka maara hua hai"
        },
        {
            "chapter": 25,
            "verse": 9,
            "text": "dekhon, unhonne tumapar kaisee-kaisee phabtiyaan kaseen. to ve bahak gae hai. ab unamen isakee saamarthy nahin ki koee maarg pa saken"
        },
        {
            "chapter": 25,
            "verse": 10,
            "text": "barakatavaala hai vah jo yadi chaahe to tumhaare lie isase bhee uttam pradaan kare, bahat-se baag jinake neeche naharen bah rahee hon, aur tumhaare lie bahut-se mahal taiya kar de"
        },
        {
            "chapter": 25,
            "verse": 11,
            "text": "nahin, balki baat yah hai ki ve log qiyaamat kee ghadee ko jhuthala chuke hai. aur jo us ghadee ko jhuthala de, usake lie dahakatee aag taiyaar kar rakhee hai"
        },
        {
            "chapter": 25,
            "verse": 12,
            "text": "jab vah unako door se dekhegee to ve usake bipharane aur saans kheenchane kee aavaazen sunenge"
        },
        {
            "chapter": 25,
            "verse": 13,
            "text": "aur jab ve usakee kisee tang jagah jakade hue daale jaenge, to vahaan vinaash ko pukaarane lagenge"
        },
        {
            "chapter": 25,
            "verse": 14,
            "text": "(kaha jaega,) \"aaj ek vinaash ko mat pukaaro, balki bahut-se vinaashon ko pukaaro"
        },
        {
            "chapter": 25,
            "verse": 15,
            "text": "kaho, \"yah achchha hai ya vah shaashvat jannat, jisaka vaada dar rakhanevaalon se kiya gaya hai? yah unaka badala aur antim manzil hogee."
        },
        {
            "chapter": 25,
            "verse": 16,
            "text": "unake lie usamen vah sabakuchh hoga, jo ve chaahenge. usamen ve sadaiv rahenge. yah tumhaare rab ke zimme ek aisa vaada hai jo praarthaneey hai"
        },
        {
            "chapter": 25,
            "verse": 17,
            "text": "aur jis din unhen ikattha kiya jaega aur unako bhee jinhen ve allaah ko chhodakar poojate hai, phir vah kahega, \"kya mere bandon ko tumane pathabhrasht kiya tha ya ve svayan maarg chhod baithe the"
        },
        {
            "chapter": 25,
            "verse": 18,
            "text": "ve kahenge, \"mahaan aur uchch hai too! yah hamase nahin ho sakata tha ki tujhe chhodakar doosare sanrakshak banaen. kintu hua yah ki toone unhen aur unake baap-daada ko atyadhik sukh-saamagree dee, yahaan tak ki ve anusmrti ko bhula baithe aur vinasht honevaale log hokar rahe."
        },
        {
            "chapter": 25,
            "verse": 19,
            "text": "atah is prakaar ve tumhen us baat mein, jo tum kahate ho jhootha thaharae hue hai. ab na to tum yaatana ko pher sakate ho aur na koee sahaayata hee pa sakate ho. jo koee tumamen se zulm kare use ham badee yaatana ka maza chakhaenge"
        },
        {
            "chapter": 25,
            "verse": 20,
            "text": "aur tumase pahale hamane jitane rasool bhee bheje hain, ve sab khaana khaate aur baazaaron mein chalate-phirate the. hamane to tumhen paraspar ek ko doosare ke lie aazamaish bana diya hai, \"kya tum dhairy dikhaate ho?\" tumhaara rab to sab kuchh dekhata hai"
        },
        {
            "chapter": 25,
            "verse": 21,
            "text": "jinhen hamase milane kee aashanka nahin, ve kahate hai, \"kyon na farishte hamapar utare ya phir ham apane rab ko dekhate?\" unhonne apane jee mein bada ghamanj kiya aur badee sarakashee par utar aae"
        },
        {
            "chapter": 25,
            "verse": 22,
            "text": "jis din ve farishton ko dekhenge us din aparaadhiyon ke lie koee khushakhabaree na hogee aur ve pukaar uthenge, \"panaah! panaah"
        },
        {
            "chapter": 25,
            "verse": 23,
            "text": "ham badhenge us karm kee or jo unhonne kiya hoga aur use udatee dhool kar denge"
        },
        {
            "chapter": 25,
            "verse": 24,
            "text": "us din jannatavaale thikaane kee drshti se achchhe hoge aur aaraamagaah kee drshti se bhee achchhe honge"
        },
        {
            "chapter": 25,
            "verse": 25,
            "text": "us din aakaash ek baadal ke saath phatega aur farishte bhalee prakaar utaare jaenge"
        },
        {
            "chapter": 25,
            "verse": 26,
            "text": "us din vaastavik raajy rahamaan ka hoga aur vah din inakaar karanevaalon ke lie bada hee mushkil hoga"
        },
        {
            "chapter": 25,
            "verse": 27,
            "text": "us din atyaachaaree atyaachaaree apane haath chabaega. kahenga, \"ai kaash! mainne rasool ke saath maarg apanaaya hota"
        },
        {
            "chapter": 25,
            "verse": 28,
            "text": "haay mera durbhaagy! kaash, mainne amuk vyakti ko mitr na banaaya hota"
        },
        {
            "chapter": 25,
            "verse": 29,
            "text": "usane mujhe bhatakaakar anusmrti se vimukh kar diya, isake pashchaat ki vah mere paas aa chukee thee. shaitaan to samay par manushy ka saath chhod hee deta hai."
        },
        {
            "chapter": 25,
            "verse": 30,
            "text": "rasool kahega, \"ai mere rab! nissandeh meree qaum ke logon ne is quraan ko vyarth bakavaas kee cheez thahara liya tha."
        },
        {
            "chapter": 25,
            "verse": 31,
            "text": "aur isee tarah hamane aparaadhiyon mein se pratyaik nabee ke liye shatru banaaya. maargadarshan aur sahaayata kai lie to tumhaara rab hee kaafee hai."
        },
        {
            "chapter": 25,
            "verse": 32,
            "text": "aur jin logon ne inakaar kiya unaka kahana hai ki \"usapar poora quraan ek hee baar mein kyon nahin utaara?\" aisa isalie kiya gaya taaki ham isake dvaara tumhaare dil ko mazaboot rakhen aur hamane ise ek uchit kram mein rakha"
        },
        {
            "chapter": 25,
            "verse": 33,
            "text": "aur jab kabhee bhee ve tumhaare paas koee aakshep kee baat lekar aaenge to ham tumhaare paas pakkee-sachchee cheez lekar aaenge! is dasha mein ki vah spashteetakaran kee spasht se uttam hai"
        },
        {
            "chapter": 25,
            "verse": 34,
            "text": "jo log aundhe munh jahannam kee or le jae jaenge vahee sthaan kee drshti se bahut bure hai, aur maarg kee drshti se bhee bahut bhatake hue hai"
        },
        {
            "chapter": 25,
            "verse": 35,
            "text": "hamane moosa ko kitaab pradaan kee aur usake bhaee haaroon ko sahaayak ke roop mein usake saath kiya"
        },
        {
            "chapter": 25,
            "verse": 36,
            "text": "aur kaha ki \"tum donon un logon ke paas jao jinhonne hamaaree aayaton ko jhuthalaaya hai.\" antatah hamane un logon ko vinasht karake rakh diya"
        },
        {
            "chapter": 25,
            "verse": 37,
            "text": "aur nooh kee qaum ko bhee, jab unhonne rasoolon ko jhuthalaaya to hamane unhen duba diya aur logon ke lie unhen ek nishaanee bana diya, aur un zaalimon ke lie hamane ek dukhad yaatana taiyaar kar rakhee hai"
        },
        {
            "chapter": 25,
            "verse": 38,
            "text": "aur aad aur samood aur ar-rassavaalon aur us beech kee bahut-see naslon ko bhee vinasht kiya."
        },
        {
            "chapter": 25,
            "verse": 39,
            "text": "pratyek ke lie hamane misaalen bayaan keen. antatah pratyek ko hamane pooree tarah vidhvast kar diya"
        },
        {
            "chapter": 25,
            "verse": 40,
            "text": "aur us bastee par se to ve ho aae hai jisapar buree varsha barasee; to kya ve use dekhate nahin rahe hain? nahin, balki ve dobaara jeevit hokar uthane kee aasha hee nahin rakhate rahe hai"
        },
        {
            "chapter": 25,
            "verse": 41,
            "text": "ve jab bhee tumhen dekhate hain to tumhaara mazaaq bana lete hain ki \"kya yahee, jise allaah ne rasool banaakar bheja hai"
        },
        {
            "chapter": 25,
            "verse": 42,
            "text": "isane to hamen bhatakaakar hamako hamaare prabhu-poojyon se pher hee diya hota, yadi ham unapar mazabootee se jam na gae hote."
        },
        {
            "chapter": 25,
            "verse": 43,
            "text": "kya tumane usako bhee dekha, jisane apana prabhu apanee (tuchchh) ichchha ko bana rakha hai? to kya tum usaka zimma le sakate ho"
        },
        {
            "chapter": 25,
            "verse": 44,
            "text": "ya tum samajhate ho ki unamen adhikatar sunate aur samajhate hai? ve to bas chaupaayon kee tarah hain, balki unase bhee adhik pathabhrasht"
        },
        {
            "chapter": 25,
            "verse": 45,
            "text": "kya tumane apane rab ko nahin dekha ki kaise phailaee chhaaya? yadi chaahata to use sthir rakhata. phir hamane soory ko usaka pata denevaala banaaya"
        },
        {
            "chapter": 25,
            "verse": 46,
            "text": "phir ham usako dheere-dheere apanee or samet lete hai"
        },
        {
            "chapter": 25,
            "verse": 47,
            "text": "vahee hai jisane raatri ko tumhaare lie vastr aur nidra ko sarvatha vishraam evan shaanti banaaya aur din ko jee uthane ka samay banaaya"
        },
        {
            "chapter": 25,
            "verse": 48,
            "text": "aur vahee hai jisane apanee dayaaluta (varsha) ke aage-aage havaon ko shubh soochana banaakar bhejata hai, aur ham hee aakaash se svachchh jal utaarate hai"
        },
        {
            "chapter": 25,
            "verse": 49,
            "text": "taaki ham usake dvaara nirjeev bhoo-bhaag ko jeevan pradaan karen aur use apane paida kie hue bahut-se chaupaayon aur manushyon ko pilaen"
        },
        {
            "chapter": 25,
            "verse": 50,
            "text": "use hamane unake beech vibhinn dhang se pesh kiya hai, taaki ve dhyaan den. parantu adhikatar logon ne inakaar aur akrtagyata ke atirikt doosaree neeti apanaane se inakaar hee kiya"
        },
        {
            "chapter": 25,
            "verse": 51,
            "text": "yadi ham chaahate to har bastee mein ek daraanevaala bhej dete"
        },
        {
            "chapter": 25,
            "verse": 52,
            "text": "atah inakaar karanevaalon kee baat na maanata aur is (quraan) ke dvaara unase jihaad karo, bada jihaad! (jee tod koshish)"
        },
        {
            "chapter": 25,
            "verse": 53,
            "text": "vahee hai jisane do samudron ko milaaya. yah svaadisht aur meetha hai aur yah khaaree aur kadua. aur donon ke beech usane ek parada daal diya hai aur ek prthak karanevaalee rok rakh dee hai"
        },
        {
            "chapter": 25,
            "verse": 54,
            "text": "aur vahee hai jisane paanee se ek manushy paida kiya. phir use vanshagat sambandhon aur sasuraalee rishtevaala banaaya. tumhaara rab bada hee saamarthyavaan hai"
        },
        {
            "chapter": 25,
            "verse": 55,
            "text": "allaah se itar ve unako poojate hai jo na unhen laabh pahuncha sakate hai aur na hee unhen haani pahuncha sakate hai. aur oopar se yah bhee ki inakaar karanevaala apane rab ka virodhee aur usake muqaabale mein doosaron ka sahaayak bana hua hai"
        },
        {
            "chapter": 25,
            "verse": 56,
            "text": "aur hamane to tumako shubh-soochana denevaala aur sachetakarta banaakar bheja hai."
        },
        {
            "chapter": 25,
            "verse": 57,
            "text": "kah do, \"main is kaam par tumase koee badala nahin maangata sivaay isake ki jo koee chaahe apane rab kee or le jaanevaala maarg apana le."
        },
        {
            "chapter": 25,
            "verse": 58,
            "text": "aur us allaah par bharosa karo jo jeevant aur amar hai aur usaka gunagaan karo. vah apane bandon ke gunaahon kee khabar rakhane ke lie kaafee hai"
        },
        {
            "chapter": 25,
            "verse": 59,
            "text": "jisane aakaashon aur dharatee ko aur jo kuchh un donon ke beech hai chhah dinon mein paida kiya, phir sinhaasan par viraajamaan hua. rahamaan hai vah! atah poochho usase jo usakee khabar rakhata hai"
        },
        {
            "chapter": 25,
            "verse": 60,
            "text": "un logon se jab kaha jaata hai ki \"rahamaan ko sajada karo\" to ve kahate hai, \"aur rahamaan kya hota hai? kya jise too hamase kah de usee ko ham sajada karane lagen?\" aur yah cheez unakee ghrna ko aur badha detee hai"
        },
        {
            "chapter": 25,
            "verse": 61,
            "text": "badee barakatavaala hai vah, jisane aakaash mein burj (nakshatr) banae aur usamen ek chiraag aur ek chamakata chaand banaaya"
        },
        {
            "chapter": 25,
            "verse": 62,
            "text": "aur vahee hai jisane raat aur din ko ek-doosare ke peechhe aanevaala banaaya, us vyakti ke lie (nishaanee) jo chetana chaahe ya krtagy hona chaahe"
        },
        {
            "chapter": 25,
            "verse": 63,
            "text": "rahamaan ke (priy) banden vaheen hai jo dharatee par namrataapoorvak chalate hai aur jab jaahil unake munh aaen to kah dete hai, \"tumako salaam"
        },
        {
            "chapter": 25,
            "verse": 64,
            "text": "jo apane rab ke aage sajade mein aur khade raaten guzaarate hai"
        },
        {
            "chapter": 25,
            "verse": 65,
            "text": "jo kahate hai ki \"ai hamaare rab! jahannam kee yaatana ko hamase hata de.\" nishchay hee unakee yaatana chimatakar rahanevaalee hai"
        },
        {
            "chapter": 25,
            "verse": 66,
            "text": "nishchay hee vah jagah thaharane kee drshti! se bhee buree hai aur sthaan kee drshti se bhee"
        },
        {
            "chapter": 25,
            "verse": 67,
            "text": "jo kharch karate hai to na apavyay karate hai aur na hee tangee se kaam lete hai, balki ve inake beech madhyamaarg par rahate hai"
        },
        {
            "chapter": 25,
            "verse": 68,
            "text": "jo allaah ke saath kisee doosare isht-poojy ko nahin pukaarate aur na naahaq kisee jeev ko jis (ke qatl) ko allaah ne haraam kiya hai, qatl karate hai. aur na ve vyabhichaar karate hai - jo koee yah kaam kare to vah gunaah ke vabaal se dochaar hoga"
        },
        {
            "chapter": 25,
            "verse": 69,
            "text": "qiyaamat ke din usakee yaatana badhatee chalee jaegee. aur vah usee mein apamaanit hokar sthaayee roop se pada rahega"
        },
        {
            "chapter": 25,
            "verse": 70,
            "text": "sivaay usake jo palat aaya aur eemaan laaya aur achchha karm kiya, to aise logon kee buraiyon ko allaah bhalaiyon se badal dega. aur allaah hai bhee atyant kshamaasheel, dayaavaan"
        },
        {
            "chapter": 25,
            "verse": 71,
            "text": "aur jisane tauba kee aur achchha karm kiya, to nishchay hee vah allaah kee or palatata hai, jaisa ki palatane ka haq hai"
        },
        {
            "chapter": 25,
            "verse": 72,
            "text": "jo kisee jhooth aur asaty mein sammilit nahin hote aur jab kisee vyarth ke kaamon ke paas se guzarate hai, to shreshthataapoorvak guzar jaate hai"
        },
        {
            "chapter": 25,
            "verse": 73,
            "text": "jo aise hain ki jab unake rab kee aayaton ke dvaara unhen yaadadihaanee karaee jaatee hai to un (aayaton) par ve andhe aur bahare hokar nahin girate."
        },
        {
            "chapter": 25,
            "verse": 74,
            "text": "aur jo kahate hai, \"ai hamaare rab! hamen hamaaree apanee patniyon aur hamaaree santaan se aankhon kee thandak pradaan kar aur hamen dar rakhanevaalon ka naayak bana de."
        },
        {
            "chapter": 25,
            "verse": 75,
            "text": "yahee ve log hai jinhen, isake badale mein ki ve jame rahe, uchch bhavan praapt hoga, tatha zindaabaad aur salaam se unaka vahaan svaagat hoga"
        },
        {
            "chapter": 25,
            "verse": 76,
            "text": "vahaan ve sadaiv rahenge. bahut hee achchhee hai vah thaharane kee jagah aur sthaan"
        },
        {
            "chapter": 25,
            "verse": 77,
            "text": "kah do, \"mere rab ko tumhaaree koee paravaah nahin agar tum (usako) na pukaaro. ab jabaki tum jhuthala chuke ho, to sheeghr hee vah cheez chimat jaanevaalee hogee."
        }
    ]
}
{
    "pages": [
        {
            "chapter": 30,
            "verse": 25,
            "text": "aur usakee nishaaniyon mein se yah bhee hai ki aakaash aur dharatee usake aadesh se qaayam hai. phir jab vah tumhe ek baar pukaarakar dharatee mein se bulaega, to kya dekhenge ki sahasa tum nikal pade"
        },
        {
            "chapter": 30,
            "verse": 26,
            "text": "aakaashon aur dharatee mein jo koee bhee usee ka hai. pratyek usee ke nishthaavaan aagyaakaaree hai"
        },
        {
            "chapter": 30,
            "verse": 27,
            "text": "vahee hai jo srshti ka aarambh karata hai. phir vahee usakee punaraavrtti karega. aur yah usake lie adhik saral hai. aakaashon aur dharatee mein usee misaal (gun) sarvochch hai. aur vah atyant prabhutvashaalee, tatvadarshee hain"
        },
        {
            "chapter": 30,
            "verse": 28,
            "text": "usane tumhaare lie svayan tumheen mein se ek misaal pesh kee hai. kya jo rozee hamane tumhen dee hai, usamen tumhaare adheenasthon mein se, kuchh tumhaare saajheedaar hai ki tum sab usamen baraabar ke ho, tum unaka aisa dar rakhate ho jaisa apane logon ka dar rakhate ho? - isaprakaar ham un logon ke lie aayaten khol-kholakar prastut karate hai jo buddhi se kaam lete hai."
        },
        {
            "chapter": 30,
            "verse": 29,
            "text": "nahin, balki ye zaalim to bina gyaan ke apanee ichchhaon ke peechhe chal pade. to ab kaun use maarg dikhaega jise allaah ne bhataka diya ho? aise logo ka to koee sahaayak nahin"
        },
        {
            "chapter": 30,
            "verse": 30,
            "text": "atah ek or ka hokar apane rukh ko deen (dharm) kee or jama do, allaah kee us prakrti ka anusaran karo jisapar usane logon ko paida kiya. allaah kee banaee huee sanrachana badalee nahin ja sakatee. yahee seedha aur theek dharm hai, kintu adhikatar log jaanate nahin."
        },
        {
            "chapter": 30,
            "verse": 31,
            "text": "usakee or rujoo karanevaale (pravrtt honevaale) raho. aur usaka dar rakho aur namaaz ka aayojan karo aur (allaah ka) saajhee thaharaanevaalon mein se na hona"
        },
        {
            "chapter": 30,
            "verse": 32,
            "text": "un logon mein se jinhonne apanee deen (dharm) ko tukade-tukade kar daala aur girohon mein bant gae. har giroh ke paas jo kuchh hai, usee mein magn hai"
        }
    ]
}
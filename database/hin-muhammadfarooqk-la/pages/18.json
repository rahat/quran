{
    "pages": [
        {
            "chapter": 2,
            "verse": 113,
            "text": "yahoodiyon ne kaha, \"eesaeeyon kee koee buniyaad nahin.\" aur eesaiyon ne kaha, \"yahoodiyon kee koee buniyaad nahin.\" haalaanki ve kitaab ka paath karate hai. isee tarah kee baat unhonne bhee kahee hai jo gyaan se vanchit hai. to allaah qayaamat ke din unake beech us cheez ke vishay mein nirnay kar dega, jisake vishay mein ve vibhed kar rahe hai"
        },
        {
            "chapter": 2,
            "verse": 114,
            "text": "aur usase badhakar atyaachaaree aur kaun hoga jisane allaah kee masjidon ko usake naam ke smaran se vanchit rakha aur unhen ujaadane par utaaroo raha? aise logon ko to bas darate hue hee usamen pravesh karana chaahie tha. unake lie sansaar mein rusavaee (apamaan) hai aur unake lie aakhirat mein badee yaatana niyat hai"
        },
        {
            "chapter": 2,
            "verse": 115,
            "text": "poorab aur pashchim allaah hee ke hai, atah jis or bhee tum rukh karo usee or allaah ka rukh hai. nissandeh allaah bada samaeevaala (sarvavyaapee) sarvagy hai"
        },
        {
            "chapter": 2,
            "verse": 116,
            "text": "kahate hai, allaah aulaad rakhata hai - mahimaavaala hai vah! (poorab aur pashchim heen nahin, balki) aakaashon aur dharatee mein jo kuchh bhee hai, usee ka hai. sabhee usake aagyaakaaree hai"
        },
        {
            "chapter": 2,
            "verse": 117,
            "text": "vah aakaashon aur dharatee ka prathamatah paida karanevaala hai. vah to jab kisee kaam ka nirnay karata hai, to usake lie bas kah deta hai ki \"ho ja\" aur vah ho jaata hai"
        },
        {
            "chapter": 2,
            "verse": 118,
            "text": "jinhen gyaan nahin hain, ve kahate hai, \"allaah hamase baat kyon nahin karata? ya koee nishaanee hamaare paas aa jae.\" isee prakaar inase pahale ke log bhee kah chuke hai. in sabake dil ek jaise hai. ham khol-kholakar nishaaniyaan un logon ke lie bayaan kar chuke hai jo vishvaas karen"
        },
        {
            "chapter": 2,
            "verse": 119,
            "text": "nishchit roop se hamane tumhen haq ke saath shubh-soochana denevaala aur daraanevaala banaakar bheja. bhadakatee aag mein padanevaalon ke vishay mein tumase kuchh na poochha jaega"
        }
    ]
}
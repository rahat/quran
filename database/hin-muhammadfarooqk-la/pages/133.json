{
    "pages": [
        {
            "chapter": 6,
            "verse": 45,
            "text": "is prakaar atyaachaaree logon kee jad kaatakar rakh dee gaee. prashansa allaah hee ke lie hai, jo saare sansaar ka rab hai"
        },
        {
            "chapter": 6,
            "verse": 46,
            "text": "kaho, \"kya tumane yah bhee socha ki yadi allaah tumhaare sunane kee aur tumhaaree dekhane kee shakti chheen le aur tumhaare dilon par thappa laga de, to allaah ke siva kaun poojy hai jo tumhen ye cheeze laakar de?\" dekho, kis prakaar ham tarah-tarah se apanee nishaaniyaan bayaan karate hai! phir bhee ve kinaara hee kheenchate jaate hai"
        },
        {
            "chapter": 6,
            "verse": 47,
            "text": "kaho, \"kya tumane yah bhee socha ki yadi tumapar achaanak ya pratyakshatah allaah kee yaatana aa jae, to kya atyaachaaree logon ke siva koee aur vinasht hoga"
        },
        {
            "chapter": 6,
            "verse": 48,
            "text": "ham rasoolon ko keval shubh-soochana denevaale aur sachetakarta banaakar bhejate rahe hai. phir jo eemaan lae aur sudhar jae, to aise logon ke lie na koee bhay hai aur na ve kabhee dukhee honge"
        },
        {
            "chapter": 6,
            "verse": 49,
            "text": "rahe ve log, jinhonne hamaaree aayaton ko jhuthalaaya, unhen yaatana pahunchakar rahegee, kyonki ve avagya karate rahe hai"
        },
        {
            "chapter": 6,
            "verse": 50,
            "text": "kah do, \"main tumase yah nahin kahata ki mere paas allaah ke khazaane hai, aur na main paroksh ka gyaan rakhata hoon, aur na main tumase kahata hoon ki main koee farishta hoon. main to bas usee ka anupaalan karata hoon jo meree or vahyan kee jaatee hai.\" kaho, \"kya andha aur aankhonvaala donon baraabar ho jaenge? kya tum soch-vichaar se kaam nahin lete"
        },
        {
            "chapter": 6,
            "verse": 51,
            "text": "aur tum isake dvaara un logon ko sachet kar do, jinhen is baat ka bhay hai ki ve apane rab ke paas is haal mein ikattha kie jaenge ki usake siva na to usaka koee samarthak hoga aur na koee sifaarish karanevaala, taaki ve bachen"
        },
        {
            "chapter": 6,
            "verse": 52,
            "text": "aur jo log apane rab ko usakee khushee kee chaah mein praatah aur saayankaal pukaarate rahate hai, aise logon ko door na karana. unake hisaab kee tumapar kuchh bhee zimmedaaree nahin hai aur na tumhaare hisaab kee unapar koee zimmedaaree hai ki tum unhen door karo aur phir ho jao atyaachaariyon mein se"
        }
    ]
}
{
    "pages": [
        {
            "chapter": 43,
            "verse": 23,
            "text": "isee prakaar hamane jis kisee bastee mein tumase pahale koee saavadhaan karanevaala bheja to vahaan ke sampann logon ne bas yahee kaha ki \"hamane to apane baap-daada ko ek tareeqe par paaya aur ham unheen ke pad-chinhon par hai, unaka anusaran kar rahe hai."
        },
        {
            "chapter": 43,
            "verse": 24,
            "text": "usane kaha, \"kya yadi main usase uttam maargadarshan lekar aaya hoon, jisapar toone apane baap-daada ko paaya hai, tab bhee (tum apane baap-daada ke pad-chihmon ka hee anusaran karogan)?\" unhonne kaha, \"tumhen jo kuchh dekar bheja gaya hai, ham to usaka inakaar karate hai."
        },
        {
            "chapter": 43,
            "verse": 25,
            "text": "antatah hamane unase badala liya. to dekh lo ki jhuthalaanevaalon ka kaisa parinaam hua"
        },
        {
            "chapter": 43,
            "verse": 26,
            "text": "yaad karo, jabaki ibaraaheem ne apane baap aur apanee qaum se kaha, \"tum jinako poojate ho unase mera koee sambandh nahin"
        },
        {
            "chapter": 43,
            "verse": 27,
            "text": "sivaay usake jisane mujhe paida kiya. atah nishchay hee vah mujhe maarg dikhaega."
        },
        {
            "chapter": 43,
            "verse": 28,
            "text": "aur yahee baat vah apane peechhe (apanee santaan mein) baaqee chhod gaya, taaki ve rujoo karen"
        },
        {
            "chapter": 43,
            "verse": 29,
            "text": "nahin,balki main unhen aur unake baap-daada ko jeevan-sukh pradaan karata raha, yahaan tak ki unake paas saty aur khol-kholakar bataanevaala rasool aa gaya"
        },
        {
            "chapter": 43,
            "verse": 30,
            "text": "kintu jab vah haq lekar unake paas aaya to ve kahane lage, \"yah to jaadoo hai. aur ham to isaka inakaar karate hai."
        },
        {
            "chapter": 43,
            "verse": 31,
            "text": "ve kahate hai, \"yah quraan in do bastiyon ke kisee bade aadamee par kyon nahin avatarit hua"
        },
        {
            "chapter": 43,
            "verse": 32,
            "text": "kya ve tumhaare rab kee dayaaluta ko baantate hai? saansaarik jeevan mein unake jeevan-yaapan ke saadhan hamane unake beech baante hai aur hamane unamen se kuchh logon ko doosare kuchh logon se shreniyon kee drshti se uchch rakha hai, taaki unamen se ve ek-doosare se kaam len. aur tumhaare rab kee dayaaluta usase kaheen uttam hai jise ve samet rahe hai"
        },
        {
            "chapter": 43,
            "verse": 33,
            "text": "yadi is baat kee sambhaavana na hotee ki sab log ek hee samudaay (adharmee) ho jaenge, to jo log rahamaan ke saath kufr karate hai unake lie ham unake gharon kee chhaten chaandee kee kar dete hai aur seedhiyaan bhee jinapar ve chadhate."
        }
    ]
}
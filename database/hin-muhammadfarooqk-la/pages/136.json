{
    "pages": [
        {
            "chapter": 6,
            "verse": 69,
            "text": "unake hisaab ke prati to un logo par kuchh bhee zimmedaaree nahin, jo dar rakhate hai. yadi hai to bas yaad dilaane kee; taaki ve daren"
        },
        {
            "chapter": 6,
            "verse": 70,
            "text": "chhodo un logon ko, jinhonne apane dharm ko khel aur tamaasha bana liya hai aur unhen saansaarik jeevan ne dhokhe mein daal rakha hai. aur isake dvaara unhen naseehat karate raho ki kaheen aisa na ho ki koee apanee kamaee ke kaaran tabaahee mein pad jae. allaah se hatakar koee bhee nahin, jo usaka samarthak aur sifaarish karanevaala ho sake aur yadi vah chhutakaara paane ke lie badale ke roop mein har sambhav cheez dene lage, to bhee vah usase na liya jae. aise hee log hai, jo apanee kamaee ke kaaran tabaahee mein pad gae. unake lie peene ko khaulata hua paanee hai aur dukhad yaatana bhee; kyonki ve inakaar karate rahe the"
        },
        {
            "chapter": 6,
            "verse": 71,
            "text": "kaho, \"kya ham allaah ko chhodakar use pukaarane lag jaen jo na to hamen laabh pahuncha sake aur na hamen haani pahuncha sake aur ham ulate paanv phir jaen, jabaki allaah ne hamen maarg par laga diya hai? - us vyakti kee tarah jise shaitaanon ne dharatee par bhataka diya ho aur vah hairaan hokar rah gaya ho. usake kuchh saathee ho, jo use maarg kee or bula rahe ho ki hamaare paas chala aa!\" kah do, \"maargadarshan keval allaah ka maargadarshan hai aur hamen isee baat ka aadesh hua hai ki ham saare sansaar ke svaamee ko samarpit ho jaen."
        },
        {
            "chapter": 6,
            "verse": 72,
            "text": "aur yah ki \"namaaz qaayam karo aur usaka dar rakho. vahee hai, jisake paas tum ikatthe kie jaoge"
        },
        {
            "chapter": 6,
            "verse": 73,
            "text": "aur vahee hai jisane aakaashon aur dharatee ko haq ke saath paida kiya. aur jis samay vah kisee cheez ko kahe, ho ja, to vah usee samay vah ho jaatee hai. usakee baat sarvatha saty hai aur jis din soor (narasingha) mein phoonk maaree jaegee, raajy usee ka hoga. vah sabhee chhipee aur khulee cheez ka jaananevaala hai, aur vahee tatvadarshee, khabar rakhanevaala hai."
        }
    ]
}
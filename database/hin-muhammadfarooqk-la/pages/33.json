{
    "pages": [
        {
            "chapter": 2,
            "verse": 211,
            "text": "isaraeel kee santaan se poochho, hamane unhen kitanee khulee-khulee nishaaniyaan pradaan kee. aur jo allaah kee nemat ko isake baad ki vah use pahunch chukee ho badal daale, to nissandeh allaah bhee kathor dand denevaala hai"
        },
        {
            "chapter": 2,
            "verse": 212,
            "text": "inakaar karanevaale saansaarik jeevan par reejhe hue hai aur eemaanavaalon ka upahaas karate hai, jabaki jo log allaah ka dar rakhate hai, ve qiyaamat ke din unase oopar honge. allaah jis chaahata hai behisaab deta hai"
        },
        {
            "chapter": 2,
            "verse": 213,
            "text": "saare manushy ek hee samudaay the (unhonne vibhed kiya) to allaah ne nabiyon ko bheja, jo shubh-soochana denevaale aur daraanavaale the; aur unake saath haq par aadhaarit kitaab utaaree, taaki logon mein un baaton ka jinamen ve vibhed kar rahe hai, faisala kar de. isamen vibhed to bas unheen logon ne, jinhen vah milee thee, paraspar zyaadatee karane ke lie isake pashchaat kiya, jabaki khulee nishaaniyaan unake paas aa chukee thee. atah eemaanavaalon ko allaah ne apanee anoogya se us saty ke vishay mein maargadarshan kiya, jisamen unhonne vibhed kiya tha. allaah jise chaahata hai, seedhe maarg par chalaata hai"
        },
        {
            "chapter": 2,
            "verse": 214,
            "text": "kya tumane yah samajh rakha hai ki jannat mein pravesh pa jaoge, jabaki abhee tum par vah sab kuchh nahin beeta hai jo tumase pahale ke logon par beet chuka? unapar tangiyaan aur takaleefe aaee aur unhen hila maara gaya yahaan tak ki rasool bol uthe aur unake saath eemaanavaale bhee ki allaah kee sahaayata kab aaegee? jaan lo! allaah kee sahaayata nikat hai"
        },
        {
            "chapter": 2,
            "verse": 215,
            "text": "ve tumase poochhate hai, \"kitana kharch karen?\" kaho, \"(pahale yah samajh lo ki) jo maal bhee tumane kharch kiya hai, vah to maan-baap, naatedaaron aur anaathon, aur muhataajon aur musaafiron ke lie kharch hua hai. aur jo bhalaee bhee tum karo, nissandeh allaah use bhalee-bhaanti jaan lega."
        }
    ]
}
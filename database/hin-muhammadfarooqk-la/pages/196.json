{
    "pages": [
        {
            "chapter": 9,
            "verse": 55,
            "text": "atah unake maal tumhen mohit na karen aur na unakee santaan hee. allaah to bas yah chaahata hai ki unake dvaara unhen saansaarik jeevan mein yaatana de aur unake praan is dasha mein nikalen ki ve inakaar karanevaale hee rahe"
        },
        {
            "chapter": 9,
            "verse": 56,
            "text": "ve allaah kee qasamen khaate hai ki ve tumheen mein se hai, haalaanki ve tumamen se nahin hai, balki ve aise log hai jo trast rahate hai"
        },
        {
            "chapter": 9,
            "verse": 57,
            "text": "yadi ve koee sharan pa len ya koee gupha ya ghus baithane kee jagah, to avashy hee ve bagatut usakee or ulte bhaag jaen"
        },
        {
            "chapter": 9,
            "verse": 58,
            "text": "aur unamen se kuchh log sadaqo ke vishay mein tum par chote karate hai. kintu yadi unhen usamen se de diya jae to prasann ho jaen aur yadi unhen usamen se na diya gaya to kya dekhoge ki ve krodhit hone lagate hai"
        },
        {
            "chapter": 9,
            "verse": 59,
            "text": "yadi allaah aur usake rasool ne jo kuchh unhen diya tha, usapar ve raazee rahate aur kahate ki \"hamaare lie allaah kaafee hai. allaah hamen jald hee apane anugrah se dega aur usaka rasool bhee. ham to allaah hee kee or unmukh hai.\" (to yah unake lie achchha hota)"
        },
        {
            "chapter": 9,
            "verse": 60,
            "text": "sadaqe to bas gareebon, muhataajon aur un logon ke lie hai, jo kaam par niyukt hon aur unake lie jinake dilon ko aakrsht karana aur parachaana abheesht ho aur gardanon ko chhudaane aur qarzadaaron aur taavaan bharanevaalon kee sahaayata karane mein, allaah ke maarg mein, musaafiron kee sahaayata karane mein lagaane ke lie hai. yah allaah kee or se thaharaaya hua hukm hai. allaah sab kuchh jaananevaala, atyant tatvadarshee hai"
        },
        {
            "chapter": 9,
            "verse": 61,
            "text": "aur unamen kuchh log aise hain, jo nabee ko dukh dete hai aur kahate hai, \"vah to nira kaan hai!\" kah do, \"vah sarvatha kaan tumhaaree bhalaee ke lie hai. vah allaah par eemaan rakhata hai aur eemaanavaalon par bhee vishvaas karata hai. aur un logon ke lie sarvatha dayaaluta hai jo tumamen se eemaan lae hai. rahe ve log jo allaah ke rasool ko dukh dete hai, unake lie dukhad yaatana hai."
        }
    ]
}
{
    "pages": [
        {
            "chapter": 49,
            "verse": 5,
            "text": "yadi ve dhairy se kaam lete yahaan tak ki tum svayan nikalakar unake paas aa jaate to yah unake lie achchha hota. kintu allaah bada kshamaasheel, atyant dayaavaan hai"
        },
        {
            "chapter": 49,
            "verse": 6,
            "text": "ai logon, jo eemaan lae ho! yadi koee avagyaakaaree tumhaare paas koee khabar lekar aae to usakee chhaanabeen kar liya karo. kaheen aisa na ho ki tum kisee giroh ko anajaane mein takaleef aur nuqasaan pahuncha baitho, phir apane kie par pachhatao"
        },
        {
            "chapter": 49,
            "verse": 7,
            "text": "jaan lo ki tumhaare beech allaah ka rasool maujood hai. bahut-se maamalon mein yadi vah tumhaaree baat maan le to tum kathinaee mein pad jao. kintu allaah ne tumhaare lie eemaan ko priy bana diya aur use tumhaare dilon mein sundarata de dee aur inakaar, ullanghan aur avagya ko tumhaare lie bahut apriy bana diya."
        },
        {
            "chapter": 49,
            "verse": 8,
            "text": "aise hee log allaah ke udaar anugrah aur anukampa se soojhaboojhavaale hai. aur allaah sab kuchh jaananevaala, tatvadarshee hai"
        },
        {
            "chapter": 49,
            "verse": 9,
            "text": "yadi mominon mein se do giroh aapas mein lad pade to unake beech sulah kara do. phir yadi unamen se ek giroh doosare par zyaadatee kare, to jo giroh zyaadatee kar raha ho usase lado, yahaan tak ki vah allaah ke aadesh kee or palat aae. phir yadi vah palat aae to unake beech nyaay ke saath sulah kara do, aur inasaaf karo. nishchay hee allaah inasaaf karanevaalon ko pasand karata hai"
        },
        {
            "chapter": 49,
            "verse": 10,
            "text": "momin to bhaee-bhaee hee hai. atah apane do bhaeeyo ke beech sulah kara do aur allaah ka dar rakho, taaki tumapar daya kee jae"
        },
        {
            "chapter": 49,
            "verse": 11,
            "text": "ai logo, jo eemaan lae ho! na purushon ka koee giroh doosare purushon kee hansee udae, sambhav hai ve unase achchhe hon aur na striyaan striyon kee hansee udae, sambhav hai ve unase achchhee hon, aur na apanon par taane kaso aur na aapas mein ek-doosare ko buree upaadhiyon se pukaaro. eemaan ke pashchaat avagyaakaaree ka naam judana bahut hee bura hai. aur jo vyakti baaz na aae, to aise hee vyakti zaalim hai"
        }
    ]
}
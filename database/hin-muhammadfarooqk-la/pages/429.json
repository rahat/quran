{
    "pages": [
        {
            "chapter": 34,
            "verse": 8,
            "text": "kya usane allaah par jhooth ghadakar thopa hai, ya use kuchh unmaad hai? nahin, balki jo log aakhirat par eemaan nahin rakhate ve yaatana aur parale daraje kee gumaraahee mein hain"
        },
        {
            "chapter": 34,
            "verse": 9,
            "text": "kya unhonne aakaash aur dharatee ko nahin dekha, jo unake aage bhee hai aur unake peechhe bhee? yadi ham chaahen to unhen dharatee mein dhansa den ya unapar aakaash se kuchh tukade gira den. nishchay hee isamen ek nishaanee hai har us bande ke lie jo rujoo karanevaala ho"
        },
        {
            "chapter": 34,
            "verse": 10,
            "text": "hamane daood ko apanee or se shreshth ta pradaan kee, \"ai parvaton! usake saath tasabeeh ko pratidhvanit karo, aur pakshiyon tum bhee!\" aur hamane usake lie lohe ko narm kar diya"
        },
        {
            "chapter": 34,
            "verse": 11,
            "text": "ki \"pooree kavachen bana aur kadiyon ko theek andaazen se jod.\" - aur tum achchha karm karo. nissandeh jo kuchh tum karate ho use main dekhata hoon"
        },
        {
            "chapter": 34,
            "verse": 12,
            "text": "aur sulaimaan ke lie vaayu ko vasheebhut kar diya tha. praatah samay usaka chalana ek maheene kee raah tak aur saayankaal ko usaka chalana ek maheene kee raah tak - aur hamane usake lie pighale hue taanbe ka srot baha diya - aur jinnon mein se bhee kuchh ko (usake vasheebhoot kar diya tha,) jo apane rab kee anugya se usake aage kaam karate the. (hamaara aadesha tha,) \"unamen se jo hamaare hukm se phirega use ham bhadakatee aag ka maza chakhaenge."
        },
        {
            "chapter": 34,
            "verse": 13,
            "text": "ve usake lie banaate, jo kuchh vah chaahata - bade-bade bhavan, pratimaen, bade hauz jaise thaal aur jamee rahanevaalee degen - \"ai daood ke logon! karm karo, krtagyata dikhaane roop mein. mere bandon mein krtagy thode hee hain."
        },
        {
            "chapter": 34,
            "verse": 14,
            "text": "phir jab hamane usake lie maut ka faisala laagoo kiya to phir un jinnon ko usakee maut ka pata bas bhoomi ke us keede ne diya jo usakee laathee ko kha raha tha. phir jab vah gir pada, tab jinnon par prakat hua ki yadi ve paroksh ke jaananevaale hote to is apamaanajanak yaatana mein pade na rahate"
        }
    ]
}
{
    "pages": [
        {
            "chapter": 3,
            "verse": 122,
            "text": "jab tumhaare do girohon ne saahas chhod dena chaaha, jabaki allaah unaka sanrakshak maujood tha - aur eemaanavaalon ko to allaah hee par bharosa karana chaahie"
        },
        {
            "chapter": 3,
            "verse": 123,
            "text": "aur badr mein allaah tumhaaree sahaayata kar bhee chuka tha, jabaki tum bahut kamazor haalat mein the. atah allaah hee ka dar rakho, taaki tum krtagy bano"
        },
        {
            "chapter": 3,
            "verse": 124,
            "text": "jab tum eemaanavaalon se kah rahe the, \"kya yah tumhaare lie kaafee nahee hain ki tumhaara rab teen hazaar farishte utaarakar tumhaaree sahaayata kare"
        },
        {
            "chapter": 3,
            "verse": 125,
            "text": "haan, kyon nahin. yadi tum dhairy se kaam lo aur dar rakho, phir shatru sahasa tumapar chadh aaen, usee kshan tumhaara rab paanch hazaar vidhvanshakaaree farishton se tumhaaree sahaayata karega"
        },
        {
            "chapter": 3,
            "verse": 126,
            "text": "allaah ne to ise tumhaare lie bas ek shubh-soochana banaaya aur isalie ki tumhaare dil santusht ho jaen - sahaayata to bas allaah hee ke yahaan se aatee hai jo atyant prabhutvashaalee, tatvadarshee hai"
        },
        {
            "chapter": 3,
            "verse": 127,
            "text": "taaki inakaar karanevaalon ke ek hisse ko kaat daale ya unhen buree paraajit aur apamaanit kar de ki ve asaphal hokar lauten"
        },
        {
            "chapter": 3,
            "verse": 128,
            "text": "tumhen is maamale mein koee adhikaar nahin - chaahe vah usakee tauba qabool kare ya unhen yaatana de, kyonki ve atyaachaaree hai"
        },
        {
            "chapter": 3,
            "verse": 129,
            "text": "aakaashon aur dharatee mein jo kuchh bhee hai, allaah hee ka hai. vah jise chaahe kshama kar de aur jise chaahe yaatana de. aur allaah atyant kshamaasheel, dayaavaan hai"
        },
        {
            "chapter": 3,
            "verse": 130,
            "text": "ai eemaan laanevaalo! badhottaree ke dhyey se byaaj na khao, jo kaee guna adhik ho sakata hai. aur allaah ka dar rakho, taaki tumhen saphalata praapt ho"
        },
        {
            "chapter": 3,
            "verse": 131,
            "text": "aur us aag se bacho jo inakaar karanevaalon ke lie taiyaar hai"
        },
        {
            "chapter": 3,
            "verse": 132,
            "text": "aur allaah aur rasool ke aagyaakaaree bano, taaki tumapar daya kee jae"
        }
    ]
}
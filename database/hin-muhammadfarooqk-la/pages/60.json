{
    "pages": [
        {
            "chapter": 3,
            "verse": 78,
            "text": "unamen kuchh log aise hai jo kitaab padhate hue apanee zabaanon ka is prakaar ulat-pher karate hai ki tum samajhon ki vah kitaab hee mein se hai, jabaki vah kitaab mein se nahin hota. aur ve kahate hai, \"yah allaah kee or se hai.\" jabaki vah allaah kee or se nahin hota. aur ve jaanate-boojhate jhooth gadhakar allaah par thopate hai"
        },
        {
            "chapter": 3,
            "verse": 79,
            "text": "kisee manushy ke lie yah sambhav na tha ki allaah use kitaab aur hikamat (tatvadarshita) aur paigambaree pradaan kare aur vah logon se kahane lage, \"tum allaah ko chhodakar mere upaasak bano.\" balki vah to yahee kahega ki, \"tum rabavaale bano, isalie ki tum kitaab kee shiksha dete ho aur isalie ki tum svayan bhee padhate ho."
        },
        {
            "chapter": 3,
            "verse": 80,
            "text": "aur na vah tumhen is baat ka hukm dega ki tum farishton aur nabiyon ko apana rab bana lo. kya vah tumhen adharm ka hukm dega, jabaki tum (usake) aagyaakaaree ho"
        },
        {
            "chapter": 3,
            "verse": 81,
            "text": "aur yaad karo jab allaah ne nabiyon ke sambandh mein vachan liya tha, \"mainne tumhen jo kuchh kitaab aur hikamat pradaan kee, isake pashchaat tumhaare paas koee rasool usakee pushti karata hua aae jo tumhaare paas maujood hai, to tum avashy us par eemaan laoge aur nishchay hee usakee sahaayata karoge.\" kaha, \"kya tumane iqaraar kiya? aur isapar meree or se daalee huee jimmedaaree ko bojh uthaaya?\" unhonne kaha, \"hamane iqaraar kiya.\" kaha, \"achchha to gavaah kiya aur main bhee tumhaare saath gavaah hoon."
        },
        {
            "chapter": 3,
            "verse": 82,
            "text": "phir isake baad jo phir gae, to aise hee log avagyaakaaree hai"
        },
        {
            "chapter": 3,
            "verse": 83,
            "text": "ab kya in logon ko allaah ke deen (dharm) ke siva kisee aur deen kee talab hai, haalaanki aakaashon aur dharatee mein jo koee bhee hai, svechchhaapoorvak ya vivash hokar usee ke aage jhuka hua hai. aur usee kee or sabako lautana hai"
        }
    ]
}
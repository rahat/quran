{
    "pages": [
        {
            "chapter": 16,
            "verse": 43,
            "text": "hamane tumase pahale bhee purushon hee ko rasool banaakar bheja tha - jinakee or ham prakaashana karate rahe hai. yadi tum nahin jaanate to anusmrtivaalon se poochh lo"
        },
        {
            "chapter": 16,
            "verse": 44,
            "text": "spasht pramaanon aur zabooron (kitaabon) ke saath. aur ab yah anusmrti tumhaaree or hamane avatarit kee, taaki tum logon ke samaksh khol-kholakar bayaan kar do jo kuchh unakee or utaara gaya hai aur taaki ve soch-vichaar karen"
        },
        {
            "chapter": 16,
            "verse": 45,
            "text": "phir kya ve log jo aisee buree-buree chaalen chal rahe hai, is baat se nishchint ho gae hai ki allaah unhen dharatee mein dhansa de ya aise mauke se unapar yaatana aa jae jisaka unhen ehasaas tak na ho"
        },
        {
            "chapter": 16,
            "verse": 46,
            "text": "ya unhen chalate-phirate hee pakad le, ve qaaboo se baahar nikal jaanevaale to hai nahin"
        },
        {
            "chapter": 16,
            "verse": 47,
            "text": "kya allaah kee paida kee huee kisee cheez ko unhonne dekha nahin ki kis prakaar usakee parachhaiyaan allaah ko sajada karatee aur vinamrata dikhaatee huee daen aur baen dhalatee hai"
        },
        {
            "chapter": 16,
            "verse": 48,
            "text": "ya vah unhen trast avastha mein pakad le? kintu tumhaara rab to bada hee karunaamay, dayaavaan hai"
        },
        {
            "chapter": 16,
            "verse": 49,
            "text": "aur aakaashon aur dharatee mein jitane bhee jeevadhaaree hai ve sab allaah hee ko sajada karate hai aur farishte bhee aur ve ghamand bilakul nahin karate"
        },
        {
            "chapter": 16,
            "verse": 50,
            "text": "apane oopar se apane rab ka dar rakhate hai aur jo unhen aadesh hota hai, vahee karate hai"
        },
        {
            "chapter": 16,
            "verse": 51,
            "text": "allaah ka faramaan hai, \"do-do poojy-prabhu na banao, vah to bas akela poojy-prabhu hai. atah mujhee se daro."
        },
        {
            "chapter": 16,
            "verse": 52,
            "text": "jo kuchh aakaashon aur dharatee mein hai sab usee ka hai. usee ka deen (dharm) sthaayee aur anivaary hai. phir kya allaah ke siva tum kisee aur ka dar rakhoge"
        },
        {
            "chapter": 16,
            "verse": 53,
            "text": "tumhaare paas jo bhee nemat hai vah allaah hee kee or se hai. phir jab tumhe koee takaleef pahunchatee hai, to tum usee se fariyaad karate ho"
        },
        {
            "chapter": 16,
            "verse": 54,
            "text": "phir jab vah us takaleef ko tumase taal deta hai, to kya dekhate hai ki tumamen se kuchh log apane rab ke saath saajheedaar thaharaane lagate hai"
        }
    ]
}
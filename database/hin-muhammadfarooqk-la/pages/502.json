{
    "pages": [
        {
            "chapter": 45,
            "verse": 33,
            "text": "aur jo kuchh ve karate rahe usakee buraiyaan unapar prakat ho gaee aur jis cheez ka ve parihaas karate the usee ne unhen aa ghera"
        },
        {
            "chapter": 45,
            "verse": 34,
            "text": "aur kah diya jaega ki \"aaj ham tumhen bhula dete hain jaise tumane is din kee bhent ko bhula rakha tha. tumhaara thikaana ab aag hai aur tumhaara koee sahaayak nahin"
        },
        {
            "chapter": 45,
            "verse": 35,
            "text": "yah is kaaran ki tumane allaah kee aayaton kee hansee udaee thee aur saansaarik jeevan ne tumhen dhokhe mein daale rakha.\" atah aaj ve na to usase nikaale jaenge aur na unase yah chaaha jaega ki ve kisee upaay se (allaah ke) prakop ko door kar saken"
        },
        {
            "chapter": 45,
            "verse": 36,
            "text": "atah saaree prashansa allaah hee ke lie hai jo aakaashon ka rab aur gharatee ka rab, saare sansaar ka rab hai"
        },
        {
            "chapter": 45,
            "verse": 37,
            "text": "aakaashon aur dharatee mein badaee usee ke lie hai, aur vahee prabhutvashaalee, atyant tatvadarshee hai"
        },
        {
            "chapter": 46,
            "verse": 1,
            "text": "ha॰ meem॰"
        },
        {
            "chapter": 46,
            "verse": 2,
            "text": "is kitaab ka avataran allaah kee or se hai, jo prabhutvashaalee, atyant tatvadarshee hai"
        },
        {
            "chapter": 46,
            "verse": 3,
            "text": "hamane aakaashon aur dharatee ko aur jo kuchh un donon ke madhy hai use keval haq ke saath aur ek niyat avadhi tak ke lie paida kiya hai. kintu jin logon ne inakaar kiya hai, ve us cheez ko dhyaan mein nahin laate jisase unhen saavadhaan kiya gaya hai"
        },
        {
            "chapter": 46,
            "verse": 4,
            "text": "kaho, \"kya tumane unako dekha bhee, jinhen tum allaah ko chhodakar pukaarate ho? mujhe dikhao unhonne dharatee kee cheezon mein se kya paida kiya hai ya aakaashon mein unakee koee saajhedaaree hai? mere paas isase pahale kee koee kitaab le aao ya gyaan kee koee avashesh baat hee, yadi tum sachche ho."
        },
        {
            "chapter": 46,
            "verse": 5,
            "text": "aakhir us vyakti se badhakar pathabhrasht aur kaun hoga, jo allaah se hatakar unhen pukaarata ho jo qiyaamat ke din tak usakee pukaar ko sveekaar nahin kar sakate, balki ve to unakee pukaar se bhee bekhabar hai"
        }
    ]
}
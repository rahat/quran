{
    "pages": [
        {
            "chapter": 63,
            "verse": 5,
            "text": "aur jab unase kaha jaata hai, \"aao, allaah ka rasool tumhaare lie kshama kee praarthana kare.\" to ve apane sir matakaate hai aur tum dekhate ho ki ghamand ke saath khinche rahate hai"
        },
        {
            "chapter": 63,
            "verse": 6,
            "text": "unake lie baraabar hai chaahe tum unake kie kshama kee praarthana karo ya unake lie kshama kee praarthana na karo. allaah unhen kadaapi kshama na karega. nishchay hee allaah avagyaakaariyon ko seedha maarg nahin dikhaaya karata"
        },
        {
            "chapter": 63,
            "verse": 7,
            "text": "ve vaheen log hai jo kahate hai, \"un logon par kharch na karo jo allaah ke rasool ke paas rahanevaale hai, taaki ve titar-bitar ho jaen.\" haalaanki aakaashon aur dharatee ke khajaane allaah hee ke hai, kintu ve munaafiq samajhate nahin"
        },
        {
            "chapter": 63,
            "verse": 8,
            "text": "ve kahate hai, \"yadi ham madeena lautakar gae to jo adhik shaktivaala hai, vah heenatar (vyaktiyon) ko vahaan se nikaal baahar karega.\" haalaanki shakti allaah aur usake rasool aur mominon ke lie hai, kintu ve munaafiq jaanate nahin"
        },
        {
            "chapter": 63,
            "verse": 9,
            "text": "ai eemaan laanevaalo! tumhaare maal tumhen allaah kee yaad se gaafil na kar den aur na tumhaaree santaan hee. jo koee aisa kare to aise hee log ghaate mein rahanevaale hai"
        },
        {
            "chapter": 63,
            "verse": 10,
            "text": "hamane tumhen jo kuchh diya hai usamen se kharch karo isase pahale ki tumamen se kisee kee mrtyu aa jae aur us samay vah karane lage, \"ai mere rab! toone mujhe kuchh thode samay tak aur muhalat kyon na dee ki main sadaqa (daan) karata (mujhe muhalat de ki main sadaqa karoon) aur achchhe logon mein sammilit ho jaoon."
        },
        {
            "chapter": 63,
            "verse": 11,
            "text": "kintu allaah, kisee vyakti ko jab tak usaka niyat samay aa jaata hai, kadaapi muhalat nahin deta. aur jo kuchh tum karate ho allaah usakee pooree khabar rakhata hai"
        }
    ]
}
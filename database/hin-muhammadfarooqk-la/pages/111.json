{
    "pages": [
        {
            "chapter": 5,
            "verse": 18,
            "text": "yahoodee aur eesaee kahate hai, \"ham to allaah ke bete aur usake chahete hai.\" kaho, \"phir vah tumhen tumhaare gunaahon par dand kyon deta hai? baat yah nahin hai, balki tum bhee usake paida kie hue praaniyon mein se ek manushy ho. vah jise chaahe kshama kare aur jise chaahe dand de.\" aur allaah hee ke lie hai baadashaahee aakaashon aur dharatee ko aur jo kuchh unake beech hai vah bhee, aur jaana bhee usee kee or hai"
        },
        {
            "chapter": 5,
            "verse": 19,
            "text": "ai kitaabavaalo! hamaara rasool aise samay tumhaare paas aaya hai aur tumhaare lie (hamaara aadesh) khol-kholakar bayaan karata hai, jabaki rasoolon ke aane ka silasila ek muddat se band tha, taaki tum yah na kah sako ki \"hamaare paas koee shubh-samaachaar denevaala aur sachet karanevaala nahin aaya.\" to dekho! ab tumhaare paas shubh-samaachaar denevaala aur sachet karanevaala aa gaya hai. allaah ko har cheez kee saamarthy praapt hai"
        },
        {
            "chapter": 5,
            "verse": 20,
            "text": "aur yaad karo jab moosa ne apanee qaum ke logon se kaha tha, \"ai logon! allaah kee us nemat ko yaad karo jo usane tumhen pradaan kee hai. usanen tumamen nabee paida kie aur tumhen shaasak banaaya aur tumako vah kuchh diya jo sansaar mein kisee ko nahin diya tha"
        },
        {
            "chapter": 5,
            "verse": 21,
            "text": "ai mere logo! is pavitr bhoomi mein pravesh karo, jo allaah ne tumhaare lie likh dee hai. aur peechhe na hato, anyatha, ghaate mein pad jaoge."
        },
        {
            "chapter": 5,
            "verse": 22,
            "text": "unhonne kaha, \"ai moosa! usamen to bade shaktishaalee log rahate hai. ham to vahaan kadaapi nahin ja sakate, jab tak ki ve vahaan se nikal nahin jaate. haan, yadi ve vahaan se nikal jaen, to ham avashy pravisht ho jaenge."
        },
        {
            "chapter": 5,
            "verse": 23,
            "text": "un daranevaalon mein se hee do vyakti aise bhee the jinapar allaah ka anugrah tha. unhonne kaha, \"un logon ke muqaabale mein daravaaze se pravisht ho jao. jab tum usamen pravishti ho jaoge, to tum hee prabhaavee hoge. allaah par bharosa rakho, yadi tum eemaanavaale ho."
        }
    ]
}
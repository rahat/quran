{
    "pages": [
        {
            "chapter": 41,
            "verse": 39,
            "text": "aur yah cheez bhee usakee nishaaniyon mein se hai ki tum dekhate ho ki dharatee dabee padee hai; phir jyon hee hamane usapar paanee barasaaya ki vah phabak uthee aur phool gaee. nishchay hee jisane use jeevit kiya, vahee murdon ko jeevit karanevaala hai. nissandeh use har cheez kee saamarthy praapt hai"
        },
        {
            "chapter": 41,
            "verse": 40,
            "text": "jo log hamaaree aayaton mein kutilata kee neeti apanaate hai ve hamase chhipe hue nahin hain, to kya jo vyakti aag mein daala jae vah achchha hai ya vah jo qiyaamat ke din nishchint hokar aaega? jo chaaho kar lo, tum jo kuchh karate ho vah to use dekh hee raha hai"
        },
        {
            "chapter": 41,
            "verse": 41,
            "text": "jin logon ne anusmrti ka inakaar kiya, jabaki vah unake paas aaee, haalaanki vah ek prabhutvashaalee kitaab hai, (to na poochho ki unaka kitana bura parinaam hoga)"
        },
        {
            "chapter": 41,
            "verse": 42,
            "text": "asaty us tak na usake aage se aa sakata hai aur na usake peechhe se; avataran hai usakee or se jo atyant tatvadarshee, prashansa ke yogy hai"
        },
        {
            "chapter": 41,
            "verse": 43,
            "text": "tumhen bas vahee kaha ja raha hai, jo un rasoolon ko kaha ja chuka hai, jo tumase pahale guzar chuke hai. nissandeh tumhaara rab bada kshamaasheel hai aur dukhad dand denevaala bhee"
        },
        {
            "chapter": 41,
            "verse": 44,
            "text": "yadi ham use gair arabee quraan banaate to ve kahate ki \"usakee aayaten kyon nahin (hamaaree bhaasha mein) kholakar bayaan kee gaee? yah kya ki vaanee to gair arabee hai aur vyakti arabee?\" kaho, \"vah un logon ke lie jo eemaan lae maargadarshan aur aarogy hai, kintu jo log eemaan nahin la rahe hai unake kaanon mein bojh hai aur vah (quraan) unake lie andhaapan (siddh ho raha) hai, ve aise hai jinako kisee door ke sthaan se pukaara ja raha ho."
        },
        {
            "chapter": 41,
            "verse": 45,
            "text": "hamane moosa ko bhee kitaab pradaan kee thee, phir usamen bhee vibhed kiya gaya. yadi tumhaare rab kee or se pahale hee se ek baat nishchit na ho chukee hotee to unake beet faisala chuka diya jaata. haalaanki ve usakee or se ulajhan mein daal denevaale sandeh mein pade hue hai"
        },
        {
            "chapter": 41,
            "verse": 46,
            "text": "jis kisee ne achchha karm kiya to apane hee lie aur jis kisee ne buraee kee, to usaka vabaal bhee usee par padega. vaastav mein tumhaara rab apane bandon par tanik bhee zulm nahin karata"
        }
    ]
}
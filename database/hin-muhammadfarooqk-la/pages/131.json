{
    "pages": [
        {
            "chapter": 6,
            "verse": 28,
            "text": "kuchh nahin, balki jo kuchh ve pahale chhipaaya karate the, vah unake saamane aa gaya. aur yadi ve lauta bhee die jaen, to phir vahee kuchh karane lagenge jisase unhen roka gaya tha. nishchay hee ve jhoothe hai"
        },
        {
            "chapter": 6,
            "verse": 29,
            "text": "aur ve kahate hai, \"jo kuchh hai bas yahee hamaara saansaarik jeevan hai; ham koee phir uthae jaanevaale nahin hain."
        },
        {
            "chapter": 6,
            "verse": 30,
            "text": "aur yadi tum dekh sakate jab ve apane rab ke saamane khade kiee jaenge! vah kahega, \"kya yah yarthaath nahin hai?\" kahenge, \"kyon nahee, hamaare rab kee qasam!\" vah kahega, \"achchha to us inakaar ke badale jo tum karate rahen ho, yaatana ka maza chakho."
        },
        {
            "chapter": 6,
            "verse": 31,
            "text": "ve log ghaate mein pade, jinhonne allaah se milane ko jhuthalaaya, yahaan tak ki jab achaanak unapar vah ghadee aa jaegee to ve kahenge, \"haay! afasos, us kotaahee par jo isake vishay mein hamase huee.\" aur haal yah hoga ki ve apane bojh apanee peethon par uthae honge. dekho, kitana bura bojh hai jo ye uthae hue hai"
        },
        {
            "chapter": 6,
            "verse": 32,
            "text": "saansaarik jeevan to ek khel aur tamaashe (gaphalat) ke atirikt kuchh bhee nahin hai jabaki aakhirat ka ghar un logon ke lie achchha hai, jo dar rakhate hai. to kya tum buddhi se kaam nahin lete"
        },
        {
            "chapter": 6,
            "verse": 33,
            "text": "hamen maaloom hai, jo kuchh ve kahate hai usase tumhen dukh pahunchata hai. to ve vaastav mein tumhen nahin jhuthalaate, balki un atyaachaariyo ko to allaah kee aayaton se inakaar hai"
        },
        {
            "chapter": 6,
            "verse": 34,
            "text": "tumase pahale bhee bahut-se rasool jhuthalae ja chuke hai, to ve apane jhuthalae jaane aur kasht pahunchae jaane par dhairy se kaam lete rahe, yahaan tak ki unhen hamaaree sahaayata pahunch gaee. koee nahin jo allaah kee baaton ko badal sake. tumhaare paas to rasoolon kee kuchh khabaren pahunch hee chukee hai"
        },
        {
            "chapter": 6,
            "verse": 35,
            "text": "aur yadi unakee vimukhata tumhaare lie asahaneey hai, to yadi tumase ho sake ki dharatee mein koee surang ya aakaash mein koee seedhee dhoondh nikaalo aur unake paas koee nishaanee le aao, to (aisa kar dekho), yadi allaah chaahata to un sabako seedhe maarg par ikattha kar deta. atah tum ujadd aur naadaan na banana"
        }
    ]
}
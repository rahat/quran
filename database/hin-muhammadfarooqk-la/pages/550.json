{
    "pages": [
        {
            "chapter": 60,
            "verse": 6,
            "text": "nishchay hee tumhaare lie unamen achchha aadarsh hai aur har us vyakti ke lie jo allaah aur antim din kee aasha rakhata ho. aur jo koee munh phere to allaah to nisprh, apane aap mein svayan prashansit hai"
        },
        {
            "chapter": 60,
            "verse": 7,
            "text": "aasha hai ki allaah tumhaare aur unake beech, jinake beech, jinase tumane shatruta mol lee hai, prem-bhaav utpann kar de. allaah badee saamarthy rakhata hai aur allaah bahut kshamaasheel, atyant dayaavaan hai"
        },
        {
            "chapter": 60,
            "verse": 8,
            "text": "allaah tumhen isase nahin rokata ki tum un logon ke saath achchha vyavahaar karo aur unake saath nyaay karo, jinhonne tumase dharm ke maamale mein yuddh nahin kiya aur na tumhen tumhaare apane gharon se nikaala. nissandeh allaah nyaay karanevaalon ko pasand karata hai"
        },
        {
            "chapter": 60,
            "verse": 9,
            "text": "allaah to tumhen keval un logon se mitrata karane se rokata hai jinhonne dharm ke maamale mein tumase yuddh kiya aur tumhen tumhaare apane gharon se nikaala aur tumhaare nikaale jaane ke sambandh mein sahaayata kee. jo log unase mitrata karen vahee zaalim hai"
        },
        {
            "chapter": 60,
            "verse": 10,
            "text": "ai eemaan laanevaalo! jab tumhaare paas eemaan kee daavedaar striyaan hijarat karake aaen to tum unhen jaanch liya karo. yoon to allaah unake eemaan se bhalee-bhaanti parichit hai. phir yadi ve tumhen eemaanavaalee maaloom ho, to unhen inakaar karanevaalon (adharmiyon) kee or na lautao. na to ve striyaan unake lie vaidy hai aur na ve un striyon ke lie vaidy hai. aur jo kuchh unhonne kharch kiya ho tum unhen de do aur isamen tumhaare lie koee gunaah nahin ki tum unase vivaah kar lo, jabaki tum unhen mahar ada kar do. aur tum svayan bhee inakaar karanevaalee striyon ke sateetv ko apane adhikaar mein na rakho. aur jo kuchh tumane kharch kiya ho maang lo. aur unhen bhee chaahie ki jo kuchh unhonne kharch kiya ho maang le. yah allaah ka aadesh hai. vah tumhaare beech faisala karata hai. allaah sarvagy, tatvadarshee hai"
        },
        {
            "chapter": 60,
            "verse": 11,
            "text": "aur yadi tumhaaree patni yo (ke mahron) mein se kuchh tumhaare haath se nikal jae aur inakaar karanevaalon (adharmiyon) kee or rah jae, phir tumhaaree naubat aae, jo jin logon kee patniyon chalee gaee hai, unhen jitana unhonne kharch kiya ho de do. aur allaah ka dar rakho, jisapar tum eemaan rakhate ho"
        }
    ]
}
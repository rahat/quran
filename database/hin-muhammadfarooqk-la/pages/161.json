{
    "pages": [
        {
            "chapter": 7,
            "verse": 82,
            "text": "usakee qaum ke logon ka uttar isake atirikt aur kuchh na tha ki ve bole, \"nikaalo, un logon ko apanee bastee se. ye aise log hai jo bade paak-saaf hai"
        },
        {
            "chapter": 7,
            "verse": 83,
            "text": "phir hamane use aur usake logon ko chhutakaara diya, sivaay usakee stree ke ki vah peechhe rah jaanevaalon mein se thee"
        },
        {
            "chapter": 7,
            "verse": 84,
            "text": "aur hamane unapar ek barasaat barasaee, to dekho aparaadhiyon ka kaisa parinaam hua"
        },
        {
            "chapter": 7,
            "verse": 85,
            "text": "aur madayanavaalon kee or hamane unake bhaee shuaib ko bheja. usane kaha, \"ai meree qaum ke logon! allaah kee bandagee karo. usake atirikt tumhaara koee poojy nahin. tumhaare paas tumhaare rab kee or se ek spasht pramaan aa chuka hai. to tum naap aur taul pooree-pooree karo, aur logon ko unakee cheezon mein ghaata na do, aur dharatee mein usakee sudhaar ke pashchaat bigaad paida na karo. yahee tumhaare lie achchha hai, yadi tum eemaanavaale ho"
        },
        {
            "chapter": 7,
            "verse": 86,
            "text": "aur pratyek maarg par isalie na baitho ki dhamakiyaan do aur us vyakti ko allaah ke maarg se rokane lago jo usapar eemaan rakhata ho aur na us maarg ko tedha karane mein lag jao. yaad karo, vah samay jab tum thode the, phir usane tumhen adhik kar diya. aur dekho, bigaad paida karanevaalo ka kaisa parinaam hua"
        },
        {
            "chapter": 7,
            "verse": 87,
            "text": "aur yadi tumamen ek giroh aisa hai, jo usapar eemaan laaya hai, jisake saath main bheja gaya hoon aur ek giroh aisa hai, jo usapar eemaan laaya hai, jisake saath main bheja gaya hoon aur ek giroh eemaan nahin laaya, to dhairy se kaam lo, yahaan tak ki allaah hamaare beech faisala kar de. aur vah sabase achchha faisala karanevaala hai."
        }
    ]
}
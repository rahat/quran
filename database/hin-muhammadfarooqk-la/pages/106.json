{
    "pages": [
        {
            "chapter": 4,
            "verse": 176,
            "text": "ve tumase aadesh maaloom karana chaahate hai. kah do, \"allaah tumhen aise vyakti ke vishay mein, jisaka koee vaaris na ho, aadesh deta hai - yadi kisee purush kee mrtyu ho jae jisakee koee santaan na ho, parantu usakee ek bahan ho, to jo kuchh usane chhoda hai usaka aadha hissa us bahan ka hoga. aur bhaee bahan ka vaaris hoga, yadi us (bahan) kee koee santaan na ho. aur yadi (vaaris) do bahanen ho, to jo kuchh usane chhoda hai, usamen se unake lie do-tihaee hoga. aur yadi kaee bhaee-bahan (vaaris) ho to ek purush ko hissa do striyon ke baraabar hoga.\" allaah tumhaare lie aadeshon ko spasht karata hai, taaki tum na bhatako. aur allaah ko har cheej ka poora gyaan hai"
        },
        {
            "chapter": 5,
            "verse": 1,
            "text": "ai eemaan laanevaalo! pratibandhon (pratigyaon, samajhauton aadi) ka poorn roop se paalan karo. tumhaare lie chaupaayon kee jaati ke jaanavar halaal hain sivaay unake jo tumhen batae ja rahen hain; lekin jab tum iharaam kee dasha mein ho to shikaar ko halaal na samajhana. nissandeh allaah jo chaahate hai, aadesh deta hai"
        },
        {
            "chapter": 5,
            "verse": 2,
            "text": "ai eemaan laanevaalo! allaah kee nishaaniyon ka anaadar na karo; na aadar ke maheenon ka, na qurabaanee ke jaanavaron ka aur na jaanavaron ka jinaka garadanon mein patte pade ho aur na un logon ka jo apane rab ke anugrah aur usakee prasannata kee chaah mein pratishthit grh (kaaba) ko jaate ho. aur jab iharaam kee dasha se baahar ho jao to shikaar karo. aur aisa na ho ki ek giroh kee shatruta, jisane tumhaare lie pratishthit ghar ka raasta band kar diya tha, tumhen is baat par ubhaar de ki tum zyaadatee karane lago. haq ada karane aur eesh-bhay ke kaam mein tum ek-doosare ka sahayog karo aur haq maarane aur zyaadatee ke kaam mein ek-doosare ka sahayog na karo. allaah ka dar rakho; nishchay hee allaah bada kathor dand denevaala hai"
        }
    ]
}
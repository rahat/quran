{
    "pages": [
        {
            "chapter": 18,
            "verse": 16,
            "text": "aur jabaki inase tum alag ho gae ho aur unase bhee jinako allaah ke siva ye poojate hai, to gupha mein chalakar sharan lo. tumhaara rab tumhaare lie apanee dayaaluta ka daaman phaila dega aur tumhaare lie tumhaare apane kaam se sambandh mein sugamata ka upakaran upalabdh karaega."
        },
        {
            "chapter": 18,
            "verse": 17,
            "text": "aur tum soory ko usake udit hote samay dekhate to dikhaee deta ki vah unakee gupha se daahinee or ko bachakar nikal jaata hai aur jab ast hota hai to unakee baee or se kataraakar nikal jaata hai. aur ve hai ki us (gupha) ke ek vistrt sthaan mein hain. yah allaah kee nishaaniyon mein se hai. jise allaah maarg dikhae, vahee maarg paanevaala hai aur jise vah bhatakata chhod de usaka tum koee sahaayak maargadarshak kadaapi na paoge"
        },
        {
            "chapter": 18,
            "verse": 18,
            "text": "aur tum samajhate ki ve jaag rahe hai, haalaanki ve soe hue hote. ham unhen daen aur baen pherate aur unaka kutta dyodhee par apanee donon bhujaen phailae hue hota. yadi tum unhen kaheen jhaankakar dekhate to unake paas se ulate paanv bhaag khade hote aur tumamen usaka bhay sama jaata"
        },
        {
            "chapter": 18,
            "verse": 19,
            "text": "aur isee tarah hamane unhen utha khada kiya ki ve aapas mein poochhataachh karen. unamen ek kahanevaale ne kaha, \"tum kitana thahare rahe?\" ve bole, \"ham yahee koee ek din ya ek din se bhee kam thaharen honge.\" unhonne kaha, \"jitana tum yahaan thahare ho use tumhaara rab hee bhalee-bhaanti jaanata hai. ab apane mein se kisee ko yah chaandee ka sikka dekar nagar kee or bhejo. phir vah dekh le ki usamen sabase achchha khaana kis jagah milata hai. to usamen se vah tumhaare lie kuchh khaane ko le aae aur chaahie kee vah naramee aur hoshiyaaree se kaam le aur kisee ko tumhaaree khabar na hone de"
        },
        {
            "chapter": 18,
            "verse": 20,
            "text": "yadi ve kaheen tumhaaree khabar pa jaenge to patharaav karake tumhen maar daalenge ya tumhen apane panth mein lauta le jaenge aur tab to tum kabhee bhee saphal na po sakoge."
        }
    ]
}
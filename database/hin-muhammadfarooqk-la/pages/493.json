{
    "pages": [
        {
            "chapter": 43,
            "verse": 48,
            "text": "aur ham unhen jo nishaanee bhee dikhaate vah apane prakaar kee pahalee nishaanee se badh-chadhakar hotee aur hamane unhen yaatana se grast kar liya, taaki ve rujoo karen"
        },
        {
            "chapter": 43,
            "verse": 49,
            "text": "unaka kahana tha, \"ai jaadoogar! apane rab se hamaare lie praarthana kar, us pratigya ke aadhaar par jo usane tujhase kar rakhee hai. nishchay hee ham seedhe maarg par chalenge."
        },
        {
            "chapter": 43,
            "verse": 50,
            "text": "phir jab bhee ham unapar le yaatana hata dete hai, to kya dekhate hai ki ve pratigya-bhang kar rahe hai"
        },
        {
            "chapter": 43,
            "verse": 51,
            "text": "firaun ne apanee qaum ke beech pukaarakar kaha, \"ai meree qaum ke logo! kya misr ka raajy mera nahin aur ye mere neeche bahatee naharen? to kya tum dekhate nahin"
        },
        {
            "chapter": 43,
            "verse": 52,
            "text": "(yah achchha hai) ya main isase achchha hoon jo tuchchh hai, aur saaf bol bhee nahin paata"
        },
        {
            "chapter": 43,
            "verse": 53,
            "text": "(yadi vah rasool hai to) phir aisa kyon na hua ki usake lie oopar se sone ke kangan daale gae hote ya usake saath paarshvavartee hokar farishte aae hote"
        },
        {
            "chapter": 43,
            "verse": 54,
            "text": "to usane apanee qaum ke logon ko moorkh banaaya aur unhonne usakee baat maan lee. nishchay hee ve avagyaakaaree log the"
        },
        {
            "chapter": 43,
            "verse": 55,
            "text": "antatah jab unhonne hamen aprasann kar diya to hamane unase badala liya aur hamane un sabako doobo diya"
        },
        {
            "chapter": 43,
            "verse": 56,
            "text": "atah hamane unhen agragaamee aur baadavaalon ke lie shikshaaprad udaaharan bana diya"
        },
        {
            "chapter": 43,
            "verse": 57,
            "text": "aur jab marayam ke bete kee misaal dee gaee to kya dekhate hai ki usapar tumhaaree qaum ke log lage chillaane"
        },
        {
            "chapter": 43,
            "verse": 58,
            "text": "aur kahane lage, \"kya hamaare upaasy achchhe nahin ya vah (maseeh)?\" unhonne yah baat tumase keval jhagadane ke lie kahee, balki ve to hai hee jhagadaaloo log"
        },
        {
            "chapter": 43,
            "verse": 59,
            "text": "vah (eesa maseeh) to bas ek banda tha, jisapar hamane anukampa kee aur use hamane isaraeel kee santaan ke lie ek aadarsh banaaya"
        },
        {
            "chapter": 43,
            "verse": 60,
            "text": "aur yadi ham chaahate ho tumamen se farishte paida kar dete, jo dharatee mein uttaaraadhikaaree hote"
        }
    ]
}
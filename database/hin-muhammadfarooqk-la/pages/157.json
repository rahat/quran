{
    "pages": [
        {
            "chapter": 7,
            "verse": 52,
            "text": "aur nishchay hee ham unake paas ek aisee kitaab le aae hai, jise hamane gyaan ke aadhaar par vistrt kiya hai, jo eemaan laanevaalon ke lie maargadarshan aur dayaaluta hai"
        },
        {
            "chapter": 7,
            "verse": 53,
            "text": "kya ve log keval isee kee prateeksha mein hai ki usakee vaastavikata aur parinaam prakat ho jae? jis din usakee vaastavikata saamane aa jaegee, to ve log isase pahale use bhoole hue the, bol uthenge, \"vaastav mein, hamaare rab ke rasool saty lekar aae the. to kya hamaare kuchh sifaarishee hai, jo hamaaree sifaarish kar den ya hamen vaapas bhej diya jae ki jo kuchh ham karate the usase bhinn karm karen?\" unhonne apane aapako ghaate mein daal diya aur jo kuchh ve jhooth ghadhate the, ve sab unase gum hokar rah gae"
        },
        {
            "chapter": 7,
            "verse": 54,
            "text": "nissandeh tumhaara rab vahee allaah hai, jisane aakaashon aur dharatee ko chhah dinon mein paida kiya - phir raajasinhaasan par viraajamaan hua. vah raat ko din par dhaankata hai jo tezee se usaka peechha karane mein sakriy hai. aur soory, chandrama aur taare bhee banae, is prakaar ki ve usake aadesh se kaam mein lage hue hai. saavadhaan raho, usee kee srshti hai aur usee ka aadesh hai. allaah saare sansaar ka rab, badee barakatavaala hai"
        },
        {
            "chapter": 7,
            "verse": 55,
            "text": "apane rab ko gidagidaakar aur chupake-chupake pukaaro. nishchay hee vah had se aage badhanevaalon ko pasand nahin karata"
        },
        {
            "chapter": 7,
            "verse": 56,
            "text": "aur dharatee mein usake sudhaar ke pashchaat bigaad na paida karo. bhay aur aasha ke saath use pukaaro. nishchay hee, allaah kee dayaaluta satkarmee logon ke nikat hai"
        },
        {
            "chapter": 7,
            "verse": 57,
            "text": "aur vahee hai jo apanee dayaaluta se pahale shubh soochana dene ko havaen bhejata hai, yahaan tak ki jab ve bojhal baadal ko utha letee hai to ham use kisee nirjeev bhoomi kee or chala dete hai, phir usase paanee barasaate hai, phir usase har tarah ke phal nikaalate hai. isee prakaar ham murdon ko mrt avastha se nikaalege - taaki tumhen dhyaan ho"
        }
    ]
}
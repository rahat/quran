{
    "pages": [
        {
            "chapter": 17,
            "verse": 18,
            "text": "jo koee sheeghr praapt, honevaalee ko chaahata hai usake lie ham usee mein jo kuchh kisee ke lie chaahate hai sheeghr pradaan kar dete hai. phir usake lie hamane jahannam taiyaar kar rakha hai jisamen vah apayashagrast aur thukaraaya hua pravesh karega"
        },
        {
            "chapter": 17,
            "verse": 19,
            "text": "aur jo aakhirat chaahata ho aur usake lie aisa prayaas bhee kare jaisa ki usake lie prayaas karana chaahie aur vah ho momin, to aise hee log hai jinake prayaas kee qadr kee jaegee"
        },
        {
            "chapter": 17,
            "verse": 20,
            "text": "inhen bhee aur inako bhee, pratyek ko ham tumhaare rab kee den mein se sahaayata pahunchae ja rahe hai, aur tumhaare rab kee den band nahin hai"
        },
        {
            "chapter": 17,
            "verse": 21,
            "text": "dekho, kaise hamane unake kuchh logon ko kuchh ke muqaabale mein aage rakha hai! aur aakhirat darjon kee drshti se sabase badhakar hai aur shreshthta kee drshti se bhee vah sabase badh-chadhakar hai"
        },
        {
            "chapter": 17,
            "verse": 22,
            "text": "allaah ke saath koee doosara poojy-prabhu na banao anyatha nindit aur asahaay hokar baithe rah jaoge"
        },
        {
            "chapter": 17,
            "verse": 23,
            "text": "tumhaare rab ne faisala kar diya hai ki usake siva kisee kee bandagee na karo aur maan-baap ke saath achchha vyavahaar karo. yadi unamen se koee ek ya donon hee tumhaare saamane budhaape ko pahunch jaen to unhen unh tak na kaho aur na unhen jhijhako, balki unase shishtataapoorvak baat karo"
        },
        {
            "chapter": 17,
            "verse": 24,
            "text": "aur unake aage dayaaluta se namrata kee bhujaen bichhae rakho aur kaho, \"mere rab! jis prakaar unhonne baalakaal mein mujhe paala hai, too bhee unapar daya kar."
        },
        {
            "chapter": 17,
            "verse": 25,
            "text": "jo kuchh tumhaare jee mein hai use tumhaara rab bhalee-bhaanti jaanata hai. yadi tum suyogy aur achchhe hue to nishchay hee vah bhee aise rujoo karanevaalon ke lie bada kshamaasheel hai"
        },
        {
            "chapter": 17,
            "verse": 26,
            "text": "aur naatedaar ko usaka haq do muhataaj aur musaafir ko bhee - aur phuzoolakharchee na karo"
        },
        {
            "chapter": 17,
            "verse": 27,
            "text": "nishchay hee fuzoolakharchee karanevaale shaitaan ke bhaee hai aur shaitaan apane rab ka bada hee krtaghn hai."
        }
    ]
}
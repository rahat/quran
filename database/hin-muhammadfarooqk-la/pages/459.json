{
    "pages": [
        {
            "chapter": 39,
            "verse": 6,
            "text": "usane tumhen akelee jaan paida kiya; phir usee se usaka joda banaaya aur tumhaare lie chaupaayon mein se aath nar-maada utaare. vah tumhaaree maanon ke peton mein teen andheron ke bheetar tumhen ek srjanaroop ke pashchaat any ek srjanaroop deta chala jaata hai. vahee allaah tumhaara rab hai. baadashaahee usee kee hai, usake atirikt koee poojy-prabhu nahin. phir tum kahaan phire jaate ho"
        },
        {
            "chapter": 39,
            "verse": 7,
            "text": "yadi tum inakaar karoge to allaah tumase nisprh hai. yadyapi vah apane bandon ke lie inakaar ko pasand nahin karata, kintu yadi tum krtagyata dikhaoge, to use vah tumhaare lie pasand karata hai. koee bojh na uthaega. phir tumhaaree vaapasee apane rab hee kee or hai. aur vah tumhe bata dega, jo kuchh tum karate rahe hoge. nishchay hee vah seenon tak kee baaten jaanata hai"
        },
        {
            "chapter": 39,
            "verse": 8,
            "text": "jab manushy ko koee takaleef pahunchatee hai to vah apane rab ko usee kee or rujoo hokar pukaarane lagata hai, phir jab vah usapar apanee anukampa karata hai, to vah us cheez ko bhool jaata hai jisake lie pahale pukaar raha tha aur (doosaro ko) allaah ke samakaksh thaharaane lagata hai, taaki isake parinaamasvaroop vah usakee raah se bhataka de. kah do, \"apane inakaar ka thoda maza le lo. nissandeh tum aagavaalon mein se ho."
        },
        {
            "chapter": 39,
            "verse": 9,
            "text": "(kya ukt vyakti achchha hai) ya vah vyakti jo raat kee ghadiyon mein sajada karata aur khada rahata hai, aakhirat se darata hai aur apane rab kee dayaaluta kee aasha rakhata hua vinayasheelata ke saath bandagee mein laga rahata hai? kaho, \"kya ve log jo jaanate hai aur ve log jo nahin jaanate donon samaan honge? shiksha to buddhi aur samajhavaale hee grahan karate hai."
        },
        {
            "chapter": 39,
            "verse": 10,
            "text": "kah do ki \"ai mere bando, jo eemaan lae ho! apane rab ka dar rakho. jin logon ne achchha kar dikhaaya unake lie is sansaar mein achchhaee hai, aur allaah kee dharatee vistrt hai. jame rahanevaalon ko to unaka badala behisaab milakar rahega."
        }
    ]
}
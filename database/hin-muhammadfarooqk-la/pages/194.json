{
    "pages": [
        {
            "chapter": 9,
            "verse": 41,
            "text": "halake aur bojhil nikal pado aur allaah ke maarg mein apane maalon aur apanee jaanon ke saath jihaad karo! yahee tumhaare lie uttam hai, yadi tum jaano"
        },
        {
            "chapter": 9,
            "verse": 42,
            "text": "yadi nikat (bhavishy mein) hee kuchh milanevaala hota aur safar bhee halaka hota to ve avashy tumhaare peechhe chal padate, kintu maarg kee dooree unhen kathin aur bahut deergh prateet huee. ab ve allaah kee qasamen khaenge ki, \"yadi hamamen isakee saamarthy hotee to ham avashy tumhaare saath nikalate.\" ve apane aapako tabaahee mein daal rahe hai aur allaah bhalee-bhaanti jaanata hai ki nishchay hee ve jhoothe hai"
        },
        {
            "chapter": 9,
            "verse": 43,
            "text": "allaah ne tumhe kshama kar diya! tumane unhen kyon anumati de dee, yahaan tak ki jo log sachche hai ve tumhaare saamane prakat ho jaate aur jhoothon ko bhee tum jaan lete"
        },
        {
            "chapter": 9,
            "verse": 44,
            "text": "jo log allaah aur antim din par eemaan rakhate hai, ve tumase kabhee yah nahin chaahenge ki unhen apane maalon aur apanee jaanon ke saath jihaad karane se maaf rakha jae. aur allaah dar rakhanevaalon ko bhalee-bhaanti jaanata hai"
        },
        {
            "chapter": 9,
            "verse": 45,
            "text": "tumase chhuttee to bas vahee log maangate hai jo allaah aur antim din par eemaan nahin rakhate, aur jinake dil sandeh mein pade hai, to ve apane sandeh hee mein daanvaadol ho rahe hai"
        },
        {
            "chapter": 9,
            "verse": 46,
            "text": "yadi ve nikalane ka iraada karate to isake lie kuchh saamagree jutaate, kintu allaah ne unake uthane ko naapasand kiya to usane unhen rok diya. unake kah diya gaya, \"baithanevaalon ke saath baith raho."
        },
        {
            "chapter": 9,
            "verse": 47,
            "text": "yadi ve tumhaare saath nikalate bhee to tumhaare andar kharaabee ke siva kisee aur cheez kee abhivrddhi nahin karate. aur ve tumhaare beech upadrav machaane ke lie daud-dhoop karate aur tumamen unakee sunanevaale hai. aur allaah atyaachaariyon ko bhalee-bhaanti jaanata hai"
        }
    ]
}
{
    "pages": [
        {
            "chapter": 3,
            "verse": 181,
            "text": "allaah un logon kee baat sun chuka hai jinaka kahana hai ki \"allaah to nirdhan hai aur ham dhanavaan hai.\" unakee baat ham likh lenge aur nabiyon ko jo ve naahak qatl karate rahe hai use bhee. aur ham kahenge, \"lo, (ab) jalane kee yaatana ka maza chakho."
        },
        {
            "chapter": 3,
            "verse": 182,
            "text": "yah usaka badala hai jo tumhaare haathon ne aage bheja. allaah apane bandon par tanik bhee zulm nahin karata"
        },
        {
            "chapter": 3,
            "verse": 183,
            "text": "ye vahee log hai jinaka kahana hai ki \"allaah ne hamen taakeed kee hai ki ham kisee rasool par eemaan na laen, jabatak ki vah hamaare saamane aisee qurabaanee na pesh kare jise aag kha jae.\" kaho, \"tumhaare paas mujhase pahale kitane hee rasool khulee nishaaniyaan lekar aa chuke hai, aur ve vah cheez bhee lae the jisake lie tum kah rahe ho. phir yadi tum sachche ho to tumane unhen qatl kyon kiya"
        },
        {
            "chapter": 3,
            "verse": 184,
            "text": "phir yadi ve tumhen jhuthalaate hee rahen, to tumase pahale bhee kitane hee rasool jhuthalae ja chuke hai, jo khulee nishaaniyaan, zabooren aur prakaashamaan kitaab lekar aae the"
        },
        {
            "chapter": 3,
            "verse": 185,
            "text": "pratyek jeev mrtyu ka maza chakhanevaala hai, aur tumhen to qiyaamat ke din poora-poora badala de diya jaega. atah jise aag (jahannam) se hataakar jannat mein daakhil kar diya gaya, vah saphal raha. raha saansaarik jeevan, to vah maaya-saamagree ke siva kuchh bhee nahin"
        },
        {
            "chapter": 3,
            "verse": 186,
            "text": "tumhaaren maal aur tumhaare praan mein tumhaaree pareeksha hokar rahegee aur tumhen un logon se jinhen tumase pahale kitaab pradaan kee gaee thee aur un logon se jinhonne shirk kiya, bahut-see kashtaprad baaten sunanee padegee. parantu yadi tum jamen rahe aur (allaah ka) dar rakha, to yah un karmon mein se hai jo aavashyak thahara diya gaya hai"
        }
    ]
}
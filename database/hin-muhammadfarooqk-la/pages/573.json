{
    "pages": [
        {
            "chapter": 72,
            "verse": 14,
            "text": "aur yah ki hamamen se kuchh muslim (aagyaakaaree) hai aur hamamen se kuchh haq se hate hue hai. to jinhonne aagyaapaalan ka maarg grahan kar liya unhonne bhalaee aur soojh-boojh kee raah dhoondh lee"
        },
        {
            "chapter": 72,
            "verse": 15,
            "text": "rahe ve log jo haq se hate hue hai, to ve jahannam ka eedhan hokar rahe."
        },
        {
            "chapter": 72,
            "verse": 16,
            "text": "aur vah prakaashana kee gaee hai ki yadi ve seedhe maarg par dhairyapoorvak chalate to ham unhen paryaapt jal se abhishikt karate"
        },
        {
            "chapter": 72,
            "verse": 17,
            "text": "taaki ham usamen unakee pareeksha karen. aur jo koee apane rab kee yaad se kataraega, to vah use kathor yaatana mein daal dega"
        },
        {
            "chapter": 72,
            "verse": 18,
            "text": "aur yah ki masjiden allaah ke lie hai. atah allaah ke saath kisee aur ko na pukaaro"
        },
        {
            "chapter": 72,
            "verse": 19,
            "text": "aur yah ki \"jab allaah ka banda use pukaarata hua khada hua to ve aise lagate hai ki usapar jatthe banakar toot padege."
        },
        {
            "chapter": 72,
            "verse": 20,
            "text": "kah do, \"main to bas apane rab hee ko pukaarata hoon, aur usake saath kisee ko saajhee nahin thaharaata."
        },
        {
            "chapter": 72,
            "verse": 21,
            "text": "kah do, \"main to tumhaare lie na kisee haani ka adhikaar rakhata hoon aur na kisee bhalaee ka."
        },
        {
            "chapter": 72,
            "verse": 22,
            "text": "kaho, \"allaah ke muqaabale mein mujhe koee panaah nahin de sakata aur na main usase bachakar kataraane kee koee jagah pa sakata hoon."
        },
        {
            "chapter": 72,
            "verse": 23,
            "text": "sivaay allaah kee or se pahunchane aur usake sandesh dene ke. aur jo koee allaah aur usake rasool kee avagya karega to usake lie jahannam kee aag hai, jisamen aise log sadaiv rahenge."
        },
        {
            "chapter": 72,
            "verse": 24,
            "text": "yahaan tak ki jab ve us cheez ko dekh lenge jisaka unase vaada kiya jaata hai to ve jaan lenge ki kaun apane sahaayak kee drshti se kamazor aur sankhya mein nyootar hai"
        },
        {
            "chapter": 72,
            "verse": 25,
            "text": "kah do, \"main nahin jaanata ki jis cheez ka tumase vaada kiya jaata hai vah nikat hai ya mera rab usake lie lambee avadhi thaharaata hai"
        },
        {
            "chapter": 72,
            "verse": 26,
            "text": "paroksh ka jaananevaala vahee hai aur vah apane paroksh ko kisee par prakat nahin karata"
        },
        {
            "chapter": 72,
            "verse": 27,
            "text": "sivaay us vyakti ke jise usane rasool kee haisiyat se pasand kar liya ho to usake aage se aur usake peechhe se nigaraanee kee poorn vyavastha kar deta hai"
        },
        {
            "chapter": 72,
            "verse": 28,
            "text": "taaki vah yaqeenee bana de ki unhonne apane rab ke sandesh pahuncha die aur jo kuchh unake paas hai use vah ghere hue hai aur har cheez ko usane gin rakha hai."
        }
    ]
}
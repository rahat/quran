{
    "pages": [
        {
            "chapter": 16,
            "verse": 94,
            "text": "tum apanee qasamon ko paraspar hastakshep karane ka bahaana na bana lena. kaheen aisa na ho ki koee qadam jamane ke pashchaat ukhad jae aur allaah ke maarg se tumhaare rokane ke badale mein tumhen takaleef ka maza chakhana pade aur tum ek badee yaatana ke bhaagee thaharo"
        },
        {
            "chapter": 16,
            "verse": 95,
            "text": "aur tuchchh mooly ke lie allaah kee pratigya ka sauda na karo. allaah ke paas jo kuchh hai vah tumhaare lie adhik achchha hai, yadi tum jaano"
        },
        {
            "chapter": 16,
            "verse": 96,
            "text": "tumhaare paas jo kuchh hai vah to samaapt ho jaega, kintu allaah ke paas jo kuchh hai vahee baaqee rahanevaala hai. jin logon ne dhairy se kaam liya unhen to, jo uttam karm ve karate rahe usake badale mein, ham avashy unaka pratidaan pradaan karenge"
        },
        {
            "chapter": 16,
            "verse": 97,
            "text": "jis kisee ne bhee achchha karm kiya, purush ho ya stree, shart yah hai ki vah eemaan par ho, to ham use avashy pavitr jeevan-yaapan karaenge. aise log jo achchha karm karate rahe usake badale mein ham unhen avashy unaka pratidaan pradaan karenge"
        },
        {
            "chapter": 16,
            "verse": 98,
            "text": "atah jab tum quraan padhane lago to phitakaare hue shaitaan se bachane ke lie allaah kee panaah maang liya karo"
        },
        {
            "chapter": 16,
            "verse": 99,
            "text": "usaka to un logon par koee zor nahin chalata jo eemaan lae aur apane rab par bharosa rakhate hai"
        },
        {
            "chapter": 16,
            "verse": 100,
            "text": "usaka zor to bas unheen logon par chalata hai jo use apana mitr banaate hai aur us (allaah) ke saath saajhee thaharaate hai"
        },
        {
            "chapter": 16,
            "verse": 101,
            "text": "jab ham kisee aayat kee jagah doosaree aayat badalakar laate hai - aur allaah bhalee-bhaanti jaanata hai jo kuchh vah avatarit karata hai - to ve kahate hai, \"tum svayan hee ghad lete ho!\" nahin, balki unamen se adhikatar log nahin jaanate"
        },
        {
            "chapter": 16,
            "verse": 102,
            "text": "kah do, \"ise ta pavitr aatma ne tumhaare rab kee or kramashah saty ke saath utaara hai, taaki eemaan laanevaalon ko jamaav pradaan kare aur aagyaakaariyon ke lie maargadarshan aur shubh soochana ho"
        }
    ]
}
{
    "juzs": [
        {
            "chapter": 27,
            "verse": 56,
            "text": "parantu usakee qaum ke logon ka uttar isake siva kuchh na tha ki unhonne kaha, \"nikaal baahar karo loot ke gharavaalon ko apanee bastee se. ye log sutharaee ko bahut pasand karate hai"
        },
        {
            "chapter": 27,
            "verse": 57,
            "text": "antatah hamane use aur usake gharavaalon ko bacha liya sivaay usakee stree ke. usake lie hamane niyat kar diya tha ki vah peechhe rah jaanevaalon mein se hogee"
        },
        {
            "chapter": 27,
            "verse": 58,
            "text": "aur hamane unapar ek barasaat barasaee aur vah bahut hee buree barasaat tha un logon ke haq mein, jinhen sachet kiya ja chuka tha"
        },
        {
            "chapter": 27,
            "verse": 59,
            "text": "kaho, \"prashansa allaah ke lie hai aur salaam hai unake un bandon par jinhen usane chun liya. kya allaah achchha hai ya ve jinhen ve saajhee thahara rahe hai"
        },
        {
            "chapter": 27,
            "verse": 60,
            "text": "(tumhaare poojy achchhe hai) ya vah jisane aakaashon aur dharatee ko paida kiya aur tumhaare lie aakaash se paanee barasaaya; usake dvaara hamane ramaneey udyaan ugae? tumhaare lie sambhav na tha ki tum unake vrkshon ko ugaate. - kya allaah ke saath koee aur prabhu-poojy hai? nahin, balki vahee log maarg se hatakar chale ja rahe hai"
        },
        {
            "chapter": 27,
            "verse": 61,
            "text": "ya vah jisane dharatee ko thaharane ka sthaan banaaya aur usake beech-beech mein nadiyaan bahaee aur usake lie mazaboot pahaad banae aur do samudron ke beech ek rok laga dee. kya allaah ke saath koee aur prabhu poojy hai? nahin, unamen se adhikatar log jaanate hee nahee"
        },
        {
            "chapter": 27,
            "verse": 62,
            "text": "ya vah jo vyagr kee pukaar sunata hai, jab vah use pukaare aur takaleef door kar deta hai aur tumhen dharatee mein adhikaaree banaata hai? kya allaah ke saath koee aur poojy-prabhu hai? tum dhyaan thode hee dete ho"
        },
        {
            "chapter": 27,
            "verse": 63,
            "text": "ya vah jo thal aur jal ke andheron mein tumhaara maargadarshan karata hai aur jo apanee dayaaluta ke aage havaon ko shubh-soochana banaakar bhejata hai? kya allaah ke saath koee aur prabhu poojy hai? uchch hai allaah, us shirk se jo ve karate hai"
        },
        {
            "chapter": 27,
            "verse": 64,
            "text": "ya vah jo srshti ka aarambh karata hai, phir usakee punaraavrtti bhee karata hai, aur jo tumako aakaash aur dharatee se rozee deta hai? kya allaah ke saath koee aur prabh poojy hai? kaho, \"lao apana pramaan, yadi tum sachche ho."
        },
        {
            "chapter": 27,
            "verse": 65,
            "text": "kaho, \"aakaashon aur dharatee mein jo bhee hai, allaah ke siva kisee ko bhee paroksh ka gyaan nahin hai. aur na unhen isakee chetana praapt hai ki ve kab uthae jaenge."
        },
        {
            "chapter": 27,
            "verse": 66,
            "text": "balki aakhirat ke vishay mein unaka gyaan pakka ho gaya hai, balki ye usakee or se kuchh sandeh mein hai, balki ve usase andhe hai"
        },
        {
            "chapter": 27,
            "verse": 67,
            "text": "jin logon ne inakaar kiya ve kahate hai ki \"kya jab ham mittee ho jaenge aur hamaare baap-daada bhee, to kya vaastav mein ham (jeevit karake) nikaale jaenge"
        },
        {
            "chapter": 27,
            "verse": 68,
            "text": "isaka vaada to isase pahale bhee kiya ja chuka hai, hamase bhee aur hamaare baap-daada se bhee. ye to bas pahale logo kee kahaaniyaan hai."
        },
        {
            "chapter": 27,
            "verse": 69,
            "text": "kaho ki \"dharatee mein chalo-phiro aur dekho ki aparaadhiyon ka kaisa parinaam hua."
        },
        {
            "chapter": 27,
            "verse": 70,
            "text": "unake prati shokaakul na ho aur na us chaal se dil tang ho, jo ve chal rahe hai."
        },
        {
            "chapter": 27,
            "verse": 71,
            "text": "ve kahate hai, \"yah vaada kab poora hoga, yadi tum sachche ho"
        },
        {
            "chapter": 27,
            "verse": 72,
            "text": "kaho, \"jisakee tum jaldee macha rahe ho bahut sambhav hai ki usaka koee hissa tumhaare peechhe hee laga ho."
        },
        {
            "chapter": 27,
            "verse": 73,
            "text": "nishchay hee tumhaara rab to logon par udaar anugrah karanevaala hai, kintu unamen se adhikatar log krtagyata nahin dikhaate"
        },
        {
            "chapter": 27,
            "verse": 74,
            "text": "nishchay hee tumhaara rah bhalee-bhaanti jaanata hai, jo kuchh unake seene chhipae hue hai aur jo kuchh ve prakat karate hai."
        },
        {
            "chapter": 27,
            "verse": 75,
            "text": "aakaash aur dharatee mein chhipee koee bhee cheez aisee nahin jo ek spasht kitaab mein maujood na ho"
        },
        {
            "chapter": 27,
            "verse": 76,
            "text": "nissandeh yah quraan isaraeel kee santaan ko adhikatar aisee baate kholakar sunaata hai jinake vishay mein unase matabhed hai"
        },
        {
            "chapter": 27,
            "verse": 77,
            "text": "aur nissandah yah to eemaanavaalon ke lie maargadarshan aur dayaaluta hai"
        },
        {
            "chapter": 27,
            "verse": 78,
            "text": "nishchay hee tumhaara rab unake beech apane hukm se faisala kar dega. vah atyant prabhutvashaalee, sarvagy hai"
        },
        {
            "chapter": 27,
            "verse": 79,
            "text": "atah allaah par bharosa rakho. nishchay hee tum spasht saty par ho"
        },
        {
            "chapter": 27,
            "verse": 80,
            "text": "tum murdon ko nahin suna sakate aur na baharon ko apanee pukaar suna sakate ho, jabaki ve peeth dekar phire bhee ja rahen ho."
        },
        {
            "chapter": 27,
            "verse": 81,
            "text": "aur na tum andhon ko unakee gumaraahee se hataakar raah par la sakate ho. tum to bas unheen ko suna sakate ho, jo hamaaree aayaton par eemaan laana chaahen. atah vahee aagyaakaaree hote hai"
        },
        {
            "chapter": 27,
            "verse": 82,
            "text": "aur jab unapar baat pooree ho jaegee, to ham unake lie dharatee ka praanee saamane laenge jo unase baaten karega ki \"log hamaaree aayaton par vishvaas nahin karate the"
        },
        {
            "chapter": 27,
            "verse": 83,
            "text": "aur jis din ham pratyek samudaay mein se ek giroh, aise logon ka jo hamaaree aayaton ko jhuthalaate hai, gher laenge. phir unakee darjaabandee kee jaegee"
        },
        {
            "chapter": 27,
            "verse": 84,
            "text": "yahaan tak ki jab ve aa jaenge to vah kahega, \"kya tumane meree aayaton ko jhuthalaaya, haalaanki apane gyaan se tum unapar haavee na the ya phir tum kya karate the"
        },
        {
            "chapter": 27,
            "verse": 85,
            "text": "aur baat unapar pooree hokar rahegee, isalie ki unhonne zulm kiya. atah ve kuchh bol na sakenge"
        },
        {
            "chapter": 27,
            "verse": 86,
            "text": "kya unhonne dekha nahin ki hamane raat ko (andheree) banaaya, taaki ve usamen shaanti aur chain praapt karen. aur din ko prakaashamaan banaaya (ki usamen kaam karen)? nishchay hee isamen un logon ke lie nishaaniyaan hai, jo eemaan le aaen"
        },
        {
            "chapter": 27,
            "verse": 87,
            "text": "aur khayaal karo jis din soor (narasingha) mein phoonk maaree jaegee aur jo aakaashon aur dharatee mein hai, ghabara uthenge, sivaay unake jinhen allaah chaahe - aur sab kaan dabae usake samaksh upasthit ho jaenge"
        },
        {
            "chapter": 27,
            "verse": 88,
            "text": "aur tum pahaadon ko dekhakar samajhate ho ki ve jame hue hai, haalaanki ve chal rahe honge, jis prakaar baadal chalate hai. yah allaah kee kaareegaree hai, jisane har cheez ko sudrdh kiya. nissandeh vah usakee khabar rakhata hai, jo kuchh tum karate ho"
        },
        {
            "chapter": 27,
            "verse": 89,
            "text": "jo koee sucharit lekar aaya usako usase bhee achchha praapt hoga; aur aise log ghabaraahat se us din nishchint honge"
        },
        {
            "chapter": 27,
            "verse": 90,
            "text": "aur jo kucharit lekar aaya to aise logon ke munh aag mein audhe honge. (aur unase kaha jaega) \"kya tum usake siva kisee aur cheez ka badala pa rahe ho, jo tum karate rahe ho"
        },
        {
            "chapter": 27,
            "verse": 91,
            "text": "mujhe to bas yahee aadesh mila hai ki is nagar (makka) ke rab kee bandagee karoon, jisane is aadaraneey thaharaaya aur usee kee har cheez hai. aur mujhe aadesh mila hai ki main aagyaakaaree banakar rahoon"
        },
        {
            "chapter": 27,
            "verse": 92,
            "text": "aur yah ki quraan padhakar sunaoon. ab jis kisee ne sammaarg grahan kiya vah apane hee lie sammaarg grahan karega. aur jo pathabhrashti raha to kah do, \"main to bas ek sachet karanevaala hee hoon."
        },
        {
            "chapter": 27,
            "verse": 93,
            "text": "aur kaho, \"saaree prashansa allaah ke lie hai. jald hee vah tumhen apanee nishaaniyaan dikha dega aur tum unhen pahachaan loge. aur tera rab usase bekhabar nahin hai, jo kuchh tum sab kar rahe ho."
        },
        {
            "chapter": 28,
            "verse": 1,
            "text": "ta॰ seen॰ meem॰"
        },
        {
            "chapter": 28,
            "verse": 2,
            "text": "(jo aayaten avatarit ho rahee hai) ve spasht. kitaab kee aayaten hain"
        },
        {
            "chapter": 28,
            "verse": 3,
            "text": "ham unhen moosa aur firaun ka kuchh vrttaant theek-theek sunaate hai, un logon ke lie jo eemaan laana chaahen"
        },
        {
            "chapter": 28,
            "verse": 4,
            "text": "nissandeh firaun ne dharatee mein sarakashee kee aur usake nivaasiyon ko vibhinn girohon mein vibhakt kar diya. unamen se ek giroh ko kamazor kar rakha tha. vah unake beton kee hatya karata aur unakee striyon ko jeevit rahane deta. nishchay hee vah bigaad paida karanevaalon mein se tha"
        },
        {
            "chapter": 28,
            "verse": 5,
            "text": "aur ham yah chaahate the ki un logon par upakaar karen, jo dharatee mein kamazor pade the aur unhen naayak banaen aur unheen ko vaaris banaen"
        },
        {
            "chapter": 28,
            "verse": 6,
            "text": "aur dharatee mein unhen sattaadhikaar pradaan karen aur unakee or se firaun aur haamaan aur unakee senaon ko vah kuchh dikhaen, jisakee unhen aashanka thee"
        },
        {
            "chapter": 28,
            "verse": 7,
            "text": "hamane moosa kee maan ko sanket kiya ki \"use doodh pila phir jab tujhe usake vishay mein bhay ho, to use dariya mein daal de aur na tujhe koee bhay ho aur na too shokaakul ho. ham use tere paas lauta laenge aur use rasool banaenge."
        },
        {
            "chapter": 28,
            "verse": 8,
            "text": "antatah firaun ke logon ne use utha liya, taaki parinaamasvaroop vah unaka shatru aur unake lie dukh bane. nishchay hee firaun aur haamaan aur unakee senaon se badee chook huee"
        },
        {
            "chapter": 28,
            "verse": 9,
            "text": "firaun kee stree ne kaha, \"yah meree aur tumhaaree aankhon kee thandak hai. isakee hatya na karo, kadaachit yah hamen laabh pahunchae ya ham ise apana beta hee bana len.\" aur ve (parinaam se) bekhabar the"
        },
        {
            "chapter": 28,
            "verse": 10,
            "text": "aur moosa kee maan ka hrday vichalit ho gaya. nikat tha ki vah usako prakat kar detee, yadi ham usake dil ko is dhyey se na sanbhaalate ki vah mominon mein se ho"
        },
        {
            "chapter": 28,
            "verse": 11,
            "text": "usane usakee bahan se kaha, \"too usake peechhe-peechhe ja.\" atev vah use door hee door se dekhatee rahee aur ve mahasoos nahin kar rahe the"
        },
        {
            "chapter": 28,
            "verse": 12,
            "text": "hamane pahale hee se doodh pilaanevaaliyon ko usapar haraam kar diya. atah usane (moosa kee bahan se) kaha ki \"kya main tumhen aise gharavaalon ka pata bataoon jo tumhaare lie isake paalan-poshan ka zimma len aur isake shubh-chintak hon"
        },
        {
            "chapter": 28,
            "verse": 13,
            "text": "is prakaar ham use usakee maan ke paas lauta lae, taaki usakee aankh thandee ho aur vah shokaakul na ho aur taaki vah jaan le ki allaah ka vaada sachcha hai, kintu unamen se adhikatar log jaanate nahin"
        },
        {
            "chapter": 28,
            "verse": 14,
            "text": "aur jab vah apanee javaanee ko pahuncha aur bharapoor ho gaya, to hamane use nirnay-shakti aur gyaan pradaan kiya. aur sukarmee logon ko ham isee prakaar badala dete hai"
        },
        {
            "chapter": 28,
            "verse": 15,
            "text": "usane nagar mein aise samay pravesh kiya jabaki vahaan ke log bekhabar the. usane vahaan do aadamiyon ko ladate paaya. yah usake apane giroh ka tha aur yah usake shatruon mein se tha. jo usake giroh mein se tha usane usake muqaabale mein, jo usake shatruon mein se tha, sahaayata ke lie use pukaara. moosa ne use ghoonsa maara aur usaka kaam tamaam kar diya. kaha, \"yah shaitaan kee kaaryavaee hai. nishchay hee vah khula pathabhrasht karanevaala shatru hai."
        },
        {
            "chapter": 28,
            "verse": 16,
            "text": "usane kaha, \"ai mere rab, mainne apane aapapar zulm kiya. atah too mujhe kshama kar de.\" atev usane use kshama kar diya. nishchay hee vahee badee kshamaasheel, atyant dayaavaan hai"
        },
        {
            "chapter": 28,
            "verse": 17,
            "text": "usane kaha, \"ai mere rab! jaise toone mujhapar anukampa darshaee hai, ab main bhee kabhee aparaadhiyon ka sahaayak nahin banoonga."
        },
        {
            "chapter": 28,
            "verse": 18,
            "text": "phir doosare din vah nagar mein darata, toh leta hua pravisht hua. itane mein achaanak kya dekhata hai ki vahee vyakti jisane kal usase sahaayata chaahee thee, use pukaar raha hai. moosa ne usase kaha, \"too to pratyaksh bahaka hua vyakti hai."
        },
        {
            "chapter": 28,
            "verse": 19,
            "text": "phir jab usane vaada kiya ki us vyakti ko pakade, jo un logon ka shatru tha, to vah bol utha, \"ai moosa, kya too chaahata hai ki mujhe maar daale, jis prakaar toone kal ek vyakti ko maar daala? dharatee mein bas too nirday atyaachaaree banakar rahana chaahata hai aur yah nahin chaahata ki sudhaar karanevaala ho."
        },
        {
            "chapter": 28,
            "verse": 20,
            "text": "isake pashchaat ek aadamee nagar ke parale sire se daudata hua aaya. usane kaha, \"ai moosa, saradaar tere vishay mein paraamarsh kar rahe hain ki tujhe maar daalen. atah too nikal ja! main tera hitaishee hoon."
        },
        {
            "chapter": 28,
            "verse": 21,
            "text": "phir vah vahaan se darata aur khatara bhaanpata hua nikal khada hua. usane kaha, \"ai mere rab! mujhe zaalim logon se chhutakaara de."
        },
        {
            "chapter": 28,
            "verse": 22,
            "text": "jab usane madayan ka rukh kiya to kaha, \"aasha hai, mera rab mujhe theek raaste par daal dega."
        },
        {
            "chapter": 28,
            "verse": 23,
            "text": "aur jab vah madayan ke paanee par pahuncha to usane usapar paanee pilaate logon ko ek giroh paaya. aur unase hatakar ek or do striyon ko paaya, jo apan jaanavaron ko rok rahee theen. usane kaha, \"tumhaara kya maamala hai?\" unhonne kaha, \"ham us samay tak paanee nahin pila sakate, jab tak ye charavaahe apane jaanavar nikaal na le jaen, aur hamaare baap bahut hee boodhe hai."
        },
        {
            "chapter": 28,
            "verse": 24,
            "text": "tab usane un donon ke lie paanee pila diya. phir chhaaya kee or palat gaya aur kaha, \"ai mere rab, jo bhalaee bhee too meree utaar de, main usaka zarooratamand hoon."
        },
        {
            "chapter": 28,
            "verse": 25,
            "text": "phir un donon mein se ek lajaatee huee usake paas aaee. usane kaha, \"mere baap aapako bula rahe hai, taaki aapane hamaare lie (jaanavaron ko) jo paanee pilaaya hai, usaka badala aapako den.\" phir jab vah usake paas pahuncha aur use apane saare vrttaant sunae to usane kaha, \"kuchh bhay na karo. tum zaalim logon se chhutakaara pa gae ho."
        },
        {
            "chapter": 28,
            "verse": 26,
            "text": "un donon striyon mein se ek ne kaha, \"ai mere baap! isako mazadooree par rakh leejie. achchha vyakti, jise aap mazadooree par rakhen, vahee hai jo balavaan, amaanatadaar ho."
        },
        {
            "chapter": 28,
            "verse": 27,
            "text": "usane kaha, \"main chaahata hoon ki apanee in donon betiyon mein se ek ka vivaah tumhaare saath is shart par kar doon ki tum aath varsh tak mere yahaan naukaree karo. aur yadi tum das varsh poore kar do, to yah tumhaaree or se hoga. main tumhen kathinaee mein daalana nahin chaahata. yadi allaah ne chaaha to tum mujhe nek paoge."
        },
        {
            "chapter": 28,
            "verse": 28,
            "text": "kaha, \"yah mere aur aapake beech nishchay ho chuka. in donon avadhiyon mein se jo bhee main pooree kar doon, to tujhapar koee zyaadatee nahin hogee. aur jo kuchh ham kah rahe hai, usake vishay mein allaah par bharosa kaafee hai."
        },
        {
            "chapter": 28,
            "verse": 29,
            "text": "phir jab moosa ne avadhi pooree kar dee aur apane gharavaalon ko lekar chala to toor kee or usane ek aag-see dekhee. usane apane gharavaalon se kaha, \"thaharo, mainne ek aag ka avalokan kiya hai. kadaachit main vahaan se tumhaare paas koee khabar le aaoon ya us aag se koee angaara hee, taaki tum taap sako."
        },
        {
            "chapter": 28,
            "verse": 30,
            "text": "phir jab vah vahaan pahuncha to daahinee ghaatee ke kinaare se shubh kshetr mein vrksh se aavaaz aaee, \"ai moosa! main hee allaah hoon, saare sansaar ka rab"
        },
        {
            "chapter": 28,
            "verse": 31,
            "text": "aur yah ki \"daal de apanee laathee.\" phir jab usane dekha ki vah bal kha rahee hai jaise koee saanp ho to vah peeth pherakar bhaaga aur peechhe mudakar bhee na dekha. \"ai moosa! aage aa aur bhay na kar. nissandeh tere lie koee bhay kee baat nahin"
        },
        {
            "chapter": 28,
            "verse": 32,
            "text": "apana haath apane girebaan mein daal. bina kisee kharaabee ke chamakata hua nikalega. aur bhay ke samay apanee bhuja ko apane se milae rakh. ye do nishaaniyaan hai tere rab kee or se firaun aur usake darabaariyon ke paas lekar jaane ke lie. nishchay hee ve bade avagyaakaaree log hai."
        },
        {
            "chapter": 28,
            "verse": 33,
            "text": "usane kaha, \"ai mere rab! mujhase unake ek aadamee kee jaan gaee hai. isalie main darata hoon ki ve mujhe maar daalenge"
        },
        {
            "chapter": 28,
            "verse": 34,
            "text": "mere bhaee haaroon kee zabaan mujhase badhakar dhaaraapravaah hai. atah use mere saath sahaayak ke roop mein bhej ki vah meree pushti kare. mujhe bhay hai ki ve mujhe jhuthalaenge."
        },
        {
            "chapter": 28,
            "verse": 35,
            "text": "kaha, \"ham tere bhaee ke dvaara teree bhuja mazaboot karenge, aur tum donon ko ek oj pradaan karenge ki ve phir tum tak na pahunch sakenge. hamaaree nishaaniyon ke kaaran tum donon aur jo tumhaare anuyaayee honge ve hee prabhaavee honge."
        },
        {
            "chapter": 28,
            "verse": 36,
            "text": "phir jab moosa unake paas hamaaree khulee-khulee nishaaniyaan lekar aaya to unhonne kaha, \"yah to bas ghada hua jaadoo hai. hamane to yah baat apane agale baap-daada mein kabhee sunee hee nahin."
        },
        {
            "chapter": 28,
            "verse": 37,
            "text": "moosa ne kaha, \"mera rab us vyakti ko bhalee-bhaanti jaanata hai jo usake yahaan se maargadarshan lekar aaya hai, aur usako bhee jisake lie antim ghar hai. nishchay hee zaalim saphal nahin hote."
        },
        {
            "chapter": 28,
            "verse": 38,
            "text": "firaun ne kaha, \"ai darabaaravaalo, main to apane siva tumhaare kisee prabhu ko nahin jaanata. achchha to ai haamaan! too mere lie eeten aag mein pakava. phir mere lie ek ooncha mahal bana ki main moosa ke prabhu ko jhaank aaoon. main to use jhootha samajhata hoon."
        },
        {
            "chapter": 28,
            "verse": 39,
            "text": "usane aur usakee senaon ne dharatee mein naahaq ghamand kiya aur samajha ki unhen hamaaree or lautana nahin hai"
        },
        {
            "chapter": 28,
            "verse": 40,
            "text": "antatah hamane use aur usakee senaon ko pakad liya aur unhen gahare paanee mein phenk diya. ab dekh lo ki zaalimon ka kaisa parinaam hua"
        },
        {
            "chapter": 28,
            "verse": 41,
            "text": "aur hamane unhen aag kee or bulaanevaale peshava bana diya aur qiyaamat ke din unhen koee sahaayata praapt na hogee"
        },
        {
            "chapter": 28,
            "verse": 42,
            "text": "aur hamane is duniya mein unake peechhe laanat laga dee aur qiyaamat din vahee badahaal honge"
        },
        {
            "chapter": 28,
            "verse": 43,
            "text": "aur agalee naslon ko vinasht kar dene ke pashchaat hamane moosa ko kitaab pradaan kee, logon ke lie antardrshtiyon kee saamagree, maargadarshan aur dayaaluta banaakar, taaki ve dhyaan den"
        },
        {
            "chapter": 28,
            "verse": 44,
            "text": "tum to (nagar ke) pashchimee kinaare par nahin the, jab hamane moosa ko baat kee nirnit soochana dee thee, aur na tum gavaahon mein se the"
        },
        {
            "chapter": 28,
            "verse": 45,
            "text": "lekin hamane bahut-see naslen uthaeen aur unapar bahut samay beet gaya. aur na tum madayanavaalon mein rahate the ki unhen hamaaree aayaten suna rahe hote, kintu rasoolon ko bhejanevaale ham hee rahe hai"
        },
        {
            "chapter": 28,
            "verse": 46,
            "text": "aur tum toor ke anchal mein bhee upasthit na the jab hamane pukaara tha, kintu yah tumhaare rab kee dayaaluta hai - taaki tum aise logon ko sachet kar do jinake paas tumase pahale koee sachet karanevaala nahin aaya, taaki ve dhyaan den"
        },
        {
            "chapter": 28,
            "verse": 47,
            "text": "(ham rasool banaakar na bhejate) yadi yah baat na hotee ki jo kuchh unake haath aage bhej chuke hai usake kaaran jab unapar koee museebat aae to ve kahane lagen, \"ai hamaare rab, toone kyon na hamaaree or koee rasool bheja ki ham teree aayaton ka (anusaran) karate aur momin hote"
        },
        {
            "chapter": 28,
            "verse": 48,
            "text": "phir jab unake paas hamaare yahaan se saty aa gaya to ve kahane lage ki \"jo cheez moosa ko milee thee usee tarah kee cheez ise kyon na milee?\" kya ve usaka inakaar nahin kar chuke hai, jo isase pahale moosa ko pradaan kiya gaya tha? unhonne kaha, \"donon jaadoo hai jo ek-doosare kee sahaayata karate hai.\" aur kaha, \"ham to harek ka inakaar karate hai."
        },
        {
            "chapter": 28,
            "verse": 49,
            "text": "kaho, \"achchha to lao allaah ke yahaan se koee aisee kitaab, jo in donon se badhakar maargadarshan karanevaalee ho ki main usaka anusaran karoon, yadi tum sachche ho"
        },
        {
            "chapter": 28,
            "verse": 50,
            "text": "ab yadi ve tumhaaree maang pooree na karen to jaan lo ki ve keval apanee ichchhaon ke peechhe chalate hai. aur us vyakti se badhakar bhataka hua kaun hoga jo allaah kee or se kisee maargadarshan ke bina apanee ichchha par chale? nishchay hee allaah zaalim logon ko maarg nahin dikhaata"
        },
        {
            "chapter": 28,
            "verse": 51,
            "text": "aur ham unake lie vaanee baraabar avatarit karate rahe, shaayad ve dhyaan den"
        },
        {
            "chapter": 28,
            "verse": 52,
            "text": "jin logon ko hamane isase poorv kitaab dee thee, ve isapar eemaan laate hai"
        },
        {
            "chapter": 28,
            "verse": 53,
            "text": "aur jab yah unako padhakar sunaaya jaata hai to ve kahate hai, \"ham isapar eemaan lae. nishchay hee yah saty hai hamaare rab kee or se. ham to isase pahale hee se muslim (aagyaakaaree) hain."
        },
        {
            "chapter": 28,
            "verse": 54,
            "text": "ye ve log hai jinhen unaka pratidaan dugana diya jaega, kyonki ve jame rahe aur bhalaee ke dvaara buraee ko door karate hai aur jo kuchh rozee hamane unhen dee hain, usamen se kharch karate hai"
        },
        {
            "chapter": 28,
            "verse": 55,
            "text": "aur jab ve vyarth kee baat sunate hai to yah kahate hue usase kinaara kheench lete hai ki \"hamaare lie hamaare karm hai aur tumhaare lie tumhaare karm hai. tumako salaam hai! zaahilon ko ham nahin chaahate."
        },
        {
            "chapter": 28,
            "verse": 56,
            "text": "tum jise chaaho raah par nahin la sakate, kintu allaah jise chaahata hai raah dikhaata hai, aur vahee raah paanevaalon ko bhalee-bhaanti jaanata hai"
        },
        {
            "chapter": 28,
            "verse": 57,
            "text": "ve kahate hai, \"yadi ham tumhaare saath is maargadarshan ka anusaran karen to apane bhoo-bhaag se uchak lie jaenge.\" kya khataron se surakshit haram mein hamane thikaana nahin diya, jisakee or hamaaree or se rozee ke roop mein har cheez kee paidaavaar khinchee chalee aatee hai? kintu unamen se adhikatar jaanate nahin"
        },
        {
            "chapter": 28,
            "verse": 58,
            "text": "hamane kitanee hee bastiyon ko vinasht kar daala, jinhonne apanee guzar-basar ke sansaadhan par itaraate hue akrtagyata dikhaee. to ve hai unake ghar, jo unake baad aabaad thode hee hue. antatah ham hee vaaris hue"
        },
        {
            "chapter": 28,
            "verse": 59,
            "text": "tera rab to bastiyon ko vinasht karanevaala nahin jab tak ki unakee kendreey bastee mein koee rasool na bhej de, jo hamaaree aayaten sunae. aur ham bastiyon ko vinasht karanevaale nahin sivaay is sthiti ke ki vahaan ke rahanevaale zaalim hon"
        },
        {
            "chapter": 28,
            "verse": 60,
            "text": "jo cheez bhee tumhen pradaan kee gaee hai vah to saansaarik jeevan kee saamagree aur usakee shobha hai. aur jo kuchh allaah ke paas hai vah uttam aur shesh rahanevaala hai, to kya tum buddhi se kaam nahin lete"
        },
        {
            "chapter": 28,
            "verse": 61,
            "text": "bhala vah vyakti jisase hamane achchha vaada kiya hai aur vah use paanevaala bhee ho, vah us vyakti kee tarah ho sakata hai jise hamane saansaarik jeevan kee saamagree de dee ho, phir vah qiyaamat ke din pakadakar pesh kiya jaanevaala ho"
        },
        {
            "chapter": 28,
            "verse": 62,
            "text": "khayaal karo jis din vah unhen pukaarega aur kahega, \"kahaan hai mere ve saajheedaar jinaka tumhen daava tha"
        },
        {
            "chapter": 28,
            "verse": 63,
            "text": "jinapar baat pooree ho chukee hogee, ve kahenge, \"ai hamaare rab! ye ve log hai jinhen hamane bahaka diya tha. jaise ham svayan bahake the, inhen bhee bahakaaya. hamane tere aage spasht kar diya ki inase hamaara koee sambandh nahin. ye hamaaree bandagee to karate nahin the"
        },
        {
            "chapter": 28,
            "verse": 64,
            "text": "kaha jaega, \"pukaaro, apane thaharae hue saajheedaaron ko!\" to ve unhen pukaarenge, kintu ve unako koee uttar na denge. aur ve yaatana dekhakar rahenge. kaash ve maarg paanevaale hote"
        },
        {
            "chapter": 28,
            "verse": 65,
            "text": "aur khayaal karo, jis din vah unhen pukaarega aur kahega, \"tumane rasoolon ko kya uttar diya tha"
        },
        {
            "chapter": 28,
            "verse": 66,
            "text": "us din unhen baat na soojhengee, phir ve aapas mein bhee poochhataachh na karenge"
        },
        {
            "chapter": 28,
            "verse": 67,
            "text": "alabatta jis kisee ne tauba kar lee aur vah eemaan le aaya aur achchha karm kiya, to aasha hai vah saphal honevaalon mein se hoga"
        },
        {
            "chapter": 28,
            "verse": 68,
            "text": "tera rab paida karata hai jo kuchh chaahata hai aur grahan karata hai jo chaahata hai. unhen koee adhikaar praapt nahin. allaah mahaan aur uchch hai us shirk se, jo ve karate hai"
        },
        {
            "chapter": 28,
            "verse": 69,
            "text": "aur tera rab jaanata hai jo kuchh unake seene chhipaate hai aur jo kuchh ve log vyakt karate hai"
        },
        {
            "chapter": 28,
            "verse": 70,
            "text": "aur vahee allaah hai, usake siva koee isht -poojy nahin. saaree prashansa usee ke lie hai pahale aur pichhale jeevan mein faisale ka adhikaar usee ko hai aur usee kee or tum lautakar jaoge"
        },
        {
            "chapter": 28,
            "verse": 71,
            "text": "‍‍kaho, \"kya tumane vichaar kiya ki yadi allaah qiyaamat ke din tak sadaiv ke lie tumapar raat kar de to allaah ke siva kaun isht-prabhu hai jo tumhaare lie prakaash lae? to kya tum dekhate nahin"
        },
        {
            "chapter": 28,
            "verse": 72,
            "text": "kaho, \"kya tumane vichaar kiya? yadi allaah qiyaamat ke din tak sadaiv ke lie tumapar din kar de to allaah ke siva doosara kaun isht-poojy hai jo tumhaare lie raat lae jisamen tum aaraam paate ho? to kya tum dekhate nahin"
        },
        {
            "chapter": 28,
            "verse": 73,
            "text": "usane apanee dayaaluta se tumhaare lie raat aur din banae, taaki tum usamen (raat mein) aaraam pao aur taaki tum (din mein) usaka anugrah (rozee) talaash karo aur taaki tum krtagyata dikhao."
        },
        {
            "chapter": 28,
            "verse": 74,
            "text": "khayaal karo, jis din vah unhen pukaarega aur kahega, \"kahaan hai mere ve mere saajheedaar, jinaka tumhe daava tha"
        },
        {
            "chapter": 28,
            "verse": 75,
            "text": "aur ham pratyek samudaay mein se ek gavaah nikaal laenge aur kahenge, \"lao apana pramaan.\" tab ve jaan lenge ki saty allaah kee or se hai aur jo kuchh ve ghadate the, vah sab unase gum hokar rah jaega"
        },
        {
            "chapter": 28,
            "verse": 76,
            "text": "nishchay hee qaaroon moosa kee qaum mein se tha, phir usane unake viruddh sir uthaaya aur hamane use itane khajaane de rakhen the ki unakee kunjiyaan ek balashaalee dal ko bhaaree padatee thee. jab usase usakee qaum ke logon ne kaha, \"itara mat, allaah itaraanevaalon ke pasand nahee karata"
        },
        {
            "chapter": 28,
            "verse": 77,
            "text": "jo kuchh allaah ne tujhe diya hai, usamen aakhirat ke ghar ka nirmaan kar aur duniya mein se apana hissa na bhool, aur bhalaee kar, jaisa ki allaah ne tere saath bhalaee kee hai, aur dharatee ka bigaad mat chaah. nishchay hee allaah bigaad paida karanevaalon ko pasand nahin karata."
        },
        {
            "chapter": 28,
            "verse": 78,
            "text": "usane kaha, \"mujhe to yah mere apane vyaktigat gyaan ke kaaran mila hai.\" kya usane yah nahin jaana ki allaah usase pahale kitanee hee naslon ko vinasht kar chuka hai jo shakti mein usase badh-chadhakar aur baahuly mein usase adhik theen? aparaadhiyon se to (unakee tabaahee ke samay) unake gunaahon ke vishay mein poochha bhee nahin jaata"
        },
        {
            "chapter": 28,
            "verse": 79,
            "text": "phir vah apanee qaum ke saamane apane thaath-baat mein nikala. jo log saansaarik jeevan ke chaahanevaale the, unhonne kaha, \"kya hee achchha hota jaisa kuchh qaaroon ko mila hai, hamen bhee mila hota! vah to bada hee bhaagyashaalee hai."
        },
        {
            "chapter": 28,
            "verse": 80,
            "text": "kintu jinako gyaan praapt tha, unhonne kaha, \"afasos tumapar! allaah ka pratidaan uttam hai, us vyakti ke lie jo eemaan lae aur achchha karm kare, aur yah baat unheem ke dilon mein padatee hai jo dhairyavaan hote hai."
        },
        {
            "chapter": 28,
            "verse": 81,
            "text": "antatah hamane usako aur usake ghar ko dharatee mein dhansa diya. aur koee aisa giroh na hua jo allaah ke muqaabale mein usakee sahaayata karata, aur na vah svayan apana bachaav kar saka"
        },
        {
            "chapter": 28,
            "verse": 82,
            "text": "ab vahee log, jo kal usake pad kee kaamana kar rahe the, kahane lagen, \"afasos ham bhool gae the ki allaah apane bandon mein se jisake lie chaahata hai rozee kushaada karata hai aur jise chaahata hai napee-tulee deta hai. yadi allaah ne hamapar upakaar na kiya hota to hamen bhee dhansa deta. afasos ham bhool gae the ki inakaar karanevaale saphal nahin hua karate."
        },
        {
            "chapter": 28,
            "verse": 83,
            "text": "aakhirat ka ghar ham un logon ke lie khaas kar denge jo na dharatee mein apanee badaee chaahate hai aur na bigaad. parinaam to antatah dar rakhanevaalon ke paksh mein hai"
        },
        {
            "chapter": 28,
            "verse": 84,
            "text": "jo koee achchha aachaaran lekar aaya use usase uttam praapt hoga, aur jo bura aacharan lekar aaya to buraiyaan karanevaalon ko to vas vahee milega jo ve karate the"
        },
        {
            "chapter": 28,
            "verse": 85,
            "text": "jisane is quraan kee zimmedaaree tumapar daalee hai, vah tumhen usake (achchhe) anjaam tak zaroor pahunchaega. kaho, \"mera rab use bhalee-bhaanti jaanata hai jo maargadarshan lekar aaya, aur use bhee jo khulee gumaraahee mein pada hai."
        },
        {
            "chapter": 28,
            "verse": 86,
            "text": "tum to isakee aasha nahin rakhate the ki tumhaaree or kitaab utaaree jaegee. isakee sambhaavana to keval tumhaare rab kee dayaaluta ke kaaran huee. atah tum inakaar karanevaalon ke prshthaposhak na bano"
        },
        {
            "chapter": 28,
            "verse": 87,
            "text": "aur ve tumhen allaah kee aayaton se rok na paen, isake pashchaat ki ve tumapar avatarit ho chukee hai. aur apane rab kee or bulao aur bahudevavaadiyon mein kadaapi sammilit na hona"
        },
        {
            "chapter": 28,
            "verse": 88,
            "text": "aur allaah ke saath kisee aur isht-poojy ko na pukaarana. usake siva koee isht-poojy nahin. har cheez naashavaan hai sivaas usake svaroop ke. faisala aur aadesh ka adhikaar usee ko praapt hai aur usee kee or tum sabako lautakar jaana hai"
        },
        {
            "chapter": 29,
            "verse": 1,
            "text": "alif॰ laam॰ meem॰"
        },
        {
            "chapter": 29,
            "verse": 2,
            "text": "kya logon ne yah samajh rakha hai ki ve itana kah dene maatr se chhod die jaenge ki \"ham eemaan lae\" aur unakee pareeksha na kee jaegee"
        },
        {
            "chapter": 29,
            "verse": 3,
            "text": "haalaanki ham un logon kee pareeksha kar chuke hai jo inase pahale guzar chuke hai. allaah to un logon ko maaloom karake rahega, jo sachche hai. aur vah jhoothon ko bhee maaloom karake rahega"
        },
        {
            "chapter": 29,
            "verse": 4,
            "text": "ya un logon ne, jo bure karm karate hai, yah samajh rakha hai ki ve hamaare qaaboo se baahar nikal jaenge? bahut bura hai jo faisala ve kar rahe hai"
        },
        {
            "chapter": 29,
            "verse": 5,
            "text": "jo vyakti allaah se milane ka aasha rakhata hai to allaah ka niyat samay to aane hee vaala hai. aur vah sab kuchh sunata, jaanata hai"
        },
        {
            "chapter": 29,
            "verse": 6,
            "text": "aur jo vyakti (allaah ke maarg mein) sangharsh karata hai vah to svayan apane hee lie sangharsh karata hai. nishchay hee allaah saare sansaar se nisprh hai"
        },
        {
            "chapter": 29,
            "verse": 7,
            "text": "aur jo log eemaan lae aur unhonne achchha karm kie ham unase unakee buraiyon ko door kar denge aur unhen avashy hee usaka pratidaan pradaan karenge, jo kuchh achchhe karm ve karate rahe honge"
        },
        {
            "chapter": 29,
            "verse": 8,
            "text": "aur hamane manushyon ko apane maan-baap ke saath achchha vyavahaar karane kee taakeed kee hai. kintu yadi ve tumapar zor daalen ki too kisee aisee cheez ko mera saakshee thaharae, jisaka tujhe koee gyaan nahin, to unakee baat na maan. meree hee or tum sabako palatakar aana hai, phir main tumhen bata doonga jo kuchh kum karate rahe hoge"
        },
        {
            "chapter": 29,
            "verse": 9,
            "text": "aur jo log eemaan lae aur unhonne achchhe karm kie ham unhen avashy achchhe logon mein sammilit karenge"
        },
        {
            "chapter": 29,
            "verse": 10,
            "text": "logon mein aise bhee hai jo kahate hai ki \"ham allaah par eemaan lae,\" kintu jab allaah ke maamale mein ve satae gae to unhonne logon kee or se aaee huee aazamaish ko allaah kee yaatana samajh liya. ab yadi tere rab kee or se sahaayata pahunch gaee to kahenge, \"ham to tumhaare saath the.\" kya jo kuchh duniyaavaalon ke seenon mein hai use allaah bhalee-bhaanti nahin jaanata"
        },
        {
            "chapter": 29,
            "verse": 11,
            "text": "aur allaah to un logon ko maaloom karake rahega jo eemaan lae, aur vah kapataachaariyon ko bhee maaloom karake rahega"
        },
        {
            "chapter": 29,
            "verse": 12,
            "text": "aur inakaar karanevaale eemaan laanevaalon se kahate hai, \"tum hamaare maarg par chalo, ham tumhaaree khataon ka bojh utha lenge.\" haalaanki ve unakee khataon mein se kuchh bhee uthaanevaale nahin hai. ve nishchay hee jhoothe hai"
        },
        {
            "chapter": 29,
            "verse": 13,
            "text": "haan, avashy hee ve apane bojh bhee uthaenge aur apane bojhon ke saath aur bahut-se bojh bhee. aur qiyaamat ke din avashy unase usake vishay mein poochha jaega jo kuchh jhooth ve ghadate rahe honge"
        },
        {
            "chapter": 29,
            "verse": 14,
            "text": "hamane nooh ko usakee qaum kee or bheja. aur vah pachaas saal kam ek hajaar varsh unake beech raha. antatah unako toofaan ne is dasha mein aa pakada ki ve atyaachaaree tha"
        },
        {
            "chapter": 29,
            "verse": 15,
            "text": "phir usako aur naukaavaalon ko hamane bacha liya aur use saare sansaar ke lie ek nishaanee bana diya"
        },
        {
            "chapter": 29,
            "verse": 16,
            "text": "aur ibaraaheem ko bhee bheja, jabaki usane apanee qaum ke logon se kaha, \"allaah kee bandagee karo aur usaka dar rakho. yah tumhaare lie achchha hai, yadi tum jaano"
        },
        {
            "chapter": 29,
            "verse": 17,
            "text": "tum to allaah se hatakar bas moortiyon ko pooj rahe ho aur jhooth ghad rahe ho. tum allaah se hatakar jinako poojate ho ve tumhaare lie rozee ka bhee adhikaar nahin rakhate. atah tum allaah hee ke yahaan rozee talaash karo aur usee kee bandagee karo aur usake aabhaaree bano. tumhen usee kee or lautakar jaana hai"
        },
        {
            "chapter": 29,
            "verse": 18,
            "text": "aur yadi tum jhuthalaate ho to tumase pahale kitane hee samudaay jhuthala chuke hai. rasool par to bas keval spasht roop se (saty sandesh) pahuncha dene kee zimmedaaree hai."
        },
        {
            "chapter": 29,
            "verse": 19,
            "text": "kya unhonne dekha nahin ki allaah kis prakaar paidaish ka aarambh karata hai aur phir usakee punaraavrtti karata hai? nissandeh yah allaah ke lie atyant saral hai"
        },
        {
            "chapter": 29,
            "verse": 20,
            "text": "kaho ki, \"dharatee mein chalo-phiro aur dekho ki usane kis prakaar paidaish ka aarambh kiya. phir allaah pashchaatvartee uthaan uthaega. nishchay hee allaah ko har cheez kee saamarthy praapt hai"
        },
        {
            "chapter": 29,
            "verse": 21,
            "text": "vah jise chaahe yaatana de aur jisapar chaahe daya kare. aur usee kee or tumhen palatakar jaana hai."
        },
        {
            "chapter": 29,
            "verse": 22,
            "text": "tum na to dharatee mein qaaboo se baahar nikal sakate ho aur na aakaash mein. aur allaah se hatakar na to tumhaara koee mitr hai aur na sahaayak"
        },
        {
            "chapter": 29,
            "verse": 23,
            "text": "aur jin logon ne allaah kee aayaton aur usase milane ka inakaar kiya, vahee log hai jo meree dayaaluta se niraash hue aur vahee hai jinake lie dukhad yaatana hai."
        },
        {
            "chapter": 29,
            "verse": 24,
            "text": "phir unakee qaum ke logon ka uttar isake siva aur kuchh na tha ki unhonne kaha, \"maar daalo use ya jala do use!\" antatah allaah ne usako aag se bacha liya. nishchay hee isamen un logon ke lie nishaaniyaan hai, jo eemaan laen"
        },
        {
            "chapter": 29,
            "verse": 25,
            "text": "aur usane kaha, \"allaah se hatakar tumane kuchh moortiyon ko keval saansaarik jeevan mein apane paarasparik prem ke kaaran pakad rakha hai. phir qiyaamat ke din tumamen se ek-doosare ka inakaar karega aur tumamen se ek-doosare par laanat karega. tumhaara thaur-thikaana aag hai aur tumhaara koee sahaayak na hoga."
        },
        {
            "chapter": 29,
            "verse": 26,
            "text": "phir loot ne usakee baat maanee aur usane kaha, \"nissandeh main apane rab kee or hijarat karata hoon. nissandeh vah atyant prabhutvashaalee, tatvadarshee hai."
        },
        {
            "chapter": 29,
            "verse": 27,
            "text": "aur hamane use isahaaq aur yaaqoob pradaan kie aur usakee santati mein nuboovat (paigambaree) aur kitaab ka silasila jaaree kiya aur hamane use sansaar mein bhee usaka achchha pratidaan pradaan kiya. aur nishchay hee vah aakhirat mein achchhe logon mein se hoga"
        },
        {
            "chapter": 29,
            "verse": 28,
            "text": "aur hamane loot ko bheja, jabaki usane apanee qaum ke logon se kaha, \"tum jo vah ashleel karm karate ho, jise tumase pahale saare sansaar mein kisee ne nahin kiya"
        },
        {
            "chapter": 29,
            "verse": 29,
            "text": "kya tum purushon ke paas jaate ho aur batamaaree karate ho aur apanee majalis mein bura karm karate ho?\" phir usakee qaum ke logon ka uttar bas yahee tha ki unhonne kaha, \"le aa hamapar allaah kee yaatana, yadi too sachcha hai."
        },
        {
            "chapter": 29,
            "verse": 30,
            "text": "usane kahaas \"ai mere rab! bigaad paida karanevaale logon ke muqaavale mein meree sahaayata kar."
        },
        {
            "chapter": 29,
            "verse": 31,
            "text": "hamaare bheje hue jab ibaraaheem ke paas shubh soochana lekar aae to unhonne kaha, \"ham is bastee ke logon ko vinasht karanevaale hai. nissandeh is bastee ke log zaalim hai."
        },
        {
            "chapter": 29,
            "verse": 32,
            "text": "usane kahaan, \"vahaan to loot maujood hai.\" ve bole, \"jo koee bhee vahaan hai, ham bhalee-bhaanti jaanate hai. ham usako aur usake gharavaalon ko bacha lenge, sivaay usakee stree ke. vah peechhe rah jaanevaalon mein se hai."
        },
        {
            "chapter": 29,
            "verse": 33,
            "text": "jab yah hua ki hamaare bheje hue loot ke paas aae to unaka aana use naagavaar hua aur unake prati dil ko tang paaya. kintu unhonne kaha, \"daro mat aur na shokaakul ho. ham tumhen aur tumhaare gharavaalon ko bacha lenge sivaay tumhaaree stree ke. vah peechhe rah jaanevaalon mein se hai"
        },
        {
            "chapter": 29,
            "verse": 34,
            "text": "nishchay hee ham is bastee ke logon par aakaash se ek yaatana utaaranevaale hai, is kaaran ki ve bandagee kee seema se nikalate rahe hai."
        },
        {
            "chapter": 29,
            "verse": 35,
            "text": "aur hamane us bastee se praapt honevaalee ek khulee nishaanee un logon ke lie chhod dee hai, jo buddhi se kaam lena chaahe"
        },
        {
            "chapter": 29,
            "verse": 36,
            "text": "aur madayan kee or unake bhaee shuaib ko bheja. usane kaha, \"ai meree qaum ke logo, allaah kee bandagee karo. aur antim din kee aasha rakho aur dharatee mein bigaad phailaate mat phiro."
        },
        {
            "chapter": 29,
            "verse": 37,
            "text": "kintu unhonne use jhuthala diya. antatah bhookamp ne unhen aa liya. aur ve apane gharon mein aundhe pade rah gae"
        },
        {
            "chapter": 29,
            "verse": 38,
            "text": "aur aad aur samood ko bhee hamane vinasht kiya. aur unake gharon aur bastiyon ke avasheshon se tumapar spasht ho chuka hai. shaitaan ne unake karmon ko unake lie suhaana bana diya aur unhen sammaarg se rok diya. yadyapi ve bade teekshn spasht vaale the"
        },
        {
            "chapter": 29,
            "verse": 39,
            "text": "aur qaaroon aur firaun aur haamaan ko hamane vinasht kiya. moosa unake paas khulee nishaaniyaan lekar aaya. kintu unhonne dharatee mein ghamand kiya, haalaanki ve hamase nikal jaanevaale na the"
        },
        {
            "chapter": 29,
            "verse": 40,
            "text": "antatah hamane harek ko usake apane gunaah ke kaaran pakad liya. phir unamen se kuchh par to hamane patharaav karanevaalee vaayu bhejee aur unamen se kuchh ko ek prachand cheetkaar na aa liya. aur unamen se kuchh ko hamane dharatee mein dhansa diya. aur unamen se kuchh ko hamane doobo diya. allaah to aisa na tha ki unapar zulm karata, kintu ve svayan apane aapapar zulm kar rahe the"
        },
        {
            "chapter": 29,
            "verse": 41,
            "text": "jin logon ne allaah se hatakar apane doosare sanrakshak bana lie hai unakee misaal makadee jaisee hai, jisane apana ek ghar banaaya, aur yah sach hai ki sab gharon se kamazor ghar makadee ka ghar hee hota hai. kya hee achchha hota ki ve jaanate"
        },
        {
            "chapter": 29,
            "verse": 42,
            "text": "nissandeh allaah un cheezon ko bhalee-bhaanti jaanata hai, jinhen ye usase hatakar pukaarate hai. vah to atyant prabhutvashaalee, tatvadarshee hai"
        },
        {
            "chapter": 29,
            "verse": 43,
            "text": "ye misaalen ham logon ke lie pesh karate hai, parantu inako gyaanavaan hee samajhate hai"
        },
        {
            "chapter": 29,
            "verse": 44,
            "text": "allaah ne aakaashon aur dharatee ko saty ke saath paida kiya. nishchay hee isamen eemaanavaalon ke lie ek badee nishaanee hai"
        },
        {
            "chapter": 29,
            "verse": 45,
            "text": "us kitaab ko padho jo tumhaaree or prakaashana ke dvaara bhejee gaee hai, aur namaaz ka aayojan karo. nissandeh namaaz ashleelata aur buraee se rokatee hai. aur allaah ka yaad karana to bahut badee cheez hai. allaah jaanata hai jo kuchh tum rachate aur banaate ho"
        }
    ]
}
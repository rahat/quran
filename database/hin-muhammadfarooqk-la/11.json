{
    "chapter": [
        {
            "chapter": 11,
            "verse": 1,
            "text": "alif॰ laam॰ ra॰. yah ek kitaab hai jisakee aayaten pakkee hai, phir savistaar bayaan huee hain; usakee or se jo atyant tatvadarshee, pooree khabar rakhanevaala hai"
        },
        {
            "chapter": 11,
            "verse": 2,
            "text": "ki \"tum allaah ke siva kisee kee bandagee na karo. main to usakee or se tumhen sachet karanevaala aur shubh soochana denevaala hoon."
        },
        {
            "chapter": 11,
            "verse": 3,
            "text": "aur yah ki \"apane rab se kshama maango, phir usakee or palat aao. vah tumhen ek nishchit avadhi tak sukhopabhog kee uttam saamagree pradaan karega. aur badh-badhakar karm karanevaalon par vah tadadhik apana anugrah karega, kintu yadi tum munh pherate ho to nishchay hee mujhe tumhaare vishay mein ek bade din kee yaatana ka bhay hai"
        },
        {
            "chapter": 11,
            "verse": 4,
            "text": "tumhen allaah hee kee or palatana hai, aur use har cheez kee saamarthy praapt hai."
        },
        {
            "chapter": 11,
            "verse": 5,
            "text": "dekho! ye apane seenon ko modate hai, chaahie ki usase chhipen. dekhon! jab ye apane kapadon se svayan ko dhaankate hai, vah jaanata hai jo kuchh ve chhipaate hai aur jo kuchh ve prakat karate hai. nissandeh vah seenon tak kee baat ko jaanata hai"
        },
        {
            "chapter": 11,
            "verse": 6,
            "text": "dharatee mein chalane-phiranevaala jo praanee bhee hai usakee rozee allaah ke zimme hai. vah jaanata hai jahaan use thaharana hai aur jahaan use saupa jaana hai. sab kuchh ek spasht kitaab mein maujood hai"
        },
        {
            "chapter": 11,
            "verse": 7,
            "text": "vahee hai jisane aakaashon aur dharatee ko chhah dinon mein paida kiya - usaka sinhaasan paanee par tha - taaki vah tumhaaree pareeksha le ki tumamen karm kee spasht se kaun sabase achchha hai. aur yadi tum kaho ki \"marane ke pashchaat tum avashy uthoge.\" to jinhen inakaar hai, ve kahane lagenge, \"yah to khula jaadoo hai."
        },
        {
            "chapter": 11,
            "verse": 8,
            "text": "yadi ham ek nishchit avadhi tak ke lie unase yaatana ko taale rakhen, to ve kahane lagenge, \"aakhir kis cheez ne use rok rakha hai?\" sun lo! jin din vah unapar aa jaegee to phir vah unapar se taalee nahin jaegee. aur vahee cheez unhen gher legee jisaka ve upahaas karate hai"
        },
        {
            "chapter": 11,
            "verse": 9,
            "text": "yadi ham manushy ko apanee dayaaluta ka rasaasvaadan karaakar phir usako chheen lain, to (vah dayaaluta kai lie yaachana nahin karata) nishchay hee vah niraashaavaadee, krtaghn hai"
        },
        {
            "chapter": 11,
            "verse": 10,
            "text": "aur yadi ham isake pashchaat ki use takaleef pahunchee ho, use nemat ka rasaasvaadan karaate hai to vah kahane lagata hai, \"mere to saare dukh door ho gae.\" vah to phoola nahin samaata, deenge maarane lagata hai"
        },
        {
            "chapter": 11,
            "verse": 11,
            "text": "unakee baat doosaree hai jinhonne dhairy se kaam liya aur satkarm kie. vahee hai jinake lie kshama aur bada pratidaan hai"
        },
        {
            "chapter": 11,
            "verse": 12,
            "text": "to shaayad tum usamen se kuchh chhod baithoge, jo tumhaaree or prakaashana roop mein bhejee ja rahee hai. aur tum is baat par tangadil ho rahe ho ki ve kahate hai, \"usapar koee khazaana kyon nahin utara ya usake saath koee farishta kyon nahin aaya?\" tum to keval sachet karanevaale ho. har cheez allaah hee ke havaale hai"
        },
        {
            "chapter": 11,
            "verse": 13,
            "text": "(unhen koee shanka hai) ya ve kahate hai ki \"usane ise svayan ghad liya hai?\" kah do, \"achchha, yadi tum sachche ho to is jaisee ghadee huee das sooraten le aao aur allaah se hatakar jis kisee ko bula sakate ho bula lo."
        },
        {
            "chapter": 11,
            "verse": 14,
            "text": "phir yadi ve tumhaaree baaten na maanen to jaan lo, yah allaah ke gyaan hee ke saath avatarit hua hai. aur yah ki usake siva koee poojy-prabhu nahin. to ab kya tum muslim (aagyaakaaree) hote ho"
        },
        {
            "chapter": 11,
            "verse": 15,
            "text": "jo vyakti saansaarik jeevan aur usakee shobha ka ichchhuk ho to aise logon ko unake karmon ka poora-poora badala ham yaheen de dete hai aur isamen unaka koee haq nahin maara jaata"
        },
        {
            "chapter": 11,
            "verse": 16,
            "text": "yahee ve log hai jinake lie aakhirat mein aag ke siva aur kuchh bhee nahin. unhonne jo kuchh banaaya, vah sab vahaan unakee jaan ko laagoo hua aur unaka saara kiya-dhara mithya hokar raha"
        },
        {
            "chapter": 11,
            "verse": 17,
            "text": "phir kya vah vyakti jo apane rab ke ek spasht pramaan par hai aur svayan usake roop mein bhee ek gavaah usake saath-saath rahata hai - aur isase pahale moosa kee kitaab bhee ek maargadarshak aur dayaaluta ke roop mein upasthit rahee hai- (aur vah jo prakaash evan maargadarshan se vanchit hai, donon baraabar ho sakate hai) aise hee log usapar eemaan laate hai, kintu in girohon mein se jo usaka inakaar karega to usake lie jis jagah ka vaada hai, vah to aag hai. atah tumhen isake vishay mein koee sandeh na ho. yah tumhaare rab kee or se saty hai, kintu adhikatar log maanate nahin"
        },
        {
            "chapter": 11,
            "verse": 18,
            "text": "us vyakti se badhakar atyaachaaree kaun hoga jo allaah par thopakar jhooth ghade. aise log apane rab ke saamane pesh honge aur gavaahee denevaale kahenge, \"yahee log hai jinhonne apane rab par jhooth ghada.\" sun lo! aise atyaachaariyon par allaah kee laanat hai"
        },
        {
            "chapter": 11,
            "verse": 19,
            "text": "jo allaah ke maarg se rokate hai aur usamen tedh paida karana chaahate hai; aur vahee aakhirat ka inakaar karate hai"
        },
        {
            "chapter": 11,
            "verse": 20,
            "text": "ve dharatee mein qaaboo se baahar nahin ja sakate aur na allaah se hatakar unaka koee samarthak hee hai. unhen doharee yaatana dee jaegee. ve na sun hee sakate the aur na dekh hee sakate the"
        },
        {
            "chapter": 11,
            "verse": 21,
            "text": "ye vahee log hai jinhonne apane aapako ghaate mein daala aur jo kuchh ve ghada karate the, vah sab unamen gum hokar rah gaya"
        },
        {
            "chapter": 11,
            "verse": 22,
            "text": "nishchay hee vahee aakhirat mein sabase badhakar ghaate mein rahenge"
        },
        {
            "chapter": 11,
            "verse": 23,
            "text": "rahe ve log jo eemaan lae aur unhonne achchhe karm kie aur apane rab kee or jhook pade vahee jannatavaale hai, usamen ve sadaiv rahenge"
        },
        {
            "chapter": 11,
            "verse": 24,
            "text": "donon pakshon kee upama aisee hai jaise ek andha aur bahara ho aur ek dekhane aur sunanevaala. kya in donon kee dasha samaan ho sakatee hai? to kya tum hosh se kaam nahin lete"
        },
        {
            "chapter": 11,
            "verse": 25,
            "text": "hamane nooh ko usakee qaum kee or bheja. (usane kaha,) \"main tumhen saaf-saaf chetaavanee deta hoon"
        },
        {
            "chapter": 11,
            "verse": 26,
            "text": "yah ki tum allaah ke siva kisee kee bandagee na karo. mujhe tumhaare vishay mein ek dukhad din kee yaatana ka bhay hai."
        },
        {
            "chapter": 11,
            "verse": 27,
            "text": "isapar usakee qaum ke saradaar, jinhonne inakaar kiya tha, kahane lage, \"hamaaree drshti mein to tum hamaare hee jaise aadamee ho aur ham dekhate hai ki bas kuchh aise log hee tumhaare anuyaayee hai jo pahalee spasht mein hamaare yahaan ke neech hai. ham apane muqaabale mein tumamen koee badaee nahin dekhate, balki ham to tumhen jhootha samajhate hai."
        },
        {
            "chapter": 11,
            "verse": 28,
            "text": "usane kaha, \"ai meree qaum ke logo! tumhaara kya vichaar hai? yadi main apane rab ke ek spasht pramaan par hoon aur usane mujhe apane paas se dayaaluta bhee pradaan kee hai, phir vah tumhen na soojhe to kya ham hathaat use tumapar chipaka den, jabaki vah tumhen apriy hai"
        },
        {
            "chapter": 11,
            "verse": 29,
            "text": "aur ai meree qaum ke logo! main is kaam par koee dhan nahin maangata. mera paarishramik to bas allaah ke zimme hai. main eemaan laanevaalo ko door karanevaala bhee nahin. unhen to apane rab se milana hee hai, kintu main tumhen dekh raha hoon ki tum agyaanee log ho"
        },
        {
            "chapter": 11,
            "verse": 30,
            "text": "aur ai meree qaum ke logo! yadi main unhen dhutkaar doon to allaah ke muqaabale mein kaun meree sahaayata kar sakata hai? phir kya tum hosh se kaam nahin lete"
        },
        {
            "chapter": 11,
            "verse": 31,
            "text": "aur main tumase yah nahin kahata ki mere paas allaah ke khajaane hai aur na mujhe paroksh ka gyaan hai aur na main yah kahata hoon ki main koee farishta hoon aur na un logon ke vishay mein, jo tumhaaree drshti mein tuchchh hai, main yah kahata hoon ki allaah unhen koee bhalaee na dega. jo kuchh unake jee mein hai, allaah use bhalee-bhaanti jaanata hai. (yadi main aisa kahoon) tab to main avashy hee zaalimon mein se hoonga."
        },
        {
            "chapter": 11,
            "verse": 32,
            "text": "unhonne kaha, \"ai nooh! tum hamase jhagad chuke aur bahut jhagad chuke. yadi tum sachche ho to jisakee tum hamen dhamakee dete ho, ab use ham par le hee aao."
        },
        {
            "chapter": 11,
            "verse": 33,
            "text": "usane kaha, \"vah to allaah hee yadi chaahega to tumapar laega aur tum qaaboo se baahar nahin ja sakate"
        },
        {
            "chapter": 11,
            "verse": 34,
            "text": "ab jabaki allaah hee ne tumhen vinasht karane ka nishchay kar liya ho, to yadi main tumhaara bhala bhee chaahoon, to mera bhala chaahana tumhen kuchh bhee laabh nahin pahuncha sakata. vahee tumhaara rab hai aur usee kee or tumhen palatana bhee hai."
        },
        {
            "chapter": 11,
            "verse": 35,
            "text": "(kya unhen koee khatak hai) ya ve kahate hai, \"usane svayan ise ghad liya hai?\" kah do, \"yadi mainne ise ghad liya hai to mere aparaadh ka daayitv mujhapar hee hai. aur jo aparaadh tum kar rahe ho main usake daayitv se mukt hoon."
        },
        {
            "chapter": 11,
            "verse": 36,
            "text": "nooh kee or prakaashana kee gaee ki \"jo log eemaan la chuke hai, unake siva ab tumhaaree qaum mein koee eemaan laanevaala nahin. atah jo kuchh ve kar rahe hai usapar tum dukhee na ho"
        },
        {
            "chapter": 11,
            "verse": 37,
            "text": "tum hamaare samaksh aur hamaaree prakaashana ke anusaar naav banao aur atyaachaariyon ke vishay mein mujhase baat na karo. nishchay hee ve doobakar rahenge."
        },
        {
            "chapter": 11,
            "verse": 38,
            "text": "jab naav banaane lagata hai. usakee qaum ke saradaar jab bhee usake paas se guzarate to usaka upahaas karate. usane kaha, \"yadi tum hamaara upahaas karate ho to ham bhee tumhaara upahaas karenge, jaise tum hamaara upahaas karate ho"
        },
        {
            "chapter": 11,
            "verse": 39,
            "text": "ab sheeghr hee tum jaan loge ki kaun hai jisapar aisee yaatana aatee hai, jo use apamaanit kar degee aur jisapar aisee sthaee yaatana toot padatee hai"
        },
        {
            "chapter": 11,
            "verse": 40,
            "text": "yahaan tak ki jab hamaara aadesh aa gaya aur tandoor ubal pada to hamane kaha, \"har jaati mein se do-do ke jode chadha lo aur apane gharavaalon ko bhee - sivaay aise vyakti ke jisake baare mein baat tay pa chukee hai - aur jo eemaan laaya ho use bhee.\" kintu usake saath jo eemaan lae the ve thode hee the"
        },
        {
            "chapter": 11,
            "verse": 41,
            "text": "usane kaha, \"usamen savaar ho jao. allaah ke naam se isaka chalana bhee hai aur isaka thaharana bhee. nissandeh mera rab atyant kshamaasheel, dayaavaan hai."
        },
        {
            "chapter": 11,
            "verse": 42,
            "text": "aur vah (naav) unhen lie hue pahaadon jaisee oonchee lahar ke beech chal rahee thee. nooh ne apane bete ko, jo usase alag tha, pukaara, \"ai mere bete! hamaare saath savaar ho ja. too inakaar karanevaalon ke saath na rah."
        },
        {
            "chapter": 11,
            "verse": 43,
            "text": "usane kaha, \"main kisee pahaad se ja lagoonga, jo mujhe paanee se bacha lega.\" kaha, \"aaj allaah ke aadesh (faisale) se koee bachaanevaala nahin hai sivaay usake jisapar vah daya kare.\" itane mein donon ke beech lahar aa padee aur doobanevaalon ke saath vah bhee doob gaya"
        },
        {
            "chapter": 11,
            "verse": 44,
            "text": "aur kaha gaya, \"ai dharatee! apana paanee nigal ja aur ai aakaash! too tham ja.\" atev paanee tah mein baith gaya aur faisala chuka diya gaya aur vah (naav) joodee parvat par tik gaee aur kah diya gaya, \"phitakaar ho atyaachaaree logon par"
        },
        {
            "chapter": 11,
            "verse": 45,
            "text": "nooh ne apane rab ko pukaara aur kaha, \"mere rab! mera beta mere gharavaalon mein se hai aur nissandeh tera vaada sachcha hai aur too sabase bada haakim bhee hai."
        },
        {
            "chapter": 11,
            "verse": 46,
            "text": "kaha, \"ai nooh! vah tere gharavaalon mein se nahin, vah to sarvatha ek bigada kaam hai. atah jisaka tujhe gyaan nahin, usake vishay mein mujhase na poochh, tere naadaan ho jaane kee aashanka se main tujhe naseehat karata hoon."
        },
        {
            "chapter": 11,
            "verse": 47,
            "text": "usane kaha, \"mere rab! main isase teree panaah maangata hoon ki tujhase us cheez ka savaal karoon jisaka mujhe koee gyaan na ho. ab yadi toone mujhe kshama na kiya aur mujhapar daya na kee, to main ghaate mein padakar rahoonga."
        },
        {
            "chapter": 11,
            "verse": 48,
            "text": "kaha gaya, \"ai nooh! hamaaree or se salaamatee aur un barakaton ke saath utar, jo tujhapar aur un girohon par hogee, jo tere saathavaalon mein se honge. kuchh giroh aise bhee honge jinhen ham thode dinon ka sukhopabhog karaenge. phir unhen hamaaree or se dukhad yaatana aa pahunchegee."
        },
        {
            "chapter": 11,
            "verse": 49,
            "text": "ye paroksh kee khabaren hain jinakee ham tumhaaree or prakaashana kar rahe hai. isase pahale to na tumhen inakee khabar thee aur na tumhaaree qaum ko. atah dhairy se kaam lo. nissandeh antim parinaam dar rakhanevaalo ke paksh mein hai"
        },
        {
            "chapter": 11,
            "verse": 50,
            "text": "aur aad kee or unake bhaee hood ko bheja. usane kaha, \"ai meree qaum ke logo! allaah kee bandagee karo. usake siva tumhaara koee poojy prabhu nahin. tumane to bas jhooth ghad rakha hain"
        },
        {
            "chapter": 11,
            "verse": 51,
            "text": "ai meree qaum ke logo! main isapar tumase koee paarishramik nahin maangata. mera paarishramik to bas usake zimme hai jisane mujhe paida kiya. phir kya tum buddhi se kaam nahin lete"
        },
        {
            "chapter": 11,
            "verse": 52,
            "text": "ai meree qaum ke logo! apane rab se kshama yaachana karo, phir usakee or palat aao. vah tumapar aakaash ko khoob barasata chhodega aur tumamen shakti par shakti kee abhivrddhi karega. tum aparaadhee banakar munh na phero."
        },
        {
            "chapter": 11,
            "verse": 53,
            "text": "unhonne kaha, \"ai hood! too hamaare paas koee spasht pramaan lekar nahin aaya hai. tere kahane se ham apane isht -poojyon ko nahin chhod sakate aur na ham tujhapar eemaan laanevaale hai"
        },
        {
            "chapter": 11,
            "verse": 54,
            "text": "ham to keval yahee kahate hai ki hamaare isht-poojyon mein se kisee kee tujhapar maar pad gaee hai.\" usane kaha, \"main to allaah ko gavaah banaata hoon aur tum bhee gavaah raho ki unase mera koee sambandh nahin"
        },
        {
            "chapter": 11,
            "verse": 55,
            "text": "jinako tum saajhee thaharaakar usake siva poojy maanate ho. atah tum sab milakar mere saath daanv-ghaat lagaakar dekho aur mujhe muhalat na do"
        },
        {
            "chapter": 11,
            "verse": 56,
            "text": "mera bharosa to allaah, apane rab aur tumhaare rab, par hai. chalane-phiranevaala jo praanee bhee hai, usakee chotee to usee ke haath mein hai. nissandeh mera rab seedhe maarg par hai"
        },
        {
            "chapter": 11,
            "verse": 57,
            "text": "kintu yadi tum munh modate ho to jo kuchh dekar mujhe tumhaaree or bheja gaya tha, vah to main tumhen pahuncha hee chuka. mera rab tumhaare sthaan par doosaree kisee qaum ko laega aur tum usaka kuchh na bigaad sakoge. nissandeh mera rab har cheez kee dekh-bhaal kar raha hai."
        },
        {
            "chapter": 11,
            "verse": 58,
            "text": "aur jab hamaara aadesh aa pahuncha to hamane hood aur usake saath ke eemaan laanevaalon ko apanee dayaaluta se bacha liya. aur ek kathor yaatana se hamane unhen chhutakaara diya"
        },
        {
            "chapter": 11,
            "verse": 59,
            "text": "ye aad hai, jinhonne apane rab kee aayaton ka inakaar kiya; usake rasoolon kee avagya kee aur har sarakash virodhee ke peechhe chalate rahe"
        },
        {
            "chapter": 11,
            "verse": 60,
            "text": "is sansaar mein bhee laanat ne unaka peechha kiya aur qiyaamat ke din bhee, \"sun lo! nissandeh aad ne apane rab ke saath kufr kiya. suno! vinasht ho aad, hood kee qaum."
        },
        {
            "chapter": 11,
            "verse": 61,
            "text": "samood ko aur usake bhaee saaleh ko bheja. usane kaha, \"ai meree qaaum ke logon! allaah kee bandagee karo. usake siva tumhaara koee any poojy-prabhu nahin. usee ne tumhen dharatee se paida kiya aur usamen tumhen basaayaay atah usase kshama maango; phir usakee or palat aao. nissandeh mera rab nikat hai, praarthanaon ko sveekaar karanevaala bhee."
        },
        {
            "chapter": 11,
            "verse": 62,
            "text": "unhonne kaha, \"ai saaleh! isase pahale too hamaare beech aisa vyakti tha jisase badee aashaen theen. kya too hamen unako poojane se rokata hai jinakee pooja hamaare baap-daada karate rahe hai? jinakee or too hamen bula raha hai usake vishay mein to hamen sandeh hai jo hamen duvidha mein daale hue hai."
        },
        {
            "chapter": 11,
            "verse": 63,
            "text": "usane kaha, \"ai meree qaum ke logon! kya tumane socha? yadi main apane rab ke ek spasht pramaan par hoon aur usane mujhe apanee or se dayaaluta pradaan kee hai, to yadi main usakee avagya karoon to allaah ke muqaabale mein kaun meree sahaayata karega? tum to aur adhik ghaate mein daal dene ke atirikt mere haq mein aur koee abhivrddhi nahin karoge"
        },
        {
            "chapter": 11,
            "verse": 64,
            "text": "ai meree qaum ke logo! yah allaah kee oontanee tumhaare lie ek nishaanee hai. ise chhod do ki allaah kee dharatee mein khae aur ise takaleef dene ke lie haath na lagaana anyatha sameepasth yaatana tumhen aa legee."
        },
        {
            "chapter": 11,
            "verse": 65,
            "text": "kintu unhonne usakee koonche kaat daalee. isapar usane kaha, \"apane gharon mein teen din aur maze le lo. yah aisa vaada hai, jo jhootha siddh na hoga."
        },
        {
            "chapter": 11,
            "verse": 66,
            "text": "phir jab hamaara aadesh aa pahuncha, to hamane apanee dayaaluta se saaleh ko aur usake saath ke eemaan laanevaalon ko bacha liya, aur us din ke apamaan se unhen surakshit rakha. vaastav mein, tumhaara rab bada shaktivaan, prabhutvashaalee hai"
        },
        {
            "chapter": 11,
            "verse": 67,
            "text": "aur atyaachaar karanevaalon ko ek bhayankar chinghaar ne aa liya aur ve apane gharon mein aundhe pade rah gae"
        },
        {
            "chapter": 11,
            "verse": 68,
            "text": "maano ve vahaan kabhee base hee na the. \"suno! samood ne apane rab ke saath kufr kiya. sun lo! phitakaar ho samood par"
        },
        {
            "chapter": 11,
            "verse": 69,
            "text": "aur hamaare bheje hue (farishte) ibaraaheem ke paas shubh soochana lekar pahunche. unhonne kaha, \"salaam ho!\" usane bhee kaha, \"salaam ho.\" phir usane kuchh vilambh na kiya, ek bhuna hua bachhada le aaya"
        },
        {
            "chapter": 11,
            "verse": 70,
            "text": "kintu jab dekha ki unake haath usakee or nahin badh rahe hai to usane unhen ajanabee samajha aur dil mein unase dara. ve bole, \"daro nahin, ham to loot kee qaum kee or se bheje gae hai."
        },
        {
            "chapter": 11,
            "verse": 71,
            "text": "usakee stree bhee khadee thee. vah isapar hans padee. phir hamane usako isahaaq aur isahaaq ke baad yaaqoob kee shubh soochana dee"
        },
        {
            "chapter": 11,
            "verse": 72,
            "text": "vah bolee, \"haay mera hatabhaagy! kya main bachche ko janm doongee, jabaki main vrddha aur ye mere pati hai boodhen? yah to badee hee adbhupat baat hai"
        },
        {
            "chapter": 11,
            "verse": 73,
            "text": "ve bole, \"kya allaah ke aadesh par tum aashchary karatee ho? gharavaalo! tum logon par to allaah kee dayaaluta aur usakee barakaten hai. vah nishchay hee prashansaneey, gauravavaala hai."
        },
        {
            "chapter": 11,
            "verse": 74,
            "text": "phir jab ibaraaheem kee ghabaraahat door ho gaee aur use shubh soochana bhee milee to vah loot kee qaum ke vishay mein ham se jhagadane laga"
        },
        {
            "chapter": 11,
            "verse": 75,
            "text": "nissandeh ibaraaheem bada hee sahanasheel, komal hrday, hamaaree or rujoo (pravrtt) honevaala tha"
        },
        {
            "chapter": 11,
            "verse": 76,
            "text": "ai eebaraaheem! ise chhod do. tumhaare rab ka aadesh aa chuka hai aur nishchay hee unapar na talanevaalee yaatana aanevaalee hai."
        },
        {
            "chapter": 11,
            "verse": 77,
            "text": "aur jab hamaare doot loot ke paas pahunche to vah unake kaaran aprasann hua aur unake maamale mein dil tang paaya. kahane laga, \"yah to bada hee kathin din hai."
        },
        {
            "chapter": 11,
            "verse": 78,
            "text": "usakee qaum ke log daudate hue usake paas aa pahunche. ve pahale se hee dushkarm kiya karate the. usane kaha, \"ai meree qaum ke logo! ye meree (qaum kee) betiyaan (vidhivat vivaah ke lie) maujood hai. ye tumhaare lie adhik pavitr hai. atah allaah ka dar rakho aur mere atithiyon ke vishay mein mujhe apamaanit na karo. kya tumamen ek bhee achchhee samajh ka aadamee nahin"
        },
        {
            "chapter": 11,
            "verse": 79,
            "text": "unhonne kaha, \"tujhe to maaloom hai ki teree betiyon se hamen koee matalab nahin. aur ham jo chaahate hai, use too bhalee-bhaanti jaanata hai."
        },
        {
            "chapter": 11,
            "verse": 80,
            "text": "usane kaha, \"kya hee achchha hota mujhamen tumase muqaabale kee shakti hotee ya main kisee sudrdh aashray kee sharan hee le sakata."
        },
        {
            "chapter": 11,
            "verse": 81,
            "text": "unhonne kaha, \"ai loot! ham tumhaare rab ke bheje hue hai. ve tum tak kadaapi nahin pahunch sakate. atah tum raat ke kisee hissemen apane gharavaalon ko lekar nikal jao aur tumamen se koee peechhe palatakar na dekhe. haan, tumhaaree stree ka maamala aur hai. unapar bhee vahee kuchh beetanevaala hai, jo unapar beetega. nirdhaarit samay unake lie praatahkaal ka hai. to kya praatahkaal nikat nahin"
        },
        {
            "chapter": 11,
            "verse": 82,
            "text": "phir jab hamaara aadesh aa pahuncha to hamane usako talapat kar diya aur usapar kakareele patthar taabad-tod barasae"
        },
        {
            "chapter": 11,
            "verse": 83,
            "text": "jo tumhaare rab ke yahaan chinhit the. aur ve atyaachaariyon se kuchh door bhee nahin"
        },
        {
            "chapter": 11,
            "verse": 84,
            "text": "madayan kee or unake bhaee shuaib ko bheja. usane kaha, \"ai meree qaum ke logo! allaah kee bandahee karo, unake siva tumhaara koee poojy-prabhu nahin. aur naap aur taul mein kamee na karo. main to tumhen achchhee dasha mein dekh raha hoon, kintu mujhe tumhaare vishay mein ek gher lenevaale din kee yaatana ka bhay hai"
        },
        {
            "chapter": 11,
            "verse": 85,
            "text": "ai meree qaum ke logo! inasaaf ke saath naap aur taul ko poora rakho. aur logon ko unakee cheezon mein ghaata na do aur dharatee mein bigaad paida karanevaale banakar apane munh ko kulashit na karo"
        },
        {
            "chapter": 11,
            "verse": 86,
            "text": "yadi tum momin ho to jo allaah ke paas shesh rahata hai vahee tumhaare lie uttam hai. main tumhaare oopar koee niyukt rakhavaala nahin hoon."
        },
        {
            "chapter": 11,
            "verse": 87,
            "text": "ve bole, \"ai shuaib! kya teree namaaz tujhe yahee sikhaatee hai ki unhen ham chhod den jinhen hamaare baap-daada poojate aae hai ya yah ki ham apane maal ka upabhog apanee ichchhaanusaar na karen? bas ek too hee to bada sahanasheel, samajhadaar rah gaya hai"
        },
        {
            "chapter": 11,
            "verse": 88,
            "text": "usane kaha, \"ai meree qaum ke logo! tumhaara kya vichaar hai? yadi main apane rab ke ek spasht pramaan par hoon aur usane mujhe apanee or se achchhee aajeevika bhee pradaan kee (to jhuthalaana mere lie kitana haanikaarak hoga!) aur main nahin chaahata ki jin baaton se main tumhen rokata hoon svayan svayan tumhaare vipareet unako karane lagoon. main to apane bas bhar keval sudhaar chaahata hoon. mera kaam banana to allaah hee kee sahaayata se sambhav hai. usee par mera bharosa hai aur usee kee or main rujoo karata hoon"
        },
        {
            "chapter": 11,
            "verse": 89,
            "text": "ai meree qaum ke logo! mere prati tumhaara virodh kaheen tumhen us aparaadh par na ubhaare ki tumapar vahee beete jo nooh kee qaum ya hood kee qaum ya saaleh kee qaum par beet chuka hai, aur loot kee qaum to tumase kuchh door bhee nahin."
        },
        {
            "chapter": 11,
            "verse": 90,
            "text": "apane rab se kshama maango aur phir usakee or palat aao. mera rab to bada dayaavant, bahut prem karanevaala hain."
        },
        {
            "chapter": 11,
            "verse": 91,
            "text": "unhonne kaha, \"ai shuaib! teree bahut-see baaton ko samajhane mein to ham asamarth hai. aur ham to tujhe dekhate hai ki too hamaare madhy atyant nirbal hai. yadi tere bhaee-bandhu na hote to ham patthar maar-maarakar kabhee ka tujhe samaapt kar chuke hote. too itane bal-bootevaala to nahin ki hamapar bhaaree ho."
        },
        {
            "chapter": 11,
            "verse": 92,
            "text": "usane kaha, \"ai meree qaum ke logo! kya mere bhaee-bandhu tumapar allaah se bhee zyaada bhaaree hai ki tumane use apane peechhe daal diya? tum jo kuchh bhee karate ho nishchay hee mere rab ne use apane ghere mein le rakha hai"
        },
        {
            "chapter": 11,
            "verse": 93,
            "text": "ai meree qaum ke logo! tum apanee jagah karm karate raho, main bhee kar raha hoon. sheeghr hee tumako gyaat ho jaega ki kisapar vah yaatana aatee hai, jo use apamaanit karake rahegee, aur kaun hai jo jhootha hai! prateeksha karo, main bhee tumhaare saath prateeksha kar raha hoon."
        },
        {
            "chapter": 11,
            "verse": 94,
            "text": "antatah jab hamaara aadesh aa pahuncha to hamane apanee dayaaluta se shuaib aur usake saath ke eemaan laanevaalon ko bacha liya. aur atyaachaar karanevaalon ko ek prachand chinghaar ne aa liya aur ve apane gharon mein aundhe pade rah gae"
        },
        {
            "chapter": 11,
            "verse": 95,
            "text": "maano ve vahaan kabhee base hee na the. \"sun lo! phitakaar hai madayanavaalon par, jaise samood par phitakaar huee"
        },
        {
            "chapter": 11,
            "verse": 96,
            "text": "aur hamane moosa ko apanee nishaaniyaan aur spasht pramaan ke saath"
        },
        {
            "chapter": 11,
            "verse": 97,
            "text": "firaun aur usake saradaaron ke paas bheja, kintu ve firaun hee ke kahane par chale, haalaanki firaun kee baat koee theek baat na thee."
        },
        {
            "chapter": 11,
            "verse": 98,
            "text": "qiyaamat ke din vah apanee qaum ke logon ke aage hoga - aur usane unhen aag mein ja utaara, aur bahut hee bura ghaat hai vah utarane ka"
        },
        {
            "chapter": 11,
            "verse": 99,
            "text": "yahaan bhee laanat ne unaka peechha kiya aur qiyaamat ke din bhee - bahut hee bura puraskaar hai yah jo kisee ko diya jae"
        },
        {
            "chapter": 11,
            "verse": 100,
            "text": "ye bastiyon ke kuchh vrttaant hain, jo ham tumhen suna rahe hai. inamen kuchh to khadee hai aur kuchh kee fasal kat chukee hai"
        },
        {
            "chapter": 11,
            "verse": 101,
            "text": "hamane unapar atyaachaar nahin kiya, balki unhonne svayan apane aap par atyaachaar kiya. phir jab tere rab ka aadesh aa gaya to usake ve poojy, jinhen ve allaah se hatakar pukaara karate the, unake kuchh bhee kaam na aa sake. unhonne vinaash ke atirikt unake lie kisee aur cheez mein abhivrddhi nahin kee"
        },
        {
            "chapter": 11,
            "verse": 102,
            "text": "tere rab kee pakad aisee hee hotee hai, jab vah kisee zaalim bastee ko pakadata hai. nissandeh usakee pakad badee dukhad, atyant kathor hotee hai"
        },
        {
            "chapter": 11,
            "verse": 103,
            "text": "nishchay hee isamen us vyakti ke lie ek nishaanee hai jo aakhirat kee yaatana se darata ho. vah ek aisa din hoga, jisamen saare hee log ekatr kie jaenge aur vah ek aisa din hoga, jisamen sab kuchh aankhon ke saamane hoga"
        },
        {
            "chapter": 11,
            "verse": 104,
            "text": "ham use keval thodee avadhi ke lie hee lag rahe hai"
        },
        {
            "chapter": 11,
            "verse": 105,
            "text": "jis din vah aaega, to usakee anumati ke bina koee vyakti baat tak na kar sakega. phir (maanavon mein) koee to unamen abhaaga hoga aur koee bhaagyashaalee"
        },
        {
            "chapter": 11,
            "verse": 106,
            "text": "to jo abhaage honge, ve aag mein honge; jahaan unhen aartanaad karana aur phunkaar maarana hai"
        },
        {
            "chapter": 11,
            "verse": 107,
            "text": "vahaan ve sadaiv rahenge, jab tak aakaash aur dharatee sthir rahen, baat yah hai ki tumhaare rab kee ichchha hee chalegee. tumhaara rab jo chaahe kare"
        },
        {
            "chapter": 11,
            "verse": 108,
            "text": "rahe ve jo bhaagyashaalee honge to ve jannat mein honge, jahaan ve sadaiv rahenge jab tak aakaash aur dharatee sthir rahen. baat yah hai ki tumhaare rab kee ichchha hee chalegee. yah ek aisa upahaar hai, jisaka silasila kabhee na tootega"
        },
        {
            "chapter": 11,
            "verse": 109,
            "text": "atah jinako ye pooj rahe hai, unake vishay mein tujhe koee sandeh na ho. ye to bas usee tarah pooja kie ja rahe hai, jis tarah isase pahale inake baap-daada pooja karate rahe hain. ham to inhen inaka hissa bina kisee kamee ke poora-poora denevaale hain"
        },
        {
            "chapter": 11,
            "verse": 110,
            "text": "ham moosa ko bhee kitaab de chuke hai. phir usamen bhee vibhed kiya gaya tha. yadi tumhaare rab kee or se ek baat pahale hee nishchit na kar dee gaee hotee to unake beech kabhee ka faisala kar diya gaya hota. ye usakee or se asamanjas mein daal denevaale sandeh mein pade hue hai"
        },
        {
            "chapter": 11,
            "verse": 111,
            "text": "nishchay hee samay aane par ek-ek ko, jitane bhee hai unako tumhaara rab unaka kiya poora-poora dekar rahega. ve jo kuchh kar rahe hain, nissandeh use usakee pooree khabar hai"
        },
        {
            "chapter": 11,
            "verse": 112,
            "text": "atah jaisa tumhen aadesh hua hai, jamen raho aur tumhaare saath ke tauba karanevaale bhee jamen rahen, aur seemollanghan na karana. jo kuchh bhee tum karate ho, nishchay hee vah use dekh raha hai"
        },
        {
            "chapter": 11,
            "verse": 113,
            "text": "un logon kee or tanik bhee na jhukana, jinhonne atyaachaar kee neeti apanaee hain, anyatha aag tumhen aa lipategee - aur allaah se hatakar tumhaara koee sanrakshak mitr nahin - phir tumhen koee sahaayata bhee na milegee"
        },
        {
            "chapter": 11,
            "verse": 114,
            "text": "aur namaaz qaayam karo din ke donon siron par aur raat ke kuchh hisse mein. nissandeh nekiyaan buraiyon ko door kar detee hai. yah yaad rakhanevaalon ke lie ek anusmaran hai"
        },
        {
            "chapter": 11,
            "verse": 115,
            "text": "aur dhairy se kaam lo, isalie ki allaah sukarmiyon ko badala akaarath nahin karata"
        },
        {
            "chapter": 11,
            "verse": 116,
            "text": "phir tumase pahale jo naslen guzar chukee hai unamen aise bhale-samajhadaar kyon na hue jo dharatee mein bigaad se rokate, un thode-se logon ke siva jinako unamen se hamane bacha liya. atyaachaaree log to usee sukh-saamagree ke peechhe pade rahe, jisamen ve rakhe gae the. ve to the hee aparaadhee"
        },
        {
            "chapter": 11,
            "verse": 117,
            "text": "tumhaara rab to aisa nahin hai ki bastiyon ko akaaran vinasht kar de, jabaki vahaan ke nivaasee banaav aur sudhaar mein lage hon"
        },
        {
            "chapter": 11,
            "verse": 118,
            "text": "aur yadi tumhaara rab chaahata to vah saare manushyon ko ek samudaay bana deta, kintu ab to ve sadaiv vibhed karate hee rahenge"
        },
        {
            "chapter": 11,
            "verse": 119,
            "text": "sivaay unake jinapar tumhaara rab daya kare aur isee ke lie usane unhen paida kiya hai, aur tumhaare rab kee yah baat pooree hokar rahee ki \"main jahannam ko aparaadhee jinnon aur manushyon sabase bharakar rahoonga."
        },
        {
            "chapter": 11,
            "verse": 120,
            "text": "rasoolon ke vrttaanton mein se har vah katha jo ham tumhen sunaate hai usake dvaara ham tumhaare hrday ko sudrdh karate hain. aur isamen tumhaare paas saty aa gaya hai aur mominon ke lie upadesh aur anusmaran bhee"
        },
        {
            "chapter": 11,
            "verse": 121,
            "text": "jo log eemaan nahin la rahe hain unase kah do, \"tum apanee jagah karm kie jao, ham bhee karm kar rahe hai"
        },
        {
            "chapter": 11,
            "verse": 122,
            "text": "tum bhee prateeksha karo, ham bhee prateeksha kar rahe hai."
        },
        {
            "chapter": 11,
            "verse": 123,
            "text": "allaah hee ka hai jo kuchh aakaashon aur dharatee mein chhipa hai, aur har maamala usee kee or palatata hai. atah usee kee bandagee karo aur usee par bharosa rakho. jo kuchh tum karate ho, usase tumhaara rab bekhabar nahin hai"
        }
    ]
}
{
    "rukus": [
        {
            "chapter": 6,
            "verse": 31,
            "text": "ve log ghaate mein pade, jinhonne allaah se milane ko jhuthalaaya, yahaan tak ki jab achaanak unapar vah ghadee aa jaegee to ve kahenge, \"haay! afasos, us kotaahee par jo isake vishay mein hamase huee.\" aur haal yah hoga ki ve apane bojh apanee peethon par uthae honge. dekho, kitana bura bojh hai jo ye uthae hue hai"
        },
        {
            "chapter": 6,
            "verse": 32,
            "text": "saansaarik jeevan to ek khel aur tamaashe (gaphalat) ke atirikt kuchh bhee nahin hai jabaki aakhirat ka ghar un logon ke lie achchha hai, jo dar rakhate hai. to kya tum buddhi se kaam nahin lete"
        },
        {
            "chapter": 6,
            "verse": 33,
            "text": "hamen maaloom hai, jo kuchh ve kahate hai usase tumhen dukh pahunchata hai. to ve vaastav mein tumhen nahin jhuthalaate, balki un atyaachaariyo ko to allaah kee aayaton se inakaar hai"
        },
        {
            "chapter": 6,
            "verse": 34,
            "text": "tumase pahale bhee bahut-se rasool jhuthalae ja chuke hai, to ve apane jhuthalae jaane aur kasht pahunchae jaane par dhairy se kaam lete rahe, yahaan tak ki unhen hamaaree sahaayata pahunch gaee. koee nahin jo allaah kee baaton ko badal sake. tumhaare paas to rasoolon kee kuchh khabaren pahunch hee chukee hai"
        },
        {
            "chapter": 6,
            "verse": 35,
            "text": "aur yadi unakee vimukhata tumhaare lie asahaneey hai, to yadi tumase ho sake ki dharatee mein koee surang ya aakaash mein koee seedhee dhoondh nikaalo aur unake paas koee nishaanee le aao, to (aisa kar dekho), yadi allaah chaahata to un sabako seedhe maarg par ikattha kar deta. atah tum ujadd aur naadaan na banana"
        },
        {
            "chapter": 6,
            "verse": 36,
            "text": "maanate ho vahee log hai jo sunate hai, rahe murde, to allaah unhen (qiyaamat ke din) utha khada karega; phir ve usee ke or palatenge"
        },
        {
            "chapter": 6,
            "verse": 37,
            "text": "ve yah bhee kahate hai, \"us (nabee) par usake rab kee or se koee nishaanee kyon nahin utaaree gaee?\" kah do, \"allaah ko to isakee saamarthy praapt hai ki koee nishaanee utaar de; parantu unamen se adhikatar log nahin jaanate."
        },
        {
            "chapter": 6,
            "verse": 38,
            "text": "dharatee mein chalane-phiranevaala koee bhee praanee ho ya apane do paro se udanavaala koee pakshee, ye sab tumhaaree hee tarah ke giroh hai. hamane kitaab mein koee bhee cheez nahin chhodee hai. phir ve apane rab kee or ikatthe kie jaenge"
        },
        {
            "chapter": 6,
            "verse": 39,
            "text": "jin logon ne hamaaree aayaton ko jhuthalaaya, ve bahare aur goonge hai, andheron mein pade hue hain. allaah jise chaahe bhatakane de aur jise chaahe seedhe maarg par laga de"
        },
        {
            "chapter": 6,
            "verse": 40,
            "text": "kaho, \"kya tumane yah bhee socha ki yadi tumapar allaah kee yaatana aa pade ya vah ghadee tumhaare saamane aa jae, to kya allaah ke siva kisee aur ko pukaaroge? bolo, yadi tum sachche ho"
        },
        {
            "chapter": 6,
            "verse": 41,
            "text": "balki tum usee ko pukaarate ho - phir jisake lie tum use pukaarate ho, vah chaahata hai to use door kar deta hai - aur unhen bhool jaate ho jinhen saajheedaar thaharaate ho."
        }
    ]
}
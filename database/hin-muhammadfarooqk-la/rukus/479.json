{
    "rukus": [
        {
            "chapter": 59,
            "verse": 1,
            "text": "allaah kee tasabeeh kee hai har us cheez ne jo aakaashon aur dharatee mein hai, aur vahee prabhutvashaalee, tatvadarshee hai"
        },
        {
            "chapter": 59,
            "verse": 2,
            "text": "vahee hai jisane kitaabavaalon mein se un logon ko jinhonne inakaar kiya, unake gharon se pahale hee jamaavade mein nikal baahar kiya. tumhen gumaan na tha ki unakee gadhiyaan allaah se unhen bacha lengee. kintu allaah unapar vahaan se aaya jisaka unhen gumaan bhee na tha. aur usane unake dilon mein rob daal diya ki ve apane gharon ko svayan apane haathon aur eemaanavaalon ke haathon bhee ujaadane lage. atah shiksha grahan karo, ai drshti rakhanevaalo"
        },
        {
            "chapter": 59,
            "verse": 3,
            "text": "yadi allaah ne unake lie desh nikaala na likh diya hota to duniya mein hee vah unhen avashy yaatana de deta, aur aakhirat mein to unake lie aag kee yaatana hai hee"
        },
        {
            "chapter": 59,
            "verse": 4,
            "text": "yah isalie ki unhonne allaah aur usake rasool ka muqaala karane kee koshish kee. aur jo koee allaah ka muqaabala karata hai to nishchay hee allaah kee yaatana bahut kathor hai"
        },
        {
            "chapter": 59,
            "verse": 5,
            "text": "tumane khajoor ke jo vrksh kaate ya unhen unakee jadon par khada chhod diya to yah allaah hee kee anugya se hua (taaki eemaanavaalon ke lie aasaanee paida kare) aur isalie ki vah avagyaakaariyon ko rusava kare"
        },
        {
            "chapter": 59,
            "verse": 6,
            "text": "aur allaah ne unase lekar apane rasool kee or jo kuchh palataaya, usake lie na to tumane ghode daudae aur na oont. kintu allaah apane rasoolon ko jisapar chaahata hai prabhutv pradaan kar deta hai. allaah ko to har cheez kee saamarthy praapti hai"
        },
        {
            "chapter": 59,
            "verse": 7,
            "text": "jo kuchh allaah ne apane rasool kee or bastiyonvaalon se lekar palataaya vah allaah aur rasool aur (muhataaj) naatedaar aur anaathon aur muhataajon aur musaafir ke lie hai, taaki vah (maal) tumhaare maaladaaron hee ke beech chakkar na lagaata rahe - rasool jo kuchh tumhen de use le lo aur jis cheez se tumhen rok de usase ruk jao, aur allaah ka dar rakho. nishchay hee allaah kee yaatana bahut kathor hai."
        },
        {
            "chapter": 59,
            "verse": 8,
            "text": "vah gareeb muhaajiron ke lie hai, jo apane gharon aur apane maalon se is haalat mein nikaal baahar kie gae hai ki ve allaah ka udaar anugrah aur usakee prasannata kee talaash mein hai aur allaah aur usake rasool kee sahaayata kar rahe hai, aur vahee vaastav mein sachche hai"
        },
        {
            "chapter": 59,
            "verse": 9,
            "text": "aur unake lie jo unase pahale hee se hijarat ke ghar (madeena) mein thikaana banae hue hai aur eemaan par jame hue hai, ve unase prem karate hai jo hijarat karake unake yahaan aae hai aur jo kuchh bhee unhen diya gaya usase ve apane seenon mein koee khatak nahin paate aur ve unhen apane muqaabale mein praathamikata dete hai, yadyapi apanee jagah ve svayan muhataaj hee hon. aur jo apane man ke lobh aur krpanata se bacha liya jae aise log hee saphal hai"
        },
        {
            "chapter": 59,
            "verse": 10,
            "text": "aur (is maal mein unaka bhee hissa hai) jo unake baad aae, ve kahate hai, \"ai hamaare rab! hamen kshama kar de aur hamaare un bhaiyon ko bhee jo eemaanalaane mein hamase agrasar rahe aur hamaare dilon mein eemaanavaalon ke lie koee vidvesh na rakh. ai hamaare rab! too nishchay hee bada karunaamay, atyant dayaavaan hai."
        }
    ]
}
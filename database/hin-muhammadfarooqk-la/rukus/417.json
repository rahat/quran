{
    "rukus": [
        {
            "chapter": 41,
            "verse": 33,
            "text": "aur us vyakti se baat mein achchha kaun ho sakata hai jo allaah kee or bulae aur achchhe karm kare aur kahe, \"nissandeh main muslim (aagyaakaaree) hoon"
        },
        {
            "chapter": 41,
            "verse": 34,
            "text": "bhalaee aur buraee samaan nahin hai. tum (bure aacharan kee buraee ko) achchhe se achchhe aacharan ke dvaara door karo. phir kya dekhoge ki vahee vyakti tumhaare aur jisake beech vair pada hua tha, jaise vah koee ghanishth mitr hai"
        },
        {
            "chapter": 41,
            "verse": 35,
            "text": "kintu yah cheez keval un logon ko praapt hotee hai jo dhairy se kaam lete hai, aur yah cheez keval usako praapt hotee hai jo bada bhaagyashaalee hota hai"
        },
        {
            "chapter": 41,
            "verse": 36,
            "text": "aur yadi shaitaan kee or se koee ukasaahat tumhen chubhe to allaah kee sharan maang lo. nishchay hee vah sabakuchh sunata, jaanata hai"
        },
        {
            "chapter": 41,
            "verse": 37,
            "text": "raat aur din aur soory aur chandrama usakee nishaaniyon mein se hai. tum na to soory ko sajada karo aur na chandrama ko, balki allaah ko sajada karo jisane unhen paida kiya, yadi tum usee kee bandagee karanevaale ho"
        },
        {
            "chapter": 41,
            "verse": 38,
            "text": "lekin yadi ve ghamand karen (aur allaah ko yaad na karen), to jo farishte tumhaare rab ke paas hai ve to raat aur din usakee tasabeeh karate hee rahate hai aur ve ukataate nahin"
        },
        {
            "chapter": 41,
            "verse": 39,
            "text": "aur yah cheez bhee usakee nishaaniyon mein se hai ki tum dekhate ho ki dharatee dabee padee hai; phir jyon hee hamane usapar paanee barasaaya ki vah phabak uthee aur phool gaee. nishchay hee jisane use jeevit kiya, vahee murdon ko jeevit karanevaala hai. nissandeh use har cheez kee saamarthy praapt hai"
        },
        {
            "chapter": 41,
            "verse": 40,
            "text": "jo log hamaaree aayaton mein kutilata kee neeti apanaate hai ve hamase chhipe hue nahin hain, to kya jo vyakti aag mein daala jae vah achchha hai ya vah jo qiyaamat ke din nishchint hokar aaega? jo chaaho kar lo, tum jo kuchh karate ho vah to use dekh hee raha hai"
        },
        {
            "chapter": 41,
            "verse": 41,
            "text": "jin logon ne anusmrti ka inakaar kiya, jabaki vah unake paas aaee, haalaanki vah ek prabhutvashaalee kitaab hai, (to na poochho ki unaka kitana bura parinaam hoga)"
        },
        {
            "chapter": 41,
            "verse": 42,
            "text": "asaty us tak na usake aage se aa sakata hai aur na usake peechhe se; avataran hai usakee or se jo atyant tatvadarshee, prashansa ke yogy hai"
        },
        {
            "chapter": 41,
            "verse": 43,
            "text": "tumhen bas vahee kaha ja raha hai, jo un rasoolon ko kaha ja chuka hai, jo tumase pahale guzar chuke hai. nissandeh tumhaara rab bada kshamaasheel hai aur dukhad dand denevaala bhee"
        },
        {
            "chapter": 41,
            "verse": 44,
            "text": "yadi ham use gair arabee quraan banaate to ve kahate ki \"usakee aayaten kyon nahin (hamaaree bhaasha mein) kholakar bayaan kee gaee? yah kya ki vaanee to gair arabee hai aur vyakti arabee?\" kaho, \"vah un logon ke lie jo eemaan lae maargadarshan aur aarogy hai, kintu jo log eemaan nahin la rahe hai unake kaanon mein bojh hai aur vah (quraan) unake lie andhaapan (siddh ho raha) hai, ve aise hai jinako kisee door ke sthaan se pukaara ja raha ho."
        }
    ]
}
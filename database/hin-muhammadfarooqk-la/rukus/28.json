{
    "rukus": [
        {
            "chapter": 2,
            "verse": 217,
            "text": "ve tumase aadaraneey maheene mein yuddh ke vishay mein poochhate hai. kaho, \"usamen ladana badee gambheer baat hai, parantu allaah ke maarg se rokana, usake saath avishvaas karana, masjide haraam (kaaba) se rokana aur usake logon ko usase nikaalana, allaah kee spasht mein isase bhee adhik gambheer hai aur fitana (utpeedan), raktapaat se bhee bura hai.\" aur usaka bas chale to ve to tumase baraabar ladate rahe, taaki tumhen tumhaare deen (dharm) se pher den. aur tumame se jo koee apane deen se phir jae aur avishvaasee hokar mare, to aise hee log hai jinake karm duniya aur aakhirat mein nasht ho gae, aur vahee aag (jahannam) mein padanevaale hai, ve usee mein sadaiv rahenge"
        },
        {
            "chapter": 2,
            "verse": 218,
            "text": "rahe ve log jo eemaan lae aur jinhonne allaah ke maarg mein ghar-baar chhoda aur jihaad kiya, vaheen allaah kee dayaaluta kee aasha rakhate hai. nissandeh allaah atyant kshamaasheel, dayaavaan hai"
        },
        {
            "chapter": 2,
            "verse": 219,
            "text": "tumase sharaab aur jue ke vishay mein poochhate hai. kaho, \"un donon cheezon mein bada gunaah hai, yadyapi logon ke lie kuchh faayade bhee hai, parantu unaka gunaah unake faayade se kaheen badhakar hai.\" aur ve tumase poochhate hai, \"kitana kharch karen?\" kaho, \"jo aavashyakata se adhik ho.\" is prakaar allaah duniya aur aakhirat ke vishay mein tumhaare lie apanee aayate khol-kholakar bayaan karata hai, taaki tum soch-vichaar karo."
        },
        {
            "chapter": 2,
            "verse": 220,
            "text": "aur ve tumase anaathon ke vishay mein poochhate hai. kaho, \"unake sudhaar kee jo reeti apanaee jae achchhee hai. aur yadi tum unhen apane saath sammilit kar lo to ve tumhaare bhaee-bandhu hee hain. aur allaah bigaad paida karanevaale ko bachaav paida karanevaale se alag pahachaanata hai. aur yadi allaah chaahata to tumako zahamat (kathinaee) mein daal deta. nissandeh allaah prabhutvashaalee, tatvadarshee hai."
        },
        {
            "chapter": 2,
            "verse": 221,
            "text": "aur musharik (bahudevavaadee) striyon se vivaah na karo jab tak ki ve eemaan na laen. ek eemaanadaaree baandee (daasee), musharik stree se kaheen uttam hai; chaahe vah tumhen kitanee hee achchhee kyon na lage. aur na (eemaanavaalee striyaan) musharik purushon se vivaah karo, jab tak ki ve eemaan na laen. ek eemaanavaala gulaam aazaad musharik se kaheen uttam hai, chaahe vah tumhen kitana hee achchha kyon na lage. aise log aag (jahannam) kee or bulaate hai aur allaah apanee anugya se jannat aur kshama kee or bulaata hai. aur vah apanee aayaten logon ke saamane khol-kholakar bayaan karata hai, taaki ve cheten"
        }
    ]
}
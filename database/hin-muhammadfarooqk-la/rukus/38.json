{
    "rukus": [
        {
            "chapter": 2,
            "verse": 267,
            "text": "ai eemaan laanevaalo! apanee kamaee ko paak aur achchhee cheezon mein se kharch karo aur un cheezon mein se bhee jo hamane dharatee se tumhaare lie nikaalee hai. aur dene ke lie usake kharaab hisse (ke dene) ka iraada na karo, jabaki tum svayan use kabhee na loge. yah aur baat hai ki usako lene mein dekhee-anadekhee kar jao. aur jaan lo ki allaah nisprh, prashansaneey hai"
        },
        {
            "chapter": 2,
            "verse": 268,
            "text": "shaitaan tumhen nirdhanata se daraata hai aur nirlajjata ke kaamon par ubhaarata hai, jabaki allaah apanee kshama aur udaar krpa ka tumhen vachan deta hai. allaah badee samaeevaala, sarvagy hai"
        },
        {
            "chapter": 2,
            "verse": 269,
            "text": "vah jise chaahata hai tatvadarshita pradaan karata hai aur jise tatvadarshita praapt huee use badee daulat mil gaee. kintu chetate vahee hai jo buddhi aur samajhavaale hai"
        },
        {
            "chapter": 2,
            "verse": 270,
            "text": "aur tumane jo kuchh bhee kharch kiya aur jo kuchh bhee nazar (mannat) kee ho, nissandeh allaah use bhalee-bhaanti jaanata hai. aur atyaachaariyon ka koee sahaayak na hoga"
        },
        {
            "chapter": 2,
            "verse": 271,
            "text": "yadi tum khule roop me sadaqe do to yah bhee achchha hai aur yadi unako chhipaakar muhataajon ko do to yah tumhaare lie adhik achchha hai. aur yah tumhaare kitane hee gunaahon ko mita dega. aur allaah ko usakee pooree khabar hai, jo kuchh tum karate ho"
        },
        {
            "chapter": 2,
            "verse": 272,
            "text": "unhen maarg par la dene ka daayitv tum par nahin hai, balki allaah hee jise chaahata hai maarg dikhaata hai. aur jo kuchh bhee maal tum kharch karoge, vah tumhaare apane hee bhale ke lie hoga aur tum allaah ke (batae hue) uddeshy ke atirikt kisee aur uddeshy se kharch na karo. aur jo maal bhee tumhen tum kharch karoge, vah poora-poora tumhen chuka diya jaega aur tumhaara haq na maara jaega"
        },
        {
            "chapter": 2,
            "verse": 273,
            "text": "yah un muhataajon ke lie hai jo allaah ke maarg mein ghir gae ki dharatee mein (jeevikopaarjan ke lie) koee daud-dhoop nahin kar sakate. unake svaabhimaan ke kaaran aparichit vyakti unhen dhanavaan samajhata hai. tum unhen unake lakshano se pahachaan sakate ho. ve lipatakar logon se nahin maangate. jo maal bhee tum kharch karoge, vah allaah ko gyaat hoga"
        }
    ]
}
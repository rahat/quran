{
    "rukus": [
        {
            "chapter": 2,
            "verse": 153,
            "text": "ai eemaan laanevaalo! dhairy aur namaaz se madad praapt. karo. nissandeh allaah un logon ke saath hai jo dhairy aur drdhata se kaam lete hai"
        },
        {
            "chapter": 2,
            "verse": 154,
            "text": "aur jo log allaah ke maarg mein maare jaen unhen murda na kaho, balki ve jeevit hai, parantu tumhen ehasaas nahin hota"
        },
        {
            "chapter": 2,
            "verse": 155,
            "text": "aur ham avashy hee kuchh bhay se, aur kuchh bhookh se, aur kuchh jaan-maal aur paidaavaar kee kamee se tumhaaree pareeksha lenge. aur dhairy se kaam lenevaalon ko shubh-soochana de do"
        },
        {
            "chapter": 2,
            "verse": 156,
            "text": "jo log us samay, jabaki unapar koee museebat aatee hai, kahate hai, \"nissandeh ham allaah hee ke hai aur ham usee kee or lautane vaale hai."
        },
        {
            "chapter": 2,
            "verse": 157,
            "text": "yahee log hai jinapar unake rab kee vishesh krpaen hai aur dayaaluta bhee; aur yahee log hai jo seedhe maarg par hain"
        },
        {
            "chapter": 2,
            "verse": 158,
            "text": "nissandeh safa aur marava allaah kee vishesh nishaaniyon mein se hain; atah jo is ghar (kaaba) ka haj ya umapa kare, usake lie isamen koee dosh nahin ki vah in donon (pahaadiyon) ke beech phera lagae. aur jo koee svechchha aur ruchi se koee bhalaee ka kaary kare to allaah bhee gunagraahak, sarvagy hai"
        },
        {
            "chapter": 2,
            "verse": 159,
            "text": "jo log hamaaree utaaree huee khulee nishaaniyon aur maargadarshan ko chhipaate hai, isake baad ki ham unhen logon ke lie kitaab mein spasht kar chuke hai; vahee hai jinhen allaah dhikkaarata hai - aur sabhee dhikkaarane vaale bhee unhen dhikkaarate hai"
        },
        {
            "chapter": 2,
            "verse": 160,
            "text": "sivaay unake jinhonne tauba kar lee aur sudhaar kar liya, aur saaf-saaf bayaan kar diya, to unakee tauba main qabool karoonga; main bada tauba qabool karanevaala, atyant dayaavaan hoon"
        },
        {
            "chapter": 2,
            "verse": 161,
            "text": "jin logon ne kufr kiya aur kaafir (inakaar karanevaale) hee rahakar mare, vahee hain jinapar allaah kee, farishton kee aur saare manushyon kee, sabakee phitakaar hai"
        },
        {
            "chapter": 2,
            "verse": 162,
            "text": "isee dasha mein ve sadaiv rahenge, na unakee yaatana halkee kee jaegee aur na unhen muhalat hee milegee"
        },
        {
            "chapter": 2,
            "verse": 163,
            "text": "tumhaara poojy-prabhu akela poojy-prabhu hai, us krpaasheel aur dayaavaan ke atirikt koee poojy-prabhu nahin"
        }
    ]
}
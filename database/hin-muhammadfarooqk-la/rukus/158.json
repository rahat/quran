{
    "rukus": [
        {
            "chapter": 9,
            "verse": 17,
            "text": "yah musharikon ka kaam nahin ki ve allaah kee masjidon ko aabaad karen aur usake prabandhak hon, jabaki ve svayan apane viruddh kufr kee gavaahee de rahe hai. un logon ka saara kiya-dhara akaarath gaya aur ve aag mein sadaiv rahenge"
        },
        {
            "chapter": 9,
            "verse": 18,
            "text": "allaah kee masjidon ka prabandhak aur use aabaad karanevaala vahee ho sakata hai jo allaah aur antim din par eemaan laaya, namaaz qaayam kee aur zakaat dee aur allaah ke siva kisee se na dara. atah aise hee log, aasha hai ki seedha maarg paanevaale honge"
        },
        {
            "chapter": 9,
            "verse": 19,
            "text": "kya tumane haajiyon ko paanee pilaane aur masjide haraam (kaaba) ke prabandh ko us kyakti ke kaam ke baraabar thahara liya hai, jo allaah aur antim din par eemaan laaya aur usane allaah ke maarg mein sangharsh kiya?allaah kee drshti mein ve baraabar nahin. aur allaah atyaachaaree logon ko maarg nahin dikhaata"
        },
        {
            "chapter": 9,
            "verse": 20,
            "text": "jo log eemaan lae aur unhonne hijarat kee aur allaah ke maarg mein apane maalon aur apanee jaanon se jihaad kiya, allaah ke yahaan darje mein ve bahut bade hai aur vahee saphal hai"
        },
        {
            "chapter": 9,
            "verse": 21,
            "text": "unhen unaka rab apana dayaaluta aur prasannata aur aise baagon kee shubh-soochana deta hai, jinamen unake lie sthaayee sukh-saamagree hai"
        },
        {
            "chapter": 9,
            "verse": 22,
            "text": "unamen ve sadaiv rahenge. nissandeh allaah ke paas bada badala hai"
        },
        {
            "chapter": 9,
            "verse": 23,
            "text": "ai eemaan laanevaalo! apane baap aur apane bhaiyon ko apane mitr na banao yadi eemaan ke muqaabale mein kufr unhen priy ho. tumamen se jo koee unhen apana mitr banaega, to aise hee log atyaachaaree honge"
        },
        {
            "chapter": 9,
            "verse": 24,
            "text": "kah do, \"yadi tumhaare baap, tumhaare bete, tumhaare bhaee, tumhaaree patni yon aur tumhaare rishte-naatevaale aur maal, jo tumane kamae hai aur kaarobaar jisake manda pad jaane ka tumhen bhay hai aur ghar jinhen tum pasand karate ho, tumhe allaah aur usake rasool aur usake maarg mein jihaad karane se adhik priy hai to prateeksha karo, yahaan tak ki allaah apana faisala le aae. aur allaah avagyaakaariyon ko maarg nahin dikhaata."
        }
    ]
}
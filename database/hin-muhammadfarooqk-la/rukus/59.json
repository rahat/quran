{
    "rukus": [
        {
            "chapter": 3,
            "verse": 172,
            "text": "jin logon ne allaah aur rasool kee pukaar ko sveekaar kiya, isake pashchaat ki unhen aaghaat pahunch chuka tha. in satkarmee aur (allaah ka) dar rakhanevaalon ke lie bada pratidaan hai"
        },
        {
            "chapter": 3,
            "verse": 173,
            "text": "ye vahee log hai jinase logon ne kaha, \"tumhaare viruddh log ikattha ho gae hai, atah unase daro.\" to is cheez ne unake eemaan ko aur badha diya. aur unhonne kaha, \"hamaare lie to bas allaah kaafee hai aur vahee sabase achchha kaary-saadhak hai."
        },
        {
            "chapter": 3,
            "verse": 174,
            "text": "to ve allaah ko or se praapt honevaalee nemat aur udaar krpa ke saath laute. unhen koee takaleef chhoo bhee nahin sakee aur ve allaah kee ichchha par chale bhee, aur allaah badee hee udaar krpaavaala hai"
        },
        {
            "chapter": 3,
            "verse": 175,
            "text": "vah to shaitaan hai jo apane mitron ko daraata hai. atah tum unase na daro, balki mujhee se daro, yadi tum eemaanavaale ho"
        },
        {
            "chapter": 3,
            "verse": 176,
            "text": "jo log adharm aur inakaar mein jaldee dikhaate hai, unake kaaran tum dukhee na ho. ve allaah ka kuchh bhee nahin bigaad sakate. allaah chaahata hai ki unake lie aakhirat mein koee hissa na rakhe, unake lie to badee yaatana hai"
        },
        {
            "chapter": 3,
            "verse": 177,
            "text": "jo log eemaan kee qeemat par inakaar aur adharm ke graahak hue, ve allaah ka kuchh bhee nahin bigaad sakate, unake lie to dukhad yaatana hai"
        },
        {
            "chapter": 3,
            "verse": 178,
            "text": "aur yah dheel jo ham unhen die jaate hai, ise adharmee log apane lie achchha na samajhe. yah dheel to ham unhen sirf isalie de rahe hai ki ve gunaahon mein aur adhik badh jaen, aur unake lie to atyant apamaanajanak yaatana hai"
        },
        {
            "chapter": 3,
            "verse": 179,
            "text": "allaah eemaanavaalon ko is dasha mein nahin rahane dega, jisamen tum ho. yah to us samay tak kee baat hai jabatak ki vah apavitr ko pavitr se prthak nahin kar deta. aur allaah aisa nahin hai ki vah tumhen paroksh kee soochana de de. kintu allaah is kaam ke lie jisako chaahata hai chun leta hai, aur ve usake rasool hote hai. atah allaah aur usake rasool par eemaan lao. aur yadi tum eemaan laoge aur (allaah ka) dar rakhoge to tumako bada pratidaan milega"
        },
        {
            "chapter": 3,
            "verse": 180,
            "text": "jo log us cheez mein krpanata se kaam lete hai, jo allaah ne apanee udaar krpa se unhen pradaan kee hai, ve yah na samajhe ki yah unake hit mein achchha hai, balki yah unake lie bura hai. jis cheez mein unhonne krpanata se kaam liya hoga, vahee aage kiyaamat ke din unake gale ka tauq ban jaega. aur ye aakaash aur dharatee ant mein allaah hee ke lie rah jaenge. tum jo kuchh bhee karate ho, allaah usakee khabar rakhata hai"
        }
    ]
}
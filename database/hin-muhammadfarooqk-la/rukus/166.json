{
    "rukus": [
        {
            "chapter": 9,
            "verse": 81,
            "text": "peechhe rah jaanevaale allaah ke rasool ke peechhe apane baith rahane par prasann hue. unhen yah naapasand hua ki allaah ke maarg mein apane maalon aur apanee jaanon ke saath jihaad karen. aur unhonne kaha, \"is garmee mein na nikalo.\" kah do, \"jahannam kee aag isase kaheen adhik garm hai,\" yadi ve samajh paate (to aisa na kahate)"
        },
        {
            "chapter": 9,
            "verse": 82,
            "text": "ab chaahie ki jo kuchh ve kamaate rahe hai, usake badale mein hanse kam aur roen adhik"
        },
        {
            "chapter": 9,
            "verse": 83,
            "text": "av yadi allaah tumhen unake kisee giroh kee or rujoo kar de aur bhavishy mein ve tumase saath nikalane kee anumati chaahen to kah dena, \"tum mere saath kabhee bhee nahin nikal sakate aur na mere saath hokar kisee shatru se lad sakate ho. tum pahalee baar baith rahane par hee raazee hue, to ab peechhe rahanevaalon ke saath baithe raho."
        },
        {
            "chapter": 9,
            "verse": 84,
            "text": "aur unamen se jis kisee vyakti kee mrtyu ho usakee janaaze kee namaaz kabhee na padhana aur na kabhee usakee qabr par khade hona. unhonne to allaah aur usake rasool ke saath kufr kiya aur mare is dasha mein ki avagyaakaaree the"
        },
        {
            "chapter": 9,
            "verse": 85,
            "text": "aur unake maal aur unakee aulaad tumhen mohit na karen. allaah to bas yah chaahata hai ki unake dvaara unhen sansaar mein yaatana de aur unake praan is dasha mein nikalen ki ve kaafir hon"
        },
        {
            "chapter": 9,
            "verse": 86,
            "text": "aur jab koee soora utaratee hai ki \"allaah par eemaan lao aur usake rasool ke saath hokar jihaad karo.\" to unake saamarthyavaan log tumase chhuttee maangane lagate hai aur kahate hai ki \"hamen chhod do ki ham baithanevaalon ke saath rah jaen."
        },
        {
            "chapter": 9,
            "verse": 87,
            "text": "ve isee par raazee hue ki peechhe rah jaanevaalee striyon ke saath rah jaen aur unake dilon par to muhar lag gaee hai, atah ve samajhate nahin"
        },
        {
            "chapter": 9,
            "verse": 88,
            "text": "kintu, rasool aur usake eemaanavaale saathiyon ne apane maalon aur apanee jaanon ke saath jihaad kiya, aur vahee log hai jinake lie bhalaiyaan hai aur vahee log hai jo saphal hai"
        },
        {
            "chapter": 9,
            "verse": 89,
            "text": "allaah ne unake lie aise baag taiyaar kar rakhe hain, jinake neeche naharen bah rah hain, ve unamen sadaiv rahenge. yahee badee saphalata hai"
        }
    ]
}
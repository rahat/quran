{
    "chapter": [
        {
            "chapter": 12,
            "verse": 1,
            "text": "alif॰ laam॰ ra॰. ye spasht kitaab kee aayaten hain"
        },
        {
            "chapter": 12,
            "verse": 2,
            "text": "hamane ise arabee quraan ke roop mein utaara hai, taaki tum samajho"
        },
        {
            "chapter": 12,
            "verse": 3,
            "text": "is quraan kee tumhaaree or prakaashana karake isake dvaara ham tumhen ek bahut hee achchha bayaan sunaate hai, yadyapi isase pahale tum bekhabar the"
        },
        {
            "chapter": 12,
            "verse": 4,
            "text": "jab yoosuf ne apane baap se kaha, \"ai mere baap! mainne svapn mein gyaarah sitaare dekhe aur soory aur chaand. mainne unhen dekha ki ve mujhe sajada kar rahe hai."
        },
        {
            "chapter": 12,
            "verse": 5,
            "text": "usane kaha, \"ai mere bete! apana svapn apane bhaiyon ko mat bataana, anyatha ve tere viruddh koee chaal chalenge. shaitaan to manushy ka khula hua shatru hai"
        },
        {
            "chapter": 12,
            "verse": 6,
            "text": "aur aisa hee hoga, tera rab tujhe chun lega aur tujhe baaton kee tathy tak pahunchana sikhaega aur apana anugrah tujhapar aur yaakoob ke gharavaalon par usee prakaar poora karega, jis prakaar isase pahale vah tere poorvaj ibaraaheem aur isahaaq par poora kar chuka hai. nissandeh tera rab sarvagy, tatvadarshee hai."
        },
        {
            "chapter": 12,
            "verse": 7,
            "text": "nishchay hee yoosuf aur unake bhaiyon mein savaal karanevaalon ke lie nishaaniyaan hai"
        },
        {
            "chapter": 12,
            "verse": 8,
            "text": "jabaki unhonne kaha, \"yoosuf aur usaka bhaee hamaare baap ko hamase adhik priy hai, haalaanki ham ek poora jattha hai. vaasatv mein hamaare baap spasht tah bahak gae hai"
        },
        {
            "chapter": 12,
            "verse": 9,
            "text": "yoosuf ko maar daalo ya use kisee bhoobhaag mein phenk aao, taaki tumhaare baap ka dhyaan keval tumhaaree hee or ho jae. isake pashchaat tum phir nek ban jaana."
        },
        {
            "chapter": 12,
            "verse": 10,
            "text": "unamen se ek bolanevaala bol pada, \"yoosuf kee hatya na karo, yadi tumhen kuchh karana hee hai to use kisee kuen kee tah mein daal do. koee raahageer use utha lega."
        },
        {
            "chapter": 12,
            "verse": 11,
            "text": "unhonne kaha, \"ai hamaare baap! aapako kya ho gaya hai ki yoosuf ke maamale mein aap hamapar bharosa nahin karate, haalaanki ham to usake hitaishee hai"
        },
        {
            "chapter": 12,
            "verse": 12,
            "text": "hamaare saath kal use bhej deejie ki vah kuchh char-chug aur khel le. usakee raksha ke lie to ham hain hee."
        },
        {
            "chapter": 12,
            "verse": 13,
            "text": "usane kaha, yah baat ki tum use le jao, mujhe dukhee kar detee hai. kaheen aisa na ho ki tum usaka dhyaan na rakh sako aur bhediya use kha jae."
        },
        {
            "chapter": 12,
            "verse": 14,
            "text": "ve bole, \"hamaare ek jatthe ke hote hue bhee yadi use bhedie ne kha liya, tab to nishchay hee ham sab kuchh ganva baithe."
        },
        {
            "chapter": 12,
            "verse": 15,
            "text": "phir jab ve use le gae aur sabhee is baat par sahamat ho gae ki use ek kuen kee gaharaee mein daal den (to unhonne vah kiya jo karana chaahate the), aur hamane usakee or prakaashana ka, \"too unhen unake is karm se avagat karaega aur ve jaanate na honge."
        },
        {
            "chapter": 12,
            "verse": 16,
            "text": "kuchh raat beete ve rote hue apane baap ke paas aae"
        },
        {
            "chapter": 12,
            "verse": 17,
            "text": "kahane lage, \"ai mere baap! ham paraspar daud mein muqaabala karate hue door chale gae aur yoosaf ko hamane apane saamaan ke saath chhod diya tha ki itane mein bhediya use kha gaya. aap to hamapar vishvaas karenge nahin, yadyapi ham sachche hai."
        },
        {
            "chapter": 12,
            "verse": 18,
            "text": "ve usake kurte par jhoothamooth ka khoon laga lae the. usane kaha, \"nahin, balki tumhaare jee ne bahakaakar tumhaare lie ek baat bana dee hai. ab dhairy se kaam lena hee uttam hai! jo baat tum bata rahe ho usamen allaah hee sahaayak ho sakata hai."
        },
        {
            "chapter": 12,
            "verse": 19,
            "text": "ek qaafila aaya. phir usane panihaara ko bheja. usane apana dol jyon hee daala to pukaar utha, \"are! kitanee khushee kee baat hai. yah to ek ladaka hai.\" unhonne use vyaapaar ka maal samajhakar chhupa liya. kintu jo kuchh ve kar rahe the, allaah to use jaanata hee tha"
        },
        {
            "chapter": 12,
            "verse": 20,
            "text": "unhonne use saste daam, ginatee ke kuchh dirahamon mein bech diya, kyonki ve usake maamalen mein beparavaah the"
        },
        {
            "chapter": 12,
            "verse": 21,
            "text": "misr ke jis vyakti ne use khareeda, usane apanee stree se kaha, \"isako achchhee tarah rakhana. bahut sambhav hai ki yah hamaare kaam aae ya ham ise beta bana len.\" is prakaar hamane us bhoobhaag mein yoosuf ke qadam jamaane kee raah nikaalee (taaki use pratishtha pradaan karen) aur taaki maamalon aur baaton ke parinaam se ham use avagat karaen. allaah to apana kaam karake rahata hai, kintu adhikatar log jaanate nahin"
        },
        {
            "chapter": 12,
            "verse": 22,
            "text": "aur jab vah apanee javaanee ko pahuncha to hamane use nirnay-shakti aur gyaan pradaan kiya. uttamakaar logon ko ham isee prakaar badala dete hai"
        },
        {
            "chapter": 12,
            "verse": 23,
            "text": "jis stree ke ghar mein vah rahata tha, vah us par dore daalane lagee. usane daravaaze band kar die aur kahane lagee, \"lo, aa jao!\" usane kaha, \"allaah kee panaah! mere rab ne mujhe achchha sthaan diya hai. atyaachaaree kabhee saphal nahin hote."
        },
        {
            "chapter": 12,
            "verse": 24,
            "text": "usane usaka iraada kar liya tha. yadi vah apane rab ka spasht. pramaan na dekh leta to vah bhee usaka iraada kar leta. aisa isalie hua taaki ham buraee aur ashleelata ko usase door rakhen. nissandeh vah hamaare chune hue bandon mein se tha"
        },
        {
            "chapter": 12,
            "verse": 25,
            "text": "ve donon daravaaze kee or jhapate aur us stree ne usaka kurta peechhe se phaad daala. daravaaze par donon ne us stree ke pati ko upasthit paaya. vah bolee, \"jo koee tumhaaree gharavaalee ke saath bura iraada kare, usaka badala isake siva aur kya hoga ki use bandee banaaya jae ya phir koee dukhad yaatana dee jae"
        },
        {
            "chapter": 12,
            "verse": 26,
            "text": "usane kaha, \"yahee mujhapar dore daal rahee thee.\" us stree ke logon mein se ek gavaah ne gavaahee dee, \"yadi isaka kurta aage se phata hai to yah sachchee hai aur yah jhootha hai"
        },
        {
            "chapter": 12,
            "verse": 27,
            "text": "aur yadi usaka kurta peechhe se phata hai to yah jhoothee hai aur yah sachcha hai."
        },
        {
            "chapter": 12,
            "verse": 28,
            "text": "phir jab dekha ki usaka kurta peechhe se phata hai to usane kaha, \"yah tum striyon kee chaal hai. nishchay hee tumhaaree chaal bade gazab kee hotee hai"
        },
        {
            "chapter": 12,
            "verse": 29,
            "text": "yoosuf! is maamale ko jaane de aur stree too apane gunaah kee maafee maang. nissandeh khata teree hee hai."
        },
        {
            "chapter": 12,
            "verse": 30,
            "text": "nagar kee striyaan kahane lagee, \"azeez kee patnee apane navayuvak gulaam par dore daalana chaahatee hai. vah prem-prerana se usake man mein ghar kar gaya hai. ham to use dekh rahe hain ki vah khulee galatee mein pad gaee hai."
        },
        {
            "chapter": 12,
            "verse": 31,
            "text": "usane jab unakee makkaree kee baaten sunee to unhen bula bheja aur unamen se harek ke lie aasan susajjit kiya aur unamen se harek ko ek chhuree dee. usane (yoosuf se) kaha, \"inake saamane aa jao.\" phir jab striyon ne dekha to ve usakee badaee se dang rah gaee. unhonne apane haath ghaayal kar lie aur kahane lagee, \"allaah kee panaah! yah koee manushy nahin. yah to koee pratishthit farishta hai.‍"
        },
        {
            "chapter": 12,
            "verse": 32,
            "text": "vah bolee, \"yah vahee hai jisake vishay mein tum mujhe malaamat kar rahee theen. haan, mainne ise rijhaana chaaha tha, kintu yah bacha raha. aur yadi isane na kiya jo main isase kahatee to yah avashy qaid kiya jaega aur apamaanit hoga."
        },
        {
            "chapter": 12,
            "verse": 33,
            "text": "usane kaha, \"ai mere rab! jisakee or ye sab mujhe bula rahee hain, usase adhik to mujhe qaid hee pasand hai yadi toone unake daanv-ghaat ko mujhase na taala to main unakee aur jhuk jaoonga aur nire aaveg ke vasheebhoot ho jaoonga."
        },
        {
            "chapter": 12,
            "verse": 34,
            "text": "atah usane rab ne usakee sun lee aur usakee or se un striyon ke daanv-ghaat ko taal diya. nissandeh vah sab kuchh sunata, jaanata hai"
        },
        {
            "chapter": 12,
            "verse": 35,
            "text": "phir unhen, isake pashchaat ki ve nishaaniyaan dekh chuke the, yah soojha ki use ek avadhi ke lie qaid kar den"
        },
        {
            "chapter": 12,
            "verse": 36,
            "text": "kaaraagaar mein do nav yuvakon ne bhee usake saath pravesh kiya. unamen se ek ne kaha, \"mainne svapn dekha hai ki main sharaab nichod raha hoon.\" doosare ne kaha, \"mainne dekha ki main apane sir par rotiyaan uthae hue hoon, jinako pakshee kha rahe hai. hamen isaka arth bata deejie. hamen to aap bahut hee nek nazar aate hai."
        },
        {
            "chapter": 12,
            "verse": 37,
            "text": "usane kaha, \"jo bhojan tumhen mila karata hai vah tumhaare paas nahin aa paega, usake tumhaare paas aane se pahale hee main tumhen isaka arth bata doonga. yah un baaton mein se hai, jo mere rab ne mujhe sikhaee hai. main to un logon ka tareeqa chhodakar, jo allaah ko nahin maanate aur jo aakhirat (paralok) ka inakaar karate hain"
        },
        {
            "chapter": 12,
            "verse": 38,
            "text": "apane poorvaj ibaraaheem, isahaaq aur yaaqoob ka tareeqa apanaaya hai. imase yah nahin ho sakata ki ham allaah ke saath kisee cheez ko saajhee thaharaen. yah hamapar aur logon par allaah ka anugrah hai. kintu adhikatar log aabhaar nahin prakat karate"
        },
        {
            "chapter": 12,
            "verse": 39,
            "text": "ai kaaraagar ke mere saathiyon! kya alag-alag bahut-se rah achchhe hai ya akela allaah jisaka prabhutv sabapar hai"
        },
        {
            "chapter": 12,
            "verse": 40,
            "text": "tum usake siva jinakee bhee bandagee karate ho ve to bas nire naam hain jo tumane rakh chhode hai aur tumhaare baap-daada ne. unake lie allaah ne koee pramaan nahin utaara. satta aur adhikaar to bas allaah ka hai. usane aadesh diya hai ki usake siva kisee kee bandagee na karo. yahee seedha, sachcha deen (dharm) hain, kintu adhikatar log nahin jaanate"
        },
        {
            "chapter": 12,
            "verse": 41,
            "text": "ai kaaraagaar ke mere donon saathiyon! tumamen se ek to apane svaamee ko madyapaan karaega; raha doosara to use soolee par chadhaaya jaega aur pakshee usaka sir khaenge. faisala ho chuka us baat ka jisake vishay mein tum mujhase poochh rahe ho."
        },
        {
            "chapter": 12,
            "verse": 42,
            "text": "un donon mein se jisake vishay mein usane samajha tha ki vah riha ho jaega, usase kaha, \"apane svaamee se meree charcha karana.\" kintu shaitaan ne apane svaamee se usakee charcha karana bhulava diya. atah vah (yoosuf) kaee varsh tak kaaraagaar hee mein raha"
        },
        {
            "chapter": 12,
            "verse": 43,
            "text": "phir aisa hua ki samraat ne kaha, \"main ek svapn dekha ki saat motee gaayon ko saat dubalee gaayen kha rahee hai aur saat baalen haree hai aur doosaree (saat sookhee) . ai saradaaron! yadi tum svapn ka arth bataate ho, to mujhe mere is svapn ke sambandh mein batao."
        },
        {
            "chapter": 12,
            "verse": 44,
            "text": "unhonne kaha, \"ye to sambhramit svapn hai. ham aise svapn ka arth nahin jaanate."
        },
        {
            "chapter": 12,
            "verse": 45,
            "text": "itane mein donon mein so jo riha ho gaya tha aur ek arse ke baad use yaad aaya to vah bola, \"main isaka arth tumhen bataata hoon. zara mujhe (yoosuf ke paas) bhej deejie."
        },
        {
            "chapter": 12,
            "verse": 46,
            "text": "yoosuf, ai satyavaan! hamen isaka arth bata ki saat motee gaayen hai, jinhen saat dubalee gaayen kha rahee hai aur saat haree baalen hai aur doosaree (saat) sookhee, taaki main logon ke paas lautakar jaoon ki ve jaan len."
        },
        {
            "chapter": 12,
            "verse": 47,
            "text": "usane kaha, \"saat varsh tak tum vyavahaaratah khetee karate rahoge. phir tum jo fasal kaato to thode hisse ke siva jo tumhaare khaane ke kaam aae shesh ko usakee baalee mein rahane dena"
        },
        {
            "chapter": 12,
            "verse": 48,
            "text": "phir usake pashchaat saat kathin varsh aaenge jo ve sab kha jaenge jo tumane unake lie pahale se ikattha kar rakha hoga, sivaay us thode-se hisse ke jo tum surakshit kar loge"
        },
        {
            "chapter": 12,
            "verse": 49,
            "text": "phir usake pashchaat ek varsh aisa aaega, jisamen varsha dvaara logon kee fariyaad sun lee jaegee aur usamen ve ras nichodege."
        },
        {
            "chapter": 12,
            "verse": 50,
            "text": "samraat ne kaha, \"use mere paas le aao.\" kintu jab doot usake paas pahuncha to usane kaha, \"apane svaamee ke paas vaapas jao aur usase poochho ki un striyon ka kya maamala hai, jinhonne apane haath ghaayal kar lie the. nissandeh mera rab unakee makkaaree ko bhalee-bhaanti jaanata hai."
        },
        {
            "chapter": 12,
            "verse": 51,
            "text": "usane kaha, \"tum striyon ka kya haal tha, jab tumane yoosuf ko rijhaane kee cheshta kee thee?\" unhonne kaha, \"paak hai allaah! ham usamen koee buraee nahin jaanate hai.\" azeez kee stree bol uthee, \"ab to saty prakat ho gaya hai. mainne hee use rijhaana chaaha tha. vah to bilakul sachcha hai."
        },
        {
            "chapter": 12,
            "verse": 52,
            "text": "yah isalie ki vah jaan le ki mainne gupt. roop se usake saath vishvaasaghaat nahin kiya aur yah ki allaah vishvaasaghaatiyon ka chaal ko chalane nahin deta"
        },
        {
            "chapter": 12,
            "verse": 53,
            "text": "main yah nahin kahata ki main buree hoon - jee to buraee par ubhaarata hee hai - yadi mera rab hee daya kare to baat aur hai. nishchay hee mera rab bahut kshamaasheel, dayaavaan hai."
        },
        {
            "chapter": 12,
            "verse": 54,
            "text": "samraat ne kaha, \"use mere paas le aao! main use apane lie khaas kar loonga.\" jab usane usase baat-cheek karee to usane kaha, \"nissandeh aaj tum hamaare yahaan vishv saneey adhikaar praapt vyakti ho."
        },
        {
            "chapter": 12,
            "verse": 55,
            "text": "usane kaha, \"is bhoo-bhaag ke khajaanon par mujhe niyukt kar deejie. nishchay hee main rakshak aur gyaanavaan hoon."
        },
        {
            "chapter": 12,
            "verse": 56,
            "text": "is prakaar hamane yoosuf ko us bhoo-bhaag mein adhikaar pradaan kiya ki vah usamen jahaan chaahe apanee jagah banae. ham jise chaahate hain use apanee daya ka paatr banaate hai. uttamakaaron ka badala ham akaarath nahin jaane dete"
        },
        {
            "chapter": 12,
            "verse": 57,
            "text": "aur eemaan laanevaalon aur dar rakhanevaalon ke lie aakhirat ka badala isase kaheen uttam hai"
        },
        {
            "chapter": 12,
            "verse": 58,
            "text": "phir aisa hua ki yoosuf ke bhaee aae aur usake saamane upasthit hue, usane to unhen pahachaan liya, kintu ve usase aparichit rahe"
        },
        {
            "chapter": 12,
            "verse": 59,
            "text": "jab usane unake lie unaka saamaan taiyaar kara diya to kaha, \"baap kee or so tumhaara bhaee hai, use mere paas laana. kya dekhate nahin ki main pooree maap se deta hoon aur main achchha aatishey bhee hoon"
        },
        {
            "chapter": 12,
            "verse": 60,
            "text": "kintu yadi tum use mere paas na lae to phir tumhaare lie mere yahaan koee maap (galla) nahin aur tum mere paas aana bhee mat."
        },
        {
            "chapter": 12,
            "verse": 61,
            "text": "ve bole, \"ham usake lie usake baap ko raazee karane kee koshish karenge aur ham yah kaam avashy karenge."
        },
        {
            "chapter": 12,
            "verse": 62,
            "text": "usane apane sevakon se kaha, \"inaka diya hua maal inake saamaan mein rakh do ki jab ye apane gharavaalon kee or lauten to ise pahachaan len, taaki ye phir lautakar aaen."
        },
        {
            "chapter": 12,
            "verse": 63,
            "text": "phir jab ve apane baap ke paas lautakar gae to kaha, \"ai mere baap! (anaaj kee) maap hamase rok dee gaee hai. atah hamaare bhaee ko hamaare saath bhej deejie, taaki ham maap bhar laen; aur ham usakee raksha ke lie to maujood hee hain."
        },
        {
            "chapter": 12,
            "verse": 64,
            "text": "usane kaha, \"kya main usake maamale mein tumapar vaisa hee bharosa karoon jaisa isase pahale usake bhaee ke maamale mein tumapar bharosa kar chuka hoon? haan, allaah hee sabase achchh rakshak hai aur vah sabase badhakar dayaavaan hai."
        },
        {
            "chapter": 12,
            "verse": 65,
            "text": "jab unhonne apana saamaan khola, to unhonne apane maal apanee or vaapas kiya hua paaya. ve bole, \"ai mere baap, hamen aur kya chaahie! yah hamaara maal bhee to hamen lauta diya gaya hai. ab ham apane gharavaalon ke lie khaady-saamagree laenge aur apane bhaee kee raksha bhee karenge. aur ek oont ke bojhabhar aur adhik lenge. itana maap (galla) mil jaana to bilakul aasaan hai."
        },
        {
            "chapter": 12,
            "verse": 66,
            "text": "usane kaha, \"main use tumhaare saath kadaapi nahin bhej sakata. jab tak ki tum allaah ko gavaah banaakar mujhe pakka vachan na do ki tum use mere paas avashy laoge, yah aur baat hai ki tum ghir jao.\" phir jab unhonne use apana vachan de diya to usane kaha, \"ham jo kuchh kar rahe hai vah allaah ke havaale hai."
        },
        {
            "chapter": 12,
            "verse": 67,
            "text": "usane yah bhee kaha, \"ai mere beto! ek dvaar se pravesh na karana, balki vibhinn dvaaron se pravesh karana yadyapi main allaah ke muqaabale mein tumhaare kaam nahin aa sakata aadesh to bas allaah hee ka chalata hai. usee par mainne bharosa kiya aur bharosa karanevaalon ko usee par bharosa karana chaahie."
        },
        {
            "chapter": 12,
            "verse": 68,
            "text": "aur jab unhonne pravesh kiya jis tarah se unake baap ne unhen aadesh diya tha - allaah kee or se honevaalee kisee cheez ko vah unase hata nahin sakata tha. bas yaaqoob ke jee kee ek ichchha thee, jo usane pooree kar lee. aur nissandeh vah gyaanavaan tha, kyonki hamane use gyaan pradaan kiya tha; kintu adhikatar log jaanate nahin"
        },
        {
            "chapter": 12,
            "verse": 69,
            "text": "aur jab unhonne yoosuf ke yahaan pravesh kiya to usane apane bhaee ko apane paas jagah dee aur kaha, \"main tera bhaee hoon. jo kuchh ye karate rahe hain, ab too usapar dukhee na ho."
        },
        {
            "chapter": 12,
            "verse": 70,
            "text": "phir jab unaka saamaan taiyaar kar diya to apane bhaee ke saamaan mein paanee peene ka pyaala rakh diya. phir ek pukaaranevaale ne pukaarakar kaha, \"ai qaafilevaalo! nishchay hee tum chor ho."
        },
        {
            "chapter": 12,
            "verse": 71,
            "text": "ve unakee or rukh karate hue bole, \"tumhaaree kya cheez kho gaee hai"
        },
        {
            "chapter": 12,
            "verse": 72,
            "text": "unhonne kaha, \"shaahee paimaana hamen nahin mil raha hai. jo vyakti use la de usako ek oont ka bojhabhar galla inaam milega. main isakee zimmedaaree leta hoon."
        },
        {
            "chapter": 12,
            "verse": 73,
            "text": "ve kahane lage, \"allaah kee qasam! tum log jaanate hee ho ki ham is bhoo-bhaag mein bigaad paida karane nahin aae hai aur na ham chor hai."
        },
        {
            "chapter": 12,
            "verse": 74,
            "text": "unhonne kaha, \"yadi tum jhoothe siddh hue to phir usaka dand kya hai"
        },
        {
            "chapter": 12,
            "verse": 75,
            "text": "ve bole, \"usaka dand yah hai ki jisake saamaan mein vah mile vahee usaka badala thaharaaya jae. ham atyaachaariyon ko aisa hee dand dete hai."
        },
        {
            "chapter": 12,
            "verse": 76,
            "text": "phir usake bhaee kee khurajee se pahale unakee khurajiyaan dekhanee shuroo kee; phir usake bhaee kee khurajee se use baraamad kar liya. is prakaar hamane yoosuf ka upaay kiya. vah shaahee qaanoon ke anusaar apane bhaee ko praapt nahin kar sakata tha. balki allaah hee kee ichchha laagoo hai. ham jisako chaahe usake darje oonche kar den. aur pratyek gyaanavaan se oopar ek gyaanavaan maujood hai"
        },
        {
            "chapter": 12,
            "verse": 77,
            "text": "unhonne kaha, \"yadi yah choree karata hai to choree to isase pahale isaka ek bhaee bhee kar chuka hai.\" kintu yoosuf ne ise apane jee hee mein rakha aur unapar prakat nahin kiya. usane kaha, \"maqaam kee drshti se tum atyant bure ho. jo kuchh tum bataate ho, allaah ko usaka poora gyaan hai."
        },
        {
            "chapter": 12,
            "verse": 78,
            "text": "unhonne kaha, \"ai azeez! isaka baap bahut hee boodha hai. isalie isake sthaan par hamamen se kisee ko rakh leejie. hamaaree spasht mein to aap bade hee sukarmee hai."
        },
        {
            "chapter": 12,
            "verse": 79,
            "text": "usane kaha, \"is baat se allaah panaah mein rakhe ki jisake paas hamane apana maal paaya hai, use chhodakar ham kisee doosare ko rakhen. phir to ham atyaachaaree thahagenge."
        },
        {
            "chapter": 12,
            "verse": 80,
            "text": "to jab se ve usase niraash ho gae to paraamarsh karane ke lie alag ja baithe. unamen jo bada tha, vah kahane laga, \"kya tum jaanate nahin ki tumhaara baap allaah ke naam par tumase vachan le chuka hai aur usako jo isase pahale yoosuf ke maamale mein tumase qasoor ho chuka hai? main to is bhoo-bhaag se kadaapi talane ka nahin jab tak ki mere baap mujhe anumati na den ya allaah hee mere haq mein koee faisala kar de. aur vahee sabase achchha faisala karanevaala hai"
        },
        {
            "chapter": 12,
            "verse": 81,
            "text": "tum apane baap ke paas lautakar jao aur kaho, \"ai hamaare baap! aapake bete ne choree kee hai. hamane to vahee kaha jo hamen maaloom ho saka, paroksh to hamaaree drshti mein tha nahin"
        },
        {
            "chapter": 12,
            "verse": 82,
            "text": "aap us bastee se poochh leejie jahaan ham the aur us qaafilen se bhee jisake saath hokar ham aae. nissandeh ham bilakul sachche hai."
        },
        {
            "chapter": 12,
            "verse": 83,
            "text": "usane kaha, \"nahin, balki tumhaare jee hee ne tumhe pattee padhaakar ek baat bana dee hai. ab dhairy se kaam lena hee uttam hai! bahut sambhav hai ki allaah un sabako mere paas le aae. vah to sarvagy, atyant tatvadarshee hai."
        },
        {
            "chapter": 12,
            "verse": 84,
            "text": "usane unakee or se mukh pher liya aur kahane laga, \"haay afasos, yoosuf kee judaee par!\" aur gam ke maare usakee aankhen safed pad gaee aur vah ghuta ja raha tha"
        },
        {
            "chapter": 12,
            "verse": 85,
            "text": "unhonne kaha, \"allaah kee qasam! aap to yoosuf hee kee yaad mein lage rahenge, yahaan tak ki ghulakar rahenge ya praan hee tyaag denge."
        },
        {
            "chapter": 12,
            "verse": 86,
            "text": "usane kaha, \"main to apanee pareshaanee aur apane gam kee shikaayat allaah hee se karata hoon aur allaah kee or se jo main jaanata hoon, tum nahee jaanate"
        },
        {
            "chapter": 12,
            "verse": 87,
            "text": "ai mere beton! jao aur yoosuf aur usake bhaee kee toh lagao aur allaah kee sadayata se niraash na ho. allaah kee sadayata se to keval kufr karanevaale hee niraash hote hai."
        },
        {
            "chapter": 12,
            "verse": 88,
            "text": "phir jab ve usake paas upasthit hue to kaha, \"ai azeez! hamen aur hamaare gharavaalon ko bahut takaleef pahunchee hain aur ham kuchh tuchchh-see poonjee lekar aae hai, kintu aap hamen pooree-pooree maap pradaan karen. aur hamen daan den. nishchay hee daan karanevaalon ko badala allaah deta hai."
        },
        {
            "chapter": 12,
            "verse": 89,
            "text": "usane kaha, \"kya tumhen yah bhee maaloom hai ki jab tum aaveg ke vasheebhoot the to yoosuf aur usake bhaee ke saath tumane kya kiya tha"
        },
        {
            "chapter": 12,
            "verse": 90,
            "text": "ve bol pade, \"kya yoosuf aap hee hai?\" usane kaha, \"main hee yoosuf hoon aur yah mera bhaee hai. allaah ne hamapar upakaar kiya hai. sach to yah hai ki jo koee dar rakhe aur dhairy se kaam le to allaah bhee uttamakaaron ka badala akaarath nahin karata."
        },
        {
            "chapter": 12,
            "verse": 91,
            "text": "unhonne kaha, \"allaah kee qasam! aapako allaah ne hamaare muqaabale mein pasand kiya aur nishchay hee chook to hamase huee."
        },
        {
            "chapter": 12,
            "verse": 92,
            "text": "usane kaha, \"aaj tumapar koee aarop nahin. allaah tumhen kshama kare. vah sabase badhakar dayaavaan hai."
        },
        {
            "chapter": 12,
            "verse": 93,
            "text": "mera yah kurta le jao aur ise mere baap ke mukh par daal do. unakee netr-jyoti laut aaegee, phir apane sab gharavaalon ko mere yahaan le aao."
        },
        {
            "chapter": 12,
            "verse": 94,
            "text": "idhar jab qaafila chala to unake baap ne kaha, \"yadi tum mujhe bahakee baaten karanevaala na samajho to mujhe to yoosuf kee mahak aa rahee hai."
        },
        {
            "chapter": 12,
            "verse": 95,
            "text": "ve bole, \"allaah kee qasam! aap to abhee tak apanee usee puraanee bhraanti mein pade hue hai."
        },
        {
            "chapter": 12,
            "verse": 96,
            "text": "phir jab shubh soochana denevaala aaya to usane us (kurte) ko usake munh par daal diya aur tatkshan usakee netr-jyoti laut aaee. usane kaha, \"kya mainne tumase kaha nahin tha ki allaah kee or se jo main jaanata hoon, tum nahin jaanate."
        },
        {
            "chapter": 12,
            "verse": 97,
            "text": "ve bole, \"ai mere baap! aap hamaare gunaahon kee kshama ke lie praarthana karen. vaastav mein chook hamase hee huee."
        },
        {
            "chapter": 12,
            "verse": 98,
            "text": "usane kaha, \"main apane rab se tumhaare lie praarthana karoonga. vah bahut kshamaasheel, dayaavaan hai."
        },
        {
            "chapter": 12,
            "verse": 99,
            "text": "phir jab ve yoosuf ke paas pahunche to usane apane maan-baap ko khaas apane paas jagah dee aur kaha, \"tum sab nagar mein pravesh karo. allaah ne chaaha to yah pravesh nishchintata ke saath hoga."
        },
        {
            "chapter": 12,
            "verse": 100,
            "text": "usane apane maan-baap ko oonchee jagah sinhaasan par bithaaya aur sab usake aage sajade me gir pade. is avasar par usane kaha, \"ai mere baap! yah mere vigat svapn ka saakaar roop hai. ise mere rab ne sach bana diya. aur usane mujhapar upakaar kiya jab mujhe qaidakhaane se nikaala aur aap bhaiyon ke beech fasaad dalava diya tha. nissandeh mera rab jo chaahata hai usake lie sookshm upaay karata hai. vaastav mein vahee sarvagy, atyant tatvadarshee hai"
        },
        {
            "chapter": 12,
            "verse": 101,
            "text": "mere rab! tune mujhe raajy pradaan kiya aur mujhe ghatanaon aur baaton ke nishkarsh tak pahunchana sikhaaya. aakaash aur dharatee ke paida karanevaale! duniya aur aakhirat mein too hee mera sanrakshak mitr hai. too mujhe is dasha se utha ki main muslim (aagyaakaaree) hoon aur mujhe achchhe logon ke saath mila."
        },
        {
            "chapter": 12,
            "verse": 102,
            "text": "ye paroksh kee khabare hain jinakee ham tumhaaree or prakaashana kar rahe hai. tum to unake paas nahin the, jab unhonne apane maamale ko pakka karake shadyantr kiya tha"
        },
        {
            "chapter": 12,
            "verse": 103,
            "text": "kintu chaahe tum kitana hee chaaho, adhikatar log to maanenge nahin"
        },
        {
            "chapter": 12,
            "verse": 104,
            "text": "tum unase isaka koee badala bhee nahin maangate. yah to saare sansaar ke lie bas ek anusmaran hai"
        },
        {
            "chapter": 12,
            "verse": 105,
            "text": "aakaashon aur dharatee mein kitanee hee nishaaniyaan hain, jinapar se ve is tarah guzar jaate hai ki unakee or ve dhyaan hee nahin dete"
        },
        {
            "chapter": 12,
            "verse": 106,
            "text": "inamen adhikatar log allaah ko maanate bhee hai to is tarah ki ve saajhee bhee thaharaate hai"
        },
        {
            "chapter": 12,
            "verse": 107,
            "text": "kya ve is baat se nishchint hai ki allaah kee koee yaatana unhen dhank le ya sahasa vah ghadee hee unapar aa jae, jabaki ve bilakul bekhabar hon"
        },
        {
            "chapter": 12,
            "verse": 108,
            "text": "kah do, \"yahee mera maarg hai. main allaah kee or bulaata hoon. main svayan bhee poorn prakaash mein hoon aur mere anuyaayee bhee - mahimaavaan hai allaah! rr- aur main kadaapi bahudevavaadee nahin."
        },
        {
            "chapter": 12,
            "verse": 109,
            "text": "tumase pahale bhee hamane jinako rasool banaakar bheja, ve sab bastiyon ke rahanevaale purush hee the. ham unakee or prakaashana karate rahe - phir kya ve dharatee mein chale-phire nahin ki dekhate ki unaka kaisa parinaam hua, jo unase pahale guzare hai? nishchay hee aakhirat ka ghar hee dar rakhanevaalon ke lie sarvottam hai. to kya tum samajhate nahin"
        },
        {
            "chapter": 12,
            "verse": 110,
            "text": "yahaan tak ki jab ve rasool niraash hone lage aur ve samajhane lage ki unase jhooth kaha gaya tha ki sahasa unhen hamaaree sahaayata pahunch gaee. phir hamane jise chaaha bacha liya. kintu aparaadhee logon par se to hamaaree yaatana talatee hee nahin"
        },
        {
            "chapter": 12,
            "verse": 111,
            "text": "nishchay hee unakee kathaon mein buddhi aur samajh rakhanevaalon ke lie ek shikshaaprad saamagree hai. yah koee ghadee huee baat nahin hai, balki yah apane se poorv kee pushti mein hai, aur har cheez ka vistaar aur eemaan laanevaale logon ke lie maarg-darshan aur dayaaluta hai"
        }
    ]
}
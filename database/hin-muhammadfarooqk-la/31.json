{
    "chapter": [
        {
            "chapter": 31,
            "verse": 1,
            "text": "alif॰ laam॰ meem॰"
        },
        {
            "chapter": 31,
            "verse": 2,
            "text": "(jo aayaten utar rahee hain) ve tatvagyaan se paripoorn kitaab kee aayate hain"
        },
        {
            "chapter": 31,
            "verse": 3,
            "text": "maargadarshan aur dayaaluta uttamakaaron ke lie"
        },
        {
            "chapter": 31,
            "verse": 4,
            "text": "jo namaaz ka aayojan karate hai aur zakaat dete hai aur aakhirat par vishvaas rakhate hai"
        },
        {
            "chapter": 31,
            "verse": 5,
            "text": "vahee apane rab kee aur se maarg par hain aur vahee saphal hai"
        },
        {
            "chapter": 31,
            "verse": 6,
            "text": "logon mein se koee aisa bhee hai jo dil ko lubhaanevaalee baaton ka khareedaar banata hai, taaki bina kisee gyaan ke allaah ke maarg se (doosaron ko) bhatakae aur unaka parihaas kare. vahee hai jinake lie apamaanajanak yaatana hai"
        },
        {
            "chapter": 31,
            "verse": 7,
            "text": "jab use hamaaree aayaten sunaee jaatee hain to vah svayan ko bada samajhata hua peeth pherakar chal deta hai, maano usane unhen suna hee nahin, maano usake kaam bahare hai. achchha to use ek dukhad yaatana kee shubh soochana de do"
        },
        {
            "chapter": 31,
            "verse": 8,
            "text": "alabatta jo log eemaan lae aur unhonne achchhe karm kie unake lie nemat bharee jannaten hain"
        },
        {
            "chapter": 31,
            "verse": 9,
            "text": "jinamen ve sadaiv rahenge. yah allaah ka sachcha vaada hai aur vah atyant prabhutvashaalee, tatvadarshee hai"
        },
        {
            "chapter": 31,
            "verse": 10,
            "text": "usane aakaashon ko paida kiya, (jo thamen hue hain) bina aise stambhon ke jo tumhen dikhaee den. aur usane dharatee mein pahaad daal die ki aisa na ho ki tumhen lekar daanvaadol ho jae aur usane usamen har prakaar ke jaanavar phaila die. aur hamane hee aakaash se paanee utaara, phir usamen har prakaar kee uttam cheeze ugaee"
        },
        {
            "chapter": 31,
            "verse": 11,
            "text": "yah to allaah kee sanrachana hai. ab tanik mujhe dikhaon ki usase hatakar jo doosare hain (tumhaare thaharae hue prubh) unhonne kya paida kiya hain! nahin, balki zaalim to ek khulee gumaraahee mein pade hue hai"
        },
        {
            "chapter": 31,
            "verse": 12,
            "text": "nishchay hee hamane lukamaan ko tatvadarshita pradaan kee thee ki allaah ke prati krtagyata dikhalao aur jo koee krtagyata dikhalae, vah apane hee bhale ke lie krtagyata dikhalaata hai. aur jisane akrtagyata dikhalaee to allaah vaastav mein nisprh, prashansaneey hai"
        },
        {
            "chapter": 31,
            "verse": 13,
            "text": "yaad karo jab lukamaan ne apane bete se, use naseehat karate hue kaha, \"ai mere bete! allaah ka saajhee na thaharaana. nishchay hee shirk (bahudevavaad) bahut bada zulm hai."
        },
        {
            "chapter": 31,
            "verse": 14,
            "text": "aur hamane manushy ko usake apane maan-baap ke maamale mein taakeed kee hai - usakee maan ne nidhaal hokar use pet mein rakha aur do varsh usake doodh chhootane mein lage - ki \"mere prati krtagy ho aur apane maan-baap ke prati bhee. antatah meree hee or aana hai"
        },
        {
            "chapter": 31,
            "verse": 15,
            "text": "kintu yadi ve tujhapar dabaav daale ki too kisee ko mere saath saajhee thaharae, jisaka tujhe gyaan nahin, to usakee baat na maanana aur duniya mein usake saath bhale tareeke se rahana. kintu anusaran us vyakti ke maarg ka karana jo meree or rujoo ho. phir tum sabako meree hee or palatana hai; phir main tumhen bata doonga jo kuchh tum karate rahe hoge."
        },
        {
            "chapter": 31,
            "verse": 16,
            "text": "ai mere bete! isamen sandeh nahin ki yadi vah raee ke daane ke baraabar bhee ho, phir vah kisee chattaan ke beech ho ya aakaashon mein ho ya dharatee mein ho, allaah use la upasthit karega. nissandeh allaah atyant sookshmadarshee, khabar rakhanevaala hai."
        },
        {
            "chapter": 31,
            "verse": 17,
            "text": "ai mere bete! namaaz ka aayojan kar aur bhalaee ka hukm de aur buraee se rok aur jo museebat bhee tujhapar pade usapar dhairy se kaam le. nissandeh ye un kaamon mein se hai jo anivaary aur dhrdhasankalp ke kaam hai"
        },
        {
            "chapter": 31,
            "verse": 18,
            "text": "aur logon se apana rookh na pher aur na dharatee mein itaraakar chal. nishchay hee allaah kisee ahankaaree, deeng maaranevaale ko pasand nahin karata"
        },
        {
            "chapter": 31,
            "verse": 19,
            "text": "aur apanee chaal mein sahajata aur santulan banae rakh aur apanee aavaaz dheemee rakh. nissandeh aavaazon mein sabase buree aavaaz gadhon kee aavaaz hotee hai."
        },
        {
            "chapter": 31,
            "verse": 20,
            "text": "kya tumane dekha nahin ki allaah ne, jo kuchh aakaashon mein aur jo kuchh dharatee mein hai, sabako tumhaare kaam mein laga rakha hai aur usane tumapar apanee prakat aur aprakat anukampaen poorn kar dee hai? isapar bhee kuchh log aise hai jo allaah ke vishay mein bina kisee gyaan, bina kisee maargadarshan aur bina kisee prakaashamaan kitaab ke jhagadate hai"
        },
        {
            "chapter": 31,
            "verse": 21,
            "text": "ab jab unase kaha jaata hai ki \"us cheez ka anusaran karo jo allaah na utaaree hai,\" to kahate hai, \"nahin, balki ham to us cheez ka anusaran karenge jisapar hamane apane baap-daada ko paaya hai.\" kya yadyapi shaitaan unako bhadakatee aag kee yaatana kee or bula raha ho to bhee"
        },
        {
            "chapter": 31,
            "verse": 22,
            "text": "jo koee aagyaakaarita ke saath apana rukh allaah kee or kare, aur vah uttamakar bhee ho to usane mazaboot sahaara thaam liya. saare maamalon kee parinati allaah hee kee or hai"
        },
        {
            "chapter": 31,
            "verse": 23,
            "text": "aur jis kisee ne inakaar kiya to usaka inakaar tumhen shokaakul na kare. hamaaree hee or to unhen palatakar aana hai. phir jo kuchh ve karate rahe honge, usase ham unhen avagat kara denge. nissandeh allaah seenon kee baat tak jaanata hai"
        },
        {
            "chapter": 31,
            "verse": 24,
            "text": "ham unhen thoda maza udaane denge. phir unhen vivash karake ek kathor yaatana kee or kheench le jaenge"
        },
        {
            "chapter": 31,
            "verse": 25,
            "text": "yadi tum unase poochho ki \"aakaashon aur dharatee ko kisane paida kiya?\" to ve avashy kahenge ki \"allaah ne.\" kaho, \"prashansa bhee allaah ke lie hai.\" varan unamen se adhikaansh jaanate nahin"
        },
        {
            "chapter": 31,
            "verse": 26,
            "text": "aakaashon aur dharatee mein jo kuchh hai allaah hee ka hai. nissandeh allaah hee nisprh, svatah prashansit hai"
        },
        {
            "chapter": 31,
            "verse": 27,
            "text": "dharatee mein jitane vrksh hai, yadi ve qalam ho jaen aur samudr usakee syaahee ho jae, usake baad saat aur samudr hon, tab bhee allaah ke bol samaapt na ho sakenge. nissandeh allaah atyant prabhutvashaalee, tatvadarshee hai"
        },
        {
            "chapter": 31,
            "verse": 28,
            "text": "tum sabaka paida karana aur tum sabaka jeevit karake punah uthaana to bas aisa hai, jaise ek jeev ka. allaah to sab kuchh sunata, dekhata hai"
        },
        {
            "chapter": 31,
            "verse": 29,
            "text": "kya tumane dekha nahin ki allaah raat ko din mein pravisht karata hai aur din ko raat mein pravisht karata hai. usane soory aur chandrama ko kaam mein laga rakha hai? pratyek ek niyat samay tak chala ja raha hai aur isake saath yah ki jo kuchh bhee tum karate ho, allaah usakee pooree khabar rakhata hai"
        },
        {
            "chapter": 31,
            "verse": 30,
            "text": "yah sab kuchh is kaaran se hai ki allaah hee saty hai aur yah ki use chhodakar jinako ve pukaarate hai, ve asaty hai. aur yah ki allaah hee sarvochch, mahaan hai"
        },
        {
            "chapter": 31,
            "verse": 31,
            "text": "kya tumane dekha nahin ki nauka samudr mein allaah ke anugrah se chalatee hai, taaki vah tumhen apanee kuchh nishaaniyaan dikhae. nissandeh isamen pratyek dhairyavaan, krtagy ke lie nishaaniyaan hai"
        },
        {
            "chapter": 31,
            "verse": 32,
            "text": "aur jab koee mauj chhaaya-chhatron kee tarah unhen dhaank letee hai, to ve allaah ko usee ke lie apane nishthaabhaav ke vishuddh karate hue pukaarate hai, phir jab vah unhen bachaakar sthal tak pahuncha deta hai, to unamen se kuchh log santulit maarg par rahate hai. (adhikaansh to punah pathabhrasht ho jaate hai.) hamaaree nishaaniyon ka inakaar to bas pratyek vah vyakti karata hai jo vishvaasaghaatee, krtadhn ho"
        },
        {
            "chapter": 31,
            "verse": 33,
            "text": "ai logon! apane rab ka dar rakho aur us din se daro jab na koee baap apanee aulaad kee or se badala dega aur na koee aulaad hee apane baap kee or se badala denevaalee hogee. nishchay hee allaah ka vaada sachcha hai. atah saansaarik jeevan kadaapi tumhen dhokhe mein na daale. aur na allaah ke vishay mein vah dhokhebaaz tumhen dhokhen mein daale"
        },
        {
            "chapter": 31,
            "verse": 34,
            "text": "nissandeh us ghadee ka gyaan allaah hee ke paas hai. vahee menh barasaata hai aur jaanata hai jo kuchh garbhaashayon mein hota hai. koee kyakti nahin jaanata ki kal vah kya kamaega aur koee vyakti nahin jaanata hai ki kis bhoobhaag mein usak mrtyu hogee. nissandeh allaah jaananevaala, khabar rakhanevaala hai"
        }
    ]
}
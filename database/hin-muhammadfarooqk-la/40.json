{
    "chapter": [
        {
            "chapter": 40,
            "verse": 1,
            "text": "ha॰ meem॰"
        },
        {
            "chapter": 40,
            "verse": 2,
            "text": "is kitaab ka avataran prabhutvashaalee, sarvagy allaah kee or se hai"
        },
        {
            "chapter": 40,
            "verse": 3,
            "text": "jo gunaah kshama karanevaala, tauba qabool karanevaala, kathor dand denevaala, shaktimaan hai. usake atirikt koee poojy-prabhu nahin. antatah usee kee or jaana hai"
        },
        {
            "chapter": 40,
            "verse": 4,
            "text": "allaah kee aayaton ke baare mein bas vahee log jhagadate hain jinhonne inakaar kiya, to nagaron mein usakee chalat-phirat tumhen dhokhe mein na daale"
        },
        {
            "chapter": 40,
            "verse": 5,
            "text": "unase pahale nooh kee qaum ne aur unake pashchaat doosaron girohon ne bhee jhuthalaaya aur har samudaay ke logon ne apane rasoolon ke baare mein iraada kiya ki unhen pakad len aur ve saty ka sahaara lekar jhagade, taaki usake dvaara saty ko ukhaad den. antatah mainne unhen pakad liya. tau kaisee rahee meree saza"
        },
        {
            "chapter": 40,
            "verse": 6,
            "text": "aur (jaise duniya mein saza milee) usee prakaar tere rab kee yah baat bhee un logon par satyaapit ho gaee hai, jinhonne inakaar kiya ki ve aag mein padanevaale hai"
        },
        {
            "chapter": 40,
            "verse": 7,
            "text": "jo sinhaasan ko uthae hue hai aur jo usake chaturdik hain, apane rab ka gunagaan karate hai aur us par eemaan rakhate hai aur un logon ke lie kshama kee praarthana karate hai jo eemaan lae ki \"ai hamaare rab! too har cheez ko vyaapt hai. atah jin logon ne tauba kee aur tere maarg ka anusaran kiya, unhen kshama kar de aur bhadakatee huee aag kee yaatana se bacha len"
        },
        {
            "chapter": 40,
            "verse": 8,
            "text": "ai hamaare rab! aur unhen sadaiv rahane ke baagon mein daakhil kar jinaka toone unase vaada kiya hai aur unake baap-daada aur unakee patni yon aur unakee santatiyon mein se jo yogy hue unhen bhee. nissandeh too prabhutvashaalee, atyant tatvadarshee hai"
        },
        {
            "chapter": 40,
            "verse": 9,
            "text": "aur unhen anishton se bacha. jise us din toone anishton se bacha liya, to nishchay hee usapar toone daya kee. aur vahee badee saphalata hai."
        },
        {
            "chapter": 40,
            "verse": 10,
            "text": "nishchay hee jin logon ne inakaar kiya unhen pukaarakar kaha jaega ki \"apane aapase jo tumhen vidvesh evan krodh hai, tumhaare prati allaah ka krodh evan dvesh usase kaheen badhakar hai ki jab tumhen eemaan kee or bulaaya jaata tha to tum inakaar karate the."
        },
        {
            "chapter": 40,
            "verse": 11,
            "text": "ve kahenge, \"ai hamaare rab! toone hamen do baar mrt rakha aur do baar jeevan pradaan kiya. ab hamane apane gunaahon ko sveekaar kiya, to kya ab (yahaan se) nikalane ka bhee koee maarg hai"
        },
        {
            "chapter": 40,
            "verse": 12,
            "text": "vah (bura parinaam) to isalie saamane aaega ki jab akela allaah ko pukaara jaata hai to tum inakaar karate ho. kintu yadi usake saath saajhee thaharaaya jae to tum maan lete ho. to ab faisala to allaah hee ke haath mein hai, jo sarvochch bada mahaan hai."
        },
        {
            "chapter": 40,
            "verse": 13,
            "text": "vahee hai jo tumhen apanee nishaaniyaan dikhaata hai aur tumhaare lie aakaash se rozee utaarata hai, kintu yaadadihaanee to bas vahee haasil karata hai jo (usakee or) rujoo kare"
        },
        {
            "chapter": 40,
            "verse": 14,
            "text": "atah tum allaah hee ko, dharm ko usee ke lie vishuddh karate hue, pukaaro, yadyapi inakaar karanevaalon ko apriy hee lage."
        },
        {
            "chapter": 40,
            "verse": 15,
            "text": "vah oonche darjovaala, sinhaasanavaala hai, apane bandon mein se jisapar chaahata hai, apane hukm mein se jisapar chaahata hai, apane hukm se rooh utaarata hai, taaki vah mulaaqaat ke din se saavadhaan kar de"
        },
        {
            "chapter": 40,
            "verse": 16,
            "text": "jis din ve khule roop mein saamane upasthit honge, unakee koee cheez allaah se chhipee na rahegee, \"aaj kisakee baadashaahee hai?\" \"allaah kee, jo akela sabapar qaaboo rakhanevaala hai."
        },
        {
            "chapter": 40,
            "verse": 17,
            "text": "aaj pratyek vyakti ko usakee kamaee ka badala diya jaega. aaj koee zulm na hoga. nishchay hee allaah hisaab lene mein bahut tej hai"
        },
        {
            "chapter": 40,
            "verse": 18,
            "text": "(unhen allaah kee or bulao) aur unhen nikat aa jaanevaale (qiyaamat ke) din se saavadhaan kar do, jabaki ur (hrday) kanth ko aa lage honge aur ve daba rahe honge. zaalimon ka na koee ghanisht mitr hoga aur na aisa sifaarishee jisakee baat maanee jae"
        },
        {
            "chapter": 40,
            "verse": 19,
            "text": "vah nigaahon kee choree tak ko jaanata hai aur use bhee jo seene chhipa rahe hote hai"
        },
        {
            "chapter": 40,
            "verse": 20,
            "text": "allaah theek-theek faisala kar dega. rahe ve log jinhen ve allaah ko chhodakar pukaarate hain, ve kisee cheez ka bhee faisala karanevaale nahin. nissandeh allaah hee hai jo sunata, dekhata hai"
        },
        {
            "chapter": 40,
            "verse": 21,
            "text": "kya ve dharatee mein chale-phire nahin ki dekhate ki un logon ka kaisa parinaam hua, jo unase pahale guzar chuke hai? ve shakti aur dharatee mein apane chinhon kee drshti\\ se unase kaheen badh-chadhakar the, phir unake gunaahon ke kaaran allaah ne unhen pakad liya. aur allaah se unhen bachaanevaala koee na hua"
        },
        {
            "chapter": 40,
            "verse": 22,
            "text": "vah (bura parinaam) to isalie saamane aaya ki unake paas unake rasool spasht pramaan lekar aate rahe, kintu unhonne inakaar kiya. antatah allaah ne unhen pakad liya. nishchay hee vah badee shaktivaala, saza dene mein atyaadhik kathor hai"
        },
        {
            "chapter": 40,
            "verse": 23,
            "text": "aur hamane moosa ko bhee apanee nishaaniyon aur spasht pramaan ke saath"
        },
        {
            "chapter": 40,
            "verse": 24,
            "text": "firaun aur haamaan aur qaaroon kee or bheja tha, kintu unhonne kaha, \"yah to jaadoogar hai, bada jhootha"
        },
        {
            "chapter": 40,
            "verse": 25,
            "text": "phir jab vah unake saamane hamaare paas se saty lekar aaya to unhonne kaha, \"jo log eemaan lekar usake saath hai, unake beton ko maar daalo aur unakee striyon ko jeevit chhod do.\" kintu inakaar karanevaalon kee chaal to bhatakane hee ke lie hotee hai"
        },
        {
            "chapter": 40,
            "verse": 26,
            "text": "firaun ne kaha, \"mujhe chhodo, main moosa ko maar daaloon aur use chaahie ki vah apane rab ko (apanee sahaayata ke lie) pukaare. mujhe dar hai ki aisa na ho ki vah tumhaare dharm ko badal daale ya yah ki vah desh mein bigaad paida kare."
        },
        {
            "chapter": 40,
            "verse": 27,
            "text": "moosa ne kaha, \"mainne har ahankaaree ke muqaabale mein, jo hisaab ke din par eemaan nahin rakhata, apane rab aur tumhaare rab kee sharan le lee hai."
        },
        {
            "chapter": 40,
            "verse": 28,
            "text": "firaun ke logon mein se ek eemaanavaale vyakti ne, jo apane eemaan ko chhipa raha tha, kaha, \"kya tum ek aise vyakti ko isalie maar daaloge ki vah kahata hai ki mera rab allaah hai aur vah tumhaare paas tumhaare rab kee or se khule pramaan bhee lekar aaya hai? yadi vah jhootha hai to usake jhooth ka vabaal usee par padega. kintu yadi vah sachcha hai to jis cheez kee vah tumhen dhamakee de raha hai, usamen se kuchh na kuchh to tumapar padakar rahega. nishchay hee allaah usako maarg nahin dikhaata jo maryaadaaheen, bada jhootha ho"
        },
        {
            "chapter": 40,
            "verse": 29,
            "text": "ai meree qaum ke logo! aaj tumhaaree baadashaahee hai. dharatee mein prabhaavee ho. kintu allaah kee yaatana ke muqaabale mein kaun hamaaree sahaayata karega, yadi vah ham par aa jae?\" firaun ne kaha, \"main to tumhen bas vahee dikha raha hoon jo main svayan dekh raha hoon aur main tumhen bas theek raasta dikha raha hoon, jo buddhisangat bhee hai."
        },
        {
            "chapter": 40,
            "verse": 30,
            "text": "us vyakti ne, jo eemaan la chuka tha, kaha, \"ai meree qaum ke logo! mujhe bhay hai ki tumapar (vinaash ka) aisa din na aa pade, jaisa doosare vigat samudaayon par aa pada tha."
        },
        {
            "chapter": 40,
            "verse": 31,
            "text": "jaise nooh kee qaum aur aad aur samood aur unake pashchaatvartee logon ka haal hua. allaah to aisa nahin ki bandon par koee zulm karana chaahe"
        },
        {
            "chapter": 40,
            "verse": 32,
            "text": "aur ai meree qaum ke logo! mujhe tumhaare baare mein cheekh-pukaar ke din ka bhay hai"
        },
        {
            "chapter": 40,
            "verse": 33,
            "text": "jis din tum peeth pherakar bhaagoge, tumhen allaah se bachaanevaala koee na hoga - aur jise allaah hee bhataka de use maarg dikhaanevaala koee nahin."
        },
        {
            "chapter": 40,
            "verse": 34,
            "text": "hamane pahale bhee tumhaare paas yoosuf khule pramaan lekar aa chuke hai, kintu jo kuchh ve lekar tumhaare paas aae the, usake baare mein tum baraabar sandeh mein pade rahe, yahaan tak ki jab unakee mrtyu ho gaee to tum kahane lage, \"allaah unake pashchaat kadaapi koee rasool na bhejega.\" isee prakaar allaah use gumaraahee mein daal deta hai jo maryaadaaheen, sandehon mein padanevaala ho."
        },
        {
            "chapter": 40,
            "verse": 35,
            "text": "aise logo ko (gumaraahee mein daalata hai) jo allaah kee aayaton mein jhagadate hai, bina isake ki unake paas koee pramaan aaya ho, allaah kee drshti) mein aur un logon kee drshti mein jo eemaan lae yah (baat) atyant apriy hai. isee prakaar allaah har ahankaaree, nirday- atyaachaaree ke dil par muhar laga deta hai."
        },
        {
            "chapter": 40,
            "verse": 36,
            "text": "firaun ne kaha, \"ai haamaan! mere ek uchch bhavan bana, taaki main saadhanon tak pahunch sakoon"
        },
        {
            "chapter": 40,
            "verse": 37,
            "text": "aakaashon ko saadhanon (aur kshatron) tak. phir moosa ke poojy ko jhaankakar dekhoon. main to use jhootha hee samajhata hoon.\" is prakaar firaun ko lie usaka dushkarm suhaana bana diya gaya aur use maarg se rok diya gaya. firaun kee chaal to bas tabaahee ke silasile mein rahee"
        },
        {
            "chapter": 40,
            "verse": 38,
            "text": "us vyakti ne, jo eemaan laaya tha, kaha, \"ai meree qaum ke logo! mera anusaran karo, main tumhe bhalaee ka theek raasta dikhaoonga"
        },
        {
            "chapter": 40,
            "verse": 39,
            "text": "ai meree qaum ke logo! yah saansaarik jeevan to bas asthaayee upabhog hai. nishchay hee sthaayee roop se thaharaneka ghar to aakhirat hee hai"
        },
        {
            "chapter": 40,
            "verse": 40,
            "text": "jis kisee ne buraee kee to use vaisa hee badala milega, kintu jis kisee ne achchha karm kiya, chaahe vah purush ho ya stree, kintu ho vah momin, to aise log jannat mein pravesh karenge. vahaan unhen behisaab diya jaega"
        },
        {
            "chapter": 40,
            "verse": 41,
            "text": "ai meree qaum ke logo! yah mere saath kya maamala hai ki main to tumhen mukti kee or bulaata hoon aur tum mujhe aag kee or bula rahe ho"
        },
        {
            "chapter": 40,
            "verse": 42,
            "text": "tum mujhe bula rahe ho ki main allaah ke saath kufr karoon aur usake saath use saajhee thaharaoon jisaka mujhe koee gyaan nahin, jabaki main tumhen bula raha hoon usakee or jo prabhutvashaalee, atyant kshamaasheel hai"
        },
        {
            "chapter": 40,
            "verse": 43,
            "text": "nissandeh tum mujhe jisakee or bulaate ho usake lie na sansaar mein aamantran hai aur na aakhirat (paralok) mein aur yah kee hamen lautana bhee allaah hee kee or hai aur yah ki jo maryaadaahee hai, vahee aag (mein padanevaale) vaale hai"
        },
        {
            "chapter": 40,
            "verse": 44,
            "text": "atah sheeghr hee tum yaad karoge, jo kuchh main tumase kah raha hoon. main to apana maamala allaah ko saumpata hoon. nissandeh allaah kee drshti sab bandon par hai"
        },
        {
            "chapter": 40,
            "verse": 45,
            "text": "antatah jo chaal ve chal rahe the, usakee buraiyon se allaah ne use bacha liya aur firauniyon ko buree yaatana ne aa ghera"
        },
        {
            "chapter": 40,
            "verse": 46,
            "text": "arthaat aag ne; jisake saamane ve praatahkaal aur saayankaal pesh kie jaate hai. aur jin din qiyaamat kee ghadee ghatit hogee (kaha jaega), \"firaun ke logon ko nikrsht tam yaatana mein pravishtee karao"
        },
        {
            "chapter": 40,
            "verse": 47,
            "text": "aur socho jabaki ve aag ke bheetar ek-doosare se jhagad rahe honge, to kamazor log un logon se, jo bade banate the, kahenge, \"ham to tumhaare peechhe chalanevaale the. ab kya tum hamapar se aag ka kuchh bhaag hata sakate ho"
        },
        {
            "chapter": 40,
            "verse": 48,
            "text": "ve log, jo bade banate the, kahenge, \"hamamen se pratyek isee mein pada hai. nishchay hee allaah bandon ke beech faisala kar chuka."
        },
        {
            "chapter": 40,
            "verse": 49,
            "text": "jo log aag mein honge ve jahannam ke prahariyon se kahenge ki \"apane rab ko pukaaro ki vah hamapar se ek din yaatana kuchh halkee kar de"
        },
        {
            "chapter": 40,
            "verse": 50,
            "text": "ve kahenge, \"kya tumhaare paas tumhaare rasool khule pramaan lekar nahin aate rahe?\" kahenge, \"kyon nahin!\" ve kahenge, \"phir to tumhee pukaaro.\" kintu inakaar karanevaalon kee pukaar to bas bhatakakar hee rah jaatee hai"
        },
        {
            "chapter": 40,
            "verse": 51,
            "text": "nishchay hee ham apane rasoolon kee aur un logon kee jo eemaan lae avashy sahaayata karate hai, saansaarik jeevan mein bhee aur us din bhee, jabaki gavaah khade honge"
        },
        {
            "chapter": 40,
            "verse": 52,
            "text": "jis din zaalimon ko unaka ujr (safaee pesh karana) kuchh bhee laabh na pahunchaega, balki unake lie to laanat hai aur unake lie bura ghar hai"
        },
        {
            "chapter": 40,
            "verse": 53,
            "text": "moosa ko bhee ham maarg dikha chuke hai, aur isaraeel kee santaan ko hamane kitaab ka uttaaraadhikaaree banaaya"
        },
        {
            "chapter": 40,
            "verse": 54,
            "text": "jo buddhi aur samajhavaalon ke lie maargadarshan aur anusmrti thee"
        },
        {
            "chapter": 40,
            "verse": 55,
            "text": "atah dhairy se kaam lo. nishchay hee allaah ka vaada sachcha hai aur apane qasoor kee kshama chaaho aur sandhya samay aur praatah kee ghadiyon mein apane rab kee prashansa kee tasabeeh karo"
        },
        {
            "chapter": 40,
            "verse": 56,
            "text": "jo log bina kisee aise pramaan ke jo unake paas aaya ho allaah kee aayaton mein jhagadate hai unake seenon mein keval ahankaar hai jisatak ve pahunchanevaale nahin. atah allaah kee sharan lo. nishchay hee vah sunata, dekhata hai"
        },
        {
            "chapter": 40,
            "verse": 57,
            "text": "nissandeh, aakaashon aur dharatee ko paida karana logon ko paida karane kee apeksha adhik bada (kathin) kaam hai. kintu adhikatar log nahin jaanate"
        },
        {
            "chapter": 40,
            "verse": 58,
            "text": "andha aur aankhonvaala baraabar nahin hote, aur ve log bhee paraspar baraabar nahin hote jinhonne eemaan laakar achchhe karm kie, aur na bure karm karanevaale hee paraspar baraabar ho sakate hai. tum hosh se kaam thode hee lete ho"
        },
        {
            "chapter": 40,
            "verse": 59,
            "text": "nishchay hee qiyaamat kee ghadee aanevaalee hai, isamen koee sandeh nahin. kintu adhikatar log maanate nahee"
        },
        {
            "chapter": 40,
            "verse": 60,
            "text": "tumhaare rab ne kaha ki \"tum mujhe pukaaro, main tumhaaree praarthanaen sveekaar karoonga.\" jo log meree bandagee ke maamale mein ghamand se kaam lete hai nishchay hee ve sheeghr hee apamaanit hokar jahannam mein pravesh karenge"
        },
        {
            "chapter": 40,
            "verse": 61,
            "text": "allaah hee hai jisane tumhaare lie raat (andhakaaramay) banaee, tum usamen shaanti praapt karo aur din ko prakaashamaan banaaya (taaki usamen daud-dhoop karo) . nissandeh allaah logon ke lie bada udaar anugrahavaala hain, kintu adhikatar log krtagyata nahin dikhaate"
        },
        {
            "chapter": 40,
            "verse": 62,
            "text": "vah hai allaah, tumhaara rab, har cheez ka paida karanevaala! usake siva koee poojy-prabhu nahin. phir tum kahaan ulate phire ja rahe ho"
        },
        {
            "chapter": 40,
            "verse": 63,
            "text": "isee prakaar ve bhee ulate phire jaate the jo allaah kee nishaaniyon ka inakaar karate the"
        },
        {
            "chapter": 40,
            "verse": 64,
            "text": "allaah hee hai jisane tumhaare lie dharatee ko thaharane ka sthaan banaaya aur aakaash ko ek bhavan ke roop mein banaaya, aur tumhen roop die to kya hee achchhe roop die, aur tumhen achchhee paak cheezon kee rozee dee. vah hai allaah, tumhaara rab. to badee barakatavaala hai allaah, saare sansaar ka rab"
        },
        {
            "chapter": 40,
            "verse": 65,
            "text": "vah jeevant hai. usake siva koee poojy-prabhu nahin. atah usee ko pukaaro, dharm ko usee ke lie vishuddh karake. saaree prashansa allaah hee ke lie hai, jo saare sansaar ka rab hai"
        },
        {
            "chapter": 40,
            "verse": 66,
            "text": "kah do, \"mujhe isase rok diya gaya hai ki main unakee bandagee karoon jinhen allaah se hatakar pukaarate ho, jabaki mere paas mere rab kee or se khule pramaan aa chuke hai. mujhe to hukm hua hai ki main saare sansaar ke rab ke aage natamastak ho jaoon."
        },
        {
            "chapter": 40,
            "verse": 67,
            "text": "vahee hai jisane tumhen mittee se paida, phir veery se, phir rakt ke lothade se; phir vah tumhen ek bachche ke roop mein nikaalata hai, phir (tumhen badhaata hai) taaki apanee praudhata ko praapti ho, phir muhalat deta hai ki tum budhaape ko pahuncho - yadyapi tumamen se koee isase pahale bhee utha liya jaata hai - aur yah isalie karata hai ki tum ek niyat avadhi tak pahunch jao aur aisa isalie hai ki tum samajho"
        },
        {
            "chapter": 40,
            "verse": 68,
            "text": "vahee hai jo jeevan aur mrtyu deta hai, aur jab vah kisee kaam ka faisala karata hai, to usake lie bas kah deta hai ki ho ja to vah ho jaata hai"
        },
        {
            "chapter": 40,
            "verse": 69,
            "text": "kya tumane un logon ko nahin dekha jo allaah kee aayaton ke baare mein jhagadate hai, ve kahaan phire jaate hain"
        },
        {
            "chapter": 40,
            "verse": 70,
            "text": "jin logon ne kitaab ko jhuthalaaya aur use bhee jisake saath hamane apane rasoolon ko bheja tha. to sheeghr hee unhen maaloom ho jaega"
        },
        {
            "chapter": 40,
            "verse": 71,
            "text": "jabaki tauq unakee garadanon mein honge aur zanjeeren (unake pairon mein)"
        },
        {
            "chapter": 40,
            "verse": 72,
            "text": "ve khaulate hue paanee mein ghaseete jaenge, phir aag mein jhonk die jaenge"
        },
        {
            "chapter": 40,
            "verse": 73,
            "text": "phir unase kaha jaega, \"kahaan hai ve jinhen prabhutv mein saajhee thaharaakar tum allaah ke siva poojate the"
        },
        {
            "chapter": 40,
            "verse": 74,
            "text": "ve kahenge, \"ve hamase gum hokar rah gae, balki ham isase pahale kisee cheez ko nahin pukaarate the.\" isee prakaar allaah inakaar karanevaalon ko bhatakata chhod deta hai"
        },
        {
            "chapter": 40,
            "verse": 75,
            "text": "yah isalie ki tum dharatee mein naahaq magn the aur isalie ki tum itaraate rahe ho"
        },
        {
            "chapter": 40,
            "verse": 76,
            "text": "pravesh karo jahannam ke dvaaron mein, usame sadaiv rahane ke lie.\" atah bahut hee bura thikaana hai ahankaariyon ka"
        },
        {
            "chapter": 40,
            "verse": 77,
            "text": "atah dhairy se kaam lo. nishchay hee allaah ka vaada sachcha hai. to jis cheez kee ham unhen dhamakee de rahe hai usamen se kuchh yadi ham tumhen dikha den ya ham tumhe utha len, har haal mein unhen lautana to hamaaree hee or hai"
        },
        {
            "chapter": 40,
            "verse": 78,
            "text": "ham tumase pahale kitane hee rasool bhej chuke hai. unamen se kuchh to ve hai jinake vrttaant ka ullekh hamane tumase kiya hai aur unamen aise bhee hai jinake vrttaant ka ullekh hamane tumase nahin kiya. kisee rasool ko bhee yah saamarthy praapt na thee ki vah allaah kee anugya ke bina koee nishaanee le aae. phir jab allaah ka aadesh aa jaata hai to theek-theek faisala kar diya jaata hai. aur us samay jhoothavaale ghaate mein pad jaate hai"
        },
        {
            "chapter": 40,
            "verse": 79,
            "text": "allaah hee hai jisane tumhaare lie chaupae banae taaki unamen se kuchh par tum savaaree karo aur unamen se kuchh ko tum khaate bhee ho"
        },
        {
            "chapter": 40,
            "verse": 80,
            "text": "unamen tumhaare lie aur bhee faayade hai - aur taaki unake dvaara tum us aavashyakata kee poorti kar sako jo tumhaare seenon mein ho, aur unapar bhee aur naukaon par bhee savaar hote ho"
        },
        {
            "chapter": 40,
            "verse": 81,
            "text": "aur vah tumhen apanee nishaaniyaan dikhaata hai. aakhir tum allaah kee kaun-see nishaanee ko nahin pahachaanate"
        },
        {
            "chapter": 40,
            "verse": 82,
            "text": "phir kya ve dharatee mein chale-phire nahin ki dekhate ki un logon ka kaisa parinaam hua, jo unase pahale guzar chuke hai. ve unase adhik the aur shakti aur apanee chhodee huee nishaaniyon kee drshti se bhee badh-chadhakar the. kintu jo kuchh ve kamaate the, vah unake kuchh bhee kaam na aaya"
        },
        {
            "chapter": 40,
            "verse": 83,
            "text": "phir jab unake rasool unake paas spasht pramaanon ke saath aae to jo gyaan unake apane paas tha ve usee par magn hote rahe aur unako usee cheez ne aa ghera jisaka ve parihaas karate the"
        },
        {
            "chapter": 40,
            "verse": 84,
            "text": "phir jab unhonne hamaaree yaatana dekhee to kahane lage, \"ham eemaan lae allaah par jo akela hai aur usaka inakaar kiya jise ham usaka saajhee thaharaate the."
        },
        {
            "chapter": 40,
            "verse": 85,
            "text": "kintu unaka eemaan unako kuchh bhee laabh nahin pahuncha sakata tha jabaki unhonne hamaaree yaatana ko dekh liya - yahee allaah kee reeti hai, jo usake bandon mein pahale se chalee aaee hai - aur us samay inakaar karanevaale ghaate mein padakar rahe"
        }
    ]
}
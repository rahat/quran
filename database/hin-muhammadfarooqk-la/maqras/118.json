{
    "maqras": [
        {
            "chapter": 18,
            "verse": 17,
            "text": "aur tum soory ko usake udit hote samay dekhate to dikhaee deta ki vah unakee gupha se daahinee or ko bachakar nikal jaata hai aur jab ast hota hai to unakee baee or se kataraakar nikal jaata hai. aur ve hai ki us (gupha) ke ek vistrt sthaan mein hain. yah allaah kee nishaaniyon mein se hai. jise allaah maarg dikhae, vahee maarg paanevaala hai aur jise vah bhatakata chhod de usaka tum koee sahaayak maargadarshak kadaapi na paoge"
        },
        {
            "chapter": 18,
            "verse": 18,
            "text": "aur tum samajhate ki ve jaag rahe hai, haalaanki ve soe hue hote. ham unhen daen aur baen pherate aur unaka kutta dyodhee par apanee donon bhujaen phailae hue hota. yadi tum unhen kaheen jhaankakar dekhate to unake paas se ulate paanv bhaag khade hote aur tumamen usaka bhay sama jaata"
        },
        {
            "chapter": 18,
            "verse": 19,
            "text": "aur isee tarah hamane unhen utha khada kiya ki ve aapas mein poochhataachh karen. unamen ek kahanevaale ne kaha, \"tum kitana thahare rahe?\" ve bole, \"ham yahee koee ek din ya ek din se bhee kam thaharen honge.\" unhonne kaha, \"jitana tum yahaan thahare ho use tumhaara rab hee bhalee-bhaanti jaanata hai. ab apane mein se kisee ko yah chaandee ka sikka dekar nagar kee or bhejo. phir vah dekh le ki usamen sabase achchha khaana kis jagah milata hai. to usamen se vah tumhaare lie kuchh khaane ko le aae aur chaahie kee vah naramee aur hoshiyaaree se kaam le aur kisee ko tumhaaree khabar na hone de"
        },
        {
            "chapter": 18,
            "verse": 20,
            "text": "yadi ve kaheen tumhaaree khabar pa jaenge to patharaav karake tumhen maar daalenge ya tumhen apane panth mein lauta le jaenge aur tab to tum kabhee bhee saphal na po sakoge."
        },
        {
            "chapter": 18,
            "verse": 21,
            "text": "is tarah hamane logon ko unakee soochana de dee, taaki ve jaan len ki allaah ka vaada sachcha hai aur yah ki qiyaamat kee ghadee mein koee sandeh nahin hai. vah samay bhee ullekhaneey hai jab ve aapas mein unake maamale mein chheen-jhapat kar rahe the. phir unhonne kaha, \"unapar ek bhavan bana de. unaka rab unhen bhalee-bhaanti jaanata hai.\" aur jo log unake maamale mein prabhaavee rahe unhonne kaha, \"ham to unapar avashy ek upaasana grh banaenge."
        },
        {
            "chapter": 18,
            "verse": 22,
            "text": "ab ve kahenge, \"ve teen the aur unamen chautha kutta tha.\" aur ve yah bhee kahenge, \"ve paanch the aur unamen chhatha unaka kutta tha.\" yah bina nishaana dekhe patthar chalaana hai. aur ve yah bhee kahenge, \"ve saat the aur unamen aathavaan unaka kutta tha.\" kah do, \"mera rab unakee sankhya ko bhalee-bhaanti jaanata hai.\" unako to thode hee jaanate hai. tum zaahiree baat ke siva unake sambandh mein na jhagado aur na unamen se kisee se unake vishay mein kuchh poochho"
        },
        {
            "chapter": 18,
            "verse": 23,
            "text": "aur na kisee cheez ke vishay mein kabhee yah kaho, \"main kal ise kar doonga."
        },
        {
            "chapter": 18,
            "verse": 24,
            "text": "balki allaah kee ichchha hee laagoo hotee hai. aur jab tum bhool jao to apane rab ko yaad kar lo aur kaho, \"aasha hai ki mera rab isase bhee qareeb sahee baat hee or maargadarshan kar de."
        },
        {
            "chapter": 18,
            "verse": 25,
            "text": "aur ve apanee gupha mein teen sau varsh rahe aur nau varsh usase adhik"
        },
        {
            "chapter": 18,
            "verse": 26,
            "text": "kah do, \"allaah bhalee-bhaanti jaanata hai jitana ve thahare.\" aakaashon aur dharatee kee chhipee baat ka sambandh usee se hai. vah kya hee dekhanevaala aur sunanevaala hai! usase itar na to unaka koee sanrakshak hai aur na vah apane prabhutv aur satta mein kisee ko saajheedaar banaata hai"
        },
        {
            "chapter": 18,
            "verse": 27,
            "text": "apane rab kee qitaab, jo kuchh tumhaaree or prakaashana (vahyas) huee, padho. koee nahin jo unake bolo ko badalanevaala ho aur na tum usase hatakar ka sharan lene kee jagah paoge"
        },
        {
            "chapter": 18,
            "verse": 28,
            "text": "apane aapako un logon ke saath thaam rakho, jo praatahkaal aur saayankaal apane rab ko usakee prasannata chaahate hue pukaarate hai aur saansaarik jeevan kee shobha kee chaah mein tumhaaree aankhen unase na phiren. aur aise vyakti kee baat na maanana jisake dil ko hamane apanee yaad se gaafil paaya hai aur vah apanee ichchha aur vaasana ke peechhe laga hua hai aur usaka maamala had se aage badh gaya hai"
        },
        {
            "chapter": 18,
            "verse": 29,
            "text": "kah do, \"vah saty hai tumhaare rab kee or se. to ab jo koee chaahe maane aur jo chaahe inakaar kar de.\" hamane to atyaachaariyon ke lie aag taiyaar kar rakhee hai, jisakee qanaaton ne unhen gher liya hai. yadi ve fariyaad karenge to fariyaad ke pratyuttar mein unhen aisa paanee milega jo tel kee talachhat jaisa hoga; vah unake munh bhoon daalega. bahut hee bura hai vah pey aur bahut hee bura hai vah vishraamasthal"
        },
        {
            "chapter": 18,
            "verse": 30,
            "text": "rahe ve log jo eemaan lae aur unhonne achchhe karm kie, to nishchay hee kisee aise vyakti ka pratidaan jisane achchhe karm kiya ho, ham akaarath nahin karate"
        },
        {
            "chapter": 18,
            "verse": 31,
            "text": "aise hee logon ke lie sadaabahaar baag hai. unake neeche naharen bah rahee hongee. vahaan unhen sone ke kangan pahanae jaenge aur ve hare patale aur gaadhe reshamee kapade pahanenge aur oonche takhton par takiya lagae honge. kya hee achchha badala hai aur kya hee achchha vishraamasthal"
        }
    ]
}
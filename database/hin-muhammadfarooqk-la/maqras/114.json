{
    "maqras": [
        {
            "chapter": 17,
            "verse": 23,
            "text": "tumhaare rab ne faisala kar diya hai ki usake siva kisee kee bandagee na karo aur maan-baap ke saath achchha vyavahaar karo. yadi unamen se koee ek ya donon hee tumhaare saamane budhaape ko pahunch jaen to unhen unh tak na kaho aur na unhen jhijhako, balki unase shishtataapoorvak baat karo"
        },
        {
            "chapter": 17,
            "verse": 24,
            "text": "aur unake aage dayaaluta se namrata kee bhujaen bichhae rakho aur kaho, \"mere rab! jis prakaar unhonne baalakaal mein mujhe paala hai, too bhee unapar daya kar."
        },
        {
            "chapter": 17,
            "verse": 25,
            "text": "jo kuchh tumhaare jee mein hai use tumhaara rab bhalee-bhaanti jaanata hai. yadi tum suyogy aur achchhe hue to nishchay hee vah bhee aise rujoo karanevaalon ke lie bada kshamaasheel hai"
        },
        {
            "chapter": 17,
            "verse": 26,
            "text": "aur naatedaar ko usaka haq do muhataaj aur musaafir ko bhee - aur phuzoolakharchee na karo"
        },
        {
            "chapter": 17,
            "verse": 27,
            "text": "nishchay hee fuî€¼zoolakharchee karanevaale shaitaan ke bhaee hai aur shaitaan apane rab ka bada hee krtaghn hai."
        },
        {
            "chapter": 17,
            "verse": 28,
            "text": "kintu yadi tumhen apane rab kee dayaaluta kee khoj mein, jisakee tum aasha rakhate ho, unase kataraana bhee pade, to is dasha mein tum unasen narm baat karo"
        },
        {
            "chapter": 17,
            "verse": 29,
            "text": "aur apana haath na to apanee garadan se baandhe rakho aur na use bilakul khula chhod do ki nindit aur asahaay hokar baith jao"
        },
        {
            "chapter": 17,
            "verse": 30,
            "text": "tumhaara rab jisako chaahata hai prachur aur phailee huee rozee pradaan karata hai aur isee prakaar napee-tulee bhee. nissandeh vah apane bandon kee khabar aur unapar nazar rakhata hai"
        },
        {
            "chapter": 17,
            "verse": 31,
            "text": "aur nirdhanata ke bhay se apanee santaan kee hatya na karo, ham unhen bhee rozee denge aur tumhen bhee. vaastav mein unakee hatya bahut hee bada aparaadh hai"
        },
        {
            "chapter": 17,
            "verse": 32,
            "text": "aur vyabhichaar ke nikat na jao. vah ek ashleel karm aur bura maarg hai"
        },
        {
            "chapter": 17,
            "verse": 33,
            "text": "kisee jeev kee hatya na karo, jise (maarana) allaah ne haraam thaharaaya hai. yah aur baat hai ki haq (nyaay) ka taqaaza yahee ho. aur jisakee anyaayapoorvak hatya kee gaee ho, usake uttaraadhikaaree ko hamane adhikaar diya hai (ki vah hatyaare se badala le sakata hai), kintu vah hatya ke vishay mein seema ka ullanghan na kare. nishchay hee usakee sahaayata kee jaegee"
        },
        {
            "chapter": 17,
            "verse": 34,
            "text": "aur anaath ke maal ko haath mein lagao sivaay uttam reeti ke, yahaan tak ki vah apanee yuva avastha ko pahunch jae, aur pratigya pooree karo. pratigya ke vishay mein avashy poochha jaega"
        },
        {
            "chapter": 17,
            "verse": 35,
            "text": "aur jab naapakar do to, naap pooree rakho. aur theek taraazoo se taulo, yahee uttam aur parinaam kee drshti se bhee adhik achchha hai"
        },
        {
            "chapter": 17,
            "verse": 36,
            "text": "aur jis cheez ka tumhen gyaan na ho usake peechhe na lago. nissandeh kaan aur aankh aur dil inamen se pratyek ke vishay mein poochha jaega"
        },
        {
            "chapter": 17,
            "verse": 37,
            "text": "aur dharatee mein akadakar na chalo, na to tum dharatee ko phaad sakate ho aur na lambe hokar pahaado ko pahunch sakate ho"
        },
        {
            "chapter": 17,
            "verse": 38,
            "text": "inamen se pratyek kee buraee tumhaare rab kee spasht mein apriy hee hai"
        },
        {
            "chapter": 17,
            "verse": 39,
            "text": "ye tatvadarshita kee ve baaten hai, jinakee prakaashana tumhaare rab ne tumhaaree or kee hai. aur dekho, allaah ke saath koee doosara poojy-prabhu na ghadana, anyatha jahannam mein daal die jaoge nindit, thukarae hue"
        },
        {
            "chapter": 17,
            "verse": 40,
            "text": "kya tumhaare rab ne tumhen to beton ke lie khaas kiya aur svayan apane lie farishton ko betiyaan banaaya? bahut bhaaree baat hai jo tum kah rahe ho"
        },
        {
            "chapter": 17,
            "verse": 41,
            "text": "hamane is quraan mein vibhinn dhang se baat ka spashteekaran kiya ki ve cheten, kintu isamen unakee nafarat hee badhatee hai"
        },
        {
            "chapter": 17,
            "verse": 42,
            "text": "kah do, \"yadi usake saath any bhee poojy-prabhu hote, jaisa ki ye kahate hain, tab to ve sinhaasanavaale (ke pad) tak pahunchane ka koee maarg avashy talaash karate"
        },
        {
            "chapter": 17,
            "verse": 43,
            "text": "mahimaavaan hai vah! aur bahut uchch hai un baaton se jo ve kahate hai"
        },
        {
            "chapter": 17,
            "verse": 44,
            "text": "saaton aakaash aur dharatee aur jo koee bhee unamen hai sab usakee tasabeeh (mahimaagaan) karate hai aur aisee koee cheez nahin jo usaka gunagaan na karatee ho. kintu tum unakee tasabeeh ko samajhate nahin. nishchay hee vah atyant sahanasheel, kshamaavaan hai"
        },
        {
            "chapter": 17,
            "verse": 45,
            "text": "jab tum quraan padhate ho to ham tumhaare aur un logon ke beech, jo aakhirat ko nahin maanate ek adrshy parde kee aad kar dete hai"
        },
        {
            "chapter": 17,
            "verse": 46,
            "text": "aur unake dilon par bhee parade daal dete hai ki ve samajh na saken. aur unake kaanon mein bojh (ki ve sun na saken) . aur jab tum quraan ke maadhyam se apane rab ka varnan use akela bataate hue karate ho to ve nafarat se apanee peeth pherakar chal dete hai"
        },
        {
            "chapter": 17,
            "verse": 47,
            "text": "jab ve tumhaaree or kaan lagaate hain to ham bhalee-bhaanti jaanate hai ki unake kaan lagaane ka prayojan kya hai aur use bhee jab ve aapas mein kaanaaphoosiyaan karate hai, jab ve zaalim kahate hai, \"tum log to bas us aadamee ke peechhe chalate ho jo pakka jaadoogar hai."
        },
        {
            "chapter": 17,
            "verse": 48,
            "text": "dekho, ve kaisee misaalen tumapar chaspaan karate hai! ve to bhatak gae hai, ab koee maarg nahin pa sakate"
        },
        {
            "chapter": 17,
            "verse": 49,
            "text": "ve kahate hai, \"kya jab ham haddiyaan aur choorn-vichoorn hokar rah jaenge, to kya ham phir nae banakar uthenge"
        }
    ]
}